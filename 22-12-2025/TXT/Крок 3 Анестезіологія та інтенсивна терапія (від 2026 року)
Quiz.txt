1. Із якої енергії розряду для біфазних дефібриляторів починають під час СЛР?
a. 140-150 Дж
b. 100-150 Дж
c. 100-120 Дж
*d. 150-200 Дж
e. 130-150 Дж

2. Чоловік віком 70 років шпиталізований до хірургічного відділення зі скаргами на нудоту, здуття живота, блювання після вживання їжі, переймоподібний біль у животі, відсутність випорожнень протягом 2-х діб. Встановлено попередній діагноз: тонкокишкова непрохідність і рекомендовано оперативне лікування. Який метод індукції загальної анестезії є оптимальним  у цьому разі?
*a. Швидка послідовна індукція з ендотрахеальною інтубацією
b. Оперативне втручання протипоказане
c. Індукція з ендотрахеальною інтубацією
d. Індукція з постановкою ларингеальної маски
e. Індукція з постановкою повітровода

3. Під час огляду лікар-анестезіолог для оцінки складності інтубації вимірював тиреоментальну відстань пацієнта, яка дорівнює 6 см. Як інтерпретувати цей результат?
a. Ризик складної інтубації середній
*b. Ризик складної інтубації дуже високий
c. Ризик складної інтубації низький
d. -
e. Показник можна проігнорувати

4. Вагітна жінка віком 32 роки на 38 тижні вагітності шпиталізована до перинатального центру у першому періоді пологів. Об'єктивно спостерігається: стан стабільний, АТ - 110/70 мм рт. ст., ЧСС - 88/хв. Перейми регулярні, болючі, немедикаментозні методи знеболення неефективні. Пацієнтка висловила бажання отримати епідуральну аналгезію. На рівні яких сегментів може бути досягнутий сенсорний блок для успішного знеболення пологів?
a. L5-S2
b. Th7-Th11
*c. Th10-S5
d. Th6-Th8
e. L2-L4

5. У восьмирічної дитини відбулася зупинка серцевої діяльності, на ЕКГ-моніторі визначається шлуночкова тахікардія без пульсу. Яку енергію першого розряду необхідно задати на дефібриляторі, якщо вага дитини 30 кг?
a. 4 Дж
b. 150 Дж
c. 40 Дж
d. 200 Дж
*e. 120 Дж

6. Пацієнту віком 62 роки з метою знеболення після планового оперативного втручання призначили парацетамол в/в у дозуванні 1 г кожні 6 год. Через 24 год пацієнт скаржиться на нудоту і погіршення самопочуття. Біохімічний аналіз свідчить про підвищення рівня печінкових ферментів (АлАТ і АсАТ). Які першочергові дії має виконати лікар у цьому разі?
a. Знизити дозу парацетамолу і додати морфін для компенсації аналгезії
b. Продовжити лікування парацетамолом, але змінити інтервал між дозами на 12 год
*c. Негайно припинити введення парацетамолу через ризик передозування й оцінити функцію печінки більш детально
d. Замінити парацетамол на нестероїдні протизапальні препарати для покращення знеболювання
e. Зменшити дозу парацетамолу і запровадити гастропротекцію для зниження можливих ризиків

7. Який із препаратів належить до нестероїдних протизапальних засобів (НПЗЗ), що застосовуються при гострому болю?
a. Дексаметазон
*b. Кеторолак
c. Фентаніл
d. Морфін
e. Пропофол

8. Жінка віком 65 років шпиталізована до хірургічного відділення зі скаргами на нудоту, здуття живота, блювання після прийому їжі, переймоподібний біль у животі, відсутність випорожнень протягом 2-х днів. Встановлено попередній діагноз: тонкокишкова непрохідність і рекомендовано оперативне лікування. Який метод знеболення є оптимальним у цьому разі для зменшення навантаження опіоїдними аналгетиками та адекватного післяопераційного знеболення?
*a. Загальна анестезія з ШВЛ у поєднанні з епідуральною анестезією
b. Оперативне втручання протипоказане
c. Загальна анестезія зі збереженим спонтанним диханням
d. Спінальна анестезія
e. Загальна анестезія з ШВЛ

9. Чоловіку віком 48 років встановлено діагноз: гіперглікемічна кома та розпочато терапію. Через 4 год пiсля початку iнсулiнотерапiї раптово розвинулися тахiкардiя, м'язова гiпотонiя, АТ - 80/40 мм рт. ст. На ЕКГ: подовження iнтервалу QT, зниження сегмента ST, зменшення амплітуди зубця T і збільшення зубця U. Який найімовірніший дiагноз?
*a. Гiпокалiємiя
b. Гiперкалiємiя
c. Гiперглiкемiя
d. Гiпоглiкемiя
e. Гiповолемiя

10. Чоловік віком 46 років отримав травму грудної клітки внаслідок падіння з драбини. Об'єктивно спостерігається: множинні переломи ребер, забій легень. АТ - 110/70 мм рт. ст., ЧСС - 100/хв, SpO_2 - 88%. Скаржиться на біль у ділянці переломів. В анамнезі: прийом Дабігатрану 150 мг 2 рази на добу у зв'язку з фібриляцією передсердь. Медикаментозне знеболення протягом доби малоефективне. Прийнято рішення про використання регіонарних методик знеболення. Який метод регіонарної аналгезії протипоказаний за умови неможливості відміни антитромботичних препаратів?
a. Блокада перастернальної міжреберної площини (Parasternal intercostal plane)
b. Блокада груднинно-зубчастого простору (Pecto-serratus plane)
*c. Епідуральна аналгезія
d. Інтрапекторальна блокада (Interpectoral plane)
e. ESP-блок

11. До відділення інтенсивної терапії шпиталізовано десятирічного хлопчика. Об'єктивно спостерігається: шкірні покриви бліді, акроціаноз, АТ - 80/40 мм рт. ст., ЧСС - 140/хв, пульс - ниткоподібний. На тканинах правої сідничної ділянки - утворення по типу флегмони. З анамнезу відомо: упродовж тижня лікувався винятково введенням вітамінів в/м. Який шок виник у дитини?
a. Гіповолемічний
b. Анафілактичний
c. Травматичний
d. Кардіогенний
*e. Септичний

12. До приймального відділення шпиталізовано чоловіка віком 40 років, який випадково випив невідому рідину. Через кілька годин він почав скаржитися на сильний головний біль, запаморочення, нудоту та порушення зору ("усе ніби в тумані"). Об'єктивно спостерігається: свідомість збережена, але пацієнт дезорієнтований. АТ - 115/75 мм рт. ст., ЧСС -  95/хв, дихання - часте, глибоке, рН крові -  7,21, аніонний розрив підвищений. Глюкоза та кетони крові: у межах норми. Лікар припустив метанолове отруєння на основі анамнезу та клінічних даних. Який препарат варто застосувати як антидот у цьому разі?
a. Аскорбінова кислота
b. Атропіну сульфат
c. Метиленовий синій
*d. Етанол
e. Бікарбонат натрію

13. Вагітна жінка віком 36 років на 39 тижні вагітності шпиталізована до перинатального центру зі скаргами на болісні перейми частотою 1-2 на 5 хв. З анамнезу відомо: пологи ІІ, перебіг вагітності ускладнений гестаційною гіпертензією, супутня патологія - міопія середнього ступеня, глаукома, АТ - 145/95 мм рт. ст., ЧСС - 88/хв, за акушерськими показаннями готується до кесаревого розтину, останнє вживання їжі та рідини близько 4 год тому. Оперативне втручання показане під загальною анестезією. Який м'язовий релаксант необхідно застосувати в цьому разі?
*a. Суксаметоній
b. Піпекуронію бромід
c. Тубокурарину хлорид
d. Рокуронію бромід
e. Атракурію безилат

14. До відділення інтенсивної терапії шпиталізовано чоловіка віком 47 років із підозрою на сепсис, що виник на тлі пневмонії. Об'єктивно спостерігається: слабкість, задишка. АТ - 85/50 мм рт. ст., ЧСС - 115/хв, ЧД - 28/хв, температура тіла - 38,7^оC. У результатах лабораторних досліджень виявлено: лактат - 4,5 ммоль/л, креатинін - 180 мкмоль/л. Лікар діагностує септичну гіпоперфузію та приймає рішення про проведення інфузійної терапії кристалоїдами для стабілізації гемодинаміки. Який об'єм цих розчинів слід ввести внутрішньовенно у перші 3 год?
a. Вводити рідину не потрібно, достатньо вазопресорів
b. 40 мл/кг маси тіла
*c. 30 мл/кг маси тіла
d. 10 мл/кг маси тіла
e. 20 мл/кг маси тіла

15. Пацієнт віком 55 років шпиталізований у відділення інтенсивної терапії з гострою легеневою недостатністю після тяжкої травми грудної клітки. Протягом останніх кількох годин він відчуває задишку, тахіпное, ЧСС - 130/хв, сатурація кисню - 85% з інсуфляцією зволоженого кисню з маскою із резервуаром. Який із методів є найбільш відповідним для покращення оксигенації в цього пацієнта?
*a. Інтубація трахеї та штучна вентиляція легень
b. Переведення на маску з високим потоком кисню
c. Призначення сечогінних для зменшення набряку легень
d. Призначення антибіотиків широкого спектра дії
e. Збільшення потоку кисню через маску

16. Яке дозування дантролену при лікуванні злоякісної гіпертермії?
*a. 2,5 мг/кг кожні 5 хв
b. 25 мг/кг кожні 5 хв
c. 0,5 мг/кг кожні 5 хв
d. 25 мг/кг кожні 20 хв
e. 2,5 мг/кг кожні 20 хв

17. Чоловік віком 37 років із діагностованою внутрішньою кровотечею в ургентному порядку доставлений в операційну. Лікар-анестезіолог планує здійснити швидку послідовну індукцію з інтубацією трахеї. На першому етапі індукції в наркоз проводиться преоксигенація. З якою метою проводиться ця процедура?
a. Попередження бронхоспазму
b. Для збільшення кисневої ємності крові
c. Підвищення сатурації крові киснем
d. Для ефективності зовнішнього дихання
*e. Збільшення запасів кисню в організмі та попередження розвитку гіпоксії

18. Яке дозування сальбутамолу в дорослих при тяжкій гіперкаліємії (сироватковий К^+ - 6,5 ммоль/л)?
a. 100-200 мг
b. 1-2 мг
*c. 10-20 мг
d. 3-4 мг
e. 30-40 мг

19. У пацієнта під час планового оперативного втручання після введення анестетиків розвинулась анафілактична реакція. Які з клінічних проявів є найбільш характерними для періоду розвитку анафілаксії після введення анестетиків?
a. Сильне підвищення температури тіла, тахіпное, ексудативний плеврит
*b. Різке зниження артеріального тиску, тахікардія, бронхоспазм, висипи
c. Збільшення об'єму сечі, брадикардія, гіпотермія
d. Біль у грудній клітці, диспное, геміпарез
e. Нудота, блювання, м'язова ригідність, ознаки декомпенсації серцево-судинної системи

20. Жінка віком 59 років готується до планового оперативного втручання під загальною анестезією. В анамнезі: артеріальна гіпертензія - приймає бісопролол у дозуванні 5 мг на добу, вранці. Які рекомендації стосовно подальшого прийому препарату має надати лікар-анестезіолог у цьому разі?
a. Розпочати поступову відміну бісопрололу
b. Відмінити препарат і відновити його прийом в післяопераційному періоді
*c. Продовжити прийом препарату в попередній дозі
d. Відмінити одномоментно прийом препарату
e. Замінити бісопролол на препарат із групи інгібіторів АПФ

21. У пацієнта зі встановленим діагнозом: септичний шок - спостерігається зниження артеріального тиску, тахікардія, гіпертермія та лейкоцитоз. Який із підходів до лікування є найбільш прийнятним на початковій стадії септичного шоку?
a. Призначення антибіотиків широкого спектра до визначення збудника інфекції
b. Застосування нестероїдних протизапальних препаратів для зниження температури
c. Проведення механічної вентиляції для покращення оксигенації
d. Призначення антисептиків для обробки джерела інфекції
*e. Уведення інфузійних розчинів та вазопресорів для стабілізації гемодинаміки

22. Після введення цефазоліну з метою антибіотикопрофілактики під час проведення оперативного втручання в об'ємі: лапароскопічна апендектомія, у пацієнта розвинулася тахікардія, знизився артеріальний тиск до 70/40 мм рт. ст., з'явилася еритема шкірних покривів. Лікар-анестезіолог терміново почав лікування анафілактичного шоку. Який лабораторний маркер є специфічним для достовірного підтвердження клінічного діагнозу: анафілактичний шок?
a. Рівень креатинфосфокінази
*b. Рівень триптази
c. Рівень пресепсину
d. Рівень еозинофілів
e. Рівень D–димера

23. Чоловік віком 80 років шпиталізований до відділення інтенсивної терапії з тупою травмою грудної клітки. Має скарги на біль у грудній клітці та задишку. Аускультативно: дихання ослаблене ліворуч. Рентгенографія грудної клітки в положенні на спині без особливостей. УЗД грудної клітки виявило вільне повітря у плевральній порожнині зліва. Яку назву має артефакт, відсутність якого свідчить про наявність пневмотораксу в пацієнта?
a. Бічної тіні
b. Псевдопосилення
c. Реверберації
d. Дзеркального відображення
*e. Ковзання плеври

24. У черзі у приймальному відділенні лікарні десятирічній дитині раптово стало погано, вона втратила свідомість. Об'єктивно спостерігається: шкіра бліда, зіниці розширені, дихання та пульс на магістральних судинах відсутні. Діагностовано клінічну смерть. Із яких дій необхідно розпочати невідкладну допомогу?
a. Розпочати компресії-вдихи 15:2
b. Чекати на допомогу
*c. 5 рятувальних вдихів
d. Розпочати компресії-вдихи 30:2
e. Виконати тактильну стимуляцію

25. Чоловіка віком 36 років шпиталізовано до відділення інтенсивної терапії. Об'єктивно спостерігається: свідомість відсутня, за шкалою ком Глазго - 5 балів, відсутня реакція на подразники, розширені зіниці та значне пригнічення дихання. Які першочергові дії має виконати лікар?
a. Потрійний прийом Сафара
b. Конікотомія
c. Допоміжна вентиляція мішком "Амбу"
*d. Інтубація трахеї
e. Трахеотомія

26. У п'ятирічної дитини після проведення планового оперативного втручання: тонзилектомія - спостерігається утруднене дихання та зниження сатурації до 81%. Які першочергові дії лікаря-анестезіолога?
a. Уведення дексаметазону для зняття набряку гортані
b. Перевести дитину в положення Фоулера та забезпечити кисневу терапію
c. Встановлення ларингеальної маски
*d. Негайна інтубація трахеї
e. Моніторинг стану пацієнта без втручання

27. До відділення інтенсивної терапії шпиталізовано жінку віком 58 років після падіння з висоти другого поверху. Об'єктивно спостерігається: очі розплющує лише у відповідь на сильний больовий подразник, на звернення відповідає нерозбірливими звуками, у відповідь на больовий стимул спостерігається патологічна флексія. Скільки балів за шкалою ком Глазго має ця пацієнтка?
a. 5
b. 6
c. 10
d. 9
*e. 7

28. Шестимісячна дитина перебуває у відділенні інтенсивної терапії зі встановленим діагнозом: сепсис. Респіраторний дистрес-синдром. На другу добу ШВЛ у дитини спостерігається: раптове збільшення ЧСС до 190/хв, АТ - 60/30 мм рт. ст., поява підшкірної емфіземи в ділянці шиї, наростає гіперкапнія. Аускультативно: ослаблене дихання, глухість тонів серця. Запідозрено пневмомедіастинум. Яке дослідження допоможе підтвердити діагноз?
a. Бронхоскопія для оцінки трахеї та бронхів
b. УЗД легень для оцінки плевральної порожнини
*c. Рентгенографія ОГК у прямій та бічній проєкціях (виявлення повітря в середостінні)
d. Аналіз газів крові
e. КТ грудної клітки як первинний метод

29. Семирічну дівчинку з масою тіла 25 кг шпиталізовано до хірургічного відділення для планового оперативного втручання в об'ємі: відкрита репозиція перелому правого стегна. Об'єктивно спостерігається: загальний стан середньої тяжкості, свідомість ясна, шкірні покриви звичайного кольору, АТ - 105/60 мм рт. ст., ЧСС - 90/хв. Яким має бути інтраопераційний об'єм інфузії?
a. 250 мл/год
b. 70 мл/год
c. 100 мл/год
d. 75 мл/год
*e. 65 мл/год

30. На що вказує показник лактату крові у пацієнта?
a. Показник адекватності респіраторної підтримки
b. Показник адекватності нутрітивної підтримки
c. Показник ендогенної інтоксикації
*d. Маркер адекватності перфузії органів та метаболізму тканин
e. Маркер ішемії міокарду

31. Яке значення константи Гюфнера?
a. 8 мл/г
b. 5 мг
*c. 1,34 мл/г
d. 1,34 г/л
e. 10 ммоль/л

32. Чоловік віком 47 років шпиталізований до хірургічного відділення для проведення ургентного оперативного втручання з приводу перфоративної виразки шлунка. Під час анестезіологічного огляду виявлено: ІМТ - 42 кг/м^2, на прохання лікаря пацієнт відкриває рот і висовує язик, візуалізується тільки тверде піднебіння. До якого класу за шкалою Mallampati необхідно віднести пацієнта?
a. II
*b. ІV
c. I
d. Неможливо оцінити через неправильне положення пацієнта
e. III

33. Шестирічний хлопчик шпиталізований для планового оперативного втручання в об'ємі: тонзилектомія. Для індукції в анестезію використано севофлуран та внутрішньовенно введено сукцинілхолін для швидкої інтубації. Через 20 хв після початку операції анестезіолог помічає: ЧСС - 160/хв, EtCO - 65 мм рт. ст., м'язову ригідність, прогресуюче підвищення температури тіла до 39,5^оC. За результатами лабораторного дослідження виявлено: ацидоз, pH - 7,19. Якою повинна бути подальша тактика дитячого анестезіолога?
a. Переконатися, що проблема не в гарячці, викликаній інфекцією, та не проводити специфічне лікування
b. Ввести парацетамол для зниження температури, продовжуючи анестезію
c. Збільшити вентиляцію, очікуючи, що гіперкапнія зникне самостійно
d. Продовжити операцію, застосовуючи внутрішньовенну анестезію з пропофолом, без припинення севофлурану
*e. Негайно припинити введення севофлурану, перейти на 100% кисень, ввести дантролен, почати активне охолодження, корекцію ацидозу та моніторинг електролітів

34. Який препарат входить до лікування септичного шоку та застосовується у пацієнтів із резистентністю до вазопресорів?
a. Тріамцинолон
b. Метилпреднізолон
c. Дексаметазон
d. Преднізолон
*e. Гідрокортизон

35. Дванадцятирічний хлопчик шпиталізований до відділення інтенсивної терапії після падіння з велосипеда. Об'єктивно спостерігається: пригнічення свідомості, ціаноз шкірних покривів, задишка, асиметрія грудної клітки, крепітація підшкірної клітковини в ділянці шиї, SpO_2 - 89%, АТ - 80/50 мм рт. ст., ЧСС - 110/хв. Який найімовірніший діагноз?
a. Гіповолемічний шок
b. Гемоторакс
c. Перелом ребер
d. Забій грудної клітки
*e. Напружений пневмоторакс

36. Тринадцятирічний хлопчик вирішив від'єднати електропровід, який був під напругою, від стовпа. Отримав удар електрострумом. Бригада екстреної (швидкої) медичної допомоги надала першу допомогу. На даний момент дитина у притомності, дихання без особливостей, ЧСС - 110/хв, АТ - 90/60 мм рт. ст. Куди необхідно направити пацієнта для подальшого лікування?
a. До терапевтичного відділення під нагляд чергового медперсоналу
b. До хірургічного стаціонару
c. Додому під нагляд батьків
d. До сімейного лікаря
*e. До відділення інтенсивної терапії

37. Чоловік віком 48 років звернувся до лікаря-терапевта зі скаргами на задишку, прискорене серцебиття та біль у грудній клітці. Лікар запідозрив тромбоемболію легеневої артерії (ТЕЛА). Який метод інструментального дослідження є "золотим стандартом" для діагностики ТЕЛА?
a. Ехокардіографія для оцінки роботи серця
b. Лабораторні дослідження для визначення рівня D-димера
*c. КТ-легень із контрастним підсиленням
d. Рентгенографія органів грудної клітки
e. Електрокардіографія для виявлення змін на серці

38. Який із нижченаведених показників є найінформативнішим для оцінки ефективності вентиляції в дитини під час анестезії?
a. Електрокардіографія
*b. Капнографія
c. Частота дихання
d. Біспектральний індекс
e. Артеріальний тиск

39. У пацієнта виявлено раптову зупинку кровообігу. Об'єктивно спостерігається: відсутність свідомості, дихання та пульсу на сонній артерії. На ЕКГ-моніторі зареєстровано хаотичну активність із нерегулярними хвилями різної форми та амплітуди, при цьому комплекси QRS, сегмент ST і зубець T не визначаються. Яке втручання є пріоритетним під час проведення серцево-легеневої реанімації у цього пацієнта?
a. Відновлення прохідності дихальних шляхів
b. Зовнішній масаж серця
*c. Електрична дефібриляція
d. Внутрішньовенне введення епінефрину
e. Внутрішньовенне введення атропіну

40. Жінка віком 36 років із діагностованою внутрішньою кровотечею доставлена в операційну. Об'єктивно спостерігається: АТ - 60/40 мм рт. ст., пульс ниткоподібний, частий. Прийнято рішення про швидку послідовну індукцію з попередньою преоксигенацією. Як провести денітрогенізацію в таких умовах?
*a. Вентиляція з 100% киснем 3-5 хв лицевою маскою
b. Без проведення преоксигенації
c. Час і спосіб не мають значення
d. -
e. Достатньо спонтанної вентиляції повітрям

41. Який моніторинг необхідний для пацієнтів із тяжкою черепно-мозковою травмою?
a. Використання рентгенографії для оцінки стану органів грудної клітки
b. Проведення томографії для виявлення кісткових переломів
*c. Постійний моніторинг внутрішньочерепного тиску для оцінки ступеня набряку мозку
d. Використання неінвазивної вентиляції для покращення оксигенації
e. Призначення антибіотиків для запобігання інфекціям після травми

42. Пацієнт після трансплантації серця перебуває у відділенні анестезіології та інтенсивної терапії. Який із підходів є основним для попередження відторгнення трансплантата у ранньому післяопераційному періоді?
a. Підтримка гемодинаміки за допомогою вазопресорів та інфузійної терапії
*b. Призначення імуносупресивної терапії для зниження імунної реакції організму
c. Призначення діуретиків для зменшення набряку після трансплантації
d. Використання антибіотиків для профілактики інфекційних ускладнень
e. Проведення регулярних ультразвукових досліджень для оцінки функції трансплантованого органа

43. Чоловік віком 64 роки готується до планового оперативного втручання - тотальне ендопротезування правого кульшового суглоба праворуч. Метод знеболення - спінальна анестезія. Який місцевий анестетик необхідно використати для проведення знеболення?
a. Морфін
*b. Бупівакаїн
c. Діазепам
d. Омнопон
e. Фентаніл

44. Укажіть принцип деескалаційної антибіотикотерапії.
*a. Зміна антибіотикотерапії широкого спектра дії на антибіотикотерапію вузького спектра
b. Зменшення разової та добової дози раніше призначених антибіотиків
c. Заміна ін'єкційних антибіотиків на пероральні
d. Зменшення частоти введення раніше призначених антибіотиків
e. Відміна всіх раніше призначених антибіотиків

45. Яке лікування середньої гіперкаліємії (K^+ - 6,0-6,4 ммоль/л) у пацієнта з відсутністю зупинки кровообігу?
a. Введіть 20 одиниць інсуліну короткої дії та 30 г глюкози (250 мл глюкози 10%) в/в протягом 15-30 хв
b. Введіть 25 одиниць інсуліну короткої дії та 25 г глюкози (250 мл глюкози 10%) в/в протягом 15-30 хв
*c. Введіть 10 одиниць інсуліну короткої дії та 25 г глюкози (250 мл глюкози 10%) в/в протягом 15-30 хв
d. Введіть 15 одиниць інсуліну короткої дії та 15 г глюкози (250 мл глюкози 10%) в/в протягом 15-30 хв
e. Введіть 5 одиниць інсуліну короткої дії та 5 г глюкози (250 мл глюкози 10%) в/в протягом 15-30 хв

46. За скільки мінімально годин до планового оперативного втручання під загальною анестезією необхідно припинити курити сигарети?
a. 6
b. 24
c. Можна не припиняти
d. 2
*e. 12

47. Чотирирічному хлопчику проводять ургентне оперативне втручання в об'ємі: лапаротомія. Через 20 хв після інтубації трахеї стан пацієнта почав різко погіршуватися. Аускультативно: дихання ліворуч різко ослаблене, праворуч збережене. На моніторі відзначається: SpO_2 знизилася з 98% до 85%, незважаючи на 100% подачу кисня. EtCO підвищилося до 60 мм рт. ст., прогресивно підвищується піковий тиск. Гемодинаміка нестабільна: АТ - 70/40 мм рт. ст., ЧСС - 160/хв. Об'єктивно спостерігається: розширені шийні вени. Який патологічний стан виник у дитини та яку невідкладну допомогу необхідно надати?
a. Ввести бронхолітики та продовжити вентиляцію
*b. Напружений пневмоторакс зліва, негайно виконати торакоцентез
c. Перевести дитину на ручну вентиляцію мішком Амбу та очікувати покращення
d. Провести болюсну інфузійну терапію
e. Висунути ендотрахеальну трубку на 1-2 см, припустивши, що вона занадто глибоко введена

48. Чоловік віком 38 років готується до планового оперативного втручання з приводу калькульозного холециститу. В анамнезі: анафілактичний шок після введення цефтріаксона. Який із нижченаведених антибактеріальних препаратів рекомендовано призначити пацієнту для передопераційної антибіотикопрофілактики?
a. Ертапенем
b. Меропенем
c. Піперацилін/тазобактам
*d. Кліндаміцин
e. Азтреонам

49. Дайте визначення поняттю "проривний біль".
a. Епізод сильного болю при гострій травмі
*b. Епізод сильного болю, що виникає на тлі відносно добре контрольованого основного болю
c. Поступове наростання інтенсивності болю у пацієнтів, які вже мають хронічний біль
d. Раптова поява сильного болю при перфорації виразки шлунка
e. Епізод сильного болю на тлі повного здоров'я

50. Яку дистанцію вимірює лікар-анестезіолог пацієнту під час оцінювання тиреоментальної відстані (тест Патила)?
*a. Від щитоподібної вирізки до кінчика підборіддя при розігнутій голові в атланто-окципітальному суглобі
b. Від щитоподібної вирізки до кінчика підборіддя при зігнутій голові в атланто-окципітальному суглобі
c. Від щитоподібної вирізки до кута нижньої щелепи
d. Від щитоподібної вирізки до медіального краю ключиці
e. Від щитоподібної вирізки до яремної вирізки груднини

51. Жінка віком 45 років готується до планового оперативного втручання - флебектомія на правій нижній кінцівці. В анамнезі: анафілактичний шок на введення місцевих анестетиків. Який вид анестезії необхідно обрати в цьому разі?
*a. Тотальна внутрішньовенна
b. Епідуральна
c. Місцева
d. Інфільтративна
e. Спінальна

52. За скільки годин до планового оперативного втручання під загальною анестезією необхідно припинити вживання прозорих рідин?
a. 12
*b. 2
c. 4
d. 8
e. 6

53. Лікар-педіатр для оцінки рівня післяопераційного болю оглядає трирічного хлопчика після проведення планового оперативного втручання в об'ємі: апендектомія. Об'єктивно спостерігається: дитина неспокійна, плаче, відмовляється від їжі. Яку шкалу необхідно використати у цій ситуації?
a. Візуально-аналогову шкалу
b. Caprini
*c. FLACC
d. CRIES
e. COMFORT

54. Вагітна жінка віком 42 роки на 40 тижні вагітності шпиталізована до перинатального центру зі скаргами на відходження навколоплідних вод близько години тому. Об'єктивно спостерігається: перейми відсутні, перебіг вагітності не ускладнений, супутня патологія: хронічний алкоголізм І ступеня, у минулому - ін'єкційна наркоманка, курить, АТ - 145/95 мм рт. ст., ЧСС - 78/хв. За акушерськими показаннями готується до кесаревого розтину, останнє вживання їжі та рідини - близько 10 год тому. Для анестезіологічного забезпечення обрана спінальна анестезія. Який препарат як ад'ювант до субарахноїдального анестетика можна використати для якісної післяопераційної аналгезії?
a. 12-15 мкг кетаміну
b. 12-30 мкг фентанілу
c. 10-15 мкг клонідину
*d. 50-100 мкг морфіну
e. 25-50 мкг фентанілу

55. За скільки годин до планового оперативного втручання під загальною анестезією необхідно припинити вживання твердої їжі?
a. 2
b. 4
c. 12
d. 7
*e. 6

56. Які ритми є недефібриляційними?
*a. Асистолія та безпульсова електрична активність
b. Асистолія та безпульсова шлуночкова тахікардія
c. Фібриляція шлуночків та безпульсова шлуночкова тахікардія
d. Асистолія та фібриляція шлуночків
e. Фібриляція шлуночків та безпульсова електрична активність

57. Чоловік віком 54 роки оглянутий лікарем-анестезіологом перед плановим оперативним втручанням. Який має бути результат передопераційного оцінювання пацієнта?
a. Призначення тестів для виявлення підвищеної чутливості до анестетиків
b. Забезпечення анестезії анестетиками
c. Складання плану інфузійно-трансфузійної терапії
*d. Розробка пацієнт-орієнтованого плану анестезіологічного забезпечення
e. Перевірка справності наркозного апарата та дефібрилятора

58. Поранений військовослужбовець віком 33 роки перебуває у військовому госпіталі першу добу після оперативного втручання в об'ємі: лапаротомія, ревізія органів черевної порожнини, обструктивна резекція кишківника, санація, дренування, тампонування черевної порожнини. Планується релапаротомія через 48 год. Який метод харчування показаний пацієнту в цей період?
*a. Повне парентеральне
b. Харчування протипоказане
c. Пероральне
d. Ентеральне
e. Змішане

59. Чоловік віком 50 років шпиталізований до хірургічного відділення для планового оперативного втручання під загальною анестезією. Які рекомендації необхідно надати пацієнту перед оперативним втручанням, щоб знизити ризик аспірації шлунковим вмістом під час індукції в анестезію?
*a. Не вживати прозору рідину за 2 год та тверду їжу за 6 год до індукції
b. Не вживати прозору рідину за 5 год та тверду їжу за 10 год до індукції
c. Не вживати прозору рідину та тверду їжу напередодні ввечері перед операцією
d. Голодування 12 год до операції
e. Не вживати прозору рідину протягом доби та тверду їжу перед індукцією

60. У приймальне відділення дитячої лікарні шпиталізовано одинадцятирічну дівчинку з місця ДТП. Свідомість та дихання вiдсутнi, пульс на магістральних артерiях та артерiальний тиск не визначаються, зiницi широкi, на свiтло не реагують. Розпочато реанімаційні заходи, під час оцінки серцевого ритму - асистолія. Який препарат необхідно ввести пацієнтці?
*a. Епінефрин
b. Кальцiю хлорид
c. Атропiну сульфат
d. Натрiю гiдрокарбонат
e. Аміодарон

61. Який вазопресор є першою лінією лікування при септичному шоці?
a. Вазопресин
b. Епінефрин (Адреналін)
c. Допамін
d. Фенілефрин (Мезатон)
*e. Норепінефрин (Норадреналін)

62. Шестирічна дитина шпиталізована до стаціонарного відділення. Об'єктивно спостерігається: свідомість збережена, збуджена, тургор шкіри дещо знижений, слизові без особливостей, температура - 36,7^оC, АТ - 110/70 мм рт. ст., ЧСС - 90/хв, діурез - 1100 мл. Лабораторно виявлено: натрій сироватки крові - 147 ммоль/л, гематокрит - 45%, загальний білок - 80 г/л. В анамнезі часта діарея і блювання впродовж останніх півтори доби. Який спосіб регідратації слід обрати в цьому разі?
a. Проведення інфузії з переважним застосуванням ізотонічного розчину глюкози 5%-го
b. Проведення інфузії із переважним застосуванням розчину альбуміну 10%-го
*c. Відновлення ОЦК спеціальними пероральними засобами
d. Проведення інфузії із переважним застосуванням ізотонічного розчину 20 мг/кг
e. Проведення інфузії із переважним застосуванням 3%-го розчину натрію хлориду

63. До відділення інтенсивної терапії шпиталізовано трьох дітей зі скаргами на задишку, головний біль, "туман" перед очима, нудоту. Під час опитування виявлено, що діти гралися у приміщенні складу, де зберігалися отрутохімікати. Об'єктивно спостерігається: різке звуження зіниць, гiперемiя кон'юнктиви, слинотеча, брадикардія. Який антидот необхідно застосувати в цьому разі?
a. Унітіол
b. Активоване вугiлля
c. Неостигмін
d. Преднізолон
*e. Атропiну сульфат

64. Чоловік віком 38 років надійшов до операційної для проведення планової холецистектомії. При передопераційному огляді визначено клас ІІ за Mallampati. Носове дихання збережене. Після індукції анестезії натрію тіопенталом проведена спроба інтубації трахеї. Перша спроба невдала. Яка подальша тактика дій?
a. Покликати на допомогу, перейти до встановлення ларингомаски
b. Покликати на допомогу, розбудити пацієнта
*c. Покликати на допомогу, дві додаткові спроби з оптимізацією умов
d. Покликати на допомогу, перейти до трахеостомії
e. Покликати на допомогу, перейти до конікотомії

65. Пацієнтка віком 34 роки шпиталізована в стаціонар з масивною хірургічною кровотечею. Забезпечено внутрішньовенний доступ. У якому співвідношенні слід розпочати масивну трансфузію компонентів крові (еритроцитарні компоненти: плазма свіжозаморожена: тромбоцитарні компоненти крові)?
*a. 1:1:1
b. 2:1:1
c. 2:2:1
d. 1:2:2
e. 1:1:2

66. Чоловіку віком 52 роки виконана екскреторна урографiя. Через 10 хв пiсля внутрiшньовенного введення контрастної речовини стан пацієнта рiзко погiршився. Об'єктивно спостерігається: свідомість відсутня, АТ - 50/20 мм рт. ст., ЧСС - 120/хв, ритмiчний. В анамнезi - медикаментозна алергiя. Які першочергові дії має виконати лікар?
a. Епінефрин пiдшкiрно, димедрол внутрiшньовенно
b. Теофiлiн внутрiшньовенно
c. Димедрол, преднiзолон внутрiшньом'язово
*d. Епінефрин внутрiшньовенно, швидка iнфузiя кристалоїдiв
e. Преднiзолон внутрiшньовенно, iнфузiя кристалоїдiв

67. Яка шкала використовується для оцінки фізичного стану пацієнта перед оперативним втручанням?
a. APACHE II
*b. ASA
c. Бішопа
d. Глазго
e. Чайлд-П'ю

68. Дівчинка віком 12 років шпиталізована до відділення інтенсивної терапії із симптомами набряку легень: свідомість сплутана, шкіра бліда, акроціаноз, з рота виділяється пінисте мокротиння, ЧД - 37/хв, АТ - 80/40 мм рт. ст., ЧСС - 140/хв, пульс - ниткоподібний. Анамнез невідомий. Якими є першочергові заходи?
a. Внутрішньовенне уведення морфіну
b. Внутрішньовенне введення теофіліну
*c. Інтубація трахеї, ШВЛ, відсмоктування піни
d. Уведення сечогінних препаратів
e. Інгаляція гормональних препаратів

69. Укажіть найчастіші збудники вентилятор-асоційованої пневмонії.
a. Enterococcus spp., Candida spp.
b. Cl. pneumophilia, M. pneumonia
c. L. pneumophilia, M. catarrhalis
d. Acinetobacter baumanii
*e. Enterobacteriaceae spp., P. аeruginosa, S. aureus

70. Яка тривалість післяопераційного спостереження за пацієнтом лікарем-анестезіологом після неускладненого перебігу оперативного втручання?
*a. 2 год
b. 1 год
c. 1 доба
d. 30 хв
e. 12 год

71. У чоловіка віком 43 роки зі встановленим діагнозом: політравма - за третю добу перебування у відділенні інтенсивної терапії діурез - 800 мл, стан залишається тяжким, до контакту доступний, швидко виснажується. Об'єктивно спостерігається: шкірні покриви бліді, пастозність у ділянці попереку. ЧД - 26/хв, аускультативно дихання жорстке, у нижніх відділах вологі розсіяні крепітуючі хрипи з обох боків. Тони серця приглушені, ритмічні, АТ - 140/90 мм рт. ст., ЧСС - 96/хв. При лабораторному дослідженні крові: гемоглобін - 104 г/л, гематокрит - 32%, еритроцити - 3,1·10^12/л, тромбоцити - 160·10^9/л, загальний білок - 62 г/л, альбумін - 30 г/л, натрій - 132 ммоль/л, калій - 7,1 ммоль/л, сечовина - 23 ммоль/л, креатинін - 312 мкмоль/л. Після в/в введення 40 мг фуросеміда діурез не збільшився. Що потрібно негайно включити до інтенсивної терапії цього пацієнта?
a. В/в постійну ультрафільтрацію
b. Розчин альбуміну 10% 200 мл в/в
c. Фуросемід 100 мг в/в
d. Розчин Рінгера-Лактат 1000 мл в/в
*e. В/в інтермітуючий гемодіаліз

72. Чоловіку віком 60 років проводиться оперативне втручання під загальною анестезією. Якою реакцією на подразники характеризується такий рівень седації?
*a. Відсутністю реакції на голос або фізичне стимулювання
b. Пробуджується коротко (менше 10 с)
c. Відсутністю реакції на голос, але будь-який рух до фізичної стимуляції
d. Сонливий, але витримує більше 10 с неспання
e. Будь-який рух, крім зорового контакту, у відповідь на команду

73. Що означає IV клас за шкалою ASA?
*a. Пацієнт із тяжким системним захворюванням, яке несе постійну загрозу для життя
b. Помираючий пацієнт. Операція за життєвими показаннями
c. Здоровий пацієнт
d. Пацієнт із легким системним захворюванням
e. Пацієнт із констатованою смертю мозку, органи якого вилучаються для донорських цілей

74. Яка доза ліпідної суміші для екстреного застосування при системній токсичній дії місцевих анестетиків?
a. Болюс ліпідної емульсії 10% 100 мл в/в за 2-3 хв, надалі інфузія 100 мл за 15-20 хв
b. Болюс ліпідної емульсії 10% 50 мл в/в за 2-3 хв, надалі інфузія 100 мл за 60 хв
c. Болюс ліпідної емульсії 20% 50 мл в/в за 10 хв, надалі інфузія 250 мл за 15-20 хв
*d. Болюс ліпідної емульсії 20% 100 мл в/в за 2-3 хв, надалі інфузія 250 мл за 15-20 хв
e. Болюс ліпідної емульсії 5% 100 мл в/в за 2-3 хв, надалі інфузія 250 мл за 15-20 хв

75. Жінка віком 32 роки готується до планового оперативного втручання - видалення міоми матки. Об'єктивно спостерігається: стан відносно задовільний, шкірні покриви та видимі слизові оболонки бліді. АТ - 130/80 мм рт. ст., ЧСС - 72/хв. У лабораторних показниках спостерігається анемія легкого ступеня, гемоглобін - 102 г/л. До якого класу анестезіологічного ризику за класифікацією ASA належить ця пацієнтка?
a. ІІІ
b. І
c. V
*d. ІІ
e. ІV

76. Жінка віком 65 років перебуває у відділенні ортопедії та травматології з приводу перелому шийки правого стегна. Планується оперативне втручання: ендопротезування правого кульшового суглоба. Об'єктивно спостерігаєтьcя: загальний стан середнього ступеня тяжкості, вітальні функції в нормі. Індекс маси тіла - 33 кг/м^2. Права нижня кінцівка іммобілізована деротаційним чобітком. В аналізах - без особливостей. Яка тромбопрофілактика необхідна в периопераційному періоді?
*a. Низькомолекулярні гепарини, компресійні панчохи
b. Еластичне бинтування нижніх кінцівок
c. Тромбопрофілактика не показана
d. Встановлення кава-фільтру
e. Аспірин, компресійні панчохи

77. Жінці віком 63 роки з метою знеболення після планової лапаротомії встановлено епідуральний катетер. Ефективність знеболення виявилася недостатньою. Яким наркотичним анальгетиком можна доповнити знеболення?
a. Мідазолам
b. Кетамін
c. Діазепам
d. Кеторолак
*e. Фентаніл

78. У чоловіка віком 33 роки діагностовано феохромоцитому надниркових залоз. Скарги на головний біль, прискорене серцебиття та запаморочення. Під час огляду спостерігається: АТ - 200/110 мм рт. ст., ЧСС - 100/хв. Укажіть препарат вибору для контролю гіпертензії.
a. Есмолол
b. Дилтіазем
*c. Фентоламін
d. Нітрогліцерин
e. Лабеталол

79. Від якого показника залежить церебральний перфузійний тиск?
a. Температури тіла пацієнта
b. Значень глюкози крові
*c. Рівня середнього артеріального тиску
d. Показників гемоглобіну та гематокриту
e. Рівня кальцію в крові

80. Які принципи інфузійної терапії при септичному шоці?
a. Швидке введення кристалоїдів у дозі 40 мл/кг при гіпотензії або рівні лактату > 4 ммоль/л
*b. Швидке введення кристалоїдів у дозі 30 мл/кг при гіпотензії або рівні лактату >4 ммоль/л
c. Швидке введення кристалоїдів у дозі 20 мл/кг при гіпотензії або рівні лактату >4 ммоль/л
d. Швидке введення кристалоїдів у дозі 50 мл/кг при гіпотензії або рівні лактату > 4 ммоль/л
e. Швидке введення кристалоїдів у дозі 10 мл/кг при гіпотензії або рівні лактату > 4 ммоль/л

81. За даними останніх рекомендацій коксиби широко використовуються у складі мультимодальної аналгезії при лікуванні гострого післяопераційного болю легкого ступеня (NRS < 4). Який із наведених станів пацієнта є протипоказанням для застосування коксибів як компонента мультимодальної аналгезії в післяопераційному періоді?
a. Наявність венозного тромбозу в анамнезі
b. Системні захворювання сполучної тканини, ураження хребта
c. Рівень прямого білірубіну в сироватці крові менше 5,1 мкмоль/л
*d. Кліренс креатиніну сироватки крові нижче 30 мл/хв
e. Кліренс креатиніну сироватки крові нижче 100 мл/хв

82. П'ятирічна дівчинка шпиталізована до відділення невідкладної допомоги зі скаргами на слабкість, сонливість, нудоту та часте сечовипускання протягом останніх 3-х днів. Батьки помітили, що дитина багато п'є і схудла за останній місяць на 5 кг. Об'єктивно спостерігається: свідомість збережена, але дещо загальмована, шкіра та слизові сухі, глибоке шумне дихання по типу Кусмауля, АТ - 85/50 мм рт. ст., ЧСС - 140/хв, запах ацетону з рота. За результатами лабораторного дослідження виявлено: глюкоза крові - 28 ммоль/л, кетони в сечі - 3+, pH артеріальної крові - 7,12. Після відновлення об'єму циркулюючої крові (ОЦК) фізіологічним розчином (0,9% розчину NaCl) лікар приймає рішення розпочати інсулінотерапію. Який режим інсулінотерапії є правильним у цій ситуації?
*a. Внутрішньовенне введення інсуліну короткої дії (0,1 ОД/кг/год) на інфузоматі
b. Підшкірне введення інсуліну короткої дії кожні 4-6 год
c. Внутрішньовенне введення інсуліну ультракороткої дії
d. Перехід одразу на базально-болюсний режим із підшкірним введенням пролонгованого інсуліну
e. Внутрішньовенне введення інсуліну короткої дії (5 ОД/кг/год) на інфузоматі

83. Під час проведення інгаляційної анестезії пацієнту лікар-анестезіолог на наркозній станції встановив потік свіжої повітряно-кисневої суміші на рівні 1,0 л/хв. Якій методиці інгаляційної анестезії відповідає цей потік газової суміші?
a. Мінімальним потоком газу
b. Метаболічним потоком газу
c. Високим потоком газу
*d. Малим потоком газу
e. -

84. Для проведення діагностичної процедури лікар-анестезіолог вирішив провести легку седацію пацієнта за шкалою RASS-2. Якою реакцією на подразники характеризується такий рівень седації?
a. Відсутність реакції на голос або фізичне стимулювання
b. Будь-який рух, крім зорового контакту, у відповідь на команду
*c. Пробуджується коротко (менше 10 с)
d. Сонливий, але витримує більше 10 с неспання
e. Відсутність реакції на голос, але будь-який рух до фізичної стимуляції

85. У пацієнта під час проведення примусової вентиляції легень за показниками газового складу крові діагностовано респіраторний ацидоз. Яка при цьому тактика лікаря-анестезіолога?
a. Нічого не змінювати у налаштуваннях респіратора
b. Внутрішньовенна інфузія бікарбонату натрію
c. -
d. Призначити внутрішньовенну інфузію Рінгера-Лактат
*e. Провести корекцію параметрів вентиляції

86. Жiнцi віком 38 рокiв проводять оперативне втручання в об'ємі: лапароскопічна гiстеректомiя, пiд загальною анестезією з ендотрахіальною інтубацією. Iндукцiя в анестезію без особливостей. SрO_2 - 98% у першi 15 хв від початку операції, однак пiсля переведення пацієнтки в положення Тренделенбурга SрO_2 раптово знизилася до 80%. Яка найімовiрнiша причина десатурації?
*a. Зміщення ендотрахіальної трубки в правий бронх
b. Зниження функцiональної залишкової ємностi легень
c. Зниження серцевого викиду
d. Повiтряна емболiя
e. Дифузiйна гiпоксiя

87. Жінку віком 38 років було знайдено вдома без свідомості поряд із порожньою упаковкою від 50 таблеток по 25 мг амітриптиліну. Під час транспортування до відділення інтенсивної терапії трапилася раптова зупинка серця, розпочато серцево-легеневу реанімацію. Що потрібно негайно додати до комплексу реанімаційних дій?
a. Неостигміну метилсульфат 0,05% - 2 мл в/в
b. Атропіну сульфат 0,1% - 2 мл в/в
c. Кальцію хлорид 10% - 10 мл в/в
*d. Натрію гідрокарбонат 4% - 100 мл в/в
e. Натрію тіосульфат 30% - 10 мл в/в

88. Чоловік віком 70 років перебуває у відділенні інтенсивної терапії після резекції кишечника з приводу раку сигмовидної кишки. Мобілізований на 3-тю добу. Після підйому з ліжка раптово поскаржився на задишку, різку слабкість, страх смерті. Об'єктивно спостерігається: стан тяжкий, свідомість пригнічена, шкірні покриви верхньої половини тіла ціанотичні, набухання шийних вен. АТ - 70/50 мм рт. ст., ЧСС - 120/хв. На ЕКГ - глибокий зубець S у I відведенні, зубець Q та негативний T у III відведенні. На ЕхоКГ - різке перевантаження правих відділів серця, позитивний знак МакКоннела, розширення нижньої порожнистої вени. Ангіопульмонографія недоступна. Який лабораторний маркер найбільш інформативний для підтвердження діагнозу?
*a. D-димер
b. Тропонін
c. Лактатдегідрогеназа
d. NT-proBNP
e. Креатинкіназа

89. Десятирічній дитині планується нейрохірургічна операція тривалістю понад 8 год. Анестезіологічне забезпечення: тотальна внутрішньовенна анестезія з інтубацією трахеї. Для того, щоб не викликати надлишковий тиск манжети ендотрахеальної трубки та можливу ішемію слизової оболонки зі стенозом, лікар-анестезіолог використовує спеціальний манометр. Яким повинен бути тиск у манжеті інтубаційної трубки?
*a. 20-30 см вод. ст.
b. 8-12 см вод. ст.
c. 1-5 см вод. ст.
d. 100-120 см вод. ст.
e. 40-50 см вод. ст.

90. Укажіть оптимальний час преоксигенації пацієнтів при диханні через лицеву маску зі 100% киснем.
a. 1-2 хв
b. Не має значення
c. 15-20 хв
*d. 3-5 хв
e. 30 хв

91. Шестирічну дитину шпиталізовано до відділення інтенсивної терапії. Об'єктивно спостерігається: рівень свідомості - сопор, шкіра бліда з ціанотичним відтінком, холодна на дотик, відзначають поодинокі фебрильні судоми, температура тіла 41,1^оС, гіпотензія. До якої категорії належить це підвищення температури?
a. Фебрильна
b. Субфебрильна
c. Піретична
d. Помірна
*e. Гіперпіритична

92. Під час ендотрахеального наркозу в режимі малопотокової анестезії лікар-анестезіолог зазначив тенденцію до збільшення вуглекислого газу у видихуваному повітрі. SpO_2 в межах 97-98%. Що потрібно зробити для ліквідації можливих ускладнень?
*a. Перевірити сорбент вуглекислого газу на апараті ШВЛ
b. Зупинити подачу інгаляційного анестетика
c. Перевірити швидкість подачі кисню
d. Замінити ендотрахеальну трубку
e. Підготувати набір для трахеостомії

93. У пацієнта діагностовано раптову зупинку кровообігу, на ЕКГ-моніторі визначається фібриляція шлуночків. Які лікарські засоби необхідно ввести після виконання третьої дефібриляції?
a. Атропін та аміодарон
b. Епінефрин та атропін
*c. Епінефрин та аміодарон
d. Атропін та аденозин
e. Епінефрин та аденозин

94. До відділення інтенсивної терапії шпиталізовано чоловіка віком 45 років після ДТП. Об'єктивно спостерігається: очі розплющує тільки у відповідь на больовий стимул, у відповідь на звернення робить незрозумілі звуки, у відповідь на больовий стимул відсмикує руку. Скільки балів за шкалою ком Глазго має цей пацієнт?
a. 10
b. 7
*c. 8
d. 9
e. 6

95. Чоловік віком 74 роки під час прийому в лікаря раптово зблід і втратив свідомість. Визначено відсутність пульсу на сонних артеріях, дихання відсутнє, зіниці помірно розширені, верхні дихальні шляхи прохідні, реакція на больовий подразник відсутня. Які першочергові дії має виконати лікар?
a. Покликати на допомогу
b. Провести катетеризацію вени
c. Виміряти артеріальний тиск
d. Провести інтубацію трахеї
*e. Провести серцево-легеневу реанімацію

96. Укажіть правильне твердження щодо дії інгаляційних анестетиків у дітей порівняно з дорослими.
*a. MAК інгаляційних агентів вища у немовлят порівняно з дорослими
b. Збільшений дихальний об'єм у дітей збільшує швидкість індукції порівняно з дорослими
c. Інгаляційні анестетики мають вищий газовий коефіцієнт крові в дітей порівняно з дорослими
d. Летючі анестетики більше пригнічують вентиляцію в дорослих, ніж у немовлят
e. Діти мають підвищений ризик галотанового гепатиту порівняно з дорослими

97. Який із нижченаведених чинників найчастіше підвищує ризик ускладнень під час анестезії?
a. Помірна фізична активність
b. Нормальна функція нирок
*c. Інфекція верхніх дихальних шляхів
d. Маса тіла пацієнта в межах норми
e. Молодий вік пацієнта

98. В яких анатомічних просторах використовується протокол eFAST для оцінки наявності кровотечі?
a. Перикарді, заочеревинному просторі, плевральних порожнинах
b. Перикарді, плевральних порожнинах
c. Заочеревинному просторі, черевній порожнині, плевральних порожнинах
*d. Перикарді, черевній порожнині, плевральних порожнинах
e. Паранефральному просторі, перикарді, заочеревинному просторі

99. Який розчин із перерахованих необхідно призначити для стартової інфузії в дитини із септичним шоком?
a. Сорбілакт
b. 5%-ий розчин глюкози
*c. 0,9%-ий розчин хлориду натрію
d. Бікарбонат натрію
e. Розчин декстрану 40%-ий

100. Які пріоритетні заходи під час СЛР?
a. Якісні компресії грудної клітки з мінімальними перервами та ранній виклик допомоги
*b. Якісні компресії грудної клітки з мінімальними перервами та рання дефібриляція
c. Якісні компресії грудної клітки з мінімальними перервами та рання оксигенація
d. Якісні компресії грудної клітки з мінімальними перервами та раннє попередження аспірації шлункового вмісту
e. Якісні компресії грудної клітки з мінімальними перервами та раннє забезпечення прохідності дихальних шляхів

101. Який лікарський засіб, у якому дозуванні та в яку анатомічну ділянку необхідно ввести дорослому пацієнту при анафілаксії?
a. Ввести внутрішньом'язово атропін 1,0 мг у передньомедіальний відділ стегна
b. Ввести внутрішньом'язово атропін 0,5 мг у передньомедіальний відділ стегна
*c. Ввести внутрішньом'язово епінефрин 0,5 мг у передньолатеральний відділ стегна
d. Ввести внутрішньом'язово епінефрин 1,0 мг у передньолатеральний відділ стегна
e. Ввести внутрішньовенно епінефрин 1,0 мг у будь-який доступний венозний доступ

102. Для виконання пацієнту діагностичної процедури лікар-анестезіолог вирішив провести помірну седацію (седація зі збереженням свідомості). Якою реакцією на подразники характеризується такий рівень седації?
*a. Пацієнт цілеспрямовано відповідає на голосові команди - самостійно або за умови легкої тактильної стимуляції
b. -
c. Пацієнт не може швидко або цілеспрямовано зреагувати на звернення та інструкцію
d. У пацієнта відсутні реакції на голос або фізичне стимулювання
e. Пацієнт реагує на голосові команди

103. У пацієнта під час операції виникла масивна кровотеча, що призвела до гіповолемічного шоку. Яка зі стратегій є найбільш важливою для стабілізації пацієнта в цьому разі?
*a. Введення інфузійних розчинів та еритроцитарної маси залежно від ступеня крововтрати
b. Застосування антифібринолітичних засобів для запобігання тромбоутворенню
c. Оцінка об'єму втрати крові за допомогою ультразвукових методів
d. Введення інфузійних розчинів та високих доз антибіотиків
e. Призначення серцево-судинних стимуляторів для підвищення артеріального тиску

104. Який із нижченаведених препаратів є найбільш доцільним для профілактики післяопераційної нудоти та блювання в дітей?
*a. Ондансетрон
b. Прометазин
c. Дексаметазон
d. Метоклопрамід
e. Дроперидол

105. До відділення інтенсивної терапії шпиталізовано чоловіка віком 37 років після ймовірного отруєння невідомою речовиною. Об'єктивно спостерігається: свідомість відсутня, за шкалою ком Глазго - 5 балів, дихання самостійне, але поверхневе, із частотою 10/хв, ЧСС -  98/хв, АТ - 110/70 мм рт. ст. На УЗД шлунок збільшений, можливе вживання великої кількості отруйної речовини за 2 год до госпіталізації (підозра на медикаментозне або алкогольне отруєння). Лікар вирішує виконати зондове промивання шлунка для видалення токсичних речовин. Яка додаткова процедура необхідна перед проведенням зондового промивання шлунка у цьому разі?
a. Жодних додаткових дій не потрібно виконувати
b. Проведення трахеостомії
*c. Інтубація трахеї
d. Внутрішньовенне введення атропіну
e. Внутрішньовенне введення морфіну

106. За якою шкалою оцінюється ризик тромбоемболічних ускладнень у пацієнтів хірургічного профілю?
a. FOUR
b. SOFA
*c. Caprini
d. Pesi
e. RASS

107. Які ритми є дефібриляційними?
a. Фібриляція передсердь та безпульсова шлуночкова тахікардія
b. Фібриляція шлуночків та асистолія
c. Фібриляція шлуночків та безпульсова електрична активність
*d. Фібриляція шлуночків та безпульсова шлуночкова тахікардія
e. Фібриляція передсердь та асистолія

108. На якій відстані від імплантованого пристрою рекомендовано накладати електроди дефібрилятора під час СЛР пацієнту з імплантованим кардіостимулятором?
*a. > 8 см
b. > 6 см
c. > 7 см
d. < 7 см
e. < 8 см

109. Чоловік віком 70 років шпиталізований до відділення інтенсивної терапії з гострою дихальною недостатністю. В анамнезі: хронічне обструктивне захворювання легень. Об'єктивно спостерігається: АТ - 90/60 мм рт. ст., ЧСС - 110/хв, сатурація кисню - 88%. Які дії має вчинити лікар-реаніматолог у цьому разі?
a. Встановити центральний венозний катетер для моніторингу
b. Здійснити інтубацію та провести штучну вентиляцію легень
c. Збільшити дозу інгаляційного бронходилататора
*d. Провести респіраторну підтримку за допомогою неінвазивної вентиляції
e. Встановити інгалятор для оксигенації

110. Чоловіку віком 46 років в ургентному порядку виконано лапаротомію, ушивання перфоративного отвору, дренування черевної порожнини з приводу перфорації виразки дванадцятипалої кишки. За першу добу після оперативного втручання діурез становить 900 мл. Збільшення якого показника крові дозволить діагностувати гостре пошкодження нирок у цього пацієнта?
*a. Креатиніну
b. Натрію
c. Сечовини
d. Калію
e. Осмолярності

111. Жінці віком 67 років планується планове оперативне втручання в об'ємі: холецистектомія. В анамнезі: впродовж 5 років хворіє на цукровий діабет 2-го типу - приймає метформін 500 мг 3 рази/добу. Яка тактика щодо спостереження та корекції рівня глюкози крові цієї пацієнтки?
a. Контроль рівня глюкози крові 3-4 рази/добу, корекція метформіном
b. Контроль рівня глюкози крові при надходженні, корекція метформіном
*c. Контроль рівня глюкози крові 3-4 рази/добу, корекція за допомогою інсулінів короткої дії
d. Контроль рівня глюкози крові 4-5 рази/добу, корекція інсулінами тривалої дії
e. Контроль рівня глюкози крові 1-2 рази/добу, корекція за допомогою інсулінів короткої дії та тривалої дії

112. Чоловіку віком 35 років виконується тотальна внутрішньовенна анестезія за допомогою методу цільової контрольованої інфузії (TCI). У яких одиницях вимірюється та встановлюється на інфузійному насосі цільова концентрація пропофолу?
a. мкг/кг
b. нг/кг
c. ммоль/л
d. мг/кг
*e. мкг/мл

113. Пацієнтці віком 65 років планується оперативне втручання в об'ємі: заміна клапана серця під загальною анестезією. Протягом процедури лікар-анестезіолог використовує BIS-монітор для оцінки глибини анестезії. BIS-індекс знизився до 35. Які дії повинні бути вжиті лікарем-анестезіологом?
a. Залишити дозу анестетика без змін, адже для серцевих операцій допустимі глибокі рівні анестезії
b. Негайно перевірити ЕКГ пацієнтки на наявність ознак ішемії через низький BIS
*c. Знизити дозу анестетика, адже BIS < 40 свідчить про надмірну глибину наркозу
d. Припинити процедуру і викликати консиліум анестезіологів
e. Підвищити дозу анестетика, адже показник BIS близький до поверхневого наркозу

114. Який принцип є основою мультимодального підходу до лікування гострого болю?
*a. Комбінація різних методів і препаратів для зменшення болю
b. Використання одного сильнодійного препарату
c. Обмеження терапії до пероральних форм
d. Уникнення місцевих анестетиків
e. Застосування лише немедикаментозних методів

115. Чоловік віком 45 років зі встановленим діагнозом: сепсис - перебуває у відділенні інтенсивної терапії. З анамнезу: перенесене оперативне втручання в об'ємі - резекція товстої кишки. Об'єктивно спостерігається: АТ - 80/50 мм рт. ст., ЧСС - 130/хв, температура тіла - 39,5^оC) У загальному аналізі крові спостерігається лейкоцитоз. Які першочергові дії має виконати лікар-реаніматолог?
a. Викликати на консультацію лікаря-хірурга
b. Інтубацію та початок штучної вентиляції
c. Увести кортикостероїди
*d. Призначити антибіотики широкого спектра дії
e. Переливання еритроцитарної маси

116. Протягом якого часу рекомендовано проведення дефібриляційного розряду при дефібриляційних ритмах від початку реанімаційних заходів?
a. < 5 хв
*b. < 3 хв
c. < 6 хв
d. < 7 хв
e. < 4 хв

117. Чоловік віком 45 років після проведення планового оперативного втручання: лапароскопічна холецистектомія - отримує післяопераційне знеболення. Яка основна перевага використання внутрішньовенного парацетамолу в порівнянні з іншими методами знеболення?
a. Забезпечення кращого контролю запального процесу в місці операції
b. Можливість використання при тяжких порушеннях функції печінки
c. Виключення впливу на шлунково-кишковий тракт і зниження ризику кровотеч
*d. Зменшення потреби в опіоїдних анальгетиках і зниження ризику їх побічних ефектів
e. Значно триваліший період аналгезії в порівнянні з пероральним парацетамолом

118. Жінку віком 28 років шпиталізовано до хірургічного відділення з метою проведення холецистектомії. За якою шкалою лікар-анестезіолог оцінить тяжкість інтубації трахеї в пацієнтки?
*a. Mallampati
b. FOUR
c. NIHSS
d. ASA
e. SOFA

119. Чоловіку віком 68 років з метою знеболення після планового оперативного втручання призначили промедол в/м. Після першої ін'єкції пацієнт почав скаржитися на утруднене дихання та сонливість. Сатурація - 88%. В анамнезі: хронічне обструктивне захворювання легень (ХОЗЛ). Які першочергові дії має виконати лікар в цій ситуації?
a. Провести інтубацію і перевести пацієнта на штучну вентиляцію легень
*b. Негайно відмінити промедол і налагодити подачу кисню, розглянути введення налоксону
c. Зменшити дозу промедолу і продовжити його застосування під контролем сатурації
d. Продовжити введення промедолу і додати бронходилататори для покращення вентиляції
e. Замінити промедол на морфін для більш тривалої аналгезії

120. Що таке індекс оксигенації?
a. Співвідношення FiO_2/PaO_2
b. Співвідношення PaO_2/PaСO_2
*c. Співвідношення PaO_2/FiO_2
d. Співвідношення FiO_2/PaСO_2
e. Співвідношення PaСO_2/FiO_2

121. Восьмирічний хлопчик захворів гостро та скаржиться на біль у горлі, головний біль, червоні висипання на шкірі. Протягом 6 год стан дитини значно погіршився. Об'єктивно спостерігається: свідомість - сопор, шкіра бліда з багряними висипаннями зірчастої форми. АТ - 70/50 мм рт. ст., ЧСС - 140/хв, температура тіла - 40,3^оC. Який патологічний стан спричинив гіпотензію у пацієнта?
*a. Синдром Уотерхауза-Фрідеріксена
b. Гіповолемічний шок
c. Кардіогенний шок
d. Колапс на тлі гарячки
e. Стовбуровий інсульт

122. Під час індукції в наркоз у пацієнта почала швидко знижуватися сатурація кисню. Об'єктивно спостерігається: носогубний трикутник ціанотичний, екскурсія грудної клітки відсутня. Які маніпуляції потрібно зробити в першу чергу?
a. Ввести епінефрин
b. Збільшити швидкість внутрішньовенної інфузії
c. Ввести оксибутират натрію
d. Відключити довенну інфузію
*e. Штучну вентиляцію легень лицевою маскою

123. Чоловіку віком 57 років планується оперативне втручання - транспедикулярна стабілізація хребта на рівні Th8-Th10 під загальною анестезією. З анамнезу відомо: працює шахтарем із 18 років, скаржиться на біль у грудному відділі хребта при фізичному навантаженні. У загальному аналізі крові: гемоглобін - 120 г/л, еритроцити - 3,2·10^12/л, лейкоцити - 7,1·10^9/л, ШОЕ - 4 мм/год, тромбоцити - 220·10^9/л, АлАТ - 21 ммоль/л, АсАТ - 20 ммоль/л. На ЕКГ ритм синусовий, поодинока екстрасистолія, ЕВС нормальна. За результатами рентгенографії: корені легень малоструктуровані, синуси вільні, тінь серця розширена, ознаки ХОЗЛ. Консультація якого спеціаліста необхідна для додаткового обстеження пацієнта?
*a. Пульмонолога
b. Рентгенолога
c. Терапевта
d. Хірурга
e. Гематолога

124. Восьмирічний хлопчик шпиталізований до відділення інтенсивної терапії після травми внаслідок падіння з 2 поверху. Об'єктивно спостерігається: загальний стан тяжкий, положення "жабки", свідомість - оглушення, шкірні покриви бліді, вологі, АТ - 100/70 мм рт. ст., ЧСС - 140/хв. Олігурія. Діагностовано струс мозку та нестабільний перелом кісток таза. Інших травм не виявлено. Чим обумовлена тяжкість стану пацієнта?
a. Жировою емболією
b. Психологічною травмою
*c. Геморагічним шоком
d. Септичним шоком
e. Черепно-мозковою травмою

125. Вагітна жінка віком 28 років надійшла до операційної для проведення ургентного кесаревого розтину у зв'язку з дистресом плода. Стан стабільний, АТ - 100/60 мм рт. ст., ЧСС - 85/хв. Прийнято рішення провести загальну анестезію. Яким препаратом слід забезпечити міорелаксацію для інтубації трахеї?
*a. Сукцинілхоліном
b. Векуронієм
c. Атракуріумом
d. Піпекуронієм
e. Рокуронієм

126. Жінці віком 45 років перед плановим хірургічним втручанням з метою тривалого знеболення встановлено епідуральний катетер у поперековому відділі хребта. Якої тактики тромбопрофілактики варто дотримуватися?
a. Тромбопрофілактику проводити ацетилсаліциловою кислотою в дозі 100 мг/добу
b. Розпочати тромбопрофілактику низькомолекулярним гепарином через 12 год після завершення хірургічного втручання
c. Утриматися від призначення низькомолекулярного гепарину до видалення епідурального катетера
*d. Розпочати тромбопрофілактику низькомолекулярним гепарином через 7 год після завершення хірургічного втручання
e. Розпочати тромбопрофілактику низькомолекулярним гепарином через 24 год після встановлення епідурального катетера

127. Дівчинка народилася шляхом кесарського розтину у терміні 37 тижнів з тугим обвиттям пуповини навколо шиї. Шкірні покриви бліді, тонус м'язів знижений, дихання відсутнє, ЧСС - 75/хв. Проведена тактильна стимуляція без ефекту, розпочата вентиляція маскою. Через 30 с ЧСС - 58/хв. Розпочато компресії грудної клітини. Яке співвідношення компресій та вдихів під час реанімації новонародженого?
a. 15:12
*b. 3:1
c. 5:1
d. 15:1
e. 30:2

128. Яка енергія другого розряду для біфазних дефібриляторів під час серцево-легеневої реанімації при дефібриляційних ритмах?
a. 250-370 Дж
*b. 150-360 Дж
c. 180-250 Дж
d. 150-200 Дж
e. 120-300 Дж

129. Жінка віком 68 років шпиталізована до терапевтичного відділення зі скаргами на слабкість і задишку, останні 2 дні не встає з ліжка. В анамнезі: злоякісне новоутворення грудної залози, 3 місяці тому проходила курс хіміотерапії. Скільки балів за шкалою Падуа має ця пацієнтка?
a. 5
b. 4
c. 7
*d. 6
e. 8

130. Вагітній жінці віком 20 років через дистрес плода ургентно виконано кесарів розтин під загальним наркозом. Яка з фармакокінетичних властивостей фентанілу піддає плоду ризик пригнічення дихання, спричиненого опіоїдами?
a. Фентаніл знижує зв'язування з плазмою, збільшуючи вільну фракцію препарату
*b. Фентаніл демонструє підвищену розчинність у ліпідах, сприяючи переходу через плаценту
c. Фентаніл блокує натрієві канали, впливаючи на дихальні м'язи
d. Фентаніл є високогідрофільним, що сприяє переходу через плаценту
e. Фентаніл іонізується на 90% при рН 7,4 і тому швидко проникає через мембрани

131. Шестимісячна дитина має яскраво виражену дихальну недостатність, ціанотичний носогубний трикутник у спокої, значні виділення з носа, підвищення температури тіла до субфебрильних цифр. При огляді неспокійна, плаче, спостерігається апное протягом 4 с. Сатурація - 87%, ЧД - 62/хв, допоміжна участь мускулатури в акті дихання. Яка тактика лікаря?
a. Забезпечення нейтрального положення голови, подача кисню через маску
b. Постановка носових канюль, налагодження подачі кисню
c. Негайно ввести парацетамол для зниження температури тіла
*d. Санація ВДШ, налагодження подачі кисню
e. Помістити дитину під кисневий ковпак

132. Скільки часу рекомендовано відвести на інтубацію трахеї під час компресії грудної клітки при серцево-легеневій реанімації?
a. До 15 с
b. До 12 с
*c. До 5 с
d. До 8 с
e. До 10 с

133. У чоловіка віком 36 років під час медичного огляду виявлені: гіпокаліємія, гіпернатріємія, артеріальна гіпертензія. Який синдром має запідозрити лікар-терапевт?
a. Гітельмана
b. Барттера
c. Фанконі
d. Уотерхауза-Фрідеріксена
*e. Ліддла

134. Який препарат є вибором першої лінії лікування гострого болю легкої інтенсивності?
a. Пропофол
b. Кетамін
c. Морфін
d. Фентаніл
*e. Ібупрофен

135. Жінка віком 56 років шпиталізована до хірургічного відділення для проведення планового оперативного втручання - лапароскопічного видалення яєчників. На прохання лікаря-анестезіолога пацієнтка відкриває рот і висовує язик, візуалізуються мигдалики, язичок, зів і м'яке піднебіння. До якого класу за шкалою Mallampati належить пацієнтка?
a. III
b. II
c. Неможливо оцінити через неправильне положення пацієнтки
d. IV
*e. I

136. Який об'єм болюсу рідини для стартової інфузії в дитини зі встановленим діагнозом: септичний шок?
a. 30 мл/кг
b. 40 мл/кг
c. 50 мл/кг
*d. 20 мл/кг
e. 10 мл/кг

137. Вагітна жінка віком 42 роки на 40 тижні вагітності шпиталізована до перинатального центру через відходження навколоплідних вод близько 45 хв тому. В анамнезі: перебіг вагітності ускладнений гестаційною гіпертензією, супутня патологія - міопія середнього ступеня, глаукома, АТ - 145/95 мм рт. ст., ЧСС - 88/хв. За акушерськими показаннями готується до кесаревого розтину. Оперативне втручання показане під загальною анестезією. Який препарат для індукції в наркоз необхідно обрати?
a. Кетамін 1-1,5 мг/кг
b. Ізофлюран 0,75 об.%
*c. Пропофол 1,0-2,5 мг/кг
d. Севофлюрану 1,5 об.%
e. Натрій оксибутират 120 мг/кг

138. Який побічний ефект найчастіше виникає під час застосування опіоїдів під час лікування гострого болю?
a. Алергічний дерматит
b. Аритмія
c. Гіпертензія
d. Анафілактичний шок
*e. Нудота та закрепи

139. Чоловік віком 58 років оглянутий лікарем-анестезіологом перед плановим оперативним втручанням. В анамнезі: артеріальна гіпертензія - приймає бісопролол у дозуванні 5 мг на добу, вранці. Артеріальний тиск під час обстеження в межах норми. Змін із боку інших органів і систем не виявлено. До якого класу анестезіологічного ризику за класифікацією ASA належить цей пацієнт?
*a. II
b. I
c. IV
d. V
e. III

140. Укажіть основне завдання передопераційної консультації анестезіолога перед оперативним втручанням.
a. Призначення профілактичної антибіотикотерапії
b. Призначення післяопераційного лікування
c. Вибір хірургічного методу лікування
*d. Оцінка стану пацієнта та визначення ризиків анестезії
e. Зменшення вартості лікування

141. У восьмирічної дівчинки діагностували істинне утоплення в прісній воді. Реанімаційні заходи були успішними. У стаціонарі через 12 год у неї розвинулося психомоторне збудження, надсадний кашель, виражений ціаноз шкіри, виділення мокротиння та кровохаркання з подальшою втратою притомності, набряком легень та смертю. Який із застосованих засобів міг бути найефективнішим для профілактики "вторинного утоплення" у післяреанімаційному періоді?
a. Інфузія р-ну альбуміну 5%-го 100 мл
b. Безперервна оксигенотерапія з подачею кисню 4 л/хв
c. Лікувальна санація трахео-бронхіального дерева
d. Інфузія р-нів кристалоїдів в об'ємі 30 мл/кг маси тіла
*e. Пролонгована штучна вентиляція легень

142. У восьмирічної дитини, яка знаходиться у відділенні інтенсивної терапії з гострою печінковою недостатністю, раптово відбулася зупинка серця (шлуночкова тахікардія без пульсу). Дитині необхідно провести дефібриляцію. Яка енергія першого розряду, якщо вага дитини 30 кг?
a. 200 Дж
b. 40 Дж
*c. 120 Дж
d. 30 Дж
e. 50 Дж

143. Укажіть препарат вибору для вазопресорної підтримки в пацієнтів зі встановленим діагнозом: септичний шок.
a. Добутамін
*b. Норепінефрин
c. Дофамін
d. Фенілефрин
e. Епінефрин

144. Трирічна дитина шпиталізована до лікарні для проведення ургентного оперативного втручання в об'ємі: апендектомія. В анамнезі: бронхіальна астма. Який вид анестезії найкраще обрати в цьому разі?
*a. Інгаляційна анестезія із застосуванням севофлурану
b. Внутрішньовенна анестезія з використанням кетаміну зі збереженим спонтанним диханням
c. Внутрішньовенна анестезія з використанням кетаміну з інтубацією трахеї
d. Проведення епідуральної анестезії без загальної анестезії
e. Тотальна внутрішньовенна анестезія з використанням пропофолу та фентанілу

145. Чоловіку віком 56 років проведене оперативне втручання: ампутація гангренозної стопи лівої кінцівки. В анамнезі: цукровий діабет 1-го типу. На третю добу після оперативного втручання скаржиться на дизестезію, гіперестезію, біль після дотику, який зберігається довгий час в лівій кінцівці. Який препарат для знеболення необхідно призначити пацієнту?
*a. Габапентин
b. Морфін
c. Промедол
d. Декскетопрофен
e. Кеторолак

146. Чоловік віком 57 років готується до планового оперативного втручання з приводу калькульозного холециститу. Із анамнезу відомо, що 3 роки тому йому протезовано мітральний клапан, у зв'язку з чим він приймає варфарин. На момент огляду МНВ (міжнародне нормалізоване відношення) становить 2,2. Які рекомендації щодо тромбопрофілактики має надати лікар-анестезіолог?
a. Проводити анестезіологічне забезпечення на наступний день із наявністю протаміну в операційній
b. Проводити анестезіологічне забезпечення на наступний день із наявністю вітаміну К в операційній
c. Відмінити варфарин і проводити на наступний день оперативне втручання
*d. Відмінити варфарин за 6 днів, призначити низькомолекулярний гепарин при МНВ менше 2
e. Оперативне втручання протипоказане, тільки консервативне лікування

147. Жінка віком 36 років шпиталізована до хірургічного відділення для проведення планового оперативного втручання - холецистектомії. На прохання лікаря-анестезіолога пацієнт відкриває рот і висовує язик, візуалізується лише м'яке піднебіння та основа язичка. До якого класу за шкалою Mallampati належить ця пацієнтка?
a. IV
b. I
c. Неможливо оцінити через неправильне положення пацієнтки
*d. ІІІ
e. II

148. Жінці віком 42 роки зі встановленим діагнозом: рак печінки - планується оперативне втручання в об'ємі лапаротомія, резекція печінки. У пацієнтки виявлено лабораторно підтверджене інфікування MRSA) Який із нижченаведених антибактеріальних препаратів рекомендовано використовувати в комбінації з цефазоліном для передопераційної антибіотикопрофілактики?
a. Піперацилін/тазобактам
b. Моксифлоксацин
*c. Ванкоміцин
d. Меропенем
e. Ампіцилін/сульбактам

149. При проведенні загальної анестезії у пацієнта лікар-анестезіолог використовує методику низькопотокової інгаляційної анестезії (Low-flow anesthesia). У роботі якого типу дихального контуру повинна перебувати наркозна станція, щоб убезпечити медичний персонал від шкідливого впливу газонаркотичної суміші і зменшити шкідливі викиди  в атмосферу?
a. Напіввідкритого
b. Відкритого (частково реверсивний)
*c. Закритого (повністю реверсивний)
d. Самостійне дихання
e. Напівзакритого

150. Одинадцятирічний хлопчик шпиталізований до відділення інтенсивної терапії в непритомному стані. Зі слів вчителя, пiд час занять фізкультурою раптово з'явилося тремтiння в кінцівках, значна пiтливiсть, невдовзі втратив свідомість. В анамнезі: батьки хворіють на цукровий діабет. Із уведення якого препарату необхідно розпочати лікування?
*a. Уведення 40%-го розчину глюкози 20 мл в/в
b. Уведення 5%-го розчину глюкози в/в 10 мл
c. Застосування інсулiну короткої дiї 10 МО в/в
d. Iнсулiн пролонгованої дiї 10 МО п/ш
e. Преднiзолон 30 мг в/в

