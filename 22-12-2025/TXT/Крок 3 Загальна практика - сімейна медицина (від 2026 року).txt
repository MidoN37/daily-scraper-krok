1. Пацієнт віком 52 роки скаржиться на печію до 2-х разів на день, переважно після вживання їжі, одинофагію, немотивоване схуднення. Із анамнезу відомо, що хворіє впродовж року, не обстежувався, самостійно за потреби приймав пантопразол по 40 мг із тимчасовим покращенням. Яке дослідження першочергово необхідно призначити пацієнту?
a. Тест на H.pylori
b. Рентгеноскопію стравоходу та шлунка
c. рН - моніторінг
d. Тест з ІПП
*e. ЕФГДС

2. У пацієнта зі скаргами на прискорене серцебиття, яке виникло раптово, на ЕКГ зареєстровано суправентрикулярну тахікардію з ЧСС - 180/хв, АТ - 120/80 мм рт. ст. У чому першочергово полягатиме надання невідкладної допомоги пацієнту?
*a. Проведенні вагусних проб
b. В/в введені епінефрину
c. В/в введенні аденозину
d. В/в введенні верапамілу
e. Проведенні синхронізованої кардіоверсії

3. Пацієнтка віком 39 років скаржиться на головний біль, виражену м'язову слабкість, відчуття парестезій в кінцівках, нічні судоми, поліурію. Із анамнезу відомо, що пацієнтка хворіє на артеріальну гіпертензію протягом року, призначену терапію - раміприл 10 мг на добу, амлодипін 10 мг та індапамід 2,5 мг на добу приймає щодня протягом 3 місяців, проте значення АТ і симптоми зберігаються. Об'єктивно спостерігається: шкірні покриви чисті, звичайного забарвлення. Аускультативно: тони серця звучні, ритмічні, акцент II тону над аортою, ЧСС - 62/хв. АТ - 170/100 мм рт. ст. Під час дослідження дихальної системи та органів черевної порожнини змін не виявлено. Симптом Пастернацького негативний з обох боків. Периферичних набряків немає. У загальному аналізі сечі: прозора, відносна щільність - 1,008, лужна реакція, білок, глюкоза не виявлено. За результатами біохімічного аналізу крові виявлено: загальний холестерин - 4,7 ммоль/л, ТГ - 1,4 ммоль/л, глюкоза натще - 4,8 ммоль/л, креатинін - 76 мкмоль/л, ШКФ - 85 мл/хв, K^+ - 3,0 ммоль/л. На ЕКГ спостерігається: згладженість та інверсія зубця Т у грудних відведеннях. Яку медикаментозну терапію необхідно призначити пацієнтці?
a. Бісопролол
*b. Спіронолактон
c. Моксонідин
d. Доксазозин
e. Торасемід

4. Під час огляду десятимісячної дитини виявлено: петехіальний висип на нижніх кінцівках, ЧД - 40/хв, пульс - 136/хв, ригідність потиличних м'язів відсутня, підвищення температури тіла до 39^oC) Які лікарські засоби необхідно ввести для надання невідкладної допомоги дитині?
a. Ондансетрон і метоклопрамід
*b. Цефтріаксон і преднізолон
c. Ампіцилін і гентаміцин
d. Парацетамол і метамізол натрію
e. Діазепам і фенобарбітал

5. Пацієнт віком 36 років скаржиться на біль і парастезію в нижній половині правої гомілки, тильній частині правої стопи та І-ІV пальців, неможливість піднятись на праву п'яту. Із анамнезу відомо, що вчора отримав травму правої нижньої кінцівки. Об'єктивно спостерігається: "півняча хода". Який нерв ушкоджено в пацієнта?
a. Великогомілковий
b. Сідничний
c. Серединний
*d. Малогомілковий
e. Стегновий

6. Під час проведення евакуаційно-транспортного сортування пацієнтів з місця надзвичайної ситуації визначено: евакуаційне призначення (куди направити), вид транспорту, спосіб евакуації (лежачи, сидячи), місце на евакуаційному транспорті (на першому чи другому ярусі). Що ще має бути враховано для дотримання всіх умов?
a. Наявність евакуаційного паспорта
*b. Черговість евакуації
c. Санітарно-епідеміологічна розвідка
d. Медична розвідка
e. Забезпечення комунікації з рідними та опікунами

7. На підставі чого проводиться медичне сортування потерпілих?
*a. Встановлення прогнозу для життя
b. Встановлення попереднього діагнозу
c. Встановлення клінічного діагнозу
d. Розпоряджень керівника (старшого лікаря)
e. Розпоряджень рятувальників ДСНС

8. У пацієнта діагностовано напад суправентрикулярної тахікардії з широкими комплексами QRS, АТ - 120/80 мм рт. ст. Який лікарський засіб необхідно ввести в/в за відсутності можливості проведення електричної кардіоверсії?
a. Метопролол
b. Верапаміл
c. Епінефрин
d. Добутамін
*e. Аміодарон

9. Пацієнт віком 65 років, із післяінфарктним кардіосклерозом, після пневмонії на фоні коронавірусної хвороби звернувся зі скаргами на погіршення толерантності до навантаження, задишку під час ходьби, епізоди серцебиття, сухий кашель, періодичний набряк гомілок. Об'єктивно спостерігається: SpO_2 - 97%, пульс - 108/хв, АТ - 134/76 мм рт. ст., помірний акроціаноз, набряк гомілок. Аускультативно над легенями вислуховується жорстке дихання, сухі хрипи. За результатами ЕКГ виявлено: поодинока шлуночкова екстрасистола, дифузне порушення процесів реполяризації, помірна гіпертрофія лівого шлуночка. Який лабораторний тест необхідно провести для діагностики серцевої недостатності?
a. Швидкість клубочкової фільтрації
b. Тропоніновий тест
*c. Концентрація натрійуретичних пептидів (BNP, ANP)
d. Рівень тиреотропного гормону
e. Рівень С-реактивного протеїну

10. У пацієнта віком 35 років із необтяженим анамнезом протягом 4-х місяців поступово розвинулися симптоми тяжкої серцевої недостатності, низька чутливість до терапії діуретиками, анасарка, гідроторакс, кардіомегалія, зниження ФВ ЛШ <25%, артеріальна гіпотензія, фібриляція передсердь, складні шлуночкові порушення ритму. Який найімовірніший діагноз?
a. Дифузний міокардит
b. Гіпертрофічна кардіоміопатія
c. Дифузний кардіосклероз
*d. Дилатаційна кардіоміопатія
e. Ексудативний перикардит

11. Пацієнтка віком 64 роки скаржиться на частий стискаючий біль за грудниною, що виникає під час ходьби більше 200 м, періодичний головний біль, запаморочення. Об'єктивно спостерігається: ІМТ - 37 кг/м^2, АТ - 140/100 мм рт. ст., пульс - 84/хв, аускультативно: тони серця приглушені, на верхівці серця короткий систолічний шум. За результатами ЕКГ виявлено: ознаки гіпертрофії лівого шлуночка. У біохімічному аналізі крові: рівень загального холестерину - 8,5 ммоль/л. Яка тактика ведення цього пацієнта?
a. Модифікація стилю життя, амлодипін, гіпотіазид, аторвастатин
b. Модифікація стилю життя, нітрати, індапамід, моксонідин
*c. Модифікація стилю життя, бісопролол, раміприл, розувастатин
d. Модифікація стилю життя, анаприлін, розувастатин, нітрати
e. Модифікація стилю життя, бісопролол, індапамід, еналаприл

12. Пацієнтка віком 36 років скаржиться на виражену загальну слабкість, запаморочення, які посилилися через декілька тижнів після гострого респіраторого захворювання. У загальному аналізі крові: еритроцити - 2,9·10^12/л, гемоглобін - 95 г/л, концентрація гемоглобіну в еритроциті - 28 пг, середній об'єм еритроцитів - 82 фл, ширина розподілу еритроцитів за об'ємом - 12,5%, лейкоцити - 12,4·10^9/л, лейкоцитарна формула без змін, ШОЕ - 15 мм/год, ретикулоцити - 18%, феритин - 52 нг/мл, сатурація трансферину - 45%. Непрямий білірубін - 22 ммоль/л. Який із вказаних показників свідчить про гіперрегенераторний характер анемічного синдрому в цьому разі?
a. Рівень феритину
*b. Кількість ретикулоцитів
c. Кількість лейкоцитів
d. Рівень сатурації трансферину
e. Значення ширини розподілу еритроцитів

13. Пацієнтка віком 25 років скаржиться на загальну слабкість, запаморочення, заїди в кутиках рота, випадіння волосся. Об'єктивно спостерігається: шкірні покриви та видимі слизові оболонки бліді, пульс - 95/хв, ритмічний, печінка та селезінка не збільшені. В аналізі крові: гемоглобін - 90 г/л, еритроцити - 3·10^12, середній об'єм еритроцитів - 65 фл, середній вміст гемоглобіну в еритроциті - 25 пг, концентрація гемоглобіну в еритроциті - 29 г/дл, лейкоцити - 5,5·10^9/л, тромбоцити - 290·10^9/л. Який лікарський засіб необхідно призначити для лікування пацієнтки в цьому разі?
a. Фолієву кислоту
b. Преднізолон
c. Ціанокобаламін
d. Еритроцитарну масу
*e. Сульфат заліза

14. Пацієнт віком 59 років скаржиться на закреп та біль в ділянці промежини під час та після акту дефекації. Зі слів пацієнта скарги з'явилися після початку роботи водієм вантажівки декілька років тому. Сімейний анамнез: тато пацієнта помер у віці 70 років від невстановленої причини, мати померла у віці 65 років внаслідок інфаркту міокарда. Пацієнт дав згоду на ректоманоскопію. Під час обстеження виявлено анальну тріщину та гемороїдальні вузли 2-3 ступеня. Яке обстеження повинен рекомендувати лікар для скринінгу колоректального раку в цьому разі?
a. Тест на приховану кров
*b. Колоноскопію з біопсією
c. Комп'ютерну томографію живота
d. Додаткові обстеження не потрібні
e. Раковий ембріональний антиген

15. Пацієнт віком 76 років скаржиться на виражену задишку, відчуття здавлювання у грудях. В анамнезі: ІХС, інфаркт міокарда без елевації ST передньої стінки лівого шлуночка 4 роки тому. Об'єктивно спостерігається: положення вимушене, сидить нахилившись уперед, акроціаноз, форма грудної клітини не змінена, ЧСС - 96/хв, АТ - 110/60 мм рт. ст., ЧД - 27/хв. Аускультативно - дихання везикулярне ослаблене, вологі хрипи над нижніми частками обох легень. За результатами ЕКГ виявлено: поява глибокого та розширеного зубця Q, елевація S-T у І, аVL, V5-V6 відведеннях. Яке ускладнення розвинулося в пацієнта?
a. Гостра аневризма серця
b. Постінфарктна стенокардія
*c. Набряк легень
d. Гострий пієлонефрит
e. Синдром Дресслера

16. Пацієнтка віком 59 років скаржиться на підвищення АТ до 170/100 мм рт. ст., періодичний головний біль, запаморочення. Об'єктивно спостерігається: ІМТ - 28 кг/м^2, АТ - 160/100 мм рт. ст., пульс - 92/хв, ритмічний, аускультативно - тони серця приглушені, на верхівці серця короткий систолічний шум. За результатами ЕКГ виявлено: ознаки гіпертрофії лівого шлуночка. У біохімічному аналізі крові: рівень сечової кислоти - 568 ммоль/л, холестерин - 7,6 ммоль/л. Яка тактика ведення цього пацієнта?
a. Модифікація стилю життя, амлодипін, гіпотіазид
b. Модифікація стилю життя, амлодипін, фуросемід
c. Модифікація стилю життя, алопуринол, індапамід
*d. Модифікація стилю життя, лозартан, алопуринол
e. Модифікація стилю життя, періодично бендазол, папаверин

17. Пацієнту віком 54 роки встановлено діагноз: ІХС, стабільна стенокардія напруги, ФК II класу. Гіпертонічна хвороба ІІ ступеня, 2 стадія, ризик дуже високий. Із анамнезу відомо, що з 30 років хворіє на бронхіальну астму середньої тяжкості, з приводу чого отримує інгаляційно сальматерол 25 мг та флютиказон 250 мкг. Проконсультований кардіологом, була призначена терапія: метопролол 25 мг двічі на день, раміприл 5 мг, клопідогрель 75 мг один раз на добу ввечері, розувастатин 20 мг один раз на добу. Звернувся до сімейного лікаря у зв'язку з погіршення стану на фоні цієї терапії: почастішали напади астми. Яка можлива причина погіршення стану пацієнта?
a. Прийом раміприлу
*b. Прийом метопрололу
c. Недостатня доза інгаляційного сальматеролу
d. Прийом розувастатину
e. Прийом клопідогрелю

18. У пацієнта зі скаргами на нерегулярне серцебиття та структурно здоровим серцем зареєстровано поодинокі передсердні екстрасистоли. Що є важливою частиною ведення цього пацієнта?
a. Регулярний прийом антиаритмічних препаратів
*b. Пояснення доброякісного характеру аритмії
c. Планова абляційна терапія
d. Регулярне моніторування за Холтером
e. -

19. На консультацію до сімейного лікаря звернувся чоловік віком 42 роки щодо скринінгу на рак передміхурової залози. Він повідомляє, що його батько мав рак передміхурової залози, діагностований у віці 65 років. На момент огляду скарги відсутні. Під час фізикального обстеження відхилень від норми не виявлено. За результатами генетичного тестування пацієнта виявлено: відсутність мутацій BRCA2. Якою повинна бути рекомендація сімейного лікаря щодо проведення тесту на ПСА для цього пацієнта?
a. Виконати тест на ПСА негайно та повторювати його кожні 2 роки
*b. Провести тест на ПСА через 3 роки
c. Не рекомендувати тест на ПСА, оскільки у пацієнта немає мутацій BRCA2
d. Відкласти тест на ПСА до досягнення пацієнтом 50-річного віку
e. Виконати тест на ПСА негайно та повторювати його щороку

20. Пацієнтка віком 29 років скаржиться на періодичне прискорене серцебиття, запаморочення. Консультована ендокринологом з приводу гіпертиреозу. Аускультативно: тони серця звучні, неритмічні, ЧСС - 100/хв. АТ - 135/80 мм рт. ст. На ЕКГ спостерігається: f-хвилі з частотою 420/хв у ІІ, ІІІ, аVF, V1-V2 відведеннях, різна тривалість інтервалів R-R. Який вид аритмії необхідно врахувати під час проведення диференційної діагностики?
a. Пароксизмальну фібриляцію шлуночків
b. Перманентне тріпотіння шлуночків
c. Пароксизмальну синусову тахікардію
d. Перманентну синусову брадикардію
*e. Пароксизмальне тріпотіння передсердь

21. Пацієнту встановлено діагноз: подагра, призначена уратзнижувальна терапія (алопуринол). Якого цільового рівня сечової кислоти в крові необхідно досягти для ефективного лікування?
a. <460 мкмоль/л
*b. <360 мкмоль/л
c. <420 мкмоль/л
d. <400 мкмоль/л
e. <380 мкмоль/л

22. Під час огляду семирічної дитини лікар виявив відсутність рубчика після щеплення проти туберкульозу, хоча всі вакцини введено відповідно до календаря профілактичних щеплень, про що є документальне підтвердження. Скарги відсутні. Якою має бути тактика сімейного лікаря?
*a. Введення додаткової дози вакцини не потрібно
b. Введення додаткової дози вакцини через 2 тижні після проведення проби Манту
c. Введення додаткової дози вакцини після негативного результату ПЦР
d. Введення додаткової дози вакцини в 7 років
e. Контрольний огляд лікарем-фтизіатром кожні 6 місяців

23. Пацієнт віком 52 роки скаржиться на інтенсивний стискаючий біль за грудниною без виразної іррадіації, що виник уперше. Біль супроводжується нудотою, задишкою. Із анамнезу відомо, що біль виник 3 год тому, курить упродовж 20-ти років. Об'єктивно спостерігається: шкірні покриви бліді, вологі. Аускультативно - дихання везикулярне, хрипів немає, ЧД - 18/хв, тони серця ритмічні. Пульс - 92/хв, АТ - 120/70 мм рт. ст. Живіт м'який, дещо чутливий під час пальпації в епігастральній ділянці. Печінка не збільшена. За результатами ЕКГ виявлено: ритм синусовий, правильний, вольтаж збережений, підйом сегмента S-T у II, III, aVF на 3-4 мм, зливається з позитивним зубцем Т, депресія S-T у І, aVL на 1 мм. Який найімовірніший діагноз?
a. Гострий панкреатит
b. Тромбоемболія легеневої артерії
*c. Гострий коронарний синдром з елевацією сегмента S-T
d. Гострий коронарний синдром без елевації сегмента S-T
e. Розшаровуюча аневризма аорти

24. Пацієнт віком 53 роки скаржиться на біль, набряклість, почервоніння в ділянці лівої гомілки, загальне підвищення температури тіла до 37,6^oС, головний біль, загальну слабкість. Із анамнезу відомо, що хворіє на цукровий діабет 2-го типу, два дні тому працював на городі. Об'єктивно спостерігається: ліва гомілка набрякла, шкіра натягнута, гаряча, візуалізується чітко демаркована, червона, дифузна еритема на шкірі. Який найімовірніший діагноз?
*a. Бешиха
b. Хвороба Ріттера
c. Тромбоз глибоких вен гомілки
d. Піогенна гранульома
e. Флегмона гомілки

25. Пацієнт віком 40 років звернувся до сімейного лікаря з приводу уточнення ймовірного ризику розвитку раку товстої кишки. Із анамнезу відомо, що його батьку діагностували рак товстої кишки у віці 68 років, мати онкопатології не мала. На момент огляду пацієнта патології не виявлено. Які рекомендації необхідно дати пацієнту?
a. Обстеження даного пацієнта до 50 років є недоцільними
b. Колоноскопія в 50 років із подальшим щорічним скринінг-тестом ("Рар"-тест)
c. КТ в 40 років із подальшим щорічним контролем
*d. Колоноскопія в 40 років із подальшим скринінгом кожні 5 років
e. Колоноскопія в 50 років із подальшим щорічним скринінг-тестом (імуногістохімічний аналіз)

26. Пацієнт віком 38 років скаржиться на щотижневі напади задишки, які турбують протягом року, виникають під час контакту з пилом, парфумами. Аускультативно над легенями вислуховуються розсіяні сухі хрипи. На рентгенограмі ОГК спостерігається підвищена прозорість легень. В аналізі крові: еозинофіли - 10%, SpO_2 - 94%. Під час проведення проби на визначення зворотності бронхіальної обструкції через 15 хв після інгаляції сальбутамолу виявлено приріст ОФВ1 на 25%. Який найімовірніший діагноз?
a. Хронічне обструктивне захворювання легень
b. Саркоїдоз
*c. Бронхіальна астма
d. Бронхоектатична хвороба
e. Хронічний бронхіт

27. Пацієнтка віком 30 років скаржиться на дискомфорт у ділянці зовнішніх статевих органів, що з'явився декілька днів тому. Об'єктивно спостерігається: у ділянці правої великої соромітної губи виявлено щільний безболісний набряк, синювато-червоного кольору, від натискування пальцем сліду не лишається. Пахвинні регіонарні лімфовузли збільшені з одного боку, щільно-еластичні, безболісні, рухливі. Який найімовірніший діагноз?
*a. Сифіліс первинний. Індуративний набряк
b. Пахова епідермофітія
c. Генітальний герпес
d. Еритразма
e. Дерматит

28. Пацієнтка віком 58 років, яка прооперована 7 років тому з приводу колоректального раку, звернулася зі скаргами на постійний пекучий біль у грудному та поперековому відділах хребта. Приймала парацетамол, який не мав ефекту. Інтенсивність болю за візуально-аналоговою шкалою оцінена в 6 балів. За результатами комп'ютерної томографії виявлено множинні метастази в грудному та поперековому відділах хребта. Яке знеболення треба призначити пацієнтці?
*a. Трамадол, ад'ювантна терапія
b. Ацетилсаліцилова кислота, диклофенак
c. Метамізол натрію, ібупрофен
d. Анальгетик периферичної дії, ад'ювантна терапія
e. Бупренорфін, ад'ювантна терапія

29. Пацієнт віком 32 роки скаржиться на біль та набряк у лівому колінному суглобі та біль у правому гомілковостопному суглобі, субфебрильну температуру. Симптоми з'явилися близько тижня тому, через 2 тижні після перенесеної гострої кишкової інфекції (діарея, блювання, гарячка), яку пацієнт лікував самостійно. Шкідливих звичок та хронічних захворювань не має. Батько пацієнта хворіє на подагру. Об'єктивно спостерігається: температура тіла - 37,3^oC, лівий колінний суглоб набряклий, гарячий на дотик, рухи обмежені через біль. Правий гомілковостопний суглоб дещо набряклий. Іншої патології не виявлено. Який діагноз найімовірніший у цього пацієнта?
a. Ревматоїдний артрит
b. Ревматичний артрит
*c. Реактивний артрит
d. Подагричний артрит
e. Остеоартроз

30. Жінка віком 58 років скаржиться на частий головний біль, запаморочення протягом останніх двох місяців. Кілька разів під час епізодів головного болю вимірювала АТ, який виявлявся підвищеним: 160/90-170/100 мм рт. ст. Самостійно приймала папазол (дибазол+папаверин). Під час огляду виявлено: межі відносної серцевої тупості зміщені ліворуч на 2 см, діяльність серця ритмічна, акцент 2 тону на аорті. АТ - 160/90 мм рт. ст., ЧСС - 85/хв. Над легенями вислуховується везикулярне дихання, хрипів немає. Набряків немає. За даними додаткових досліджень: загальний холестерин - 6,2 ммоль/л, ТГ - 1,9 ммоль/л, ЛПВЩ - 1,3 ммоль/л, ЛПНЩ - 3,8 ммоль/л, глюкоза крові - 4,3 ммоль/л. За яким протоколом потрібно лікувати пацієнта?
a. Локальним протоколом амбулаторії ЗПСМ
b. Уніфікованим клінічним протоколом МОЗ України з надання допомоги пацієнтам, хворим на хронічну ішемічну хворобу серця
c. Уніфікованим клінічним протоколом МОЗ України з надання допомоги пацієнтам, хворим на гостру ішемічну хворобу серця
d. Уніфікованим клінічним протоколом МОЗ України з надання допомоги пацієнтам, хворим на гострий коронарний синдром
*e. Уніфікованим клінічним протоколом МОЗ України з надання допомоги пацієнтам, хворим на гіпертонічну хворобу

31. Пацієнтка віком 53 роки скаржиться на біль у ділянці правого підребер'я. Встановлено попередній діагноз: жовчнокам'яна хвороба. Який метод обстеження є оптимальним для раннього виявлення конкрементів жовчного міхура в умовах первинної медичної допомоги?
a. Діагностична лапароскопія
b. Магнітно-резонансна томографія органів черевної порожнини
*c. Ультразвукове обстеження органів черевної порожнини
d. Комп'ютерна томографія органів черевної порожнини з внутрішньовенним введенням контрасту
e. Фіброгастродуоденоскопія

32. Пацієнт віком 44 роки з діагнозом: артеріальна гіпертензія - приймає комбінацію препаратів: блокатор рецепторів ангіотензину ІІ + діуретик + блокатор кальцієвих каналів + beta-блокатор, з недостатньою ефективністю. Показники АТ тримаються на рівні 145-155/105-110 мм рт. ст. В аналізі крові спостерігається низька концентрація калію в плазмі (<3,0 ммоль/л). За результатами КТ виявлено аденому наднирників ліворуч. Яка тактика ведення пацієнта?
a. Зменшити дозу діуретика
b. Відмінити блокатор рецепторів ангіотензину ІІ
c. Відмінити діуретик
*d. Хірургічне лікування
e. Збільшити дозу блокатора кальцієвих каналів

33. У пацієнтки віком 58 років, яка 12 років хворіє на цукровий діабет 2-го типу та лікується метформіном, виникли скарги на поколювання в кінчиках пальців ніг, відчуття оніміння кінцівок, нестійкість ходи, печіння язика, чергування закрепів та діареї. В аналізі крові: макроцитоз (MCV - 110 фл) і нормохромність (MCH - 29 пг/л) еритроцитів, мегалоцити, помірна тромбоцитопенія. Дефіцит якого елементу виник у пацієнтки?
*a. Ціанокобаламіну
b. Фолієвої кислоти
c. Заліза
d. Тіаміну
e. Піридоксину

34. Пацієнт віком 54 роки звернувся до сімейного лікаря зі скаргами на прискорене серцебиття, задишку під час помірного фізичного навантаження. На ЕКГ виявлено: фібриляція передсердь з ЧСС - 126/хв. Укажіть, за якою шкалою треба визначити ризик тромбоемболічних ускладнень.
*a. CHA2DS2-VASc
b. DAPT
c. HAS-BLED
d. PESI
e. GRACE

35. Пацієнтка віком 28 років скаржиться на загальну слабкість, запаморочення, випадіння волосся, ламкість нігтів. Із анамнезу відомо, що скарги почали турбувати через три місяці після пологів. Об'єктивно спостерігається: шкіра та видимі слизові оболонки бліді, печінка та селезінка не збільшені. За результатами аналізу крові виявлено: еритроцити - 3,45·10^12/л, гемоглобін - 96 г/л, гематокрит - 30,5%, середній об'єм еритроцита - 69,4 фл, середній вміст гемоглобіну в еритроциті - 26,4 пг, концентрація гемоглобіну в еритроциті - 276 г/л, ширина розподілу еритроцитів - 20,8%, ретикулоцити - 0,5%, тромбоцити - 344·10^9/л, лейкоцити - 4,6·10^9/л, метамієлоцити - 1%, паличкоядерні нейтрофіли - 6%, сегментоядерні нейтрофіли - 42%, лімфоцити - 41%, моноцити - 8%, еозинофіли - 1%, базофіли - 1%, ШОЕ - 17 мм/год, значний анізо- та пойкілоцитоз. Який найімовірніший діагноз?
a. Гострий лімфобластний лейкоз
b. Гемолітична анемія
*c. Залізодефіцитна анемія
d. Хронічний мієлоїдний лейкоз
e. Вітамін B_12-дефіцитна анемія

36. Пацієнтка віком 45 років скаржиться на загальну слабкість, схуднення протягом останнього року на 6 кг, біль у животі, періодичну наявність у калі невеликої кількості крові та слизу. Який метод обстеження необхідно призначити пацієнтці?
a. Оглядову рентгенографія органів черевної порожнини
b. Фіброгастродуоденоскопію
c. Ультразвукове обстеження органів черевної порожнини
d. Ректороманоскопію
*e. Фіброколоноскопію

37. Онкологічному пацієнту з раком пілоричного відділу шлунка (високодиференційована аденокарцинома) T2N0M0 організовано допомогу співробітниками "стаціонару вдома". Пацієнт скаржиться на постійну нудоту, блювання, біль у животі, за інтенсивністю відзначається як слабкий. Які лікарські засоби використовуються на початковій стадії знеболювання хронічного больового синдрому при наданні паліативної медичної допомоги?
a. Трамадол, морфін, оксикодон, налоксон
b. Прегабалін, гебапентин, толперизон
c. Преднізолон, дексаметазон, гідрокортизон
d. Тизанидин, таклофен, дулоксетин
*e. Парацетамол, метамізол натрію, ібупрофен

38. Під час огляду пацієнта віком 42 роки сімейний лікар виявив клінічні ознаки інфаркту міокарда. Яку шкалу необхідно використати для визначення ризику розвитку смерті?
a. CCS
b. Killip
c. GINA
*d. GRACE
e. ABC

39. Чоловік віком 76 років звернувся до сімейного лікаря у супроводі доньки, через погіршення стану через 2 місяці після виписки додому із лікарні. Зі слів доньки батьку потрібний частковий догляд через скарги на постійні мігруючі болі по тілу на рівні 5 по 10-бальній шкалі, прогресуючу задишку, втому та слабкість. Із анамнезу відомо, що шпиталізація була з приводу середньо-важкого COVID-19. Об'єктивно спостерігається: помірне звисання шкірних складок, аускультативно вислуховується ослаблене дихання у нижніх відділах легень, маса тіла - 72 кг (на момент шпиталізації - 81 кг). АТ - 146/90 мм рт. ст., пульс - 93/хв, Sp0_2 - 90% Під час проведення Ехо-КГ виявлено: фракція викиду - 38%. Які критерії визначають необхідність наданню пацієнту паліативної допомоги на момент огляду?
*a. Втрата 10% ваги за 2 місяці, хронічні болі, фракція викиду - 38%
b. АТ - 146/90 мм рт. ст., втрата 10% ваги за 2 місяці, хронічні болі
c. Хронічні болі, Sp0_2 - 90%, звисання шкірних складок
d. Фракція викиду - 38%, прогресуюча задишка, потреба у догляді
e. Фракція викиду - 38%, COVID-19 у анамнезі, Sp0_2 - 90%

40. Пацієнт віком 60 років скаржиться на задишку, пекучий біль за грудниною, що іррадіює в нижню щелепу та триває до 5-7 хв. Із анамнезу відомо, що симптоми з'являються під час незначного фізичного навантаження, тому пацієнт обмежує фізичну активність. Після відпочинку симптоми зникають. Який найімовірніший діагноз?
a. ІХС: Мікроваскулярна стенокардія напруження ФК ІІ
*b. ІХС: Стабільна стенокардія напруження ФК ІІІ
c. ІХС: Дифузний кардіосклероз ФК ІІІ
d. ІХС: Стабільна стенокардія напруження ФК ІV
e. Перманентна синусова брадикардія

41. Пацієнт віком 54 роки скаржиться на малопродуктивний кашель, виділення в'язкого жовто-зеленого кольору мокротиння, підвищення температури тіла до 37,8^oC, задишку. Із анамнезу відомо, що хворіє протягом 3-х днів. За результатами обстеження виявлено: ОФВ1 - 68%, аускультативно вислуховується жорстке дихання, поодинокі дрібні вологі хрипи у верхніх долях легень. Яку етіотропну терапію необхідно призначити?
a. Азитроміцин
*b. Амоксицилін
c. Ципрофлоксацин
d. Монтелукаст
e. Меропенем

42. Пацієнтка віком 62 роки скаржиться на слабкість, нудоту, біль, що посилюється вночі та після вживання їжі. Пацієнтці встановлено діагноз: злоякісне новоутворення молочної залози, IV стадія, T3N1M1, стан після хірургічного лікування та хіміотерапії, метастази в печінку, лімфатичні вузли, клінічна група IV, больовий синдром. Для контролю больового синдрому було призначено кеторолак, парацетамол. За шкалою ВАШ біль оцінює на 4-5 балів. Який лікарський засіб необхідно призначити для зменшення больового синдрому?
*a. Трамадол
b. Прегабалін
c. Дексаметазон
d. Диклофенак
e. Ібупрофен

43. Вагітна жінка з п'ятирічним сином вчора випадково контактували з хворою на кір особою. Дитина та мати вакциновані за календарем щеплень. Оберіть тактику ведення родини.
a. Спостерігати за контактними пацієнтами
*b. Провести екстрене щеплення лише дитини вакциною КПК
c. Провести екстрене щеплення лише матері вакциною КПК
d. Провести екстрене щеплення матері та дитини вакциною проти кору
e. Провести екстрене щеплення матері та дитини вакциною КПК

44. У дев'ятимісячної дитини після введення прикорму з'явилася діарея, здуття живота, зниження апетиту. Об'єктивно спостерігається: випорожнення блідо-жовтого кольору, блискучі. Під час зважування дитини виявлено дефіцит маси тіла - 12%. Яке дослідження необхідно призначити у цьому разі?
*a. Визначення рівня IgA до тканинної трансглутамінази
b. Визначення ІgЕ до коров'ячого молока
c. Копрограму
d. Дослідження кальпротектину в калі
e. Аналіз калу на вуглеводи

45. Пацієнт віком 48 років скаржиться на задишку, набряки на кінцівках, порушення сну. В анамнезі: ішемічна хвороба серця. За результатами Ехо-КГ виявлено: фракція викиду лівого шлуночка становить <40%. Який патологічний стан виник у пацієнта?
*a. Серцева недостатність зі зниженою фракцією викиду лівого шлуночка
b. Серцева недостатність із помірно зниженою фракцією викиду лівого шлуночка
c. Серцева недостатність зі збереженою фракцією викиду лівого шлуночка
d. Серцева недостатність із недостатньою фракцією викиду лівого шлуночка
e. Серцева недостатність із нормальною фракцією викиду лівого шлуночка

46. Батьки трирічної дівчинки скаржаться на хронічну діарею (3-4 рази на день, випорожнення світлі, пінисті, з неприємним запахом), здуття живота та дратівливість у дитини. Симптоми з'явилися близько 6 місяців тому, поступово прогресували. Батьки відзначають, що погіршення стану дитини почалося після зміни раціону харчування - вони почали їсти більше хлібобулочних та макаронних виробів. Анамнез життя: народилася доношеною, була на грудному вигодовуванні до 1-го року. Щеплена за календарем. У тітки по материнській лінії діагностовано аутоімунний тиреоїдит. Об'єктивно спостерігається: шкіра бліда, живіт незначно збільшений в об'ємі, дещо здутий, під час пальпації м'який, безболісний. Виявлено відставання фізичного розвитку. Який найімовірніший діагноз?
a. Муковісцидоз
b. Синдром мальабсорбції
*c. Целіакія
d. Лактазна недостатність
e. Хронічний ентероколіт

47. Пацієнтка віком 32 роки звернулася до лікаря з метою проходження планового профілактичного огляду. Яке дослідження необхідно виконати пацієнтці з метою скринінгу раку шийки матки?
a. Мікроскопічне дослідження мазка на мікрофлору
b. Урогенітальний мазок на мікоплазму
*c. Цитологічну діагностику (ПАП-тест)
d. Урогенітальний мазок з ідентифікацією мікроорганізмів
e. Цитологічну діагностику мазка крові

48. Пацієнтка віком 25 років в терміні вагітності 28 тижнів скаржиться на втомлюваність, слабкість, задишку під час фізичного навантаження, дзвін у вухах та головний біль. Об'єктивно спостерігається: блідість шкіри, тахікардія. За результатами обстеження виявлено: гіпохромія, зниження концентрації гемоглобіну, середнього об'єму еритроцита та феретину. Який найімовірніший діагноз?
a. Апластична анемія
b. B_12-дефіцитна анемія
*c. Залізодефіцитна анемія
d. Гемолітична анемія
e. Постгеморагічна анемія

49. Пацієнт віком 68 років скаржиться на різкий біль у животі. Із анамнезу відомо, що протягом 20-ти років хворіє на артеріальну гіпертензію. Об'єктивно спостерігається: блідість шкірних покривів, риси обличчя загострені, АТ - 80/50 мм рт. ст., пульс - 120/хв, аускультативно: тони серця ослаблені, грубий систолічний шум на аорті. Під час пальпації живота виявлено пульсуюче утворення у черевній порожнині. На ЕКГ спостерігається: ознаки гіпертрофії лівого шлуночка, порушення процесів реполяризації. Який найімовірніший діагноз?
a. Загострення хронічного холециститу
b. Тромбоз мезентеріальних судин
*c. Розшаровуюча аневризма черевного відділу аорти
d. Загострення хронічного панкреатиту
e. Тромбоз судин ниркових артерій

50. У пацієнтки віком 30 років в терміні вагітності 32 тижні з'явився різкий біль у животі та темні кров'янисті виділення зі статевих шляхів. Об'єктивно спостерігається: матка асиметрична, в підвищеному тонусі, болюча, сердцебиття плода - 90/хв, глухе. Яке ускладнення виникло у пацієнтки?
a. Загроза передчасних пологів
*b. Передчасне відшарування плаценти
c. Центральне передлежання плаценти
d. Гострий панкреатит вагітної
e. Загроза розриву матки

51. Пацієнт віком 43 роки має артеріальну гіпертензію без ураження органів-мішеней і без супутньої патології. Регулярно приймає вальсакор. Скарг не має, інколи турбує головний біль. Працює системним адміністратором у будівельній компанії, шкідливі звички відсутні. Об'єктивно спостерігається: загальний стан задовільний, зріст - 172 см, маса тіла - 70 кг, ІМТ - 23 кг/м^2, тони серця звучні, ритмічні, ЧСС - 80/хв, АТ - 130/80 мм рт. ст. За результатами ЕКГ виявлено: ритм синусовий, регулярний, ЧСС - 84/хв, ЕВС в нормі. За якою шкалою сімейний лікар має визначити додатковий серцево-судинний ризик?
a. CCS
b. ABC
*c. SCORE
d. GINA
e. GRACE

52. Пацієнтка віком 26 років скаржиться на набряклість і болючість дрібних суглобів кисті, ранішню скутість у суглобах, що триває більше 30 хв. Із анамнезу відомо, що 6 місяців тому народила дитину, сиптоми турбують упродовж 2-х місяців. Об'єктивно спостерігається: проксимальні міжфалангові суглоби 2-го та 3-го пальців лівої та правої кисті набряклі та гарячі на дотик, шкіра над ними звичайного кольору. В аналізі крові: ШОЕ - 45 мм/год. Який найімовірніший діагноз?
a. Гостра ревматична гарячка
b. Подагра
c. Остеоартрит
*d. Ревматоїдний артрит
e. Системна склеродермія

53. Пацієнт віком 53 роки скаржиться на періодичне незначне здуття живота, дещо послаблений стілець 1-2 р/добу, часте відчуття спраги, збільшений діурез, немотивовану втрату ваги на 2 кг протягом останніх 6-ти місяців. Із анамнезу відомо, що протягом 10-ти років хворіє на хронічний панкреатит, з метою лікування приймав панкреатин по 40000 ОД ліпази з основними прийомами їжі. Під час об’єктивного обстеження патологічних змін не виявлено. За результатами аналізу крові виявлено: амілаза - 80 Од/л (норма до 100), ліпаза - 50 Од/л (норма до 60), глюкоза натще - 6,9 ммоль/л. Який патологічний стан, найімовірніше, виник у пацієнта?
a. Стеаторея
b. Дисбіоз кишечника
*c. Ендокринна недостатність підшлункової залози
d. Холестаз
e. Екзокринна недостатність підшлункової залози

54. Пацієнтка віком 35 років скаржиться на підвищення температури тіла до 38,3^oС, нудоту, блювання, біль у реберно-хребтовому куті, болісні сечовипускання. Встановлено попередній діагноз: гострий пієлонефрит. З якої групи антибактеріальних препаратів необхідно розпочати емпіричну терапію?
a. Аміноглікозиди
b. Макроліди
*c. Фторхінолони
d. Тетрацикліни
e. Карбапенеми

55. Пацієнт віком 38 років скаржиться на постійний біль за грудниною середньої інтенсивності, що полегшується у положенні сидячи з нахилом вперед та після прийому анальгетиків, підвищення температури тіла до 38^oC) Із анамнезу відомо, що 2 тижні тому перехворів ГРВІ. Об'єктивно спостерігається: аускультативно над легенями вислуховується везикулярне дихання, хрипів немає, тони серця дещо ослаблені, діяльність ритмічна. В третьому міжребер'ї біля лівого краю груднини вислуховується грубий шум, не пов'язаний з серцевими тонами, що посилюється під час вдиху. Пульс - 100/хв, АТ - 110/70 мм рт. ст. За результатами ЕКГ виявлено: синусова тахікардія, конкордантний підйом сегмента S-T над ізолінією у більшості відведень. Який найімовірніший діагноз?
a. Гострий міокардит
b. Сухий плеврит
c. Тромбоемболія гілок легеневої артерії
d. Гострий коронарний синдром з елевацією сегмента ST
*e. Гострий перикардит

56. Пацієнтка віком 28 років у терміні вагітності 24 тижні скаржиться на нудоту, блювання, біль у попереку праворуч, підвищення температури тіла до 38,4^oC, часті болісні сечовипускання. Із анамнезу відомо, що захворіла вперше. Відзначається позитивний симптом Пастернацького з правого боку. Який найімовірніший діагноз?
a. Загострення хронічного пієлонефриту
b. Гострий апендицит
*c. Гострий гестаційний пієлонефрит
d. Харчова токсикоінфекція
e. Хвороба Крона

57. Пораненому з масивною вузловою кровотечею виконано тампонування рани з використанням гемостатичної марлі. Які подальші дії необхідно виконати?
a. Антибіотикотерапія (Моксифлоксацин 400 мг)
b. Переведення в стабільне положення на боці
c. Перевірка рівня свідомості за шкалою AVPU
d. Знеболення (Мелоксикам 15 мг)
*e. Прямий тиск на рану протягом не менше ніж 3 хв

58. У шестирічного хлопчика спостерігаються рідкі випорожнення без патологічних домішок до 6 разів на добу. Із анамнезу відомо, що захворів напередодні ввечері. Об'єктивно виявлено: температура тіла - 37,2^oС, клінічних ознак зневоднення не має. Яка тактика ведення пацієнта?
*a. Збільшити об'єм рідини перорально
b. Призначити імунотерапію
c. Призначити ентеросорбенти
d. Призначити антибактеріальну терапію
e. Збільшити об'єм рідини парентерально

59. У півторарічної дитини у момент введення АКДП-вакцини з'явилася задишка, виражений акроціаноз, холодний липкий піт, нудота, запаморочення. Об'єктивно спостерігається: пульс ниткоподібний, АТ - 60/30 мм рт. ст. Укажіть основний препарат під час надання невідкладної допомоги в цьому разі.
a. Фізіологічний розчин
b. Преднізолон
c. Дексаметазон
d. Супрастин (хлоропірамін)
*e. Адреналін (епінефрин)

60. У дворічної дівчинки спостерігається: підвищення температури тіла до 38,7^oC упродовж 3-х діб, кашель, відмова від їжі. Під час огляду виявлено: ЧД - 46/хв, пульс - 128/хв, втягненя грудної клітки, аускультативно над легенями вислуховується ослаблене дихання. Який найімовірніший діагноз?
a. Гострий бронхіоліт
b. Гострий бронхіт
c. Гострий фарингіт
*d. Пневмонія
e. Бронхіальна астма

61. Пацієнт віком 53 років, який хворіє на ХОЗЛ, ДН ІІ ступеня, після чергового нападу кашлю відчув різкий біль під ключицею в правій половині грудної клітки. Об'єктивно спостерігається: ціаноз обличчя, набухання вен шиї, пульс - 110/хв, АТ - 90/60 мм рт. ст., ЧД - 40/хв. Аускультативно над правою половиною грудної клітки вислуховується тимпанічний звук, дихання різко ослаблене. Яку невідкладну допомогу необхідно надати пацієнту?
a. В/в введення теофіліну
b. В/в введення сечогінних засобів
*c. Проведення плевральної пункції
d. Оксигенотерапії
e. В/в введення серцевих глікозидів

62. Пацієнт віком 35 років звернувся до сімейного лікаря зі скаргами на появу новоутворення рожевого кольору на правому передпліччі. Об'єктивно спостерігається: у ділянці правого передпліччя візуалізується плоске утворення із підвищенням по периферії та наявністю кірок у центрі. Встановлено попередній діагноз: базальноклітинний рак шкіри. Яка подальша тактика лікування пацієнта?
a. УЗД регіонарних лімфатичних вузлів
b. Рентгенографія органів грудної клітки у 2-х проекціях
c. Обстеження на вірусний гепатит В та ВІЛ-інфекцію
d. Дерматоскопія
*e. Направити пацієнта на вторинну (спеціалізовану) медичну допомогу (впродовж 10 днів)

63. Пацієнт віком 35 років скаржиться на появу висипу на шкірі, набряк та біль у гомілковостопних суглобах, біль в ахілових сухожилках. Який метод обстеження необхідно призначити для раннього підтвердження діагнозу псоріатичної ентезопатії?
a. Комп'ютерну томографію суглобів
*b. Ультразвукове обстеження гомілковостопних суглобів
c. Денситометрію
d. Термографію суглобів
e. Ренгенографію гомілковостопних суглобів

64. До сімейного лікаря звернувся пацієнт віком 34 роки через 14 днів після початку ерадикаційної терапії з приводу неускладненої пептичної виразки дванадцятипалої кишки, асоційованої з H. рylori. На момент огляду скарги відсутні. Під час фізикального обстеження патології не виявлено. Яка оптимальна тактика подальшого ведення пацієнта?
a. Призначити ІПП у стандартній дозі 2 рази/добу протягом 4 тижнів
b. Скерувати на ЕГДС для підтвердження загоєння виразки
c. Динамічне спостереження
*d. Провести контроль ерадикації через 4 тижні
e. Провести контроль ерадикації негайно

65. Пацієнт віком 57 років скаржиться на інтенсивний стискаючий біль за грудниною з іррадіацією в ліву руку та лопатку. Із анамнезу відомо, що симптоми з'явилися 2 год тому після інтенсивного фізичного навантаження. Самостійно прийняв 2 таблетки нітрогліцерину - без ефекту. Раніше біль подібного характеру ніколи не турбував. Хворіє на артеріальну гіпертензію протягом останніх 10 років, регулярно не лікувався, курить впродовж 30-ти років. Об'єктивно спостерігається: шкірні покриви вологі, АТ - 160/100 мм рт. ст., пульс - 88/хв. Аускультативно: у легенях дихання везикулярне, хрипів немає, тони серця ослаблені, ритм правильний. Живіт м'який, безболісний. За результатами ЕКГ виявлено: синусовий ритм, підйом сегмента S-T > 2 мм у відведення II, III, aVF. Який лікарський засіб має бути наданий пацієнтові на догоспітальному етапі?
a. Блокатори кальцієвих каналів
b. Триметазидин
c. Антагоністи мінералокортикоїдних рецепторів
d. Інгібітори ангіотензинперетворюючого ферменту
*e. Ацетилсалiцилова кислота

66. У дворічного хлопчика спостерігається: "гавкаючий" кашель, підвищення температури тіла до 38,5^oC та утруднене шумне дихання. Об'єктивно виявлено: ЧД - 38/хв, пульс - 120/хв, аускультативно над легенями вислуховується везикулярне дихання. Який лікарський засіб необхідно першочергово ввести пацієнту?
a. Сальбутамол
*b. Дексаметазон
c. Цефтріаксон
d. Теофілін
e. Парацетамол

67. Жінка віком 36 років звернулася до сімейного лікаря зі скаргами на задишку та швидку втомлюваність. Під час огляду виявлено: ІМТ - 32 кг/м^2, окружність талії - 92 см, набряки відсутні. Лікар дав поради щодо змін у харчуванні та фізичній активності. Якою має бути мінімальна тривалість вживання їжі?
a. 45 хв
b. 5 хв
c. 10 хв
*d. 20 хв
e. 30 хв

68. У пацієнта зі скаргами на прискорене серцебиття, яке виникло раптово, на ЕКГ зареєстровано суправентрикулярну тахікардію з ЧСС - 180/хв, АТ - 120/80 мм рт. ст. Проведення маневру Вальсальви виявилося не ефективним щодо припинення тахікардії. У чому полягатиме подальше надання невідкладної допомоги пацієнту?
*a. В/в введенні аденозину
b. Проведенні синхронізованої кардіоверсії
c. В/в введенні верапамілу
d. В/в введенні метопрололу
e. Проведенні СЛР

69. Пацієнт віком 63 роки скаржиться на відчуття здавлювання та тяжкості за грудниною з іррадіацією в ліву руку та шию тривалістю близько 30 хв. У схожих ситуаціях приймає нітрогліцерин, але цього разу стан не покращився. Типові ознаки інфаркту міокарда на ЕКГ відсутні. Який найімовірніший діагноз?
a. Гострий пієлонефрит
*b. Гострий коронарний синдром
c. Гострий трансмуральний інфаркт міокарда
d. Гостра постінфарктна стенокардія
e. Повторний інфаркт міокарда

70. На етапі "Допомога під вогнем" пораненому було накладено кровоспинний джгут - кровотеча зупинилась, однак після цього визначається дистальний пульс. Чим це небезпечно для пораненого?
a. Синдромом дисемінованого внутрішньосудинного згортання крові
b. Швидким інфікуванням ранової поверхні
*c. Розвитком компартмент-синдрому
d. Порушенням функції згортання крові та розвитком ацидозу
e. Розвитком артеріовенозної мальформації

71. Пацієнт віком 53 роки скаржиться на загальну слабкість, зменшення ваги тіла на 10 кг, діарею. Із анамнезу відомо, що впродовж 25-ти років хворіє на хронічний панкреатит. За результатами обстеження виявлено: рівень фекальної панкреатичної еластази - 47 мкг/г. Який лікарський засіб необхідно призначити пацієнту?
a. Лоперамід
*b. Панкреатин
c. Урсодезоксихолову кислоту
d. Мебеверин
e. Омепразол

72. На місці вибуху відповідно до прийнятого порядку медичної евакуації розпочато перший етап. Усіх потерпілих поділено на 3 групи: потребують невідкладної медичної допомоги на цьому етапі медичної евакуації, не потребують невідкладної медичної допомоги на цьому етапі медичної евакуації (допомога може бути відкладена) і потерпілі з термінальними станами та з травмами, несумісними з життям (агонуючі). Яка мета розподілу?
a. Швидша евакуація з місця надзвичайної ситуації
b. Забезпечення комунікації з рідними та опікунами
c. Надання першої кваліфікованої лікарської допомоги
*d. Визначення однорідних за потребами медичної допомоги груп
e. Надання спеціалізованої лікарської допомоги

73. Пацієнт віком 62 роки скаржиться на раптове погіршення стану та появу вираженої задишки. Із анамнезу відомо, що пацієнт хворіє на ХОЗЛ та бульозну емфізему легень. Об'єктивно спостерігається: здуття правої яремної вени на шиї, ЧД - 28/хв, АТ - 90/50 мм рт. ст., під час аускультації легень дихальні шуми праворуч не вислуховуються, перкуторно праворуч - тимпанічний звук. Який найімовірніший діагноз?
a. Набряк легень
*b. Спонтанний пневмоторакс
c. Гострий інфаркт міокарда
d. Кардіогенний шок
e. ТЕЛА

74. У пацієнта зі скаргами на нерегулярне серцебиття зареєстровано часті передсердні екстрасистоли. Який лікарський засіб є препаратом першого вибору на рівні первинної медичної допомоги?
*a. beta-адреноблокатор
b. Добутамін
c. Дилтіазем
d. Лідокаїн
e. Верапаміл

75. Пацієнт віком 65 років скаржиться на стискаючий біль за грудниною під час фізичного навантаження, ходьби більше 200 м, прийом нітрогліцерину тамує біль. Із анамнезу відомо, що кількість нападів змінювалась у залежності від фізичної активності від 1-го до 4-х разів на день. Хворіє більше 5-ти років. Регулярно приймав beta-адреноблокатори, нітрати, ацетилсаліцилову кислоту, розувастатин. Незважаючи на медикаментозну терапію, протягом останнього тижня відзначив зміну характеру ангінозного болю: напади стали частими - до 10-ти разів на добу, стали тривалішими, з'явилися напади в нічний час. За результатами ЕКГ виявлено: синусовий ритм, ЧСС - 82/хв, суттєві зміни у порівнянні з попередніми ЕКГ не спостерігаються, тропоніновий тест негативний. Який найімовірніший діагноз?
a. Гострий перикардит
*b. ГКС. Нестабільна стенокардія
c. ГКС із елевацією сегмента ST
d. Гіпертонічний криз
e. Розшаровуюча аневризма аорти

76. У семимісячної дитини спостерігається: в'ялість, зниження апетиту, блідість шкірних покривів. Із анамнезу відомо, що дитина народилася недоношеною на 35-ому тижні вагітності. Період новонародженості без особливостей, із 2-х місяців знаходиться на штучному вигодовуванні. За результатами загального аналізу крові виявлено: лейкоцити - 7·10^9/л, еритроцити - 3,3·10^12/л, гемоглобін - 75 г/л, гематокрит - 37,5%, середній об'єм еритроцита - 74 фл, середній вміст гемоглобіну в еритроциті - 24 пг, концентрація гемоглобіну в еритроциті - 270 г/л, ширина розподілу еритроцитів - 22,7%, тромбоцити - 307·10^9/л. Яка тактика ведення дитини?
a. Переливання еритроцитарної маси
b. Парентеральне введення препаратів заліза
*c. Пероральне введення препаратів заліза
d. Харчування продуктами, збагаченими залізом
e. Фолієва кислота, вітаміни групи В

77. Пацієнтка віком 29 років скаржиться на рецидивуючі епізоди циститу (до 4-х разів на рік). В анамнезі: цукровий діабет 1-го типу в стадії компенсації. Останній епізод циститу був викликаний Klebsiella pneumoniae, чутливою до нітрофуранів. Що доцільно рекомендувати пацієнтці для профілактики рецидивів першочергово?
a. Постійне вживання пробіотиків
*b. Спорожнення сечового міхура після статевого акту
c. Щоденний прийом нітрофурантоїну по 50 мг 1 р/д
d. Постійне вживання соків журавлини
e. Прийом фосфоміцину трометамолу по 3 г кожні 10 днів

78. Пацієнтка віком 33 роки, з терміном вагітності 32 тижні, хворіє на гестаційний цукровий діабет. Після введення інсуліну з'явилося відчуття збудливості, потім сталося непритомлення. Об'єктивно спостерігається: АТ - 80/50 мм рт. ст., пульс - 130/хв, дихання поверхневе, на обличчі піт. Яке ускладнення виникло у вагітної?
a. Сепсис
b. Лактацидемічна кома
*c. Гіпоглікемічна кома
d. Гіперглікемічна кома
e. Колапс

79. Пацієнт віком 42 роки скаржиться на виражений больовий синдромом, що виснажує його. В анамнезі: хронічний дискогенний попереково-крижовий радикуліт L5-S1. За результатами огляду виявлено нейропатичний компонент болю. Який лікарський засіб доцільно призначити пацієнту?
a. Ноотропний препарат
b. Трициклічний антидепресант
*c. Прегабалін
d. Холінестеразний препарат
e. НПЗЗ іншої молекули

80. Пацієнт віком 86 років скаржиться на періодичний біль у грудях, запаморочення, серцебиття. Аускультативно: тони серця ослаблені, неритмічні, ЧСС - 94/хв. АТ - 110/80 мм рт. ст. На ЕКГ спостерігається: f-хвилі з частотою 350/хв у ІІ, ІІІ, аVF, V1-V2 відведеннях, різна тривалість інтервалів R-R. Який тип аритмії виник у пацієнта?
a. Пароксизмальна фібриляція шлуночків
b. Атріовентрикулярна блокада
c. Пароксизмальна синусова тахікардія
*d. Пароксизмальна фібриляція передсердь
e. Пароксизмальна синусова брадикардія

81. Пацієнт віком 39 років скаржиться на надлишкову масу тіла. Об'єктивно спостерігається: зріст - 176 см, маса тіла - 96 кг, ІМТ - 31 кг/м^2. З метою корекції маси тіла лікар рекомендував модифікацію способу життя з плановим зниженням ваги. Яким має бути плановий відсоток зниження маси тіла відповідно до сучасних рекомендацій?
a. 30-35%
b. 30-40%
c. 25-30%
*d. 5-10%
e. 40-45%

82. Пацієнтка віком 62 роки скаржиться на загальну слабкість, оніміння кінчика язика та правої щоки, утруднення мовлення, затерпання та слабкість у правій руці. Із анамнезу відомо, що симптоми виникли зранку, після сну. За якою шкалою потрібно оглянути пацієнтку у свідомості з підозрою на ГПМК?
a. Бартел
*b. FAST
c. HADS
d. Ренкін
e. EDSS

83. Пацієнту віком 50 років сімейний лікар призначив колоноскопію. На момент огляду скарги відсутні, у родині онкологічних захворювань не було. Яка мета призначеного обстеження?
a. Виявлення прихованої кровотечі
b. Діагностика виразкового коліту
c. Скринінг раку тонкої кишки
*d. Скринінг раку товстої кишки
e. Скринінг хвороби Крона

84. Пацієнт віком 34 роки звернувся до сімейного лікаря зі скаргами на збільшення маси тіла на 10 кг протягом останніх 6-ти місяців. Працює програмістом в ІТ компанії по 8-10 год на добу. Дієти не дотримується. Фізична активність низька. Під час фізикального обстеження патології не виявлено. АТ - 134/84 мм рт. ст., ЧСС - 78/хв, зріст - 172 см, маса тіла - 98 кг, ІМТ - 33,1 кг/м^2, окружність талії - 95 см. Який найімовірніший діагноз?
a. Надмірна маса тіла
b. Метаболічний синдром
c. Ожиріння III ступеня
d. Ожиріння II ступеня
*e. Ожиріння I ступеня

85. Під час огляду потерпілого з травмою грудної клітки виявлено: девіацію трахеї на протилежний бік від ушкодження. Який патологічний стан, найімовірніше, викликав девіацію трахеї?
*a. Напружений пневмоторакс
b. Розрив діафрагми з дислокацією шлунка у плевральну порожнину
c. Травматичний розрив аорти
d. Обструкція нижніх дихальних шляхів кров'ю
e. Тампонада серця

86. Пацієнт віком 68 років скаржиться на задишку, тривалий кашель, періодичне кровохаркання, охриплість голосу. Із анамнезу відомо, що працював 20 років на виробництві з використанням хризолітового азбесту, курить протягом 30-ти років, брат прооперований з приводу раку простати. У пацієнта визначено групу високого ризику виникнення раку легень. Який метод дослідження необхідно використати сімейному лікарю при первинному зверненні пацієнта для діагностики раку легень?
a. Ультразвукове дослідження ОГК
b. Фібробронхоскопія
c. Цитологічне дослідження харкотиння
*d. Рентгенографія ОГК у 2-х проекціях
e. Оглядова рентгенографія ОГК в прямій проекції

87. Пацієнт віком 48 років скаржиться на біль за грудниною стискаючого характеру, що триває 6 год та іррадіює в ліву руку. Об'єктивно спостерігається: АТ - 130/85 мм рт. ст., пульс - 110/хв, SpO_2 - 96%. За результатами ЕКГ, виявлено: синусова тахікардія, депресія сегмента S-T на 0,5 мм у V4-V6. Яку невідкладну допомогу необхідно надати пацієнту першочергово?
a. В/в введення аденозину
b. В/в введення морфіну
*c. В/в введення ацетилсаліцилової кислоти (або per os)
d. В/в введення метопрололу
e. В/в введення діазепаму

88. Пацієнт віком 43 роки звернувся до сімейного лікаря через те, що виявив рівень глюкози на рівні 7,3 ммоль/л під час використання глюкометра своєї матері, у якої цукровий діабет. Відзначає, що за останні 2 роки веде менш рухливий спосіб життя та помітив, що набрав вагу. Об'єктивно спостерігається: накопичення жирової тканини в ділянці живота, АТ - 135/88 мм рт. ст., пульс - 86/хв. Інші показники в межах норми. За результатами лабораторних досліджень виявлено: HbA1c - 7,0%, глюкоза крові натще - 6,4 ммоль/л. Яка тактика лікування пацієнта в цьому разі?
a. Метформін або препарат сулфанілсечовини протягом 3 місяців. Повторний огляд, якщо показник HbA1c >7%
b. Корекція способу життя та 1 антидіабетичний препарат. Повторний огляд у разі погіршення стану
*c. Корекція способу життя без додаткової фармакотерапії. Повторний огляд через 6 місяців
d. Корекція способу життя та 2 антидіабетичні препарати. Повторний огляд через 3 місяці
e. Корекція способу життя та 1 антидіабетичний препарат. Повторний огляд через 6 місяців

89. Семирічний хлопчик скаржиться на загальну слабкість, виражений головний біль, біль у м'язах, закладеність носа, нав'язливий кашель, появу висипу, підвищення температури тіла до 38,4^oС. Об'єктивно спостерігається: температура тіла - 38,9^oС, слизові оболонки гіперемовані, білі плями на внутрішній поверхі щік на рівні премолярів, енантема, фотофобія, плямисто-папульозний висип за вухами та на чолі. Який синдром зумовив тяжкість стану пацієнта?
a. Дегідратаційний
b. Ацетонемічний
c. Імунозапальний
*d. Інтоксикаційний
e. Диспептичний

90. Для санітарної обробки та дегазації відкритих ділянок шкіри після потрапляння на них фосфорорганічних отруйних речовин індивідуальний протихімічний пакет ІПП-8 потрібно використати протягом перших 5 хв. Яка причина максимального скорочення терміну початку обробки?
*a. Швидке всмоктування ФОС
b. Термін прив’язаний до кількості потерпілих
c. Термін прив’язаний до евакуаційної логістики
d. Нестійкість діючої речовини дегазатора у зовнішньому середовищі
e. Нестійкість ФОС у зовнішньому середовищі

91. Пацієнт віком 48 років скаржиться на головокружіння, загальну слабкість, задишку під час фізичного навантаження, відчуття перебоїв у роботі серця. Із анамнезу відомо, що протягом 5-ти років хворіє на артеріальну гіпертензію, приймає еналаприл 10 мг. Об'єктивно спостерігається: шкірні покриви - блідо-рожеві, АТ - 160/100 мм рт. ст., пульс - 102/хв. Аускультативно - тони серця ослаблені, акцент ІІ тону над аортою, діяльність аритмічна, ЧСС - 130/хв, над легенями вислуховується везикулярне дихання, ЧД - 20/хв. Периферичних набряків немає. За результатами ЕКГ виявлено: ритм несинусовий, неправильний, ЧСС - 130/хв, хвилі f. Яке порушення ритму розвинулось у пацієнта?
*a. Фібриляція передсердь
b. Тріпотіння передсердь
c. Суправентрикулярна екстрасистолія
d. Синусова тахікардія
e. Фібриляція шлуночків

92. Пацієнт віком 49 років скаржиться на появу сухого тривалого кашлю. Із анамнезу відомо, що хворіє на артеріальну гіпертензію протягом 5-ти років, курить електронні сигарети впродовж 3-х років, має цукровий діабет 2-го типу. Об'єктивно спостерігається: надлишкова маса тіла, АТ - 160/100 мм рт. ст., пульс - 74/хв, ЧД - 18/хв. Для зниження тиску щоденно приймає раміприл у комбінації з гіпотіазидом. На який лікарський засіб необхідно замінити раміприл у цій ситуації?
a. Метопролол
b. Бісопролол
*c. Валсартан
d. Лізиноприл
e. Верапаміл

93. Пацієнт віком 32 роки скаржиться на інтенсивний біль у лівій поперековій ділянці, озноб, що супроводжується підвищенням температури тіла до 38^oС. Загальний аналіз сечі: відносна густина - 1,035, реакція кисла, сеча каламутна, лейкоцити вкривають усе поле зору, еритроцити - 20 в полі зору, цукор не виявлено, білок - 0,066 г/л, епітелій плоский одиничний в полі зору, бактерії ++ (два плюса). Який найімовірніший діагноз?
a. Гломелуронефрит
b. Гостра ниркова недостатність
c. Ниркова коліка
*d. Пієлонефрит
e. Сечокам'яна хвороба

94. На прийом до сімейного лікаря звернулася мати восьмирічної дитини. Щеплення проводилися за календарем до 18-ти місяців включно, далі вакцинація відсутня. Які вакцини необхідно ввести першочергово?
a. АКДП, ОПВ, БЦЖ
*b. КПК, АДП-М, ОПВ
c. ІПВ, гепатит В, КПК
d. АДП-М, КПК, БЦЖ
e. Hib-інфекція, ІПВ, АКДП

95. У пацієнта віком 64 роки після фізичного навантаження раптово вночі гостро виникла важка задишка iнспiраторного характеру, що супроводжувалася кашлем із видiленням невеликої кiлькостi мокротиння, серцебиттям. Об'єктивно спостерігається: положення пацієнта - ортопное, блідість шкірних покривів, акроцiаноз, ЧД - 30/хв, АТ - 240/105 мм рт. ст. Аускультативно в легенях на тлi ослабленого везикулярного дихання вислуховується велика кiлькiсть вологих рiзнокалiберних хрипiв. ЧСС - 120/хв. Тони серця глухi, тахiкардiя, акцент ІІ тону над легеневою артерією. За результатами ЕКГ виявлено: ритм синусовий, ЕВС відхилено вліво, індекс Соколова-Лайона - 40 мм. Які лікарські засоби необхідно призначити пацієнту для надання невідкладної допомоги?
*a. Нітрогліцерин в/в, фуросемід в/в
b. Магнезії сульфат в/в, дібазол в/в
c. Фуросемід в/в, кордіамін в/в
d. Нітрогліцерин в/в, метопролол в/в
e. Метопролол в/в, фуросемід в/в

96. У пацієнта віком 70 років після надмірного фізичного навантаження раптово виник напад тахікардії, що супроводжується задишкою, загальною слабкістю. Із анамнезу відомо, що рік тому переніс інфаркт міокарда, хворіє на артеріальну гіпертензію впродовж 10 років. Об'єктивно спостерігається: блідість шкірних покривів, акроцiаноз, ЧД - 24/хв, пульс - 180/хв, АТ - 80/40 мм рт. ст. Аускультативно: над легенями вислуховується везикулярне дихання, тони серця глухі, тахiкардiя. За результатами ЕКГ виявлено: ЧСС - 180/хв, шлуночкові комплекси QRS розширені та деформовані більше 0,14 с. Яке порушення ритму виникло у пацієнта?
a. Пароксизм фібриляції передсердь
b. Фібриляція шлуночків
c. Пароксизм трипотіння передсердь
*d. Пароксизм шлуночкової тахікардії
e. Суправентрикулярна тахікардія

97. За результатами обстеження десятирічної дівчинки виявлено: ЛПНЩ - 225 мг/дл (норма <100), ЛПВЩ - 50 мг/дл (норма >60), тригліцериди - 70 мг/дл (норма <150), загальний холестерин - 289 мг/дл (норма <200), індекс маси тіла - 20,6 кг/м^2. Із сімейного анамнезу відомо, що батько має гіперхолестеринемію. Лікар рекомендує терапію статинами та зміну способу життя. Які показники потрібно перевірити перед початком терапії?
a. Гормони щитовидної залози та гіпофізу. Ехокардіографію
*b. Функціональні проби печінки, нирок. Гормони щитовидної залози
c. Функціональні проби нирок. Електрокардіографію. Гормони щитовидної залози
d. Ультразвукове обстеження печінки та нирок. Гормони щитовидної залози
e. Функціональні проби печінки. Електрокардіограму

98. Пацієнт віком 65 років скаржиться на біль у лівій руці, який виник раптово після фізичного навантаження, загальну слабкість, зниження працездатності. Об'єктивно спостерігається: шкірні покриви бліді, пульс - 92/хв, АТ - 100/70 мм рт. ст., ЧД - 20/хв, над легенями вислуховуються поодинокі вологі хрипи в нижніх відділах, пастозність гомілок. Під час огляду лівої руки патологічних змін не виявлено. Із анамнезу відомо, що хворіє на артеріальну гіпертензію, курить. Яке обстеження необхідно провести першочергово для верифікації діагнозу?
a. Біохімічний аналіз крові з визначенням маркерів запалення
b. Рентгенографію легень
c. Загальний аналіз крові
*d. ЕКГ
e. Рентгенографію лівої руки

99. Пацієнтка віком 27 років скаржиться на біль і набряклість п'ястково-фалангового суглоба 2-го пальця на лівій кисті, а також проксимальних міжфалангових суглобів 3-го та 4-го пальців на обох кистях, вранішню скутість до 30 хв, загальну слабкість, субфебрильну температуру тіла. Із анамнезу відомо, що скарги з'явилися 7 тижнів тому. Об'єктивно спостерігається: уражені суглоби болючі, з гіперемією, набряком, підвищеною температурою тканин над ними та обмеженою рухливістю. "Тест бічного стискання" п'ястково-фалангових суглобів позитивний. Який найімовірніший діагноз?
*a. Ревматоїдний артрит
b. Реактивний артрит
c. Хвороба Лайма
d. Псоріатичний артрит
e. Остеоартрит

100. Упродовж року пацієнтці тричі надавалася невідкладна допомога з приводу нападів суправентрикулярної тахікардії з вузькими комплексами QRS. Яку тактику лікування необхідно порадити пацієнтці у цьому разі?
a. Прийом таблетованого верапамілу
b. Прийом таблетованого метопрололу
*c. Проведення абляційної терапії
d. Імплантація кардіостимулятора
e. Прийом таблетованого дилтіазему

101. У разі виникнення надзвичайної ситуації, що супроводжується забрудненням шкіри, слизових оболонок та відкритих ран хімічними, радіаційними чинниками або біологічними агентами, обов’язковою є деконтамінація, яка передбачає зменшення (видалення) їх із поверхні тіла і попередження розповсюдження від контамінованих осіб і предметів. На якому етапі надання медичної допомоги повинна здійснюватися деконтамінація?
a. На ранньому та пізньому госпітальному етапі
b. На етапі надання долікарської допомоги
c. На етапі транспортування пацієнта
*d. На догоспітальному/ранньому госпітальному етапі
e. На етапі надання спеціалізованої допомоги

102. Пацієнт віком 42 роки скаржиться на біль у попереку, потемніння сечі, загальну слабкість, запаморочення, що виникли після лікування застуди протизапальними препаратами. Об'єктивно спостерігається: блідий, склери субіктеричні, ЧСС - 98/хв, гепатоспленомегалія. У загальному аналізі крові: еритроцити - 2,6·10^12/л, гемоглобін - 90 г/л, концентрація гемоглобіну в еритроциті - 28 пг, середній об'єм еритроцитів - 80 фл, лейкоцити - 12,4·10^9/л, базофіли - 0,5%, еозинофіли - 3%, паличкоядерні нейтрофіли - 6%, сегментоядерні нейтрофіли - 58%, лімфоцити - 42%, моноцити - 7%, ШОЕ - 38 мм/год, ретикулоцити - 24%. Загальний білірубін - 38 ммоль/л. Яке ускладнення виникло в пацієнта?
a. Загострення холециститу
b. Ниркова недостатність
*c. Гемолітична анемія
d. Токсичний вплив на кістковий мозок
e. Гепатотоксична реакція

103. Пацієнт віком 60 років скаржиться на задишку під час звичайної ходьби, кашель з виділенням невеликої кількості густого слизового мокротиння. Курить протягом 40 років. Перкуторно над легенями: коробковий тон. Аускультативно: дихання везикулярне, ослаблене, з подовженим видихом, поодинокі сухі свистячі хрипи з обох боків. Результати спірометрії: ОФВ1 - 60%, ФЖЄЛ - 70%, ОФВ1/ФЖЄЛ - 60%. Тест із сальбутамолом - 8%. Який найімовірніший діагноз?
*a. Хронічне обструктивне захворювання легень
b. Бронхіальна астма
c. Саркоїдоз
d. Хронічний бронхіт
e. Бронхоектатична хвороба

104. Під час ліквідації наслідків землетрусу під завалом будинку виявлено потерпілого із закритою черепно-мозковою травмою та відкритим переломом правої нижньої кінцівки. Потерпілого після надання командою медицини катастроф необхідної допомоги було транспортовано до закладу охорони здоров'я. Який етап надання медичної допомоги здійснено?
a. Медичне сортування
b. Медичне рекогносцирування
c. Постгоспітальний
d. Госпітальний
*e. Догоспітальний

105. Пацієнт віком 24 роки скаржиться на загальну слабкість, головний біль, біль у м'язах, суглобах, відчуття подряпування в горлі, сухий кашель, нежить, сльозотечу, появу висипу на обличчі, тулубі та кінцівках. Із анамнезу відомо, що хворіє третій день. Об'єктивно спостерігається: плямисто-папульозні елементи висипу на обличчі, шиї, що розповсюджуються по всьому тілу, локалізуються переважно на розгинальних поверхнях, на спині та сідницях. Помірна гіперемія слизової оболонки ротоглотки, енантема у вигляді дрібних червоних плям (плями Форхгеймера). Помірна гіперемія кон'юнктив, сльозотеча. Збільшення потиличних, білявушних, задньошийних лімфовузлів. Слабко виражений катаральний синдром. Тахікардія, приглушення тонів серця. Який найімовірніший діагноз?
a. Вітряна віспа
b. Скарлатина
*c. Краснуха
d. ГРВІ
e. Кір

106. Пацієнту віком 25 років з пневмонією призначено введення цефтріаксону в/в. Через 10 хв після ін'єкції пацієнт скаржиться на напад задишки, стиснення за грудниною, посилення кашлю, захриплість голосу. Об'єктивно спостерігається: набряк шиї та обличчя, АТ - 85/40 мм рт. ст., ЧСС - 120/хв. Аускультативно в легенях вислуховується велика кількість свистячих та дзижчачих хрипів. Який найімовірніший діагноз?
*a. Анафілактичний шок
b. Напад астми
c. Пневмоторакс
d. Набряк легень
e. Ортостатичний колапс

107. У сечі жінки з терміном вагітності 12 тижнів виявлено кишкову паличку. Скарг у жінки немає. Загальний аналіз сечі без патологічних змін. Який найімовірніший діагноз?
a. Хронічний пієлонефрит
b. Гестаційний пієлонефрит
*c. Безсимтомна бактеріурія
d. Гострий цистит
e. Гострий пієлонефрит

108. У чотирирічної дитини спостерігаються рідкі випорожнення без патологічних домішок до 6-7 разів на добу. Об'єктивно спостерігається: температура тіла - 37,2^oС, ознаки помірного зневоднення. Яка тактика ведення пацієнта?
a. Розпочати антибактеріальну терапію перорально
b. Розпочати антибактеріальну терапію ін'єкційно
c. Розпочати оральну регідратацію (ентеросорбенти)
*d. Розпочати оральну регідратацію (низькоосмолярні ОРС)
e. Визначити титр IgА

109. Пацієнт віком 25 років скаржиться на біль у ділянці попереку з лівого боку та нудоту. Із анамнезу відомо, що це виникає не вперше, але раніше напади були менш інтенсивні, прийом НПЗП приносив полегшення. Об'єктивно спостерігається: АТ - 130/86 мм рт. ст., пульс - 96/хв, живіт помірно болючий під час пальпації з лівого боку. Під час перкусії в ділянці лівої нирки - інтенсивний біль, що іррадіює в статеві органи. Яке обстеження необхідно провести першочергово пацієнтові?
*a. УЗД сечостатевої системи
b. Оглядову урографію
c. Рентген грудної та поперекової ділянки
d. Загальний аналіз сечі
e. КТ живота

110. Жінка віком 35 років з раніше встановленим діагнозом: синдром подразненого кишківника (СПК) - звернулася до сімейного лікаря зі скаргами на рідкі випорожнення (3-4 рази на день), періодично з прожилками яскраво-червоної крові, та абдомінальний біль, що полегшується під час дефекації протягом останніх 6-ти місяців. Сімейний анамнез не обтяжений. Чотири місяці тому була консультована лікарем-ревматологом з приводу болю в колінних та кульшових суглобах. Ревматологічне обстеження патології не виявило. Два тижні тому з власної ініціативи пройшла колоноскопічне обстеження з біопсією: по всій товстій кишці (крім кінцевого відділу клубової та прямої кишки) - легка еритема, зменшення судинного малюнка та незначна рихлість. Поліпів не виявлено. За результатами біопсії: дифузний активний коліт з абсцесами крипт по всій товстій кишці, включно з прямою кишкою. Біопсія клубової кишки нормальна. Який найімовірніший діагноз?
a. Хвороба Крона
*b. Виразковий коліт
c. Геморой
d. Загострення СПК
e. Лямбліоз

111. Пацієнтка віком 62 роки викликала лікаря додому у зв'язку з нападом задишки, що супроводжується болем за грудниною і в лівій половині грудної клітки з іррадіацією в ліву руку. Самостійно прийняла нітрогліцерин. В анамнезі: більше 20-ти років хворіє на ІХС: стенокардію напруження, гіпертонічну хворобу (звичний АТ - 140/90 мм рт. ст.). Два роки тому перенесла гострий передній поширений великовогнищевий інфаркт міокарда. Постійно приймає нітросорбід, ацетилсаліцилову кислоту, дигоксин, триметазадин. Об'єктивно спостерігається: загальний стан середньої тяжкості, свідомість ясна, пацієнтка займає вимушене сидяче положення. У легенях аускультативно дихання жорстке, везикулярне, вологі дрібнопухирцеві хрипи в нижніх відділах легень з обох боків, ЧД - 42/хв, тони серця приглушені, ритм правильний, ЧСС - 92/хв, АТ - 190/100 мм рт. ст. Живіт м'який, безболісний. Печінка не збільшена. Гомілки пастозні. У якому закладі необхідно лікувати пацієнтку за рекомендаціями локального протоколу?
a. Кардіохірургічному відділенні стаціонару
b. Амбулаторно, не шпиталізуючи до стаціонару
*c. Кардіологічному або терапевтичному відділенні стаціонару
d. Денному стаціонарі амбулаторії ЗПСМ
e. Гастроентерологічному відділенні стаціонару

112. Пацієнт віком 26 років скаржиться на біль у лівій поперековій ділянці, біль під час сечовиділення. Напад стався вперше. В анамнезі: сечокам'яна хвороба. Загальний аналіз сечі: відносна густина - 1,010, реакція кисла, лейкоцити все поле зору, наявність макрогематурії. Який найімовірніший діагноз?
a. Пієлонефрит
b. Гломелуронефрит
c. Гостра ниркова недостатність
d. Амілоїдоз
*e. Ниркова коліка

113. Пацієнт віком 53 роки скаржиться на головний біль, шум у вухах, неприємні відчуття в ділянці серця. Із анамнезу відомо, що подібні скарги виникають упродовж 5-ти років, періодично реєструвалося підвищення АТ до 180/100 мм рт. ст., епізодично приймав каптоприл, курить протягом 20-ти років. Спадковість обтяжена по лінії матері - гіпертонічна хвороба. Об'єктивно спостерігається: загальний стан задовільний, ІМТ - 32 кг/м^2. Аускультативно - у легенях жорстке дихання, хрипів немає, діяльність серця ритмічна, тони серця звучні, акцент 2-го тону над аортою. Межі серця: права - з правого краю груднини IV міжребер'я, верхня - III ребро, ліва - по лівій серединно-ключичній лінії у V міжребер'ї. Пульс - 76/хв, АТ - 170/100 мм рт. ст. Симптом Пастернацького негативний. Периферичних набряків немає. За результатами ЕКГ виявлено: ознаки гіпертрофії ЛШ. В аналізі крові: загальний холестерин - 7,4 ммоль/л, тригліцериди - 2,6 ммоль/л. Яка оптимальна тактика ведення цього пацієнта?
a. Подвійна комбінація блокатор кальцієвих каналів + beta-блокатор
b. Подвійна комбінація інгібітор АПФ + beta-блокатор
c. Подвійна комбінація beta-блокатор + діуретик
d. Монотерапія одним з антигіпертензивних препаратів першої лінії
*e. Подвійна комбінація інгібітор АПФ + діуретик

114. Пацієнт віком 35 років звернувся до сімейного лікаря з приводу тривоги, яка виникла у пацієнта після діагностованого у батька у віці 56 років раку прямої кишки. Із анамнезу відомо, що пацієнт курить протягом 15-ти років. Об'єктивних відхилень та змін у клінічних аналізах не виявлено. Із якого віку треба запропонувати пацієнту колоноскопію, як метод скринінгу колоректального раку?
a. 75 років
b. 50 років
c. 60 років
*d. 40 років
e. 35 років

115. У дворічної дівчинки спостерігається: підвищення температури тіла до 38,7^oC упродовж 3-х діб, кашель, відмова від їжі. Під час огляду виявлено: ЧД - 46/хв, пульс - 128/хв, втягненя грудної клітки, аускультативно над легенями вислуховується ослаблене дихання. Які лікарські засоби необхідно призначити пацієнтці?
a. Сальбутамол
b. Доксициклін
c. Ацикловір
d. Дексаметазон
*e. Ампіцилін

116. Працівник ДСНС у процесі медичного сортування помітив особу, що лежить на землі. Під час подальшої оцінки виявлено, що особа без свідомості. Після забезпечення прохідності дихальних шляхів дихання не відновилося. Як маркувати цього потерпілого?
a. Зеленим кольором
b. Червоним кольором
c. -
*d. Чорним кольором
e. Жовтим кольором

117. Пацієнт віком 38 років скаржиться на появу папул у ділянці тулуба та розгинальних поверхонь рук. Із анамнезу відомо, що хворіє протягом 3-х місяців, лікувався самостійно, без видимого ефекту. Встановлено попередній діагноз: псоріаз. Яка тактика ведення пацієнта сімейним лікарем?
*a. Скерувати до лікаря-дерматовенеролога
b. Призначити корекцію харчування та способу життя
c. Призначити лікування місцевими глюкокортикоїдами
d. Відмінити всі препарати, які приймає пацієнт та спостерігати
e. Скерувати до лікаря-ревматолога

118. Пацієнт віком 45 років рік тому переніс ішемічний інсульт, а пів року тому - інфаркт міокарда. У складі комплексного тривалого лікування призначено статин. Який показник ліпідограми необхідно дослідити, щоб оцінити ефективність статинотерапії?
a. Загальний холестерин
*b. Ліпопротеїди низької щільності
c. Ліпопротеїди високої щільності
d. Ліпопротеїди дуже низької щільності
e. Коефіцієнт атерогенності

119. Пацієнтка віком 45 років звернулася до сімейного лікаря зі скаргами на зморщування шкіри та втягування соска лівої молочної залози. Яке дослідження необхідно провести пацієнтці першочергово?
*a. Мамографія
b. УЗД молочної залози
c. МРТ грудних залоз
d. Дуктографія
e. Рентгенографія ОГК

120. Пацієнт віком 47 років протягом 10-ти років лікувався з приводу остеохондрозу хребта з корінцевим синдромом. Із анамнезу відомо, що останні 2 роки лікування проходило без клінічного ефекту. За результатами обстеження виявлено: зникнення фізіологічного лордозу, ШОЕ - 35 мм/год, СРБ - 24 мг/л. Встановлено попередній діагноз: анкілозуючий спондилоартрит. Визначення рівня якої речовини в крові необхідно виконати щоб підтвердити діагноз?
a. Ревматоїдного фактора
b. Антитіл до циклічного цитрулінового пептиду (A-CCP)
*c. HLA-B27 антигену
d. Антинуклеарних антитіл
e. Антитіл до двоспіральної ДНК

121. Пацієнтка віком 56 років скаржиться на виражену втому, скутість, м'язову слабкість, періодичні судоми, проблеми з пам'яттю, відчуття холоду в руках і ногах, нерегулярні менструації, незрозуміле підвищення маси тіла, часті закрепи. Об'єктивно спостерігається: аускультативно - серцеві тони приглушені, брадикардія. Пальпаторно об'єм щитоподібної залози зменшений. За результатами аналізу крові виявлено: гемоглобін - 89 г/л, холестерин - 8,7 ммоль/л, ТТГ - 21,5 мкмоль/л. Який найімовірніший діагноз?
a. Гіпертиреоз
*b. Гіпотиреоз
c. Дифузний токсичний зоб
d. Дерматоміозит
e. Системна склеродермія

122. У пацієнта зі скаргами на нерегулярне серцебиття та структурно здоровим серцем зареєстровано поодинокі передсердні екстрасистоли. Із анамнезу відомо, що пацієнт зловживає кавою та спить менше 7 год на добу. Що є важливою частиною ведення цього пацієнта?
a. Планова абляційна терапія
b. Регулярне моніторування за Холтером
*c. Усунення факторів ризику
d. -
e. Регулярний прийом антиаритмічних препаратів

123. Тринадцятирічна дівчинка скаржиться на підвищення температури тіла до 38^oС у вечірні години, слабкість, зниження апетиту, біль у лівій частині живота та лівому боці. Із анамнезу відомо, що хворіє протягом 4-х днів. За результатами загального аналізу сечі виявлено: питома вага - 1,020, білок - 0,5 г/л, лейкоцити - 30-50 в полі зору, еритроцити - поодинокі. Яке дослідження необхідно призначити для підтвердження клінічного діагнозу?
a. Проба за Зимницьким
b. Проба Реберга
c. Дослідження сечі за Нечипоренком
d. Загальний аналіз крові
*e. Бактеріологічне дослідження сечі

124. Пацієнтка віком 48 років скаржиться на періодичне підвищення АТ до 140/90-150/95 мм рт. ст. Об'єктивно спостерігається: ІМТ - 37 кг/м^2, окружність талії - 102 см, шкірні покриви та видимі слизові оболонки блідо-рожеві. Аускультативно: дихання везикулярне, хрипів немає, ЧД - 16/хв, тони серця звучні, ритм правильний, ЧСС - 76/хв. АТ - 150/90 мм рт. ст. Живіт м'який, не болючий під час пальпації. Печінка - по краю реберної дуги. Симптом Пастернацького негативний з обох боків. Периферичні набряки відсутні. Із анамнезу відомо, що мати хворіє на артеріальну гіпертензію та цукровий діабет 2-го типу. В аналізі крові: глюкоза - 6,9 ммоль/л. За результатами загального аналізу сечі виявлено: питома вага - 1,015, білок - 0,15 г/л, глюкоза - +++, еритроцити - 1-2 в полі зору, лейкоцити - 2-3 в полі зору, епітелій плоский - 2-4 в полі зору. Яку антигіпертензивну терапію необхідно призначити в цьому разі?
a. Тіазидоподібні діуретики
*b. Інгібітори АПФ або антагоністи рецепторів до ангіотензину ІІ
c. beta-адреноблокатори
d. Блокатори кальцієвих каналів
e. Антагоністи мінералокортикоїдних рецепторів

125. Жінка віком 24 роки з терміном вагітності 34 тижні перебувала в контакті з пацієнтом, хворим на кір. Яка екстрена профілактика кору жінки в цьому разі?
a. Визначення титру IgМ
*b. Введення 10%-го Ig людського нормального
c. Визначення титру IgА
d. Введення інактивованої протикорової вакцини
e. Введення анетуйованої протикорової вакцини

126. У чотирирічної дитини спостерігається: загальна слабкість, закладеність носа, нав'язливий кашель, висип, підвищення температури тіла до 38,4^oС. Із анамнезу відомо, що хворіє протягом 4-х днів. Об'єктивно виявлено: температури тіла - 38,2^oС, слизові оболонки гіперемовані, білі плями на внутрішній поверхі щік на рівні премолярів, енантема, фотофобія, плямисто-папульозний висип за вухами та на чолі. Який найімовірніший діагноз?
a. Алергічна екзантема
*b. Кір
c. Епідемічний паротит
d. ГРВІ
e. Скарлатина

127. Пацієнт віком 58 років скаржиться на сильний біль, почервоніння та набряк у ділянці першого плесно-фалангового суглоба лівої стопи. Біль виник раптово вночі. Також відзначає підвищення температури тіла до 37,5^oC) Подібний епізод був 2 роки тому, але менш виражений. В анамнезі: ожиріння та артеріальна гіпертензія. Дотримується дієти з високим вмістом м'яса і регулярно вживає алкоголь. Об'єктивно спостерігається: перший плесно-фаланговий суглоб лівої стопи набряклий, гіперемований, гарячий на дотик, різко болючий під час пальпації. Рухи в суглобі обмежені через біль. В аналізі крові: лейкоцити - 11,2·10^9/л, ШОЕ - 35 мм/год. Сечова кислота в крові - 310 мкмоль/л. Який найімовірніший діагноз?
a. Реактивний артрит
b. Дерматоміозит
*c. Подагра
d. Остеоартроз
e. Ревматоїдний артрит

128. Пацієнту віком 48 років зі скаргами на стискаючий біль за грудниною, який наростає та іррадіює в ліву руку, додатково до аспірину дали 2 таблетки нітрогліцерину сублінгвально з інтервалом у 5 хв, що допомогло зменшити дискомфорт. За результатами ЕКГ, виявлено: синусова тахікардія, депресія сегмента S-T на 0,5 мм у V4-V6. Який наступний крок у веденнi цього пацiєнта?
*a. Вимiрювання серцевих бiомаркерiв
b. Проба з дозованим фiзичним навантаженням (бiгова дорiжка)
c. Заспокоєння пацієнта та амбулаторне лікування
d. Комп'ютерна томографія органів грудної клiтки
e. Ехокардіографія

129. Жінка віком 36 років звернулася до сімейного лікаря для профілактичного огляду. На момент огляду скарги відсутні. Вагітність заперечує. Менструальний цикл регулярний, міняє до 1-2 прокладок на день у перші дні. Останні 2 роки дотримується веганської дієти. Під час фізикального обстеження патології не виявлено, АТ - 116/70 мм рт. ст., пульс - 90/хв, ІМТ - 21 кг/м^2. В аналізі крові виявлено: гемоглобін - 105 г/л, еритроцити - 4,04·10^12/л, КП - 0,78, середній об'єм еритроцита - 76 фл, лейкоцити - 7,3·10^9/л, тромбоцити - 460·10^9/л, ШОЕ - 12 мм/год. Яка оптимальна тактика подальшого ведення пацієнтки?
a. Провести консультування з приводу необхідності включення тваринних продуктів у раціон
b. Визначити рівень вітаміну В_12 в крові
c. Визначити рівень вітаміну В_9 в крові
d. Визначити рівень трансферину крові
*e. Визначити рівень феритину крові

130. У новонародженої дівчинки під час огляду виявлено: відсутні дихальні розлади, вона активна, сеча світла, меконій відходить, печінка на 2 см нижче реберної дуги, загальний стан задовільний. Дівчинка народилася від матері, що є носієм поверхневого антигену гепатиту В (HBsAg). Які профілактичні заходи необхідно призначити дитині?
*a. Вакцинація проти гепатиту В на першій добі життя
b. Скринінг дитини на HBsAg
c. Повторний скринінг матері на HBsAg
d. Ізоляція дитини від матері
e. Вакцинація проти гепатиту В протипоказана

131. Пацієнт віком 40 років скаржиться на короткочасні епізоди серцебиття, головокружіння, раптове погіршення толерантності до навантаження. Із анамнезу відомо, що у віці 10 років хворів на поліартрит. Об'єктивно спостерігається: збільшення розмірів серця за рахунок лівого передсердя та правого шлуночка. Аускультативно вислуховується гучний І тон, акцент ІІ тону на легеневій артерії, систоло-діастолічний шум із максимумом на верхівці. За результатами ЕКГ виявлено: епізод великохвильової фібриляції передсердь. Яка серцева вада найімовірніша на цьому етапі обстеження?
a. Аортальний стеноз
b. Ізольована мітральна недостатність
*c. Мітральна вада з перевагою стенозу
d. Пролапс мітрального клапана
e. Аортальна недостатність

132. П'ятирічна дитина скаржиться на підвищення температури тіла та біль у правому вусі впродовж двох днів. Яка з нижченаведених ознак дозволить класифікувати мастоїдит у дитини?
a. Біль у вусі
b. -
*c. Болісна припухлість за вухом
d. Гнійні виділення з вуха впродовж 14 днів
e. Гнійні виділення з вуха впродовж 7 днів

133. Дівчина віком 24 роки, з поліменореєю в анамнезі, скаржиться на загальну слабкість, ламкість нігтів, випадіння волосся. Об'єктивно спостерігається: блідість шкіри та слизових оболонок, пульс - 100/хв, ритмічний. Печінка та селезінка не збільшені. В аналізі крові: гемоглобін - 95 г/л, еритроцити - 3,3·10^12/л, середній об'єм еритроцитів - 70 фл, концентрація гемоглобіну в еритроциті - 23 пг. Як охарактеризувати цей тип анемії?
a. Нормохромна, нормоцитарна
b. Гіперхромна, макроцитарна
c. Гіпохромна, нормоцитарна
d. Нормохромна, мікроцитарна
*e. Гіпохромна, мікроцитарна

134. Пацієнт віком 22 роки скаржиться на біль у животі, втрату маси тіла, часті рідкі випорожнення з домішками крові та слизу, підвищення температури тіла до 37,8^oC, загальну слабкість. Із анамнезу відомо, що батько хворів на неспецифічний виразковий коліт. Яку патогенетичну терапію необхідно призначити пацієнту в цьому разі?
a. Ніфуроксазид
b. Пантопразол
c. Амоксицилін
*d. Месалазин
e. Метамізол натрію

135. Укажіть, яка комбінація препаратів застосовується для підтримувальної терапії (MART) у пацієнтів, хворих на бронхіальну астму, згідно з рекомендацій GINA 2023.
a. Будесонід/тіотропіум
b. Мометазон/формотерол
c. Будесонід/сальбутамол
*d. Будесонід/формотерол
e. Флутикозон/формотерол

136. Яку тактику планової імунізації проти дифтерії, правця і кашлюка необхідно застосувати місячній дитині, мати якої хвора на ВІЛ-інфекцію?
a. Проводити імунізацію після визначення кількості CD4+ клітин/мм^3
*b. Проводити імунізацію згідно з календарем профілактичних щеплень
c. Проводити імунізацію інактивованою вакциною протипоказано
d. Проводити імунізацію, якщо рівень CD4+ >200 клітин/мм^3 (>15%)
e. Визначення титру IgА

137. Пацієнт віком 25 poкiв скapжиться нa бiль у гopлi, кpoвoтoчивiсть ясeн, підвищення температури тіла дo 39,5^oC) Із анамнезу відомо, що хворіє впродовж 7-ми днів. Об'єктивно спостерігається: шкipa тa видимi слизoвi oбoлoнки блiдi, нa шкipi тулуба, кінцівок і слизoвiй oбoлoнцi poтa візуалізується тoчкoвий гeмopaгiчний висип, нa пiднeбiнниx мигдaлинax - нeкpoтичнi нальоти. Пaльпуються шийнi тa нaдключичнi лiмфaтичнi вузли poзмipoм як квaсoлина, бeзбoлiснi. Сeлeзiнкa нe збiльшeнa. За результатами аналізу кpoвi: epитpoцити - 2,8·10^12/л, гемоглобін - 82 г/л, тpoмбoцити - 28·10^9/л, peтикулoцити - 1%, лeйкoцити - 38·10^9/л, блaстнi клiтини - 47%, пaличкoядepнi нeйтpoфiли - 2%, сeгмeнтoядepнi нeйтpoфiли - 32%, eoзинoфiли - 2%, лiмфoцити - 20%, нopмoблaсти - 2 нa 100 лeйкoцитiв , ШOE - 43 мм/гoд. Який найімовірніший діагноз?
a. Aплaстичнa aнeмiя
b. Iдioпaтичнa тpoмбoцитoпeнiчнa пуpпуpa
c. СНIД
d. Iнфeкцiйний мoнoнуклeoз
*e. Гoстpий лeйкoз

138. Пацієнт віком 15 років скаржиться на напад вираженого сухого кашлю та задишки. Об'єктивно спостерігається: положення вимушене, сидить нахилившись уперед, акроціаноз, грудна клітка бочкоподібної форми, допоміжна мускулатура бере участь в акті дихання, гучні свистячі дистанційні хрипи, ЧД - 27/хв. Аускультативно - дихання везикулярне ослаблене, дифузні сухі свистячі та тріскучі хрипи. ЧСС - 110/хв, АТ - 110/60 мм. рт. ст. Яку невідкладну допомогу необхідно надати пацієнту?
a. Кортикостероїди в середніх дозах внутрішньовенно
b. Застосувати техніку дихання за Бутейко
*c. Інгаляційні beta_2-агоністи короткої дії
d. Пероральні кортикостероїди у високих дозах
e. Інгаляційні beta_2-агоністи тривалої дії

139. Пацієнтка віком 32 роки скаржиться на часте болісне сечовипускання, відчуття неповного спорожнення сечового міхура. Пацієнтка не вагітна та не має інших захворювань. Об'єктивно спостерігається: незначна болючість під час пальпації в надлобковій ділянці. З боку інших органів та систем змін не виявлено. Який із нижченаведених препаратів є оптимальним для лікування пацієнтки?
*a. Фосфоміцину трометамол
b. Меропенем
c. Ніфуроксазид
d. Амоксициліну клавуланат
e. Ципрофлоксацин

140. Пацієнт віком 63 роки скаржиться на висип на боковій поверхні носа у вигляді невеликої виразки, що не загоюється та час від часу кровоточить. Із анамнезу відомо, що вперше помітив невеликий висип 4 роки тому. Лікувався самостійно мазями, неефективно. Об'єктивно спостерігається: на боковій поверхні носа візуалізується неболюча виразка завбільшки з горошину, вкрита геморагічною кіркою, якщо шкіру натягнути, навколо неї стає помітним щільний незапальний валик. Який найімовірніший діагноз?
a. Герпес
*b. Базально-клітинний рак шкіри (базаліома)
c. Хронічна виразкова піодермія
d. Демодекоз
e. Червоний вовчак

141. Мати скаржиться, що у її дворічної дитини було блювання шлунковим вмістом і підвищення температури тіла до 38,4^oC) Об'єктивно спостерігається: дитина слабко реагує на подразники, шкіра бліда з дрібноточковим геморагічним висипом. Під час огляду у дитини почалися судоми. Який лікарський засіб необхідно ввести дитині?
a. Гідазепам
*b. Діазепам
c. Епінефрин
d. Гентаміцин
e. Ампіцилін

142. Пацієнтка віком 50 років скаржиться на появу протягом останніх 3-х місяців нерегулярних скудних кров'янистих виділень зі статевих органів у міжменструальні періоди. За результатами УЗД виявлено: товщина ендометрію - 18 мм. Яка лікувальна тактика пацієнтки в цьому разі?
*a. Гістероскопічна абляція/резекція ендометрію, біопсія ендометрію
b. Екстирпація матки з придатками
c. Призначення комбінованих оральних контрацептивів
d. Метод дилатації шийки матки та вишкрібання стінок порожнини матки
e. Введення внутрішньоматкової системи з левоноргестрелом

143. У пацієнта віком 17 років діагностовано загострення бронхіальної астми. Для лікування призначено сальбутамол кожні 2 год та преднізолон у віковому дозувані. Протягом 4 год стан не змінився. Об'єктивно спостерігається: SpO_2 - 90%, ЧД - 30/хв, ЧСС - 115/хв, АТ - 100/60 мм рт. ст. Яка подальша тактика ведення пацієнта?
a. Термінова інтубація із внутрішньовенним введенням ксантинів короткої дії
b. Термінове внутрішньовенне введення ксантинів короткої дії
c. Кортикостероїди в середніх дозах перорально
*d. Термінова шпиталізація у відділення невідкладної допомоги стаціонару
e. Термінова консультація зі спеціалістом вторинної (спеціалізованої) медичної допомоги

144. Пацієнт віком 52 роки скаржиться на стискаючий біль за грудниною, що іррадіює у ліве плече, виникає під час ходьби у звичайному темпі понад 500 м та при підйомі на четвертий поверх, тамується прийомом нітрогліцерину через 1-2 хв. Із анамнезу відомо, що подібні скарги вперше з'явилися 2 роки тому, курить упродовж 25-ти років. Об'єктивно спостерігається: загальний стан задовільний, межі серця під час перкусії в межах норми. Аускультативно - тони серця звучні, ритм правильний, над легенями вислуховується везикулярне дихання. Пульс - 84/хв, АТ - 135/80 мм рт. ст. В аналізі крові: загальний холестерин - 6,4 ммоль/л, тригліцериди - 1,7 ммоль/л. За результатами ЕКГ виявлено: синусовий ритм, ЧСС - 86/хв, ЕВС не відхилена. Які з нижченаведених лікарських засобів є препаратом вибору в цього пацієнта?
a. Діуретики
*b. beta-адреноблокатори
c. Інгібітори АПФ
d. НПЗП
e. Пролонговані нітрати

145. Пацієнт віком 34 роки пройшов 14-денний курс антихелікобактерної терапії з приводу хронічного неатрофічного гастриту, Нр-асоційованого у фазі загострення, з ураженням антрального відділу шлунка зі збереженою функцією кислотоутворення шлунка. Коли і яке дослідження потрібно призначити для контролю ерадикації H.pylori?
*a. Через 4 тижні, тест на виявлення антигену H.pylori в калі
b. Через 2 тижні, контрольну ЕФГДС зі швидким уреазним тестом (CLO-тест) на H.pylori
c. Через тиждень, дихальний уреазний тест на H.pylori
d. Через 2 тижні, рН-метрію тіла шлунка
e. Через 4 тижні, тест на виявлення антитіл до H.pylori в крові

146. Мати терміново привела трирічну дитину до амбулаторії з ознаками задишки, почервоніння шкіри та набряком обличчя. Зі слів матері, дитина гуляючи у дворі раптово почала скаржитися на біль у ділянці плеча. Об'єктивно спостерігається: дитина без свідомості, набряк губ та язика, дихання пришвидшене, у ділянці плеча візуалізується почервоніння шкіри. Яку невідкладну допомогу необхідно надати дитині першочергово?
a. Ввести в/м дексаметазон 0,04 мг/кг
b. Перевести пацієнта у позицію на боці
c. Провести інфузійну терапію
*d. Ввести в/м епінефрин 0,3 мг
e. Терміново ввести антигістамінний препарат

147. Пацієнтка віком 34 роки скаржиться на підвищення АТ до 220/140 мм рт. ст., епізоди м'язової слабкості, спрагу, сухість у роті, оніміння у кінцівках, судоми гомілок, задишку. За результатами обстеження виявлено: рівень калію у сироватці крові - 1,93 ммоль/л, на ЕКГ - ознаки гіпокаліємії, Ехо-КГ - гіпертрофія лівого шлуночка з діастолічною дисфункцією. Яка найвірогідніша причина артеріальної гіпертензії?
a. Реноваскулярна артеріальна гіпертензія
b. Артеріальна гіпертензія на фоні первинного гіперпаратиреозу
c. Гемодинамічна артеріальна гіпертензія
d. Феохромоцитома
*e. Первинний гіперальдостеронізм

148. Пацієнтка віком 24 роки в терміні вагітності 39 тижнів скаржиться на головний біль, порушення зору, набряклість ніг і передньої черевної стінки. Об'єктивно спостерігається: АТ - 180/100 мм рт. ст., серцебиття плода - 150/хв. Під час внутрішнього акушерського дослідження стався напад судом із втратою свідомості. Яке ускладнення виникло в пацієнтки?
*a. Еклампсія
b. Гіпертонічний криз
c. Помірна прееклампсія
d. Епілепсія
e. Тяжка прееклампсія

149. Пацієнтка віком 36 років скаржиться на періодичне прискорене серцебиття, запаморочення. Консультована ендокринологом із приводу гіпертиреозу. Аускультативно: тони серця звучні, неритмічні, ЧСС - 94/хв. АТ - 135/80 мм рт. ст. На ЕКГ спостерігається: f-хвилі з частотою 420/хв у ІІ, ІІІ, аVF, V1-V2 відведеннях, різна тривалість інтервалів R-R. Який провідний фактор розвитку аритмії?
a. Артеріальна гіпертензія
*b. Гіпертиреоз
c. Жіноча стать
d. Артеріальна дистонія
e. Вік

150. У трирічної дитини із проявами гострої респіраторно-вірусної інфекції на другу добу хвороби вночі погіршився стан за рахунок частого хриплого кашлю та інспіраторної задишки. Який патологічний стан розвинувся у дитини?
*a. Несправжній круп
b. -
c. Напад бронхіальної астми
d. Пневмонія
e. Типовий перебіг гострої респіраторно-вірусної інфекції

