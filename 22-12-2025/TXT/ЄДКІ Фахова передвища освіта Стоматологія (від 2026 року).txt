1. Укажіть назву частини порожнини рота, що обмежена губами і щоками зовні та зубами і яснами зсередини.
*a. Присінок порожнини рота
b. Слизова оболонка рота
c. Власне порожнина рота
d. Перехідна складка рота
e. Ретромолярна ділянка

2. Лікар-стоматолог проводить ендодонтичне лікування першого премоляра верхньої щелепи. Який варіант рентгенологічного дослідження треба провести асистенту лікаря-стоматолога?
a. Тривимірний рентген
*b. Прицільний рентген
c. Прикусний рентген
d. Контрастний рентген
e. Панорамний рентген

3. У клініку хірургічної стоматології звернувся пацієнт для видалення зуба 13. Які щипці треба приготувати лікарю-стоматологу-хірургу для проведення цієї операції?
a. S-подібні
b. Багнетоподібні
c. Зігнуті по ребру із щічками, що не змикаються
*d. Прямі
e. Зігнуті по ребру із щічками, що змикаються

4. Пацієнту віком 25 років проводять пломбування зубів 44, 45 та 46. Для ізоляції відпрепарованих порожнин від ротової рідини використовують тонкий квадрат з латексу. За допомогою якого інструмента зроблено отвори для ізоляції зубів?
a. Байонетні щипці
b. Щипці-затискачі
*c. Щипці-пробійник
d. Щипці для накладання кламерів
e. Крампонні щипці

5. Пацієнт звернувся до лікаря-стоматолога зі скаргами на естетичний дефект переднього зуба. Після огляду встановлено діагноз: гострий середній карієс зуба 23 із локалізацією каріозної порожнини в пришийковій ділянці. Для якого класу каріозних порожнин за Блеком характерна ця локалізація дефекту?
a. І
b. ІІІ
*c. V
d. ІІ
e. ІV

6. Чим треба закапати очі після їх промивання проточною водою у разі потрапляння стороннього тіла на слизову оболонку очей?
a. 0,12%-м розчином хлоргексидину
b. 0,1%-м розчином перманганату калію
c. 0,0002%-м розчином кетаміну
*d. 30%-м розчином альбуциду
e. 1%-м розчином фурациліну

7. Під час профілактичного огляду пацієнту проводили оцінку гігієнічного стану порожнини рота за допомогою фарбування жувальними таблетками. Окрім зубних відкладень на вестибулярній поверхні зубів 42, 43 виявлено плями, що зафарбувалися барвником. Про який патологічний стан можуть свідчити ці результати обстеження?
*a. Гострий початковий карієс
b. Ерозія емалі
c. Гіпоплазія емалі
d. Гострий поверхневий карієс
e. Хронічний поверхневий карієс

8. Під час лікування карієсу пацієнту було встановлено пломбу з амальгами без ізоляційної прокладки. Яке ускладнення може розвинутися в цьому разі?
*a. Запалення пульпи
b. Верхівковий періодонтит
c. Випадіння пломби
d. Папіліт
e. Вторинний карієс

9. Що насамперед треба зробити у випадку потрапляння хімічної речовини в око під час надання першої допомоги?
a. Накласти пов'язку на уражене око
b. -
c. Закапати в уражене око очні краплі
*d. Промити уражене око чистою водою
e. Накласти антисептичну мазь

10. Укажіть, яке ускладнення може виникнути під час проведення операції видалення зубів нижньої щелепи.
a. Неврит нижньоальвеолярного нерва
*b. Перелом коронки або кореня зуба
c. Відламування горба щелепи
d. Проштовхування зуба в гайморову пазуху
e. Альвеоліт лунки зуба

11. Після стоматологічного прийому необхідно провести стерилізацію медичних виробів, у конструкції яких використовуються термолабільні матеріали. Який метод стерилізації доцільно застосувати?
a. Кип'ятіння
*b. Хімічний
c. Повітряний
d. Паровий
e. -

12. Як називається патологічний процес, що розвивається після прорізування зубів і характеризується демінералізацією та руйнуванням твердих тканин зуба із подальшим утворенням дефекту у вигляді порожнини.
*a. Карієс
b. Пульпіт
c. Періодонтит
d. Пародонтит
e. Остеомієліт

13. До лікаря-стоматолога звернувся пацієнт, якому три тижні тому було видалено зуб, зі скаргами на наявність незакритого дефекту слизової оболонки в ділянці видаленого зуба. Об'єктивно спостерігається: порушення закриття лунки в місці видаленого зуба, розростання грануляцій, слизова оболонка в ділянці лунки синюшна. Про яке захворювання можуть свідчити ці ознаки?
a. Хронічний періостит
b. Хронічний остеомієліт
c. Гострий остеомієліт
*d. Хронічний альвеоліт
e. Абсцес

14. Під час препарування каріозної порожнини в межах емалі використовують турбінні наконечники. Яку швидкість обертання бора може забезпечити цей наконечник?
a. 100000-200000 об/хв
b. 20000-70000 об/хв
*c. 300000-400000 об/хв
d. 15000-20000 об/хв
e. 50000-100000 об/хв

15. Батьки шестимісячної дівчинки скаржаться на наявність сироподібного нальоту на слизовій оболонці щік та язика в дитини. Після огляду лікар-стоматолог встановив діагноз: гострий кандидозний стоматит. Який збудник викликає це захворювання?
a. Вірус герпесу
*b. Дріжджоподібні гриби
c. Веретеноподібна паличка
d. Спірохета Венсана
e. Паличка Леффлера

16. Під час стоматологічного обстеження підлітку віком 16 років встановлено діагноз: хронічний фіброзний пульпіт зуба 36 та проведено ендодонтичне лікування. Який ендодонтичний інструмент застосовують під час пломбування кореневих каналів?
*a. Каналонаповнювач
b. U-файл
c. К-файл
d. К-ример
e. Пульпоекстрактор

17. Укажіть, за допомогою якої групи матеріалів лікарю-стоматологу найдоцільніше зняти відбиток для виготовлення металокерамічної коронки.
a. Термопластичних мас
b. Гіпсу медичного
*c. Силіконових відбиткових матеріалів
d. Композитних матеріалів
e. Альгінатних відбиткових матеріалів

18. Вагітна жінка віком 26 років звернулася до лікаря-стоматолога для професійної гігієни порожнини рота. Які насадки треба підготувати для проведення завершального етапу видалення зубних відкладень?
*a. Гумові ковпачки
b. Флосети
c. Міжзубні стимулятори
d. Мануальні скейлери
e. Міжзубні йоржики

19. На терапевтичному прийомі лікар-стоматолог використовує алмазні бори, що відрізняються за розміром робочої частини, властивостями алмазу, щільністю посадки алмазного зерна. Який середній розмір зерна в алмазного бора з червоним маркуванням?
a. 180 мкм
*b. 50 мкм
c. 100 мкм
d. 30 мкм
e. 135 мкм

20. Для індивідуального догляду за порожниною рота лікар-стоматолог порекомендував семирічній дівчинці зубну пасту з мікроелементами та призначив курс ремінералізаційної терапії. Який із нижченаведених методів належить до екзогенної профілактики карієсу?
a. Уживання таблеток фториду натрію
*b. Накладання фторвмісних лаків на поверхню зубів
c. Уживання продуктів, багатих на кальцій та фтор
d. Уживання морепродуктів
e. Додавання в їжу фторованої солі

21. Назвіть поверхню зуба, на якій найчастіше для профілактики карієсу проводять герметизацію?
a. Вестибулярна
b. Оральна
*c. Жувальна
d. Контактна
e. -

22. Одним із найрозповсюдженіших та доступних засобів місцевої профілактики карієсу зубів у наш час треба вважати використання фторвмісних зубних паст. Яка найнижча межа норми фтору в питній воді?
a. 0,3 мг/л
*b. 0,5 мг/л
c. 1,2 мг/л
d. 1 мг/л
e. 2 мг/л

23. Який час перебування (експозиції) стоматологічного інструментарію в дезінфекційному розчині 3%-го хлораміну?
a. 50 хв
b. 30 хв
c. 90 хв
*d. 60 хв
e. 45 хв

24. Скільки зубів має повний сформований тимчасовий прикус?
*a. 20
b. 24
c. 32
d. 12
e. 18

25. Одним із етапів препарування каріозної порожнини є некректомія розм'якшеного дентину. Який інструмент треба підготувати для проведення цього етапу препарування?
*a. Твердосплавний бор
b. Полір
c. Карборундова головка
d. Фінір
e. Алмазний бор

26. Які антисептики належать до групи окисників?
a. Фурацилін, фуразолідон
b. Карболова кислота, соляна кислота
*c. Перекис водню, калію перманганат
d. Мурашина кислота, борна кислота
e. Хлорамін Б, хлоргексидину біглюконат

27. Пiд час огляду порожнини рота дванадцятирічної дівчинки виявлено, що верхнi фронтальнi зуби повнiстю перекривають нижнi. Бiчнi зуби в сагiтальнiй i трансверзальнiй площинах змикаються в межах норми. Установлено дiагноз: глибокий прикус. Порушенням яких функцiй супроводжується ця аномалiя?
a. Жування, ковтання
b. Дихання, порушення дикції
c. Дихання, ковтання
*d. Відкушування їжі, вимова звуків
e. Вiдкушування їжi, дихання

28. Лікар-стоматолог готується до останнього етапу пломбування зуба. Які інструменти йому знадобляться?
a. Штопфер, поліри, оклюзійний папір, штрипси
b. Фініри, поліри, оклюзійний папір, матриці
*c. Фініри, поліри, оклюзійний папір, штрипси
d. Фініри, гладилка, оклюзійний папір, штопфер
e. Фреза, поліри, екскаватор, штрипси

29. Під час препарування каріозних порожнин використовуються алмазні бори різного ступеня зернистості. Який колір має маркувальне кільце алмазного бору, призначеного для кінцевого полірування композиційних реставрацій?
*a. Білий
b. Зелений
c. Синій
d. Червоний
e. Чорний

30. Який інструментарій на ортопедичному прийомі використовує лікар-стоматолог для вигинання кламерів?
a. Пінцет
b. Елеватор
c. Байонетні щипці
*d. Крампонні щипці
e. Зонд

31. П'ятнадцятирічному хлопцю планується видалення зуба 14 за ортодонтичними показаннями. Коронка зуба збережена. Які щипці треба підготувати для видалення?
a. Дзьобоподібні зі щічками, що не сходяться
b. Дзьобоподібні зі щічками, що сходяться
c. Байонетні
*d. S-подібні
e. Прямі

32. Лікар-стоматолог проводить лікування хронічного середнього карієсу зуба 11. Пломбування каріозної порожнини буде здійснюватися композитним матеріалом світлового твердіння. Яка лампа необхідна для роботи з композитними матеріалами світлового твердіння?
a. Світлодіодна
b. Солюксова
c. Люмінесцентна
*d. Фотополімерна
e. Кварцева

33. На ортопантомограмі пацієнта, що звернувся для профілактичного огляду, виявлено осередок просвітлення округлої форми розміром до 5 мм у ділянці верхівки кореня зуба 34, кореневий канал якого частково заповнений пломбувальним матеріалом. З анамнезу відомо: раніше зуб 34 був ендодонтично лікований. Для якого захворювання характерні ці рентгенологічні ознаки?
a. Хронічний гранулюючий періодонтит
b. Гострий серозний періодонтит
c. Гострий дифузний пульпіт
*d. Хронічний гранулематозний періодонтит
e. Хронічний фіброзний пульпіт

34. На прийомі в лікаря-стоматолога через емоційне напруження та страх перед маніпуляцією пацієнт відчув дискомфорт, відчуття нудоти, запаморочення, шум у вухах, неясність зору, нестачу повітря, появу холодного поту, оніміння язика, губ, кінчика носа. Який невідкладний стан, найімовірніше, виник у пацієнта?
a. Асфіксія
*b. Непритомність
c. Колапс
d. Анафілактичний шок
e. Алергічна реакція

35. Перед початком прийому пацієнта лікар-стоматолог провів оброблення рук із метою видалення та знищення транзиторної патогенної та умовно-патогенної мікрофлори. Яку назву має оброблення, що попереджає розповсюдженню інфекції через руки?
a. Хірургічна обробка рук
*b. Гігієнічна обробка рук
c. Стерилізація рук
d. -
e. Миття рук

36. Під час обстеження порожнини рота пацієнта було виявлено, що внаслідок звуження верхньої зубної дуги щічні горбки нижніх бічних жувальних зубів розташовані назовні від однойменних верхніх, фронтальні зуби змикаються правильно. Який прикус має пацієнт?
a. Прогнатичний
b. Відкритий
*c. Перехресний
d. Глибокий
e. Прогенічний

37. Під час роботи виїзної стоматологічної станції проводилося лікування карієсу зубів у дітей молодших класів. Який пломбувальний матеріал використовується під час застосування АRT-методики лікування карієсу в дітей?
a. Силікатний цемент
*b. Склоіономерний цемент
c. Композит хімічної полімеризації
d. Компомер
e. Текучий композит

38. Які інструменти використовують для оброблення твердих тканин зуба під час препарування каріозних порожнин?
a. Карборундові головки, фініри
b. Кулясті бори, плагери
c. Кулясті бори, матриці
d. Карборундові головки, плагери
*e. Кулясті бори, екскаватор

39. Назвіть відбитковий матеріал, що належить до силіконової групи і застосовується під час виготовлення металокерамічного мостоподібного протеза.
*a. Speedex
b. Ортокор
c. Репін
d. Ypeen
e. Редонт

40. Укажіть, яку першу допомогу необхідно надати потерпілому при переломі нижньої щелепи в ментальному відділі без зміщення.
a. Накласти стискальну пов'язку в ділянці поранення та скерувати потерпілого до щелепно-лицевого відділення
*b. Накласти пращоподібну пов'язку та скерувати потерпілого до щелепно-лицевого відділення
c. Накласти стискальну пов'язку в ділянці поранення та скерувати потерпілого до отоларингологічного відділення
d. Накласти пращоподібну пов'язку та скерувати потерпілого до отоларингологічного відділення
e. Накласти головну та стискальну пов'язки та скерувати потерпілого до отоларингологічного відділення

41. Яку назву має хейліт, спричинений підвищеною чутливістю червоної облямівки губ до інсоляції?
a. Екзематозний
b. Метеорологічний
c. Атопічний
*d. Актинічний
e. Ексфоліативний

42. У пацієнта виявлено каріозну порожнину, розташовану на різальному краї різця, що утворилася через стирання емалі і оголення дентину. До якого класу за класифікацією Блека належить ця каріозна порожнина?
a. II
b. III
c. IV
*d. VI
e. I

43. Який комплекс заходів буде здійснювати асистент лікаря-стоматолога для знищення мікроорганізмів у рані та в патологічному осередку?
*a. Антисептику
b. Дезінфекцію
c. Стерилізацію
d. Передстерилізаційне очищення
e. Асептику

44. Чим обумовлена поява трем та діастем між молочними зубами в період підготовки заміни їх на постійні?
a. Короткими комірковими відростками щелеп
*b. Ростом щелеп, більшим розміром зачатків постійних зубів
c. Надмірним жувальним навантаженням
d. Подовженими комірковими відростками щелеп
e. Широкою коронковою частиною молочного зуба

45. Під час стоматологічного прийому лікар одягнув нову медичну маску. Як часто треба змінювати маску?
a. Кожні 4 год
b. Кожні 5 год
c. Кожні 6 год
*d. Кожні 2 год
e. Кожні 3 год

46. Пацієнт звернувся до лікаря-стоматолога зі скаргами на неприємні відчуття в зубі 46 під час вживання гарячого. Після огляду встановлено попередній діагноз: хронічний гангренозний пульпіт. Після проведеної ЕОД діагноз підтвердився. Який діапазон показників ЕОД характерний для хронічного гангренозного пульпіту?
*a. 50-90 мкА
b. 15-30 мкА
c. Більше 100 мкА
d. 30-40мкА
e. -

47. Лікар-стоматолог під час препарування каріозної порожнини ІІ класу за Блеком вибрав техніку тунельного методу. Який пломбувальний матеріал раціонально застосовувати в разі вибору цієї методики?
a. Склоіономерний цемент
b. Гібридний композит
*c. Текучий композит
d. Макрофільний композит
e. Мікрофільний композит

48. Лікар-стоматолог проводить ендодонтичне лікування зуба 37. Який метод дослідження треба виконати для контролю якості проведеного лікування?
a. Термопробу
b. Глибоке зондування
c. Бактеріологічне дослідження
d. ЕОД
*e. Рентгенологічне дослідження

49. Чоловік віком 40 років звернувся до лікаря-стоматолога для санації порожнини рота. Під час огляду виявлено каріозну порожнину в зубі 45 в межах плащового дентину світлого кольору, що легко знімається за допомогою екскаватора. З анамнезу відомо, що пацієнт відзначає больові відчуття під час вживання солодкого в ділянці цього зуба. Про який патологічний стан можуть свідчити ці результати обстеження?
a. Хронічний глибокий карієс
b. Гострий глибокий карієс
c. Гострий поверхневий карієс
*d. Гострий середній карієс
e. Хронічний середній карієс

50. У підлітка віком 17 років для пломбування карієсу зуба 16 лікар-стоматолог застосував амальгаму. Яким інструментом амальгамову масу вносять у підготовлену порожнину?
a. Кюретою
b. Екскаватором
*c. Амальгамтрегером
d. Штопфером
e. Гладилкою

51. Пацієнтка віком 18 років звернулася до лікаря-стоматолога зі скаргами на відчуття оскомини на зубах верхньої щелепи протягом двох тижнів. Під час огляду в пришийковій ділянці зубів 11 та 21 виявлено білі плями з матовим відтінком та нечіткими контурами, що інтенсивно сприймають барвники. Що треба підготувати для проведення лікування?
a. Нітрат срібла для імпрегнації
b. Антисептичні розчини
c. Композитний матеріал
*d. Ремінералізаційні розчини
e. Муміфікуючу пасту

52. Уявіть, що ви стали свідком надзвичайної ситуації та помітили постраждалого. Виберіть крок, згідно з алгоритмом MARCH, який є найпріоритетнішим до виконання?
*a. Зупинка кровотечі
b. Накладання шини
c. Відновлення дихання
d. Особиста безпека
e. Запобігання гіпотермії

53. У пацієнтки віком 26 років під час лікування гострого глибокого карієсу зуба 36 випадково була відкрита пульпова камера зуба. Який лікарський засіб треба підготувати в цьому разі?
a. Склоіономерний цемент
b. Ізоляційну прокладку
*c. Одонтотропну пасту
d. Пасту на основі параформальдегіду
e. Пасту на основі миш'яку

54. До устаткування стоматологічного кабінету належить електричний мікромотор. Який діапазон регулювання швидкості обертання бора має електричний мікромотор?
a. -
*b. Від 1000 до 40000 об/хв
c. Від 50000 до 100000 об/хв
d. Від 100000 до 300000 об/хв
e. Від 100 до 1000 об/хв

55. Лікар-стоматолог проводить лікування гострого глибокого карієсу зуба 27. Який метод дослідження можна застосувати для визначення рівня некректомії?
a. ЕОД
b. Метод трансілюмінації
c. Термопробу
d. Люмінесцентну діагностику
*e. Фарбування карієс-маркером

56. Назвіть блок стоматологічної установки, до складу якого входять скейлер та наконечники.
a. -
b. Стоматологічне крісло
c. Блок управління
*d. Блок інструментів
e. Освітлювальний блок

57. Для постійного пломбування каріозної порожнини І класу за Блеком був використаний пломбувальний матеріал світлового затвердіння. Які компоненти входять до складу композитів світлового затвердіння?
a. Порошок-рідина
b. Тільки порошок
c. Паста-рідина
d. Паста-паста
*e. Тільки паста

58. Після використання стоматологічного інструментарію була проведена його дезінфекція та передстерилізаційне очищення. Яка мета передстерилізаційного очищення?
a. Знищення умовно-патогенних видів мікроорганізмів
*b. Видалення білкових, жирових та механічних забруднень
c. Знищення вірусів
d. Знищення всіх видів мікроорганізмів
e. Знищення патогенних видів мікроорганізмів

59. Пацієнт скаржиться на біль та рухомість верхньої щелепи, кровотечу з носа. Об'єктивно спостерігається: рухомість верхньої щелепи, подовження середньої третини обличчя, кровотеча з носа, нудота, блювання, крововилив у кон'юнктиву. Яке травматичне ушкодження виникло?
a. Перелом нижньої щелепи
b. Вивих нижньої щелепи
*c. Перелом верхньої щелепи
d. Вивих верхньої щелепи
e. Перелом зуба

60. Дівчина віком 17 років скаржиться на печіння та сухість слизової оболонки порожнини рота. Із анамнезу відомо, що пацієнтка хворіє на цукровий діабет протягом трьох років. Об'єктивно спостерігається: слизова оболонка щік суха, укрита білим нальотом, що легко знімається. Установлено діагноз: кандидозний стоматит. Яку мазь доцільно рекомендувати для лікування в цьому разі?
a. Ланолінову
b. Преднізолонову
c. Інтерферонову
d. Еритроміцинову
*e. Клотримазолову

61. Пацієнтка звернулася до лікаря-стоматолога зі скаргами на естетичний дефект. Під час огляду виявлено, що зуб 11 змінений у кольорі (рожево-фіолетового відтінку). З анамнезу відомо: зуб був раніше ендодонтично лікований. Яка помилка під час едодонтичного лікування може спричинити ці наслідки?
a. Травма периапікальних тканин
b. Перфорація стінки кореневого каналу
c. Недостатнє механічне оброблення кореневого каналу
d. Виведення пломбувального матеріалу за верхівку кореневого каналу
*e. Неправильний вибір пломбувального матеріалу

62. Лікар-стоматолог під час профілактичного огляду запропонував пацієнту розжувати таблетку синього кольору, а потім сполоснути ротову порожнину. Для чого лікар проводить цю процедуру?
*a. Контролю гігієнічних навичок пацієнта
b. Виявлення запального процесу на слизовій оболонці ротової порожнини
c. Контролю крайового прилягання пломб на зубах
d. Виявлення каріозних порожнин
e. Виявлення запального процесу в яснах

63. Під час виконання азопірамової проби протягом 1 хв на одному інструменті з усієї партії з'явилося фіолетово-бузкове забарвлення. Що потрібно зробити в цьому разі?
*a. Здійснити повторне передстерилізаційне очищення всієї партії інструментів
b. Простерилізувати всі інструменти, за винятком того, на якому виявилася позитивна азопірамова проба
c. Промити всю партію інструментів під проточною водою
d. Ополоснути інструмент дистильованою водою та висушити
e. Промити інструмент під проточною водою

64. Виберіть метод лікування хронічного середнього карієсу тимчасового моляра в шестирічної дитини.
*a. Пломбування
b. Ремінералізація
c. Протезування
d. Видалення
e. Герметизація

65. Лікар-стоматолог планує провести обстеження первинного пацієнта. Для цього він просить асистента подати градуйований зонд. З якою метою лікар-стоматолог використовує цей інструмент?
a. Дослідити наявність каріозних порожнин на зубах нижньої щелепи
b. Провести замірювання довжини вуздечки язика
*c. Дослідити глибину зубо-ясенного прикріплення
d. Провести дослідження міжзубних сосочків
e. Дослідити наявність каріозних порожнин на зубах верхньої щелепи

66. Яка кислота і в якій концентрації використовується для протравлювання дентину та емалі в разі застосування адгезивної техніки пломбування каріозних порожнин?
a. 3%-ий розчин ортофосфорної кислоти
b. 5%-ий розчин полікарбонових кислот
*c. 37%-ий розчин ортофосфорної кислоти
d. 10%-ий розчин ортофосфорної кислоти
e. 15%-ий розчин полікарбонових кислот

67. Який з елементів будови скронево-нижньощелепного суглоба має еліпсоподібну форму, у 2-3 рази більший за суглобову головку, укритий хрящем, знаходиться на скроневій кістці?
*a. Суглобова ямка
b. Суглобовий горбок
c. Внутрішньосуглобовий диск
d. Суглобова капсула
e. Суглобова головка

68. Після використання ендодонтичного інструментарію помічник лікаря-стоматолога провів його дезінфекцію та передстерилізаційне очищення. Яка мета дезінфекції?
a. Знищення залишків лікарських препаратів
b. Знищення умовно-патогенних видів мікроорганізмів
*c. Знищення патогенних та умовно-патогенних видів мікроорганізмів
d. Знищення білкових, жирових забруднень
e. Механічне знищення забруднень

69. До лікаря-стоматолога звернулася пацієнтка віком 17 років зі скаргами на наявність глибокої каріозної порожнини в зубі. Після проведеного обстеження встановлено діагноз: гострий глибокий карієс зуба 26. Для проведення лікування асистент лікаря-стоматолога підготувала пасту на основі кальцію гідроксиду. Яка дія препарату?
*a. Протизапальна, одонтотропна
b. Знеболювальна, седативна
c. Адгезивна, протизапальна
d. Седативна, адгезивна
e. Антисептична, знеболювальна

70. Яка кількість коренів та кореневих каналів найчастіше спостерігається в нижньому першому і другому премолярах?
*a. Один корінь, один канал
b. Два корені, один канал
c. Один корінь, два канали
d. Два корені, два канали
e. Три корені, три канали

71. На якому етапі пломбування каріозної порожнини композитним матеріалом світлової полімеризації треба проводити <<фінішне>> засвічування матеріалу?
a. Після внесення останньої порції матеріалу
b. Після формування пломби
c. Після шліфування пломби
*d. Після остаточного оброблення пломби
e. Після внесення кожної порції пломбувального матеріалу

72. У пацієнта діагностовано передпухлинний процес слизової оболонки порожнини рота. Лікар пояснив, що без належного лікування з часом він обов'язково призведе до розвитку раку. Який діагноз встановлено пацієнту?
a. Папіломатоз
*b. Обмежений гіперкератоз
c. Лейкоплакія
d. Кератоакантома
e. Шкірний ріг

73. Дівчина віком 16 років під час тренування на спортивній секції отримала травму. Скаржиться на біль у ділянці нижньої щелепи праворуч. Під час огляду порушення цілісності шкірних покривів не виявлено, спостерігається незначний набряк у ділянці тіла нижньої щелепи праворуч, відкривання рота не обмежене. Яку невідкладну допомогу треба надати в цьому разі?
a. Компрес 2-5%-им розчином натрію гідрокарбонату
b. Обробити ділянку шкіри антисептиком
c. Призначити протинабрякову терапію
*d. Холод на травмовану ділянку в перші 30 хв
e. Застосувати слабодезінфікуючу мазь

74. Під час профілактичного огляду пацієнта на ортопантомограмі в ділянці верхівки кореня зуба 12 виявлено осередок просвітлення кісткової тканини з нечіткими межами у вигляді язиків полум'я. Об'єктивно спостерігається: зуб змінений у кольорі, на яснах у ділянці проєкції верхівки кореня наявний рубець. Для якого захворювання характерна ця рентгенологічна картина?
a. Хронічний гранулематозний періодонтит
b. Хронічний гіпертрофічний пульпіт
c. Хронічний гангренозний пульпіт
d. Хронічний фіброзний періодонтит
*e. Хронічний гранулюючий періодонтит

75. Під час огляду семирічної дівчинки лікар-стоматолог виявив на присінкових поверхнях зубів 11, 21, 31, 41 і на горбиках зубів 16, 26, 36, 46 темні плями. З анамнезу відомо, що зуби прорізалися ураженими. Лікар встановив діагноз: флюороз. Надлишок якого хімічного елемента в питній воді буде причиною виникнення цього захворювання?
a. Кальцію
b. Заліза
c. Фосфору
*d. Фтору
e. Йоду

76. Пацієнтка скаржиться на самовільний наростаючий біль у ділянці нижньої щелепи праворуч, що посилюється під час накушування. З анамнезу відомо: тиждень тому було проведено лікування глибокого карієсу зуба 44. Об'єктивно спостерігається: вертикальна перкусія зуба 44 різкоболісна, ЕОД - 100 мкА, рентгенологічно виявлено нерівномірне розширення періодонтальної щілини в ділянці верхівки кореня зуба 44. Яка тактика надання допомоги?
a. Провести корекцію пломби
b. Видалити пломбу
*c. Розкрити порожнину зуба та кореневий канал
d. Видалити зуб
e. Замінити пломбу

77. Для лікування карієсу І класу за Блеком у постійних зубах використовують амальгаму. Який складник амальгами підвищує пластичність матеріалу та забезпечує щільне крайове прилягання пломби?
*a. Мідь
b. Олово
c. Срібло
d. Цинк
e. Ртуть

78. Лікар-стоматолог-хірург планує видалення зуба пацієнту через загострення хронічного періодонтиту. Лікар просить подати йому багнетоподібні щипці. Який зуб планується видаляти?
a. 33 зі збереженою коронковою частиною
b. 26 зі збереженою коронковою частиною
*c. 16 зі зруйнованою коронковою частиною
d. 46 зі збереженою коронковою частиною
e. 36 зі зруйнованою коронковою частиною

79. До лікаря-стоматолога звернувся пацієнт віком 40 років зі скаргами на виникнення післяопераційної чутливості в ділянці зуба 21 після проведення значної реставрації. Який препарат треба приготувати асистенту для усунення чутливості твердих тканин зубів?
a. Кондиціонер
b. Пасту з тимолом
c. Ормокер
d. Компомер
*e. Десенситайзер

80. Який інструмент використовують для механічного розширення кореневих каналів?
a. Коренева голка
b. Плагер
*c. Дрильбор
d. Спредер
e. Каналонаповнювач

81. Назвіть відбитковий матеріал, що належить до альгінатної групи і використовується для виготовлення часткового знімного пластинкового протеза.
*a. Ypeen
b. Репін
c. Ортокор
d. Speedex
e. Протакрил

82. Який препарат треба підготувати в разі виникнення гіпоглікемічної коми в пацієнта?
*a. 40%-ий розчин глюкози
b. 20 ОД інсуліну
c. 2,4%-ий розчин еуфіліну
d. 0,5%-ий розчин дибазолу
e. 0,05%-ий строфантину

83. Під час оброблення каріозної порожнини лікар-стоматолог видаляє всі патологічно змінені тканини зуба. Що спричиняє зміну кольору коронки зуба після неякісного препарування каріозної порожнини?
a. Запалення та пошкодження ясенного сосочка
b. Перегрів та запалення пульпи зуба
c. Значне стоншення шару емалі
*d. Розм'якшений дентин насичується пігментами
e. Опік твердих тканин зуба

84. Які інструменти необхідно підготувати для проведення обстеження стоматологічного пацієнта?
a. Зонд зубний зігнутий, шпатель, пінцет
b. Екскаватор, гладилка, дзеркало стоматологічне
c. Дзеркало стоматологічне, пінцет стоматологічний, екскаватор
*d. Зонд зубний зігнутий, дзеркало стоматологічне, пінцет стоматологічний
e. Штопфер, дзеркало стоматологічне, пінцет

85. Після проведення дезінфекції та передстерилізаційного очищення медичний інструментарій є підготовленим до етапу стерилізації. Хто має право проводити стерилізацію медичних інструментів?
a. Будь-які працівники відділення
b. Санітарки
c. Медичний персонал, який пройшов інструктаж із техніки безпеки
d. Працівники, які пройшли навчання
*e. Середній медичний персонал, який має відповідну підготовку

86. Укажіть відбитковий матеріал, що належить до групи на основі окису цинку й евгенолу та використовується для отримання відбитків індивідуальною ложкою при повній відсутності зубів на щелепі.
a. Ypeen
b. Speedex
c. Фторакс
*d. Репін
e. Ортокор

87. Для проведення розширення кореневих каналів зуба 27 лікарю-стоматологу треба подати К-ример. Яким графічним символом позначено цей вид ендодонтичних інструментів?
*a. Трикутник
b. П'ятикінцева зірочка
c. Квадрат
d. Восьмикінцева зірочка
e. Коло

88. Пацієнтка звернулася до лікаря-стоматолога зі скаргами на неприємні відчуття в зубах нижньої щелепи від термічних та хімічних подразників. Об'єктивно спостерігається: у пришийковій ділянці зубів 35, 34, 44, 45 дефекти в межах дентину з гладкими, блискучими стінками, що сходяться під кутом. Який найімовірніший діагноз?
a. Некроз твердих тканин
*b. Клиноподібний дефект
c. Гострий середній карієс
d. Ерозія емалі
e. Системна гіпоплазія емалі

89. Після стоматологічного прийому необхідно виконати повну обробку інструментів. Яка послідовність обробки використаного стоматологічного інструментарію?
a. Передстерилізаційне очищення, дезінфекція, стерилізація
b. Передстерилізаційне очищення, стерилізація
c. Передстерилізаційне очищення, стерилізація, дезінфекція
d. -
*e. Дезінфекція, передстерилізаційне очищення, стерилізація

90. У стоматологічній клініці провели стерилізацію використаних інструментів паровим методом без індивідуального пакування. Ці інструменти склали на стерильних столах та накрили стерильними простирадлами. Скільки часу інструменти можуть зберігати свою стерильність у цьому разі?
*a. 6 год
b. 9 год
c. 24 год
d. 48 год
e. 12 год

91. Чоловік віком 67 років звернувся до лікаря-стоматолога для видалення коренів зубів 37 та 36. Пацієнту планується проведення аплікаційної анестезії перед проведенням провідникової анестезії. Яка концентрація розчину лідокаїну використовується для аплікаційної анестезії?
*a. 10%
b. 25%
c. 15%
d. 30%
e. 20%

92. Укажіть, яке ускладнення може виникнути в пацієнта після операції з видалення зуба.
a. Ушкодження зуба-антагоніста
*b. Альвеоліт лунки зуба
c. Вивих нижньої щелепи
d. Проштовхування зуба в м'які тканини
e. Потрапляння зуба в дихальні шляхи

93. Потерпілий внаслідок дорожньо-транспортної пригоди отримав черепно-мозкову травму та перелом щелепи. Як здійснити тимчасову зупинку сильної кровотечі в щелепно-лицьовій ділянці?
a. Накласти холодний компрес
b. Накласти джгут
*c. Притиснути загальну сонну артерію
d. Накласти міхур з льодом
e. Надати пацієнту положення з опущеною головою

94. Укажіть, чи можна накладати стискальну пов'язку або джгут при пораненні в шию та кровотечі з сонної артерії.
a. Ні, не можна. Інакше буде гіпоксія мозку, що не сумісна з життям
b. Так, можна. Але проводиться трахеотомія
c. Так, можна. Але з боку кровотечі піднімається рука вгору, охоплюючи голову, та накладається пов'язка
d. Ні, не можна. Інакше буде механічна асфіксія, бо пов'язка накладається на усю шию
*e. Так, можна. Але з протилежного боку кровотечі піднімається рука вгору, охоплюючи голову, та накладається пов'язка

95. До лікаря-стоматолога звернувся хлопець віком 18 років зі скаргами на випадіння зуба 11 після отриманої травми годину тому. Було вирішено зуб помістити у власну комірку альвеолярного відростка та провести шинування. Як називається ця операція?
a. Імплантація
*b. Реплантація
c. Ампутація
d. Трансплантація
e. Гемісекція

96. Асистент лікаря-стоматолога проводить рентгенологічне дослідження зубів 24, 25 та 26. Які з обстежуваних зубів мають найчастіше три корені?
a. Верхні премоляри
*b. Верхні моляри
c. Нижні премоляри
d. Верхні ікла
e. Нижні моляри

97. Дев'ятирічна дівчинка отримала опік шкіри обличчя оцтовою кислотою. Який розчин можна застосувати для нейтралізації травмуючої речовини в цьому разі після тривалого промивання ураженої ділянки водою?
a. 0,05%-ий хлоргексидину біглюконат
b. 10%-ий розчин аміаку
c. 96%-ий етиловий спирт
d. 5%-ий спиртовий розчин таніну
*e. 2-5%-ий натрію гідрокарбонат

98. Для яких маніпуляцій використовують спредер під час ендодонтичного лікування?
a. Розпломбування кореневих каналів під час повторного ендодонтичного лікування
b. Вертикальної конденсації гутаперчевих штифтів у кореневому каналі
c. Горизонтальної конденсації гутаперчевих штифтів у кореневому каналі
*d. Латеральної конденсації гутаперчевих штифтів у кореневому каналі
e. Внесення пломбувального матеріалу в кореневий канал

99. Як називається методика ендодонтичного лікування зубів під час якої кореневу частину пульпи насичують речовинами, що глибоко дифундують, муміфікують і перетворюють її на септичний тяж або склоподібну масу?
a. Ампутація
b. Екстирпація
c. Ремінералізація
d. Девіталізація
*e. Імпрегнація

100. Жінка віком 46 років звернулася до лікаря-стоматолога-хірурга для видалення зуба 16 зуба. Коронкова частина зуба збережена. Які щипці треба підготувати в цьому разі?
*a. S-подібні праві
b. Прямі
c. S-подібні ліві
d. Багнетоподібні кореневі
e. Багнетоподібні коронкові

101. Під час препарування каріозної порожнини лікар повинен працювати з перервами за відповідної кількості обертів бора та його охолодження. Яке ускладнення виникає у разі недотримання цієї рекомендації?
a. Ушкодження прилеглих зубів
b. Швидке зношування наконечника
c. Швидке затуплення борів
d. Збільшення пилу у повітрі
*e. Запалення або загибель пульпи

102. Під час лікування карієсу зуба 16 у підлітка віком 15 років для пломбування застосовано композитний матеріал, що має розмір частинок наповнювача 8-45 мкм. Який композитний матеріал застосовано для пломбування?
a. Мікрогібридний
b. Нанонаповнений
c. Гібридний
d. Мікрофільний
*e. Макрофільний

103. Яка кістка належить до кісток лицьового черепа?
*a. Вилична (парна)
b. Тім'яна (парна)
c. Решітчата
d. Лобова
e. Клиноподібна

104. У пацієнта діагностовано дефект коронкової частини зуба 34, що відповідає ІІ класу каріозних порожнин за Блеком. Визначте топографічне розміщення каріозної порожнини на поверхні зуба в цьому разі.
*a. Контактна поверхня
b. Жувальна поверхня
c. Різальний край
d. Пришийкова ділянка
e. Контактна поверхня з ураженням різального краю

105. Яку температуру застосовують під час стерилізації паровим методом?
a. 155-170^oC
b. 200-220^oC
c. 135-155^oC
d. 170-200^oC
*e. 110-134^oC

106. Назвіть, з яких частин складається перший постійний моляр на верхній щелепі праворуч.
a. Коронка, шийка, ясна
*b. Коронка, шийка, корінь
c. Корінь, пародонт, альвеолярний відросток
d. Коронка, корінь, альвеолярний відросток
e. Ясна, корінь, пародонт

107. Пацієнту показано видалення зубів 21, 22 через загострення хронічного періодонтиту. Коронкові частини зубів 21, 22 зруйновані на 1/2. Який інструмент треба вибрати для видалення?
a. Кутовий елеватор
b. Дзьобоподібні щипці
*c. Прямі щипці
d. S-подібні щипці
e. Байонетні щипці

108. Для дотримання санітарно-протиепідемічного режиму у стоматологічній клініці передбачено проведення генерального прибирання в комплексі заходів, спрямованих на попередження поширення інфекції. Укажіть, з якою кратністю проводиться цей вид прибирання.
*a. 1 раз на тиждень
b. У кінці робочої зміни
c. Щодня
d. 1 раз на місяць
e. На початку робочої зміни

109. Пацієнту з гострим періодонтитом зуба 47 проведено інфільтраційну анестезію в ділянці набряклих тканин навколо зуба. Після введення анестетика пацієнт не відчув змін. Чому ефект знеболювання не настав?
a. -
b. Алергічна реакція на анестетик
*c. Неправильно вибраний вид анестезії
d. Лікування не потребує знеболювання
e. Недостатня кількість введеного препарату

110. Як, за перебігом, називається карієс, що супроводжується множинним ураженням практично всіх зубів, часто в одному зубі виникають 2-3 каріозні порожнини?
a. Рецидивним
*b. Квітучим
c. Хронічним
d. Гострим
e. Ускладненим

111. Пацієнт звернувся до лікаря-стоматолога зі скаргами на біль у ділянці зуба верхньої щелепи праворуч. Після огляду встановлено попередній діагноз: гострий обмежений пульпіт зуба 14. Після проведеної ЕОД діагноз підтвердився. Які показники ЕОД характерні для гострого обмеженого пульпіту?
a. 30-40 мкА
b. 80-90 мкА
c. 100 мкА
*d. 15-30 мкА
e. 60-70 мкА

112. Стоматологічне дзеркало застосовують для огляду порожнини рота. Яке зображення дає поверхня дзеркала?
a. Пряме, зменшене, уявне
*b. Пряме, збільшене, уявне
c. Обернене, збільшене, дійсне
d. Пряме, зменшене, дійсне
e. Обернене, збільшене, уявне

113. Який найімовірніший шлях передачі вірусних гепатитів В, С та ВІЛ-інфекції в лікувально-профілактичних закладах у разі порушення правил асептики та санітарно-протиепідемічного режиму?
*a. Парентеральний
b. Водний
c. Повітряно-краплинний
d. Контактний
e. Аліментарний

114. Підліток віком 14 років звернувся до лікаря-стоматолога для планової санації. Під час стоматологічного огляду лікар виявив порушення крайового прилягання пломби в зубі 16. Яким інструментом проводять визначення крайового прилягання пломби?
a. Штопфером
b. Гладилкою
*c. Зондом
d. Шпателем
e. Екскаватором

115. Яку пробу треба виконати для контролю якості передстерилізаційного очищення стоматологічного інструментарію від залишків крові?
a. -
*b. Амідопіринову
c. Фенолфталеїнову
d. Тетрациклінову
e. З Суданом ІІІ

116. На якому тижні вагітності починається мінералізація зачатків перших молочних зубів?
a. 6-му
b. 9-му
c. 23-му
d. 30-му
*e. 17-му

117. Який термін зберігання простерилізованих медичних виробів у стерилізаційних коробках з фільтром?
*a. 20 діб
b. 28 діб
c. 10 діб
d. 3 доби
e. 16 діб

118. Які лампи використовують для знезараження повітря та поверхонь у стоматологічному кабінеті?
*a. Бактерицидні
b. Світлодіодні
c. Розжарювання
d. Фотополімерні
e. Люмінесцентні

119. Яке з передракових захворювань слизової оболонки порожнини рота та червоної облямівки губ належить до факультативних передраків із низькою потенціальною злоякісністю?
a. Еритроплакія Кейра
b. Бородавчастий передрак червоної облямівки губ
c. Абразивний преканцерозний хейліт Манганотті
d. Обмежений передраковий гіперкератоз червоної облямівки губ
*e. Папіломатоз піднебінний

120. Що належить до допоміжного обладнання стоматологічного кабінету?
a. Рукомийник для миття рук
b. Стоматологічний пересувний стілець
*c. Cтоматологічний рентген апарат
d. Стоматологічне крісло
e. Стоматологічна установка

121. Після використання стоматологічного інструментарію асистенту лікаря-стоматолога необхідно провести його дезінфекцію, передстерилізаційне очищення та cтерилізацію. Який режим стерилізації стоматологічних інструментів у сухожаровій шафі?
a. При температурі 200^oС - 30 хв
b. При температурі 140^oС - 45 хв
*c. При температурі 180^oС - 60 хв
d. При температурі 120^oС - 90 хв
e. При температурі 160^oС - 120 хв

122. Лікар-стоматолог проводить визначення індексу гігієни Федорова-Володкіної в дітей молодшого шкільного віку. Який розчин треба підготувати для проведення цієї процедури?
a. Еритрозину
b. Фурациліну
*c. Йодисто-калієвий
d. Фуксину
e. Метиленового синього

123. Що із нижченаведеного належить до загальної профілактики карієсу?
a. Покриття поверхні зубів фторлаком
b. Раціональна гігієна порожнини рота
c. Полоскання ремінералізаційними розчинами
d. Герметизація фісур
*e. Вживання таблеток фториду натрію

124. Під час ортопедичного прийому планується зняття відбитків щелеп. Укажіть, який інструментарій необхідний лікарю-стоматологу-ортопеду для отримання відбитка альгінатною масою.
*a. Гумова колба та шпатель для замішування
b. Шпатель для замішування та стоматологічне скельце
c. Каталізатор та інгібітор
d. Блокнот для замішування та стоматологічне скельце
e. Гумові рукавички та каталізатор для затвердіння

125. Дівчина віком 15 років скаржиться на біль та кровоточивість ясен під час вживання їжі та чищення зубів. Об'єктивно спостерігається: слизова оболонка ясен у ділянці нижніх і верхніх фронтальних зубів набрякла, гіперемована, має ціанотичний відтінок. Ясенні сосочки кровоточать від дотику, збільшені в розмірах і перекривають коронкові частини зубів на 1/3 їхньої висоти. На зубах верхньої та нижньої щелеп встановлена незнімна ортодонтична конструкція (брекет-система). Установіть попередній діагноз.
a. Виразковий гінгівіт
*b. Гіпертрофічний гінгівіт
c. Фіброматоз ясен
d. Катаральний гінгівіт
e. Генералізований пародонтит

126. У пацієнтки під час огляду виявлено глибоку каріозну порожнину на жувальній поверхні зуба 35 зі світлим розм'якшеним дентином. Зондування дна каріозної порожнини зуба дещо болюче. Який інструмент треба вибрати для некректомії?
a. Зонд
b. Алмазний бор
c. Гладилку
*d. Екскаватор
e. Штопфер

127. Пацієнту віком 50 років на прийомі в лікаря-стоматолога потрапило стороннє тіло у верхні дихальні шляхи, що спричинило обтураційну асфіксію. Укажіть подальші дії лікаря, якщо дістати стороннє тіло неможливо.
a. Просимо пацієнта лягти на спину та проводимо штучну вентиляцію легень
b. Проводимо трахеотомію
c. Просимо пацієнта лягти на спину та проводимо непрямий масаж серця
*d. Проводимо поштовхи за Геймліхом
e. Проводимо інтубацію

128. На ортопантомограмі пацієнта, що звернувся для профілактичного огляду, виявлено нерівномірне розширення періодонтальної щілини в ділянці верхівки кореня зуба 35. Скарг немає, перкусія і термопроба негативні, раніше зуб 35 був лікований з приводу глибокого карієсу. Для якого захворювання характерні ці рентгенологічні ознаки?
a. Хронічний гранулюючий періодонтит
*b. Хронічний фіброзний періодонтит
c. Гострий серозний періодонтит
d. Хронічний фіброзний пульпіт
e. Гострий дифузний пульпіт

129. Лікар-стоматолог проводить пломбування каріозної порожнини ІІ класу за Блеком. У каріозну порожнину після нанесення адгезивної системи потрапила кров. Яка тактика в цьому разі?
a. Обробити каріозну порожнину 3%-м перекисом водню, нанести адгезив
b. Провести повторне протравлювання дентину, нанести адгезив
c. Промити та висушити каріозну порожнину, нанести адгезив
d. Обробити каріозну порожнину спиртом, нанести адгезив
*e. Повторне кислотне протравлювання емалі та дентину та нанесення адгезиву

130. Пацієнт скаржиться на постійний ниючий біль у ділянці видаленого зуба 46, неприємний запах з рота. З анамнезу відомо, що п'ять днів тому проведено видалення зуба 46. Об'єктивно спостерігається: комірка видаленого зуба виповнена залишками згустка сірого кольору, слизова оболонка набрякла, гіперемована. Який найімовірніший діагноз?
a. Хронічний остеомієліт
b. Гострий періостит
*c. Гострий альвеоліт
d. Гострий остеомієліт
e. Невропатія трійчастого нерва

131. Пораненому надається допомога згідно з алгоритмом MARCH. Якою літерою позначено етап виявлення черепно-мозкових травм?
a. A
b. R
*c. H
d. C
e. M

132. До комплексної програми профілактики основних стоматологічних захворювань входить обстеження стану тканин пародонту. Який діагностичний індекс треба застосувати, щоб оцінити потребу в лікуванні захворювань тканин пародонту в дітей віком 15 років?
a. PMA (Парма)
b. PІ (Рассела)
*c. CPITN (ВООЗ)
d. Індекс Рамф'єрда
e. OHІ-S (Гріна-Вермільйона)

133. Після стоматологічного обстеження підлітка віком 16 років лікар-стоматолог встановив діагноз: хронічний фіброзний пульпіт зуба 36. Пацієнту проведено ендодонтичне лікування. Яким інструментом проводять видалення судинно-нервового пучка?
*a. Пульпоекстрактором
b. Римером
c. Плагером
d. Каналонаповнювачем
e. Спредером

134. Під час обстеження тринадцятирічного хлопчика лікар-стоматолог виявив прогнатичний прикус. До патології в якій площині належить цей прикус?
a. Мезіальній
b. Трансверзальній
c. Вертикальній
*d. Сагітальній
e. Орбітальній

135. Під час профілактичного огляду дітей віком 8-12 років лікар-стоматолог іноді виявляє білі плями на вестибулярних поверхнях фронтальної групи зубів верхньої щелепи, що прорізалися з цими дефектами. Під час вітального фарбування плями не зафарбовуються. Про який імовірний діагноз свідчать ці ознаки?
*a. Гіпоплазія емалі
b. Гострий початковий карієс
c. Ерозія емалі
d. Некроз емалі
e. Гострий поверхневий карієс

136. Що треба підготувати для лікаря-стоматолога з метою видалення надлишків композитного матеріалу та для попереднього полірування приясенних ділянок реставрацій у ділянці переходу пломбувального матеріалу на емаль на контактних поверхнях зубів?
a. Полірувальні диски
b. Фінішні алмазні бори
*c. Полірувальні штрипси
d. Полірувальні щітки
e. Гумові головки

137. Одним із етапів проведення ендодонтичного лікування в постійних зубах є розширення кореневих каналів. Яким ендодонтичним інструментом проводиться розширення кореневих каналів?
a. Плагером
*b. К-файлом
c. Спредером
d. Пульпоекстрактором
e. Каналонаповнювачем

138. Ротова порожнина є початком травної системи і складається з присінка та власне порожнини рота. Укажіть межі власне порожнини рота.
a. Зверху - тверде піднебіння, знизу - м'язи дна порожнини рота, спереду - альвеолярний відросток, з боків - щоки
*b. Зверху - тверде та м'яке піднебіння, знизу - язик та дно порожнини рота, спереду та з боків - ясна та зуби
c. Зверху та знизу - альвеолярний відросток, вкритий слизовою оболонкою, спереду - присінок, з боків - слизова оболонка щік
d. Зверху та знизу - присінок ротової порожнини, спереду - язик та зуби, з боків - ясна та зуби
e. Зверху - вуздечка верхньої губи, знизу - вуздечка нижньої губи, спереду - зуби, знизу - язик

139. Розуміння будови та функцій різних частин ясен допомагає лікарям-стоматологам в ефективному веденні лікування пацієнтів та догляду за здоров'ям порожнини рота. Укажіть, на які частини поділяють ясна.
a. Внутрішні та зовнішні
b. Епітеліальні та базальні
*c. Прикріплені та вільні
d. Тверді та м'які
e. -

140. Для хірургічної дезінфекції рук рекомендовано застосовувати засоби на основі спирту. Яка частка спирту має бути в дезінфікуючих розчинах?
*a. 65%
b. 55%
c. 30%
d. 40%
e. 100%

141. Яка помилка, що виникла під час препарування каріозної порожнини, може викликати виникнення вторинного карієсу?
*a. Недостатнє препарування
b. Обламування стінки каріозної порожнини
c. Перфорація стінки каріозної порожнини
d. Ушкодження бором прилеглих зубів
e. Перфорація дна каріозної порожнини

142. Пацієнт віком 27 років звернувся до лікаря-стоматолога зі скаргами на випадіння пломби та наявність великої каріозної порожнини в зубі 37. З анамнезу відомо, що раніше в зубі було проведено ендодонтичне лікування. Для відновлення анатомічної форми зуба лікар вирішив застосувати методику <<сендвіч-техніки>>. Які матеріали потрібно підготувати асистенту лікаря-стоматолога для пломбування каріозної порожнини?
*a. Композит та склоіономерний цемент
b. Компомер та силікатний цемент
c. Текучий композит та силікатний цемент
d. Текучий композит та компомер
e. Композит та силікофосфатний цемент

143. Вагітна жінка віком 25 років скаржиться на появу білих плям на передніх зубах верхньої щелепи, що з'явилися на п'ятому місяці вагітності. Для диференційної діагностики захворювання лікар вирішив провести кольоровий тест. Який барвник треба підготувати для проведення тесту?
a. Йодинол
b. 0,2%-ий розчин хлоргексидину
c. 2%-ий розчин фтористого натрію
*d. 2%-ий розчин метиленового синього
e. Йодовмісний розчин Шіллера-Писарєва

144. У пацієнта віком 45 років лікар-стоматолог діагностував гострий обмежений пульпіт зуба 44. Об'єктивно спостерігається: порожнина рота санована, гігієна в задовільному стані. З анамнезу відомо: пацієнт соматично здоровий. Що є протипоказанням до лікування пульпіту біологічним методом у цьому разі?
*a. Вік понад 30-35 років
b. Інтенсивність каріозного процесу
c. Соматичні захворювання
d. Вік понад 18-20 років
e. Стан гігієни порожнини рота

145. Пацієнтці віком 35 років встановлено діагноз: ерозія твердих тканин зубів 11, 21, 34, 35, 44, 45. Який матеріал треба підготувати для пломбування в цьому разі?
a. Композитний матеріал хімічної полімеризації
*b. Композитний матеріал світлової полімеризації
c. Склоіономерний цемент
d. Амальгаму
e. Силікатний цемент

146. У чотирирічної дівчинки під час огляду лікар-стоматолог виявив каріозну порожнину на жувальній поверхні зуба 55 у межах плащового дентину з широким вхідним отвором. Дно та стінки каріозної порожнини щільні, пігментовані, під час зондування безболісні. Який матеріал найдоцільніше застосувати для пломбування?
a. Силікофосфатний цемент
b. Амальгаму
c. Цинк-фосфатний цемент
*d. Склоіономерний цемент
e. Полікарбоксилатний цемент

147. Яка помилка під час пломбування каріозних порожнини може призвести до виникнення папіліту, гінгівіту, пародонтиту?
a. -
b. Неправильний вибір пломбувального матеріалу
*c. Відсутність контактного пункту
d. Неправильне накладання ізоляційної прокладки
e. Завищення висоти оклюзії на пломбі

148. Пацієнту проводиться ендодонтичне лікування зуба 43. Для антисептичного оброблення та видалення ошурків з кореневого каналу використовується розчин гіпохлориту натрію. Яка концентрація цього антисептика використовується для іригації кореневого каналу?
a. 0,03%
b. 12%
*c. 3%
d. 6%
e. 9%

149. Яке положення треба надати пацієнту в разі стану непритомності?
a. Фаулера
b. На животі
*c. Тренделенбурга
d. Сімса
e. На боці

150. Під час стоматологічного прийому пацієнт знепритомнів, почалися клонічні та тонічні судоми, спостерігається посилене пінисте слиновиділення, мимовільне сечовипускання та дефекація. Який стан, найімовірніше, виник у пацієнта?
*a. Епілептичний напад
b. Колапс
c. Гіпоглікемічна кома
d. Анафілактичний шок
e. Гіперглікемічна кома

