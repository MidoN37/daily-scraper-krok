1. У постраждалого внаслідок ДТП чоловіка віком 25 років діагностовано перелом середньої третини стегнової кістки. Який середній об'єм крововтрати можливий у разі такої локалізації травми?
a. 2500-3000 мл
b. 3000-3500 мл
*c. До 1500-2000 мл
d. -
e. Більше 3500 мл

2. У чоловіка віком 26 років після переохолодження з'явилися скарги на закладеність носа та порушення носового дихання, незначні слизові виділення з носа. Об'єктивно спостерігається: слизова оболонка порожнини носа набрякла, майже повністю перекриває її просвіт. Який лікарський засіб доцільно застосувати для усунення цих симптомів?
a. Назоферон (інтерферон)
b. Фенотерол (беродуал)
c. Сальбутамол
d. Тобраміцин (тобрекс)
*e. Ксилометазолін

3. У якому положенні потрібно проводити транспортування пацієнта з гіпертонічним кризом, ускладненим набряком легень?
a. -
*b. Напівсидячи, з опущеними вниз нижніми кінцівками
c. Лежачи, з трохи піднятими нижніми кінцівками
d. Лежачи на правому боці, з підведеними до живота колінами
e. Лежачи, з піднятим головним кінцем ліжка

4. У постраждалого чоловіка під час евакуації до шпиталю об'єктивно спостерігається: свідомість збережена, чітко відповідає на запитання, у ділянці нижньої третини правої гомілки виявлено пошкодження одягу з великою просоченою темною плямою, липкою і теплою на дотик. Максимально високо на праве стегно накладено турнікет, час накладання - 40 хв до моменту огляду, пульс на периферичних судинах пораненої кінцівки не визначається. Укажіть дії, які необхідно провести стосовно турнікета в цьому разі.
*a. Розглянути можливість переміщення або конверсії турнікета
b. Тимчасово послабити турнікет для поліпшення кровопостачання кінцівки
c. Накласти ще один турнікет нижче рівня попереднього
d. Жодних дій щодо турнікета не проводити
e. Затягнути турнікет ще сильніше

5. Укажіть найтиповіше ускладнення доброякісних пухлин яєчників.
*a. Перекрут ніжки пухлини
b. Розрив капсули кістоми
c. Крововилив у порожнину пухлини
d. Нагноєння вмісту пухлини
e. Стиснення прилеглих органів

6. У постраждалого внаслідок ДТП чоловіка бригада екстреної (швидкої) медичної допомоги виявила різану рану лівої гомілки, з якої яскраво-червоним пульсуючим струменем витікає кров. Який метод спинення кровотечі потрібно застосувати?
a. Тугу тампонаду рани
b. Пальцеве притиснення судини
c. Підвищене положення кінцівки
d. Уведення розчину етамзилату
*e. Накладання кровоспинного джгута

7. Під час транспортування пацієнта з черепно-мозковою травмою на штучній вентиляції легень із використанням мішка Амбу з'ясувалося, що показник концентрації вуглекислого газу в кінці видиху на капнографі фіксується на рівні 28 мм рт. ст. Про що свідчить цей показник?
a. Колапс трахеї
b. Нормальну вентиляцію
*c. Гіпервентиляцію
d. Гіповентиляцію
e. Інтубацію стравоходу

8. У пацієнта віком 25 років після падіння з висоти виникли тетраплегія, порушення функцій тазових органів, втрата всіх видів чутливості. Який вид травми в пацієнта?
a. Перелом шийного відділу хребта без пошкодження спинного мозку
b. Перелом грудного відділу хребта
*c. Перелом шийного відділу хребта з пошкодженням спинного мозку
d. Забій головного мозку
e. Перелом поперекового відділу хребта

9. У чоловіка віком 29 років розвинувся напад бронхіальної астми. Об'єктивно спостерігається: експіраторна задишка, малопродуктивний кашель, сухі свистячі хрипи під час вдиху. Який лікарський засіб доцільно насамперед застосувати для надання невідкладної допомоги?
*a. Сальбутамол
b. Пропранолол
c. Ацетилсаліцилову кислоту
d. Фуросемід
e. Атенолол

10. Які клінічні прояви свідчать про розвиток у пацієнта пресинкопального стану ІІ ступеня?
a. Загальна слабкість, нудота, пітливість, мерехтіння "мушок" перед очима
b. Тривала втрата свідомості (>10 хв) з подальшим розладом пам'яті
c. -
*d. Різко виражені загальна слабкість, запаморочення, шум у вухах з елементами порушення постурального (м'язового) тонусу
e. Короткочасна непритомність на декілька секунд із подальшою збереженою орієнтацією в просторі та часі

11. Під час відновлення прохідності дихальних шляхів за допомогою ларингеальної маски в пацієнта, у якого сталася раптова зупинка кровообігу, під час нагнітання повітря в манжетку маска піднялася на 1-1,5 см вище різців. Про що свідчить це явище?
*a. Правильне встановлення ларингеальної маски
b. Анатомічну аномалію надгортанника
c. Неправильне позиціювання ларингеальної маски
d. Відновлення спонтанного кровообігу, пацієнт потребує екстубації
e. Виникнення регургітації шлункового вмісту з подальшою його аспірацією

12. Спортсмен під час спортивних змагань отримав черепно-мозкову травму, що супроводжувалася декількома епізодами втрати свідомості, між якими виникав світлий проміжок. Із об'єктивних ознак: правобічний птоз і мідріаз. Укажіть найімовірнішу причину появи цих клінічних проявів у пацієнта.
a. Дифузне аксональне ушкодження головного мозку
b. Субдуральна гематома
c. Ішемічний інсульт
d. Забій головного мозку
*e. Епідуральна гематома

13. Нітрогліцерин застосовують як препарат першої лінії на догоспітальному та ранньому госпітальному етапі в пацієнтів із набряком легень. У разі попереднього (протягом останніх 48-ми годин) застосування препаратів якої групи використання нітратів, зокрема нітрогліцерину, треба уникати?
a. Нестероїдних протизапальних
b. Антигістамінних
*c. Інгібіторів фосфодіестерази
d. Бронхолітиків
e. Стимуляторів дихання

14. Чоловік під час вживання їжі раптово схопився за шию та перестав дихати. Об'єктивно спостерігається: пацієнт у свідомості, занепокоєний, метушиться, робить спроби зробити вдих, голос та кашель відсутні, шкіра ціанотична. Які заходи невідкладної допомоги треба насамперед провести в цьому разі?
a. Інтубацію трахеї
b. Штучне дихання методом "рот у рот"
*c. Прийом Геймліха
d. Прекардіальний удар
e. Прийом Сафара

15. Бригада екстреної (швидкої) медичної допомоги прибула на виклик до пацієнтки віком 84 роки, в якої розвинувся набряк легень. Лікарські засоби якої групи використовують для корекції гіперволемії в цьому разі?
a. Сорбенти
*b. Діуретики
c. Анальгетики
d. Нітрати
e. Антациди

16. Жінка віком 27 років послизнулася під час катання на ковзанах, впала та втратила свідомість на 2 хв. Після відновлення свідомості скаржиться на головний біль, запаморочення, нудоту, шум у вухах, пітливість. Життєво важливі функції не порушені. Який вид травми в пацієнтки?
a. Перелом кісток склепіння черепа
b. Перелом основи черепа
*c. Струс головного мозку
d. -
e. Забій головного мозку

17. У пацієнтки віком 78 років на тлі нападу пекучого загруднинного болю, що триває понад 1,5 год, розвинулися такі симптоми: сплутаність свідомості, блідість шкіри, акроціаноз, холодний липкий піт, часте поверхневе дихання, олігурія, АТ - 60/40 мм рт. ст., пульс - 130/хв, ниткоподібний, ЧД - 30/хв. На ЕКГ: елевація сегмента ST>5 мм у відведеннях V1-V4. Який патологічний стан розвинувся в пацієнтки?
a. Колапс
b. Серцева астма
c. Набряк легень
d. Напад бронхіальної астми
*e. Кардiогенний шок

18. У пацієнтки віком 21 рік розвинувся напад бронхіальної астми. Укажіть провідну клінічну ознаку, що свідчить про наявність бронхообструкції.
a. Тахікардія
*b. Дистанційні свистячі хрипи
c. Біль у грудній клітці
d. Клекітливе дихання
e. Виділення пінистого рожевого мокротиння

19. Укажіть належну частоту натискань (компресій) на грудну клітку під час проведення зовнішнього масажу серця в дітей.
a. 110-130/хв
*b. 100-120/хв
c. 120-140/хв
d. 90-110/хв
e. 80-100/хв

20. У жінки віком 60 років виникли біль у верхній частині живота з іррадіацією в спину, нудота та блювання, що не приносить полегшення. Об'єктивно спостерігається: тахікардія, аритмія, зниження АТ, позитивний симптом Мейо-Робсона. Для якого захворювання характерні ці клінічні прояви?
*a. Гострого панкреатиту
b. Перфоративної виразки шлунка
c. Хронічного некалькульозного холециститу
d. Гострого апендициту
e. Перитоніту

21. До якої сортувальної категорії належить потерпіла людина, у якої відсутнє дихання після відновлення прохідності дихальних шляхів?
a. ІІ (жовтої)
b. І (червоної)
c. ---
d. ІІІ (зеленої)
*e. ІV (чорної)

22. Під час транспортування критичного нетравмованого пацієнта на штучній вентиляції легень з інгаляцією 100% -м киснем показники капнографа підвищилися до 53 мм рт. ст. Що необхідно перевірити для з'ясування причини змін показників капнографа?
*a. Наявність самостійного дихання
b. Адекватність інфузійної терапії
c. Зміни перфузії
d. Температуру тіла
e. Наявність патологічних рефлексів

23. Оберіть правильну (коректну) рекомендацію для інтубованих пацієнтів відповідно до протоколу рівня розширеної підтримки життя (протокол ALS) на догоспітальному етапі.
*a. Компресію грудної клітки потрібно проводити з частотою 100-120 на 1 хв, вентиляцію - з частотою 10 на 1 хв, без паузи під час проведення ШВЛ
b. Компресію грудної клітки потрібно проводити з частотою 80-90 на 1 хв, вентиляцію - з частотою 10 на 1 хв, без паузи під час проведення ШВЛ
c. Компресію грудної клітки потрібно проводити з частотою 100-120 на 1 хв, вентиляцію - з частотою 6-8 на 1 хв, без паузи під час проведення ШВЛ
d. Компресію грудної клітки потрібно проводити з частотою 100-120 на 1 хв, вентиляцію - з частотою 10 на 1 хв, з паузою під час проведення ШВЛ
e. Компресію грудної клітки потрібно проводити з частотою 100-120 на 1 хв, вентиляцію - з частотою 6-8 на 1 хв, з паузою під час проведення ШВЛ

24. Який набір засобів індивідуального захисту застосовуються для запобігання зараженню фахівців бригади ЕМД під час відновлення прохідності дихальних шляхів та/або зупинки кровотечі чи обробки ран у постраждалих?
a. Респіратор, гумові рукавички, фартух
*b. Захисні окуляри, медична маска, гумові рукавички
c. Респіратор FFP3, гумові рукавички, шапочка
d. Гумові рукавички, фартух, захисні окуляри
e. Захисні окуляри, гумові рукавички, халат

25. Бригада екстреної (швидкої) медичної допомоги прибула на виклик до пацієнтки віком 21 рік, яка перебуває в непритомному стані. Об'єктивно спостерігається: міоз з ослабленням реакції зіниць на світло, порушення дихання, брадикардія, артеріальна гіпотензія. Попередній діагноз: отруєння наркотичними речовинами. Який антидот доцільно застосувати в цьому разі?
a. Унітіол
*b. Налоксон
c. Натрію тіосульфат
d. Протаміну сульфат
e. Натрію гідрокарбонат

26. Жінка віком 30 років скаржиться на гострий біль унизу живота з іррадіацією в пряму кишку, запаморочення після фізичного навантаження. Шкіра і слизові оболонки бліді, пульс - 90/хв, АТ - 110/70 мм рт. ст. З анамнезу відомо: остання менструація була 2 тижні тому, своєчасна. Для якої патології характерні ці симптоми?
*a. Апоплексії яєчника
b. Порушеної позаматкової вагітності
c. Гострого ендометриту
d. Гострого апендициту
e. Ниркової коліки

27. Укажіть основний профілактичний захід, спрямований на запобігання захворюваності на дифтерію.
*a. Планова імунопрофілактика
b. Шпиталізація за клінічними показаннями
c. Дератизація
d. Профілактична дезінфекція
e. Дезінсекція

28. Укажіть оптимальні параметри штучної вентиляції легень під час проведення розширених реанімаційних заходів, спрямованих на захисну вентиляцію легень.
*a. 6-8 мл/кг ідеальної ваги тіла і позитивний тиск у кінці видиху 4-8 см вод. ст.
b. 3-5 мл/кг ідеальної ваги тіла і позитивний тиск у кінці видиху 4-8 см вод. ст.
c. -
d. 60-80 мл/кг ідеальної ваги тіла і позитивний тиск у кінці видиху 40-80 см вод. ст.
e. 500 мл ідеальної ваги тіла і позитивний тиск у кінці видиху 4-8 см вод. ст.

29. Пацієнтка скаржиться на загальну слабкість, підвищення температури тіла, біль у поперековій ділянці, часті позиви до сечовипускання. Під час об'єктивного обстеження виявлено позитивний симптом Пастернацького. Для якого захворювання це характерно?
a. Перфоративної виразки шлунка
b. Розриву аневризми черевного відділу аорти
*c. Гострого пієлонефриту
d. Гострого холециститу
e. Гострого панкреатиту

30. У пацієнта віком 72 роки попередній діагноз: гострий коронарний синдром. Які зміни електрокардіограми вказують на інфаркт міокарда з елевацією сегмента ST?
a. Зниження сегмента ST
*b. Підвищення сегмента ST і 0,2 мВ у відведеннях V1-V2 або і 0,1 мВ в інших відведеннях
c. Зниження сегмента ST і 0,1 мВ у відведеннях V1-V2 або і 0,1 мВ в інших відведеннях
d. Негативний зубець Т (глибиною?0,1 мВ)
e. -

31. Укажіть основний аспект у догляді за пацієнтом після відновлення спонтанного кровообігу, що сприятиме попередженню розвитку повторної зупинки кровообігу.
a. Погодинне взяття проб для біохімічного аналізу крові
b. Агресивна інфузійна терапія з використанням вазопресорів
*c. Постійний моніторинг серцевого ритму, АТ, S_pO_2
d. Уведення пацієнта в стан гіпотермії
e. Контроль моторно-сенсорних функцій

32. Пацієнт віком 57 років зателефонував до екстреної (швидкої) медичної допомоги зі скаргами на сильний пекучий біль у ділянці правої сідниці з іррадіацією в праву ногу, утруднення ходіння, кульгавість, порушення чутливості та відчуття "повзання мурашок" у правій нозі. До якої категорії звернень належить цей виклик?
a. Критичних
b. Екстрених
c. -
d. Непрофільних
*e. Неекстрених

33. Яка найпоширеніша причина летальності в разі отруєння опіатами?
a. Гостра ниркова недостатність
b. Гостра печінкова недостатність
c. Набряк легень
d. Гіпостатична пневмонія
*e. Пригнічення дихального центру

34. Оберіть правильну тактику під час проведення реанімаційних заходів у новонароджених дітей.
a. Перед натисканням на грудну клітку потрібно провести 3 рятівні вдихи з одночасною оцінкою їх ефективності
b. Після 15 натискань на грудну клітку потрібно провести 5 рятівних вдихів
c. Після 30 натискань на грудну клітку потрібно провести 5 рятівних вдихів
*d. Перед натисканням на грудну клітку потрібно провести 2 рятівні вдихи
e. Перед натисканням на грудну клітку потрібно провести 5 рятівних вдихів з одночасною оцінкою їх ефективності

35. Укажіть одну з відмінностей у розвитку геморагічного шоку в дітей у порівнянні з дорослими пацієнтами.
a. Діти менш чутливі до крововтрати за рахунок малого індексу маси тіла
b. Діти краще компенсують шок завдяки меншій чутливості до гіпоксії
c. У дітей значно вища частота серцевих скорочень та потреба в кисні, що сприяє швидкому прогресуванню шоку
*d. Для розвитку шоку в дітей частіше потрібна значна втрата об'єму циркулюючої крові
e. Для розвитку шоку в дітей потрібно, щоб серцевий викид знизився приблизно на 25%

36. У постраждалого внаслідок ДТП чоловіка з черепно-мозковою травмою об'єктивно спостерігається: свідомість відсутня, язик западає, зіниці розширені, брадикардія. Які заходи треба насамперед провести для забезпечення прохідності дихальних шляхів і попередження асфіксії?
a. Виконати прекардіальний удар
b. Надати потерпілому положення напівсидячи
c. Виконати прийом Геймліха
*d. Застосувати ротоглотковий повітровід
e. Надати потерпілому положення на лівому боці

37. У пацієнта на 10-й хвилині проведення розширених реанімаційних заходів показники капнографа різко підвищилися, відновився пульс на центральній артерії, на моніторі фіксується синусовий ритм. Після відновлення спонтанного кровообігу об'єктивно спостерігається: ЧД - 2 дихальних рухи за 10 с, показник пульсоксиметра не відтворюється, порушення перфузії, АТ - 80/40 мм рт. ст., симетрична гіпотонія, показники глюкометрії в нормі. Які фактори впливають на тяжкість постреанімаційної хвороби?
a. Показники капнографа впродовж реанімаційних заходів
b. Кількість проведених дефібриляцій
c. Вік і стать пацієнта
*d. Тривалість і причина зупинки серця
e. Кількість введених доз адреналіну

38. Які заходи невідкладної допомоги треба застосувати негайно, якщо дитину покусав бродячий пес?
a. Обробити місце укусу 3% -м розчином перекису водню
b. Обробити місце укусу розчином хлоргексидину
c. Обробити місце укусу 70% -м розчином спирту та 1% -м розчином брильянтового зеленого
d. Жодних дій не виконувати, терміново шпиталізувати
*e. Промити місце укусу мильним розчином, накласти асептичну пов'язку та негайно шпиталізувати

39. Для лікування серцевої недостатності пацієнту призначено препарат із групи серцевих глікозидів. Яка супутня патологія може сприяти кумуляції серцевих глікозидів в організмі пацієнта?
a. Гіперацидний гастрит
b. Анорексія
*c. Хронічна ниркова недостатність
d. Гіпоацидний гастрит
e. Артеріальна гіпертензія

40. З якої дії медичному персоналу рекомендовано розпочати реалізацію основного плану дій на етапі "Допомоги в тактичних умовах" відповідно до рекомендацій із тактичної допомоги пораненим в умовах бойових дій (ТССС) для надання допомоги пораненим із ураженням тулуба або множинними травмами, з відсутністю пульсу та дихання?
a. -
*b. Виконати голкову декомпресію плевральних порожнин з обох боків та впевнитися у відсутності напруженого пневмотораксу
c. Одразу розпочати серцево-легеневу реанімацію
d. Виконати аспірацію вмісту верхніх дихальних шляхів, якщо це можливо
e. Лише застосувати назофарингеальний повітровід

41. У п'ятирічної дитини після парентерального введення препарату для зменшення нудоти та блювання виникли хитка хода, тремор рук, дратівливість. Який із нижченаведених лікарських засобів, найімовірніше, було введено дитині?
*a. Метоклопрамід
b. Ондансетрон
c. Дротаверин
d. Платифілін
e. Омепразол

42. У пацієнтки віком 73 роки, яка хворіє на артеріальну гіпертензію та 1,5 року тому перенесла інфаркт міокарда, після емоційного перенавантаження з'явилися різкий головний біль, слабкість, наростаюче відчуття нестачі повітря, кашель. Об'єктивно спостерігається: акроціаноз, ЧД - 28/хв, пацієнтка намагається перебувати в положенні сидячи, аускультативно в нижніх відділах легень вислуховуються поодинокі вологі хрипи, АТ - 190/110 мм рт. ст., пульс - 98/хв, аритмічний. Укажіть шлях введення гіпотензивних лікарських засобів під час надання невідкладної допомоги пацієнтці в цьому разі.
*a. Внутрішньовенний
b. Внутрішньом'язовий
c. Сублінгвальний
d. Пероральний
e. Підшкірний

43. У пацієнта, у якого розвинувся анафілактичний шок, ЧД становить 5 дихальних рухів за 10 с, сатурація - 89% , додаткові м'язи не беруть участь в акті дихання. Бригадою екстреної (швидкої) медичної допомоги ухвалено рішення провести інгаляцію 100% -м киснем через нереверсивну маску. Яка концентрація F_iO_2 може бути досягнута за допомогою нереверсивної маски, якщо використовувати потік кисню 15 л/хв?
a. 100%
*b. 60% -80%
c. 20% -50%
d. 21%
e. 30% -60%

44. У пацієнтки віком 67 років розвинувся гіпертонічний криз. Після сублінгвального застосування ніфедипіну в дозі 10 мг у неї значно посилився головний біль, з'явилися прискорене серцебиття, відчуття "жару" у ділянці обличчя, запаморочення. Об'єктивно спостерігається: виражена гіперемія обличчя, АТ - 130/70 мм рт. ст., пульс - 118/хв. Який процес, спричинений застосуванням цього лікарського засобу, зумовив появу таких симптомів?
a. Порушення провідності серця
*b. Системна вазодилатація
c. Збільшення периферичного судинного опору
d. Порушення зсідання крові
e. Порушення метаболізму

45. Які дії бригади екстреної (швидкої) медичної допомоги в разі виявлення небезпеки під час огляду місця події?
*a. Звернутися за допомогою до фахівців рятувальної служби ДСНС або поліції
b. Самостійно намагатися ліквідувати небезпеку
c. Провести первинний огляд постраждалих
d. Розпочати надання медичної допомоги постраждалим
e. Викликати додаткову бригаду екстреної (швидкої) медичної допомоги

46. Який із нижченаведених заходів потрібно провести негайно для надання невідкладної допомоги пацієнту, у якого виявлено симптоми отруєння чадним газом?
a. Пероральне застосування активованого вугілля
b. Промивання шлунка
*c. Оксигенотерапію (інгаляцію висококонцентрованим киснем)
d. Інфузійну терапію колоїдними розчинами
e. Внутрішньовенне введення адреналіну (епінефрину)

47. У пацієнта віком 72 роки на 3-ю добу перебігу гострого інфаркту міокарда з'явилися відчуття серцебиття та перебої в роботі серця. Об'єктивно спостерігається: пульс аритмічний, на електрокардіограмі - ознаки шлуночкової екстрасистолії. До якої групи ускладнень інфаркту міокарда належать ці симптоми?
a. Гемодинамічних
b. Механічних
*c. Електричних
d. Реактивних
e. Інфекційних

48. У трирічної дитини під час вдиху чутно гучний свистячий звук, що свідчить про часткову обструкцію верхніх дихальних шляхів та обумовлений швидким турбулентним потоком повітря через звужену частину верхніх дихальних шляхів, які розташовані над трахеєю. Укажіть цей звуковий симптом.
*a. Стридор
b. Дистанційні хрипи
c. Репризи
d. -
e. "Півнячий крик"

49. Під час проведення розширених реанімаційних заходів виявлено, що причиною раптової зупинки кровообігу в пацієнта є напружений пневмоторакс. Із анамнезу відомо, що він хворіє на бронхіальну астму. Які заходи невідкладної допомоги потрібно насамперед провести в цьому разі?
a. Накладання оклюзійної пов'язки
b. Інтубацію трахеї з якісною оксигенацією
c. Торакотомію
d. Торакоцентез
*e. Декомпресію грудної клітки

50. У п'ятирічної дитини розвинулася фібриляція шлуночків. Укажіть необхідний рівень енергії розряду для проведення дефібриляції, якщо маса тіла дитини становить 20 кг.
a. 150 Дж
b. 200 Дж
c. 120 Дж
*d. 80 Дж
e. 40 Дж

51. У чоловіка віком 54 роки розвинулися тоніко-клонічні судоми, що тривають декілька хвилин. В анамнезі - епілепсія. Який лікарський засіб необхідно застосувати для усунення нападу судом?
*a. Діазепам
b. Морфін
c. Дексаметазон
d. Преднізолон
e. Епінефрин

52. У пацієнта з травмою грудної клітки об'єктивно спостерігається: розширення вен шиї, приглушення тонів серця, артеріальна гіпотензія (тріада Бека), пародоксальний пульс. Для якого ускладнення травми грудної клітки характерні ці клінічні прояви?
a. Перелому ребер
b. Ателектазу легені
c. Спонтанного пневмотораксу
d. Розриву аорти
*e. Тампонади серця

53. Який елемент захисту одягається останнім відповідно до правил та послідовності одягання засобів індивідуального захисту?
*a. Рукавички
b. Халат
c. Захисний екран
d. Маска
e. Окуляри

54. Укажіть найефективніший метод відновлення прохідності дихальних шляхів у пацієнта з тяжким перебігом бронхіальної астми зі зворотною причиною гіпоксії.
*a. Інтубація трахеї
b. Орофарингеальний повітровід
c. Ларингеальна трубка King LT-D
d. Ларингеальна маска
e. Назофарингеальний повітровід

55. Бригада екстреної (швидкої) медичної допомоги прибула на виклик до пацієнта, який отримав опіки шкіри полум'ям. Укажіть правильну етапність (послідовність) надання невідкладної допомоги пацієнту.
a. Знеболювання, усунення дії термічного чинника, охолодження та накладання асептичної пов'язки на уражену ділянку
b. Накладання асептичної пов'язки на уражену ділянку, усунення дії термічного чинника, охолодження місця опіку, знеболювання
c. -
d. Знеболювання, видалення з поверхні опіку сторонніх тіл, охолодження та накладання асептичної пов'язки на уражену ділянку
*e. Усунення дії термічного чинника, охолодження, знеболювання та накладання асептичної пов'язки на уражену ділянку

56. Укажіть належний об'єм розчинника для розведення лікарських засобів перед введенням у периферичну вену пацієнта, у якого сталася раптова зупинка кровообігу, для забезпечення їх ефективного постачання в центральний кровообіг.
a. 10 мл
b. 2 мл
c. 15 мл
*d. 20 мл
e. 5 мл

57. Чоловік віком 60 років після емоційного перенавантаження раптово відчув біль за грудниною, з'явилося прискорене серцебиття. Об'єктивно спостерігається: загальний стан тяжкий, шкірні покриви бліді, тони серця ослаблені, ритмічні, тахікардія, АТ - 90/60 мм рт. ст. Результати ЕКГ: ритм правильний, ЧСС - 190/хв, зубець Р відсутній, комплекс QRS - 0,14 с. Яке порушення ритму розвинулося в пацієнта?
a. Фібриляція шлуночків
*b. Пароксизм шлуночкової тахікардії
c. Атріовентрикулярна блокада
d. Пароксизм миготливої аритмії
e. Політопна шлуночкова екстрасистолія

58. Одним із препаратів, передбачених протоколом надання невідкладної допомоги пацієнту з діагнозом: гострий коронарний синдром з елевацією сегмента SТ, є ацетилсаліцилова кислота (аспірин). Укажіть фармакологічну назву ін'єкційної форми ацетилсаліцилової кислоти для внутрішньовенного введення, яка може бути викорастана в цьому разі.
*a. Ацелізин
b. Ацетилцистеїн
c. Молсидомін
d. Парацетамол
e. Еторикоксиб

59. Які дезінфікуючі засоби рекомендовано використовувати для експрес-дезінфекції автомобілів та обладнання ЕМД?
a. Пароповітряну суміш
b. Фенолвмісні
c. Хлорвмісні
d. Гаряче повітря
*e. Спиртовмісні

60. Який тип порушення дихання характерний для нападу бронхіальної астми?
a. Апное
*b. Експіраторна задишка
c. Дихання Чейна-Стокса
d. Брадипное
e. Інспіраторна задишка

61. Бригада екстреної (швидкої) медичної допомоги прибула на місце ДТП і виявила, що постраждалий чоловік перебуває у стані глибокої сонливості, дезорієнтований, мовний контакт утруднений, надає односкладові відповіді на повторні питання, слова незрозумілі, очі відкриває на голосне звернення, виконує лише прості команди. Яке порушення свідомості спостерігається в постраждалого?
*a. Глибоке оглушення
b. Помірна кома
c. Сопор
d. Глибока кома
e. Помірне оглушення

62. Як називають інциденти, що відбуваються більше ніж з одним потерпілим і потребують медичного сортування та певних медичних компромісів, оскільки кількість постраждалих, яким потрібна екстрена (швидка) медична допомога, перевищує можливості рятувальних служб?
a. Ізольовані
b. Одиничні
c. Індивідуальні
*d. Масові
e. Групові

63. З якого матеріалу виготовлені медичні рукавички, що забезпечують високий рівень захисту від бактерій?
*a. Латексу
b. Неопрену
c. Вінілу
d. Нітрилу
e. Бавовни

64. Вагітна жінка (термін вагітності 36 тижнів), яка постраждала під час ДТП, скаржиться на різкий біль у животі з правого боку, кров’янисті виділення зі статевих шляхів. Об'єктивно спостерігається: матка напружена, асиметрична, болюча під правим ребром, серцебиття плода глухе, 170/хв. Який патологічний стан розвинувся в постраждалої?.
a. Бокове передлежання плаценти
b. Пухирний занос
*c. Передчасне відшарування нормально розташованої плаценти
d. Центральне передлежання плаценти
e. Гіпотонічна маткова кровотеча

65. Для якого захворювання характерні епізоди швидкопрогресуючої задишки, кашлю, свистячого дихання, відчуття скутості в грудній клітці, виділення скловидного мокротиння або поєднання цих симптомів?
*a. Бронхіальної астми
b. Гострого стенозуючого ларинготрахеїту
c. Сухого плевриту
d. Пневмонії
e. Гострого бронхіту

66. Яке з нижченаведених вірусних інфекційних захворювань є найнебезпечнішим (висококонтагіозним) в епідеміологічному аспекті?
a. Кліщовий вірусний енцефаліт
b. Триденна гарячка (раптова екзантема)
c. Вірусний гепатит С
*d. Гарячка Ебола
e. Сказ

67. Пацієнт віком 57 років скаржиться на стискальний, пекучий біль у ділянці серця (за грудниною), що іррадіює в ліве плече, триває понад 20 хв та не зменшується після сублінгвального приймання нітрогліцерину. Об'єктивно спостерігається: пацієнт блідий, стривожений (відчуття страху смерті), дихання поверхневе, тони серця ослаблені, ритмічні, АТ - 90/50 мм рт. ст. Для якого патологічного стану характерні ці симптоми?
a. Перфоративної виразки шлунка
b. Гіпертонічного кризу
c. Міжреберної невралгії
d. Панічного розладу
*e. Гострого коронарного синдрому

68. Бригада екстреної (швидкої) медичної допомоги прибула на вуличний виклик до чоловіка без ознак життя. Одразу розпочато реанімаційні заходи. На ЕКГ-моніторі реєструється асистолія. Реанімаційні заходи за протоколом недефібриляційних ритмів проводилися 20 хв. Під час реанімаційних заходів виключено можливі зворотні причини раптової зупинки кровообігу ("4Г" та "4Т"). Які подальші дії бригади екстреної (швидкої) медичної допомоги?
a. Провести дефібриляцію розрядом 200 Дж
*b. Припинити реанімаційні заходи
c. Провести кардіоверсію
d. Провести дефібриляцію розрядом 150 Дж
e. Увести 300 мг аміодарону внутрішньовенно

69. Жінку з діагнозом: шигельоз - шпиталізовано до інфекційного стаціонару. З анамнезу відомо, що вона проживає в одній оселі з чоловіком та п'ятирічною дитиною. Укажіть термін спостереження за контактними особами в епідемічному осередку.
a. 12 днів
b. 14 днів
c. 21 день
d. 25 днів
*e. 7 днів

70. Укажіть коректну тактику під час надання невідкладної допомоги пацієнту, в якого на ЕКГ зареєстровані широкі регулярні комплекси QRS, без наявності тривожних ознак, а в анамнезі - перенесений інфаркт міокарда два роки тому.
a. Увести 900 мг аміодарону гідрохлориду внутрішньовенно протягом 20-60 хв
b. Увести 2,5-5 мг верапамілу внутрішньовенно
*c. Увести 300 мг аміодарону гідрохлориду внутрішньовенно протягом 20-60 хв
d. Увести 900 мг аміодарону гідрохлориду внутрішньовенно протягом 24 год
e. Провести синхронізовану кардіоверсію

71. До якої сортувальної категорії належать постраждалі особи, надання медичної допомоги яким може бути відкладено на декілька годин без загрози для життя?
a. Червоної
b. Зеленої
c. Чорної
d. -
*e. Жовтої

72. Який документ заповнюють під час медичного сортування поранених?
a. Історія хвороби
b. Амбулаторна картка
c. Направлення на шпиталізацію
d. Евакуаційний паспорт
*e. Первинна медична картка

73. Під час оцінювання моторно-сенсорної функції в пацієнта спостерігаються анізокорія та порушення свідомості за шкалою AVPU - U. Укажіть найімовірнішу причину появи цих клінічних проявів у пацієнта.
a. Хребтово-спинномозкова травма
b. Травма ока
*c. Черепно-мозкова травма
d. Ретинопатія
e. Вроджена катаракта

74. Для спинення носової кровотечі пацієнту проводиться передня тампонада носа. Який вид пов'язки накладається на ніс після закінчення процедури?
a. Вуздечка
b. Тиснуча
c. Хрестоподібна
*d. Пращеподібна
e. Дезо

75. У пацієнтки віком 35 років 9 год тому з'явилися рясні, часті, зі специфічним фекальним запахом випорожнення, що досить швидко втратили колір і консистенцію калу та набули вигляду "рисового відвару", згодом виникло багаторазове рясне блювання без нудоти. Об'єктивно спостерігається: cтан пацієнтки тяжкий, температура тіла - 36^oC, шкіра суха, з ціанотичним відтінком, холодна на дотик, пульс слабкий, тони серця глухі, АТ - 80/50 мм рт. ст., язик сухий, живіт втягнутий, неболючий, судоми жувальних і литкових м'язів, олігурія. Для якого захворювання характерні ці клінічні прояви?
a. Лептоспірозу
b. Харчової токсикоінфекції
*c. Холери
d. Шигельозу
e. Ротавірусного ентериту

76. У пацієнта після внутрішньовенного введення 3 мг атропіну на кардіомоніторі зберігаються ознаки повної АВ-блокади, ЧСС - 35/хв, пульс на центральній артерії не визначається. Яка подальша тактика бригади екстреної (швидкої) медичної допомоги?
a. Провести вагусні проби
b. Болюсно ввести ще 1 мг атропіну
*c. Розпочати розширені реанімаційні заходи
d. Розпочати інфузійну терапію дофаміном
e. Розпочати інфузійну терапію адреналіном 2 мкг/хв

77. У якій позиції рекомендовано розташувати електродні накладки на відкритій (оголеній) грудній клітці пацієнта під час проведення базових реанімаційних заходів (BLS) із використанням автоматизованого зовнішнього дефібрилятора?
a. Передньосередній
b. Передньонижній
c. Передньозадній
*d. Передньобічній
e. Передньоверхній

78. Якій із нижченаведених категорій пацієнтів необхідно обов'язково проводити вимірювання рівня глюкози в крові (глюкометрію) на догоспітальному етапі?
a. Пацієнтам похилого віку, які мають супутні хронічні захворювання
*b. Пацієнтам із порушенням свідомості, психіки та симптомами інсульту
c. Усім вагітним жінкам на 32-му тижні вагітності
d. Усім дітям грудного віку з обтяженим анамнезом
e. Пацієнтам із порушенням ментального статусу та алкоголізмом в анамнезі

79. У чоловіка після роботи з пестицидами з'явилися такі симптоми: блювання, розлади акту дефекації та сечовипускання, сльозотеча, гіперсалівація. Об'єктивно спостерігається: брадикардія, гіпотонія, звуження зіниць. Яка речовина, найімовірніше, спричинила отруєння?
a. Ртуть
b. Чадний газ
c. Ціаніди
*d. Фосфорорганічні сполуки
e. Солі важких металів

80. Укажіть основні фактори, що впливають на ефективність непрямого масажу серця під час проведення базових реанімаційних заходів (BLS)?
a. Правильне положення рук рятувальника, вік пацієнта, місце події
b. Спосіб натискань на грудну клітку та ступінь її розправлення
c. Частота і глибина натискань на грудну клітку та ступінь її розправлення
d. Правильне положення рук рятувальника, глибина натискань на грудну клітку, стать пацієнта
*e. Правильне положення рук рятувальника, глибина та швидкість натискань на грудну клітку

81. У пацієнта віком 64 роки під час значного фізичного навантаження виник стискальний загруднинний біль, що іррадіює в ліве плече, супроводжується різкою слабкістю та страхом смерті, триває близько 2,5 год. Результати ЕКГ-дослідження: депресія сегмента ST, негативні зубці Т у відведеннях І, aVL та V5-V6. Дослідження рівня яких (якого) біомаркерів (а) у крові пацієнта доцільно насамперед провести з діагностичною метою?
a. С-реактивного білка та антистрептолізину-О
b. Ревматоїдного фактора
c. Натрійуретичного пептиду
d. АлАТ і АсАТ
*e. Кардіальних тропонінів Т та І

82. Які дії передбачає перший пункт протоколу базових реанімаційних заходів під час надання невідкладної допомоги пацієнту з підозрою на раптову зупинку кровообігу?
a. Забезпечити прохідність дихальних шляхів
b. Переконатися в наявності дихання
*c. Впевнитися у власній безпеці та безпеці оточення
d. Перевірити реакцію на вербальні подразники
e. Переконатися в наявності пульсу на магістральних судинах

83. Бригада екстреної (швидкої) медичної допомоги обстежує роділлю віком 24 роки, у якої пологи відбуваються в домашніх умовах. Які ознаки вкажуть на завершення третього періоду пологів?
a. Розкриття шийки матки на 2 см
b. Повне розкриття шийки матки
*c. Виділення посліду
d. Відходження навколоплідних вод
e. Народження плода

84. Як називають специфічний патологічний стан, що розвивається в організмі пацієнта внаслідок ішемії, зумовленої тотальним порушенням кровообігу й реперфузії після успішної реанімації, та характеризується розладами різних ланок гомеостазу?
a. Синдром поліорганної недостатності
*b. Постреанімаційна хвороба
c. ДВЗ-синдром
d. Респіраторний дистрес-синдром
e. Синдром тривалого здавлення

85. Жінка віком 30 років отримала опік полум'ям передньої поверхні грудної клітки. Визначте площу опіку за "правилом дев'яток".
a. 5%
*b. 9%
c. 18%
d. 25%
e. 15%

86. У пацієнтки за результатами ЕКГ-дослідження зафіксовані часті політопні шлуночкові екстрасистоли. В анамнезі: мітральний стеноз, застійна серцева недостатність. Який із нижченаведених лікарських засобів доцільно застосувати для надання невідкладної допомоги пацієнтці?
a. Атропін
b. Морфін
c. Гепарин
d. Фуросемід
*e. Аміодарон

87. Під час встановлення внутрішньовенного периферичного катетера пацієнту його кров випадково потрапила в очі медичному працівникові. Яким розчином йому потрібно негайно промити очі для переривання випадку контакту з джерелом потенційного інфікування ВІЛ?
a. Слабким спиртовим розчином та проточною водою
b. Розчином борної кислоти та дистильованою водою
c. Відваром ромашки або розчином перманганату калію
*d. Проточною водою або фізіологічним розчином
e. Дистильованою водою та відваром звіробою

88. Яке порушення серцевого ритму є первинним механізмом розвитку зупинки кровообігу в пацієнтів на догоспітальному етапі у 76% випадків?
a. Фібриляція передсердь
b. Електрична активність без пульсу
*c. Фібриляція шлуночків
d. Шлуночкова тахікардія без пульсу
e. Асистолія

89. Які заходи невідкладної допомоги потрібно провести негайно в разі поранення шкіри голкою або іншим гострим інструментом, забрудненим кров'ю чи біологічними матеріалами людини, під час виконання медичних втручань?
a. Накласти асептичну пов'язку на пошкоджену ділянку
b. Обробити пошкоджену ділянку розчином йоду
c. Видавити краплі крові з рани, обробити перекисом водню
d. Обробити пошкоджену ділянку розчином етилового спирту
*e. Пошкоджену ділянку промити водою з милом

90. Яка схема введення та дозування аміодарону в разі виникнення в пацієнта фібриляції шлуночків або шлуночкової тахікардії без пульсу?
a. Вводиться після 1-го неефективного розряду в початковій дозі 300 мг, а після 3-го неефективного розряду повторно одноразово вводиться ще 150 мг
b. Вводиться після 3-го неефективного розряду в початковій дозі 150 мг, а після 5-го неефективного розряду повторно одноразово вводиться ще 150 мг
c. Вводиться після 2-го неефективного розряду в початковій дозі 300 мг, а після 4-го неефективного розряду повторно одноразово вводиться ще 150 мг
d. Вводиться після 3-го неефективного розряду в початковій дозі 150 мг, а після 5-го неефективного розряду повторно одноразово вводиться ще 300 мг
*e. Вводиться після 3-го неефективного розряду в початковій дозі 300 мг, а після 5-го неефективного розряду повторно одноразово вводиться ще 150 мг

91. Які критерії входять до складу первинного враження про стан педіатричного пацієнта, оцінювання яких виконується на догоспітальному етапі для швидкого виявлення критичного стану, відповідно до протоколу проведення первинного огляду дитини?
a. Симетричність рухів грудної клітки, наявність дихальних шумів
b. Ментальний статус, температура тіла
c. Наявність критичної кровотечі, рівень глюкози в крові
*d. Колір шкіри, поведінка, дихання
e. Наявність больового синдрому, судом

92. Під час проведення первинного огляду пацієнтки віком 85 років з'ясувалося, що стан свідомості за шкалою AVPU відповідає U, ЧД - 4 дихальних рухи за 10 с, S_pО_2 - 89% , Під час аускультації легень вислуховується везикулярне дихання, перфузія знижена. Результати ЕКГ-дослідження: тахікардія з вузькими комплексами QRS, регулярний ритм із ЧСС - 186/хв. Живіт м'який, безболісний. Глюкоза крові - 9 ммоль/л. Яка подальша тактика лікування цієї пацієнтки?
a. Внутрішньовенне болюсне введення 150 мг аміодарону на 5% -му розчині глюкози
b. Внутрішньовенне введення 40% -го розчину глюкози
c. Внутрішньовенне струминне введення 300 мг аміодарону на 5% -му розчині глюкози
d. Непрямий масаж серця
*e. Синхронізована кардіоверсія

93. Укажіть невідкладну процедуру для забезпечення остаточної прохідності дихальних шляхів пацієнта в умовах, коли інтубація трахеї неможлива.
a. Штучне дихання методом "рот у рот"
b. Прийом Сафара
c. Прийом Геймліха
d. Введення повітропроводу
*e. Конікотомія

94. У постраждалого чоловіка, який отримав травму внаслідок падіння з висоти, виявлено парадоксальні рухи грудної клітки. Укажіть вид травми.
*a. Флотуюча грудна клітка
b. Закритий пневмоторакс
c. Напружений пневмоторакс
d. Перелом лопатки
e. Вікончастий перелом ребер

95. Який із нижченаведених лікарських препаратів, що належить до групи органічних нітратів, чинить антиангінальну та коронаророзширювальну дію, зменшуючи потребу міокарда в кисні?
a. Еуфiлiн
b. Ніфедипін
c. Стрептокiназа
d. Атенолол
*e. Iзосорбiду динiтрат

96. Укажіть патогномонічну об'єктивну ознаку набряку легень.
a. Репризи
b. Виділення склоподібного мокротиння
c. Стридорозне дихання
*d. Клекітливе дихання
e. Дистанційні свистячі хрипи

97. Бригада екстреної (швидкої) медичної допомоги прибула на місце ДТП із великою кількістю постраждалих. Укажіть перший етап медичного сортування в цьому разі.
a. Допомога після переміщення постраждалих на сортувальне полотнище за пріоритетністю сортувального майданчика
b. Оцінювання загального стану постраждалих
c. Оцінювання стану свідомості постраждалих за шкалою AVPU
*d. Знайомство з обставинами надзвичайної ситуації, перший контакт медичного працівника, який проводить медичне сортування, із постраждалими
e. Оцінювання стану свідомості постраждалих за шкалою ком Глазго

98. На основі максимально швидкого встановлення яких критеріїв проводять медичне сортування в разі масового надходження постраждалих?
a. Наявних травм/невідкладних станів у постраждалих та прогнозу щодо збереження здоров'я
*b. Наявних травм/невідкладних станів у постраждалих та прогнозу щодо збереження життя
c. Тільки наявних травм у постраждалих та прогнозу щодо збереження життя
d. Прогнозу щодо збереження життя
e. Наявних травм/невідкладних станів у постраждалих

99. У пацієнта мовленнєва реакція за шкалою ком Глазго оцінена в 1 бал. Укажіть клінічну ознаку, що відповідає цьому показнику.
*a. Відсутність мовлення
b. Збереження мовлення
c. Нелогічне мовлення
d. Вигукування нерозбірливих звуків
e. Сплутане мовлення

100. Який із нижченаведених ритмів, що виникає у разі зупинки кровообігу, є дефібриляційним?
a. Асистолія
*b. Шлуночкова тахікардія без пульсу
c. Фібриляція передсердь
d. Torsades de pointes
e. Безпульсова електрична активність

101. З якої дії медичному персоналу рекомендовано розпочати реалізацію основного плану дій на етапі "Допомоги в тактичних умовах" відповідно до рекомендацій із тактичної допомоги пораненим в умовах бойових дій (ТССС) при підготовці постраждалих до евакуації?
a. Надати необхідні інструкції амбулаторним пораненим, якщо це необхідно
b. Закріпити всі кінці бандажів та пов'язок
c. Закріпити ковдри/накидки/ремені, що застосовувалися для попередження гіпотермії
d. Закріпити ремені нош, як передбачено інструкцією до їх застосування
*e. Заповнити TCCC-картку (DD-форма 1380) та прикріпити її до пораненого

102. У чоловіка після в/в уведення цефтріаксону з'явилися задишка та запаморочення. Об'єктивно спостерігається: пацієнт блідий, вкритий холодним потом, АТ - 70/45 мм рт. ст., ЧД - 24/хв, пульс - 105/хв. Який лікарський засіб необхідно насамперед застосувати для надання невідкладної допомоги пацієнту?
*a. Епінефрин
b. Кофеїн
c. Морфін
d. Папаверин
e. Гідрокарбонат натрію

103. Кардіомоніторинг за допомогою малих електродів дефібрилятора є сучасним методом контролю за серцевою діяльністю, що використовують як у стаціонарних умовах, так і під час надання екстреної (швидкої) медичної допомоги. Укажіть переваги цього методу, які варто врахувати під час його вибору.
a. Можливість оцінити стан серця в 3D-проєкції
b. Можливість виконувати екстрену дефібриляцію в разі необхідності
*c. Безперервний контроль за частотою серцевих скорочень та серцевим ритмом
d. Можливість виконувати кардіостимуляцію
e. Здатність проводити синхронізовану кардіоверсію

104. Під час об'єктивного обстеження пацієнта виявлені позитивні симптоми Кера та Мерфі. Для ураження якого органа це характерно?
a. Дванадцятипалої кишки
*b. Жовчного міхура
c. Підшлункової залози
d. Шлунка
e. Нирки

105. Після ДТП потерпілих евакуюють до найближчої лікарні. Медичні сили та ресурси цієї лікарні є обмеженими, і для надання повноцінної необхідної медичної допомоги кожному потерпілому їх недостатньо. Яку систему медичного сортування доцільно застосувати для визначення пріоритету в наданні медичної допомоги дорослим постраждалим?
a. MARCH
b. JumpSTART
c. -
d. SALT
*e. START

106. Під час проведення пульсоксиметрії критичному нетравмованому пацієнту виявлено, що рівень кисню в крові становить 89% . У разі якого захворювання або стану такий показник кисню в крові пацієнта є допустимим і не вимагає додаткової оксигенотерапії?
a. Бронхіальної астми у фазі загострення
b. Гострого інфаркту міокарда з підйомом сегмента ST
c. Отруєння чадним газом
*d. Хронічного обструктивного захворювання легень
e. Гострого інфаркту міокарда без підйому сегмента ST

107. У пацієнта із септичним шоком для прийняття рішення застосування вазопресорних препаратів на тлі інфузійної терапії необхідно контролювати середній артеріальний тиск (САТ). Яку формулу використовують для визначення середнього артеріального тиску?
a. (Діастолічний тиск х пульсовий тиск)/2
b. Діастолічний тиск x 1/3 пульсового тиску
*c. Діастолічний тиск + 1/3 пульсового тиску
d. Систолічний тиск -- діастолічний тиск
e. (Систолічний тиск -- діастолічний тиск)/3

108. Укажіть найчастіше ускладнення, що виникає при проведенні інтубації трахеї, під час розширених реанімаційних заходів.
a. Перфорація стравоходу
b. Пілороспазм
c. Пошкодження трахеї
d. Перегин інтубаційної трубки
*e. Однолегенева інтубація

109. Який із нижченаведених критеріїв свідчитиме про якісне проведення електричної дефібриляції після проведення третього послідовного розряду під час серцево-легеневої реанімації?
a. Відсутність покращення гемодинамічних показників
b. Розширення зіниць із відсутністю фотореакції
c. -
d. Короткочасне звуження зіниць
*e. Коротка пробіжка асистолії на моніторі після подачі заряду

110. Бригада екстреної (швидкої) медичної допомоги прибула на виклик до пацієнта віком 43 роки, який перебуває в тяжкому стані. Об'єктивно спостерігається: дихальні шляхи прохідні, ЧД - 30/хв, сатурація - 89% , під час аускультації легень дихальні шуми справа не вислуховуються, пульс на периферії не визначається, капілярне наповнення - 3 с, пульс на центральній артерії - 130/хв, за результатами кардіомоніторингу - синусова тахікардія. Який із нижченаведених методів дослідження доцільно також використати під час первинного обстеження пацієнта для підтвердження або спростування діагнозу: пневмоторакс?
a. Комп'ютерна томографія ОГК
*b. Перкусія грудної клітки
c. Пальпація грудної клітки
d. BLUE-протокол
e. -

111. У разі парентерального введення гепарин уповільнює зсідання крові та активує фібриноліз. Через який час після внутрішньовенного болюсного введення гепарину досягається його максимальна концентрація в плазмі крові пацієнта?
a. 1-2 год
b. 40-60 хв
c. 15-30 хв
*d. 2-3 хв
e. 24 год

112. У пацієнтки віком 27 років після парентерального введення антибіотика, проба на чутливість до якого попередньо не проводилася, на місці введення препарату з'явилися еритема та свербіж. Через декілька хвилин пацієнтка відчула різку загальну слабкість, загруднинний біль, утруднення дихання. Об'єктивно спостерігається: порушення свідомості, ЧД - 30/хв, пульс - 120/хв, слабкого наповнення, АТ - 80/50 мм рт. ст. Який патологічний стан розвинувся в пацієнтки?
a. Гостре порушення мозкового кровообігу
*b. Анафілактичний шок
c. Кардіогенний шок
d. Інфаркт міокарда
e. Напад бронхіальної астми

113. Прибувши на місце події, бригада екстреної (швидкої) медичної допомоги опинилася в зоні збройного протистояння. Що є пріоритетом під час надання невідкладної допомоги постраждалим?
*a. Зупинка масивної кровотечі
b. Серцево-легенева реанімація
c. Забезпечення прохідності дихальних шляхів
d. Евакуація постраждалих
e. -

114. Пацієнту віком 56 років, який раптово втратив свідомість, діагностовано зупинку кровообігу. Після 20 хв проведення реанімаційних заходів зберігається відсутність свідомості, дихання та пульсу на магістральних артеріях. За даними кардіомоніторингу протягом реанімації реєструється повна відсутність електричної активності серця. Водночас виключено й усунено всі зворотні причини зупинки кровообігу. Які умови є підставою для припинення проведення реанімаційних заходів?
a. Наявність гіпотермії, EtСО_2 вище 20 мм рт. ст.
*b. Відсутність гіпотермії, EtСО_2 нижче 20 мм рт. ст.
c. Наявність гіпотермії, EtСО_2 нижче 20 мм рт. ст.
d. -
e. Відсутність гіпотермії, EtСО_2 нижче 30 мм рт. ст.

115. Який вид кардіомоніторингу доцільно проводити пацієнту з критичним порушенням серцевого ритму, що в подальшому дасть можливість проводити синхронізовану кардіоверсію та моніторинг одночасно?
a. Дванадцятиканальна електрокардіографія
b. За допомогою простих електродів
*c. За допомогою поліфункціональних електродів
d. За допомогою малих електродів
e. Холтерівський моніторинг

116. Укажіть специфічний антагоніст амітриптиліну, що використовують у разі отруєнь трициклічними антидепресантами.
a. Корглікон
*b. Гідрокарбонат натрію
c. Кеторолак
d. Кальцію глюконат
e. Налоксон

117. Які дезінфікуючі засоби рекомендовано використовувати для генерального прибирання автомобілів та обладнання екстреної (швидкої) медичної допомоги?
a. Спиртовмісні
b. Альдегідовмісні
*c. Хлорвмісні
d. Кисневмісні
e. Феноловмісні

118. Який із нижченаведених заходів входить до переліку маніпуляцій під час проведення тампонування рани в так званих місцях "вузлових" кровотеч?
a. Накладання судинного затискача
b. Попереднє накладання кровоспинного джгута вище місця поранення
c. Нанесення на рану порошкоподібного антибіотика
d. Видалення з рани сторонніх предметів
*e. Застосування прямого тиску на рану з використанням кровоспинного бинта

119. Який елемент захисту знімається останнім відповідно до правил та послідовності одягання засобів індивідуального захисту?
a. Рукавички
*b. Маска
c. Окуляри
d. Халат
e. Захисний екран

120. Укажіть джерело збудника інфекції більшості інфекційних хвороб.
a. Продовольча сировина
*b. Інфікована людина чи тварина
c. Кліщі, москіти, комарі
d. Вакцини, імуноглобуліни
e. Предмети побуту, харчові продукти

121. У пацієнта розвинулися виражені нудота та блювання, що спричинені цитотоксичною хіміотерапією. Який лікарський засіб доцільно застосувати на догоспітальному етапі для усунення цих симптомів?
a. Адреналін (епінефрин)
b. Аміодарон
c. Гідрокортизон
d. Фуросемід
*e. Ондансетрон

122. У пацієнтки віком 54 роки, яка хворіє на цукровий діабет, раптово з'явилися загальна слабкість, відчуття голоду, тремтіння тіла, запаморочення та порушення свідомості. Який лікарський засіб доцільно насамперед увести внутрішньовенно для надання невідкладної допомоги пацієнтці?
a. 5% -й розчин хлориду натрію
b. Інсулін короткої дії
c. 0,1% -й розчин адреналіну
d. Дексаметазон
*e. 40% -й розчин глюкози

123. Який патологічний стан може розвинутися в пацієнта внаслідок гіпокапнії, спричиненої гіпервентиляцією під час проведення штучної вентиляції легень?
a. Субарахноїдальний крововилив
b. Гостра ниркова недостатність
c. Ішемія міокарда
*d. Ішемія мозку
e. Обструкція дихальних шляхів

124. Укажіть крок (етап) алгоритму АВСDE, на якому визначають наявність гострого дихального дистрес-синдрому в нетравмованого пацієнта під час первинного обстеження.
a. С
*b. В
c. D
d. E
e. A

125. Пацієнтку віком 45 років, яка хворіє на цукровий діабет, шпиталізовано до лікарні в непритомному стані. Об'єктивно спостерігається: свідомість відсутня, шкіра суха, холодна на дотик, зі слідами розчухувань, риси обличчя загострені, очні яблука під час натискань м'які, рефлекси відсутні, тонус скелетних м'язів знижений, дихання шумне, глибоке, відчувається різкий запах ацетону з рота, АТ - 95/65 мм рт. ст., пульс - 110/хв, ритмічний. Який вид коми як ускладнення основного захворювання розвинувся в пацієнтки?
a. Гіперосмолярна
b. -
*c. Кетоацидотична
d. Гіперлактацидемічна
e. Гіпоглікемічна

126. У чоловіка віком 42 роки, який працює на фермерському господарстві, з'явилися скарги на загальну слабкість, сльозотечу, слинотечу, надмірне потовиділення, блювання, утруднення дихання та біль у животі. Об'єктивно спостерігається: стійкий міоз (звуження зіниць), брадикардія. Який лікарський засіб доцільно застосувати для надання невідкладної допомоги пацієнту в цьому разі?
a. Налоксон
b. Глюкагон
*c. Атропіну сульфат
d. Дексаметазон
e. Адреналін (епінефрин)

127. У пацієнта віком 67 років, який для лікування артеріальної гіпертензії приймає бісопролол, виявлено симптоми передозування beta-адреноблокаторами: артеріальна гіпотензія, брадикардія, порушення атрівентрикулярної провідності. Який лікарський засіб доцільно застосувати для надання невідкладної допомоги пацієнту?
*a. Атропіну сульфат
b. Ацетилсаліцилову кислоту
c. Гепарин
d. Метопролол
e. Пропранолол

128. За результатами аналізу газового складу артеріальної крові пацієнта виявлено підвищення рівня основ (>+3 ммоль/л) та бікарбонату (>26 ммоль/л). Укажіть порушення кислотно-основного стану.
a. Респіраторний ацидоз
*b. Метаболічний алкалоз
c. Метаболічний ацидоз
d. -
e. Респіраторний алкалоз

129. У жінки віком 33 роки на 37 тижні вагітності, перебіг якої був ускладнений прееклампсією, розвинувся напад клоніко-тонічних судом. Йому передувало значне посилення головного болю, поява "пелени" і мерехтіння "мушок" перед очима, посмикування м'язів обличчя. Об'єктивно спостерігається: сплутана свідомість, виражені набряки нижніх кінцівок, АТ - 190/130 мм рт. ст. Укажіть рекомендований лікарський засіб для надання невідкладної допомоги пацієнтці в цьому разі.
a. Фуросемід
*b. Магнію сульфат
c. Нітрогліцерин
d. Верапаміл
e. Еналаприл

130. У приймальному відділенні багатопрофільної лікарні проводиться медичне сортування у зв'язку з масовим надходженням постраждалих. Під час об'єктивного обстеження постраждалого чоловіка віком приблизно 40-45 років з'ясувалося, що частота дихання (ЧД) становить 24/хв, капілярне наповнення - більше 2 с. До якої сортувальної категорії належить постраждалий чоловік?
*a. Червоної
b. Чорної
c. Зеленої
d. Жовтої
e. -

131. Який неінвазивний метод є найефективнішим для оцінювання якості вентиляції пацієнта в критичному стані під час проведення штучної вентиляції легень (ШВЛ) на догоспітальному етапі?
a. Аналіз газового складу венозної крові
b. Пульсоксиметрія
c. Аналіз газового складу артеріальної крові
d. Кардіомоніторинг
*e. Капнографія

132. Яке ускладнення може стрімко розвинутися в пацієнта внаслідок термоінгаляційного опіку верхніх дихальних шляхів?
a. Колоїдні рубці верхніх дихальних шляхів
b. Опіковий шок
*c. Обструкція дихальних шляхів
d. Набряк Квінке
e. Напад бронхіальної астми

133. До якої сортувальної категорії належать постраждалі особи, які мають сумнівний прогноз щодо успішності лікування, з огляду на тяжкість (характер) травми (невідкладного стану) та за умови дефіциту сил і засобів для надання медичної допомоги в повному обсязі?
a. ІІІ
b. -
c. ІІ
*d. І
e. IV

134. Укажіть умови (обставини), за яких у червоній зоні поля бою медичну допомогу постраждалому не надають.
*a. Загроза власній безпеці медика, невизначена життєздатність постраждалого
b. Неможливість самостійної евакуації постраждалого в жовту зону поля бою
c. Надмірна маса тіла постражалого, що унеможливлює його переміщення
d. Поранений кричить, але не відповідає на запитання
e. Сплутаність свідомості в постраждалого

135. Пацієнту, який отримав травму внаслідок падіння з висоти та має порушення прохідності дихальних шляхів, бригадою екстреної (швидкої) медичної допомоги встановлено ларингіальну маску №4. Який об'єм повітря потрібно подати в манжетку, щоб маска ефективно розмістилася в дихальних шляхах?
a. 50 мл
b. 20 мл
c. 40 мл
*d. 30 мл
e. 10 мл

136. Під час оцінювання стану свідомості у травмованого пацієнта за шкалою AVPU виявлено Р. Укажіть оптимальні місця для визначення наявності пульсу в цьому разі.
a. -
b. Променева артерія та черевна аорта
c. Плечова артерія та задня великогомілкова артерія
d. Скронева артерія та тильна артерія стопи
*e. Сонна артерія, променева артерія

137. Пацієнт віком 89 років скаржиться на біль за грудниною. За результатами ЕКГ-дослідження діагностовано гострий коронарний синдром з елевацією сегмента ST. В анамнезі: перенесений інсульт, постінсультна дисфагія. Укажіть оптимальне дозування інфузійного розчину нітрогліцерину в цьому разі.
*a. 10-20 мкг/хв зі збільшенням дози до 200 мкг/хв (20 мг розвести у 200 мл 0,9% -го розчину натрію хлориду, швидкість інфузії складає 2-4 кр./хв, max - 40 кр./хв)
b. 10-20 мкг/хв зі збільшенням дози до 600 мкг/хв (40 мг розвести у 200 мл 0,9% -го розчину натрію хлориду, швидкість інфузії становить 2-6 кр./хв, max - 80 кр./хв)
c. 100-200 мкг/хв зі збільшенням дози до 600 мкг/хв (20 мг розвести у 200 мл 0,9% -го розчину натрію хлориду, швидкість інфузії становить 2-4 кр./хв, max - 40 кр./хв)
d. -
e. 100-200 мкг/хв зі збільшенням дози до 600 мкг/хв (60 мг розвести у 200 мл ізотонічному розчині натрію хлориду (0,9% ), швидкість інфузії становіть 8 кр./хв, max - 80 кр./хв)

138. Скільки секунд повинен тривати кожен штучний вдих під час базових реанімаційних заходів, якщо ШВЛ проводять методом "рот у рот"?
a. 2 с
*b. 1 с
c. 4 с
d. 5 с
e. 3 с

139. У пацієнта з пораненням грудної клітки спостерігається девіація (відхилення) трахеї в правий бік. Який патологічний стан розвинувся в пацієнта?
a. Флотуюча грудна клітка
b. Лівобічний гемоторакс
c. Лівобічний відкритий пневмоторакс
d. Правобічний напружений пневмоторакс
*e. Лівобічний напружений пневмоторакс

140. Після виконання в/в ін’єкції ВІЛ-інфікованому пацієнту медичний працівник уколов свій палець голкою. Який профілактичний захід потрібно розпочати протягом 4-х год після контакту, але не пізніше, ніж за 48-72 год для запобігання інфікування медпрацівника?
a. Видавлювання крові з ушкодженої ділянки
b. Обробка ушкодженої ділянки розчином спирту
*c. Приймання антиретровірусних препаратів
d. Запис у журналі реєстрації аварій
e. Термінове тестування медпрацівника на антитіла до ВІЛ

141. Під час визначення ступеня порушення свідомості в пацієнта за шкалою ком Глазго реакція очей оцінена в 4 бали. Укажіть клінічну ознаку, що відповідає цьому показнику.
a. Розплющування очей у відповідь на голосовий подразник
b. Цілеспрямовані рухи очей у бік подразника
*c. Самостійне розплющування очей
d. Розплющування очей у відповідь на больовий подразник
e. Відсутність реакції очей на будь-який зовнішній подразник

142. У пацієнтки після фізичного перенавантаження раптово виник сильний нападоподібний біль у поперековій ділянці, що іррадіює в зовнішні статеві органи та стегно. Біль супроводжується частим сечовипусканням, нудотою, блюванням, повторними позивами до дефекації. Об'єктивно спостерігається: блідість шкіри обличчя, гематурія. Який патологічний стан розвинувся в пацієнтки?
a. Гострий холецистит
*b. Ниркова коліка
c. Гострий цистит
d. Печінкова коліка
e. Кишкова коліка

143. Під час евакуації пацієнта з черепно-мозковою травмою було проведено повторне обстеження та виявлено, що кількість балів за шкалою ком Глазго за останні 10 хв зменшилася на дві одиниці. Яка можлива причина виникнення цих змін?
a. Пошкодження ганглій черепно-мозкових нервів
*b. Підвищення внутрішньочерепного тиску
c. Зниження артеріального тиску
d. Перелом основи черепа
e. Підвищення рівня СО_2 в крові

144. Оберіть належну рекомендацію щодо положення тіла вагітної жінки під час проведення серцево-легеневої реанімації.
a. На спині, на твердій поверхні, під правий бік підкласти будь-що для досягнення максимального кута в 50^o або мануально змістити матку в лівий бік
b. На спині, на твердій поверхні, під правий бік підкласти будь-що для досягнення максимального кута в 40^o або мануально змістити матку в лівий бік
c. На спині, на твердій поверхні, під лівий бік підкласти будь-що для досягнення максимального кута в 30^o або мануально змістити матку в правий бік
*d. На спині, на твердій поверхні, під правий бік підкласти будь-що для досягнення максимального кута в 30^o або мануально змістити матку в лівий бік
e. На животі, на твердій поверхні, під правий бік підкласти будь-що для досягнення максимального кута в 30^o або мануально змістити матку в лівий бік

145. Який критерій шкали ком Глазго за реакцією очей оцінюється в 2 бали?
a. Розплющування очей на голосовий подразник
b. Самостійне розплющування очей
c. ---
*d. Розплющування очей на больовий подразник
e. Реакція очей (розплющування) відсутня на будь-який подразник

146. У разі наявності якого з нижченаведених супутніх станів у пацієнта з порушенням свідомості перевірка дихання та пульсу в нього має проводитися протягом 1 хв, а не упродовж 10 с?
a. Гіповентиляції
*b. Гіпотермії
c. Гіповолемії
d. Гіперкапнії
e. Гіпертермії

147. Укажіть рекомендовану тривалість процедури гігієнічної обробки рук антисептиком, яку медичний персонал зобов'язаний проводити в закладі охорони здоров'я перед виконанням асептичної процедури.
*a. 30 с
b. 10 с
c. 5 с
d. 15 с
e. 20 с

148. Аміодарон - це лікарський засіб, що має антиаритмічні властивості та подовжує ІІІ фазу потенціалу дії серцевих клітин. У якій із нижченаведених клінічних ситуаціях доцільно застосувати аміодарон у дозі 300 мг внутрішньовенно протягом 10-20 хв, зважаючи на його фармакологічні властивості?
a. У нестабільного пацієнта з фібриляцією передсердь для контролю частоти серцевих скорочень
*b. Після третьої синхронізованої кардіоверсії за наявності тахікардії з широкими комплексами
c. Лише у пацієнтів дитячого віку під час проведення кардіостимуляції
d. -
e. У разі раптової зупинки кровообігу, спричиненою гіпермагніємію, після п’ятої послідовної дефібриляції

149. Укажіть першочергову дію медика-рятувальника в разі наближення до постраждалого, який перебуває у червоній зоні поля бою (у секторі обстрілу).
a. Забезпечення прохідності дихальних шляхів
*b. Роззброєння постраждалого
c. Знеболювання
d. Зупинка кровотечі
e. Іммобілізація ушкоджених частин тіла

150. У пацієнтки з травмованого варикозно-розширеного вузла правої нижньої кінцівки рясно, рівномірним струменем витікає темна кров. Укажіть найдоцільніший спосіб тимчасової зупинки кровотечі в цьому разі.
a. Накладання артеріального джгута
b. Максимальне згинання кінцівки в суглобі
c. Накладання механічного судинного шва
*d. Тиснуча пов'язка
e. Пальцеве притиснення судини

