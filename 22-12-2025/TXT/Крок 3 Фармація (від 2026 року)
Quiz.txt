1. Які противірусні засоби прямої дії, що є інгібіторами зворотної транскриптази ВІЛ, застосовуються для антиретровірусної терапії дорослих, підлітків і дітей?
a. Фамцикловір, валацикловір
b. Ацикловір, рибавірин
c. Тилорон, інозин пранобекс
*d. Ламівудин, зидовудин
e. Уміфеновір, озельтамівір

2. Під час аварії та вибуху на атомній електростанції (АЕС) у повітря було викинуто близько 30 кг радіоактивного йоду. Який із радіопротекторів доцільно застосовувати у цьому разі?
a. Унітіол
*b. Йодид калію
c. Лейцин
d. Азитроміцин
e. Цистамін

3. Медичне сортування проводиться під час надзвичайних ситуацій, що пов'язані з великою кількістю поранених. На скільки сортувальних категорій розподіляються потерпілі та за якими категоріями?
*a. Чотири сортувальні групи за станом здоров'я та потребою в однорідних лікувальних та евакуаційних заходах
b. Дві сортувальні групи за станом здоров'я та потребою в однорідних лікувальних та евакуаційних заходах
c. Дві сортувальні групи за потребою в евакуаційних заходах
d. Три сортувальні групи за станом здоров'я
e. На догоспітальному етапі медичне сортування не проводиться

4. Про який вид побічної реакції має повідомити фармацевт через карту-повідомлення за наявності у пацієнта реакції на використання лікарського засобу, характер або тяжкість проявів, що не призводить до смерті, не становить загрози для життя, не вимагає госпіталізації або збільшення терміну госпіталізації, не викликає стійкої або значної непрацездатності чи інвалідності та вроджених аномалій чи вад розвитку та не має іншої важливої медичної оцінки?
a. Непередбачену
b. Незафіксовану
*c. Несерйозну
d. Серйозну
e. Передбачену

5. У якому місці найкраще розташувати новий безрецептурний препарат у залі обслуговування з позицій мерчендайзингу?
*a. На полиці на рівні очей
b. На нижній полиці
c. На верхній полиці
d. У закритій шафі
e. Біля входу в аптеку

6. Для якої рослинної сировини під час кількісного визначення ефірної олії перегонку продовжують, доки леткі сині компоненти сягнуть нижнього кінця конденсуючої системи?
a. Калини плодів
b. Гарбуза насіння
*c. Ромашки квіток
d. Анісу плодів
e. Валеріани коренів

7. За що відповідає уповноважена особа суб'єкта господарювання, яка провадить господарську діяльність із роздрібної торгівлі лікарськими засобами?
a. Закупівлю товарно-матеріальних цінностей
b. Облік та збереження майна
*c. Функціонування системи якості
d. Взаємодію з органами місцевого самоврядування
e. Фінансову звітність та облік

8. Який стабілізатор потрібно застосувати під час виготовлення екстемпорального 2%-го розчину новокаїну для ін'єкцій?
*a. Кислоту хлористоводневу
b. Натрію хлорид
c. Кальцію карбонат
d. Калію гідроксид
e. Натрію гідрокарбонат

9. У тактичній медицині під час надання домедичної допомоги пораненому застосовується правило "C–A–B–C" (сильна кровотеча, дихальні шляхи, дихання, кровообіг). Що передбачає це правило?
a. Практику визначення логістичних шляхів та порядок медичної евакуації потерпілим
b. Практику встановлення пріоритетів та алгоритм медичного сортування потерпілим
*c. Практику визначення ознак життя та порядок надання домедичної допомоги потерпілим
d. Практику встановлення діагнозу та порядок надання першої медичної допомоги потерпілим
e. Порядок діагностування хронічних захворювань та надання першої лікарської допомоги потерпілим

10. Які вимоги висуваються до спеціалістів, що не працювали понад п'ять років за зазначеною у дипломі, сертифікаті (посвідченні) спеціальністю, для отримання допуску до провадження діяльності з виробництва (виготовлення) лікарських засобів в умовах аптеки, роздрібної торгівлі лікарськими засобами?
*a. Проходження перепідготовки на циклах спеціалізації зі спеціальності
b. Відвідування заходів безперервного розвитку (майстер-класів)
c. Участь у конференціях за напрямом професійної діяльності
d. Проходження перепідготовки на циклах тематичного удосконалення
e. Публікація статей у наукових журналах

11. Яку форму влади демонструє лідер, використовуючи наявні у нього захоплюючі особисті характеристики та властивості, що охоче наслідуються підлеглими, які прагнуть бути такими самими, як він?
a. Заснована на примусі
b. Законна
*c. Еталонна
d. Експертна
e. Заснована на винагороді

12. Під час ідентифікації лікарської рослинної сировини, яка містить ефірні олії, звернули увагу на наявність залозок, що складаються з восьми клітин, розташованих у два ряди та чотири яруси. Представники якої родини мають таку особливість?
*a. Asteraceae
b. Apiaceae
c. Lamiaceae
d. Myrtaceae
e. Pinaceae

13. Який розчин готують, насипаючи лікарську речовину тонким шаром на велику поверхню води, залишаючи до розчинення?
*a. Протаргол
b. Коларгол
c. Рибофлавін
d. Танін
e. Іхтіол

14. Маркетингові дослідження, які проводила аптечна мережа, показали, що попит на певну групу лікарських засобів не змінився, незважаючи на суттєве зростання вартості товару. Про який вид попиту йдеться?
*a. Нееластичний
b. Абсолютно еластичний
c. Еластичний
d. Позитивний
e. Абсолютно нееластичний

15. В аналітичній лабораторії був визначений індекс набухання для лікарської рослинної сировини (ЛРС), що містить гетерополісахариди. Наявність якої речовини в ЛРС визначається у такий спосіб?
*a. Слизу
b. Хітину
c. Муреїну
d. Інуліну
e. Глікогену

16. Укажіть термін дії електронного рецепта, виписаного на рецептурному бланку форми №1 (ф-1), на лікарські засоби, крім наркотичних (психотропних), що підлягають відпуску за рецептом та повна вартість яких оплачується за рахунок коштів споживача.
a. 60 календарних днів
b. 10 календарних днів
c. 30 календарних днів
d. 20 календарних днів
*e. 90 календарних днів

17. Про який вид побічної реакції має повідомити фармацевт до ДП "Державний експертний центр Міністерства охорони здоров'я України" через карту-повідомлення за наявності у пацієнта реакції на використання лікарського засобу, характер або тяжкість проявів якої узгоджуються з наявною інформацією про лікарський засіб в інструкції для медичного застосування зареєстрованого лікарського засобу?
a. Непередбачену
*b. Передбачену
c. Серйозну
d. Несерйозну
e. Незафіксовану

18. Для пацієнтів із порушеннями функції якого органа існують обмеження щодо застосування лікарських засобів, які містять йод, під час симптоматичного лікування захворювань горла?
a. Підшлункової залози
b. Печінки
*c. Щитоподібної залози
d. Нирок
e. Серця

19. На кого із суб'єктів забезпечення цивільного захисту покладено завдання з організації надання домедичної допомоги постраждалим у зоні надзвичайної ситуації?
*a. Центральний орган виконавчої влади, що реалізує державну політику у сфері цивільного захисту
b. Раду міністрів Автономної Республіки Крим, обласні Київську та Севастопольську міські державні адміністрації
c. Кабінет Міністрів України
d. Службу медицини катастроф України
e. Центральний орган виконавчої влади, що забезпечує формування державної політики у сфері цивільного захисту

20. Лікарські засоби якої групи повинні перш за все входити до складу тактичної індивідуальної медичної аптечки (IFAK), що використовується для надання домедичної допомоги пораненим під час бойових дій?
a. Протиалергійні
b. Знеболювальні
*c. Кровоспинні
d. Протизапальні
e. Протигрибкові

21. Яку основу використовують під час виготовлення мазей для дітей, якщо в рецепті немає інших вказівок?
a. Стерильну вазелін-ланолінову (1:1)
b. Вазелін сорту "Для очних мазей"
*c. Стерильну вазелін-ланолінову (9:1)
d. Стерильну поліетиленоксидну
e. Вазелін

22. Залежно від змісту господарських операцій у фармації використовують різні види цін. Як називаються ціни, рівень яких штучно занижений, порівняно з цінами за звичайними комерційними операціями?
*a. Демпінгові
b. Регульовані
c. Фіксовані
d. Договірні
e. Монопольні

23. Для очищення жирної шкіри використовують лікувально-косметичні лосьйони, до складу яких уводять кератолітичні компоненти. Яка з нижченаведених речовин має такі властивості?
a. Гліцерин
b. Метилцелюлоза
c. Сік алое
*d. Кислота саліцилова
e. Розчин водню пероксиду

24. Скільки років, не враховуючи поточного року, в електронній системі охорони здоров'я зберігаються електронні рецепти на відпущені аптекою наркотичні лікарські засоби?
a. 10
b. 1
*c. 5
d. 3
e. 2

25. До якої фармакологічної групи належать клавуланова кислота й тазобактам?
a. Тетрацикліни
*b. Інгібітори beta-лактамаз
c. Макроліди
d. Пеніциліни
e. Фторхінолони

26. Результати яких досліджень є критерієм відповідності генеричного лікарського засобу оригінальному та можливості їх взаємозамінності?
a. Порівняльних клінічних досліджень
*b. Біоеквівалентності
c. Рандомізованих клінічних досліджень
d. Обмежених клінічних досліджень
e. Розчинності при різних рН

27. Який технологічний процес одержання таблеток доцільно обрати для лікарських речовин, що мають хорошу сипкість та спресовуваність?
*a. Пряме пресування
b. Пресування з попередньою грануляцією
c. Формування
d. Вологе гранулювання
e. Компактування

28. Пацієнт віком 60 років із артеріальною гіпертензією тривалий час приймав клофелін. Через деякий час після покращення стану та нормалізації артеріального тиску він раптово припинив уживання препарату. Виникнення якої побічної реакції можливе у разі раптової відміни клофеліну?
a. Диспепсія та нудота
b. Сухий кашель
c. Зниження артеріального тиску
d. Біль в епігастрії
*e. Гіпертензивний криз

29. Укажіть аналіз, за результатами якого лікарські засоби розподіляють на три групи відповідно до річного споживання.
a. XYZ
*b. АВС
c. VEN
d. FMR
e. VED

30. Розподіл рацемічної суміші дозволяє значно покращити фармакокінетичні та фармакодинамічні характеристики лікарського засобу. Рацемічним ізомером якого препарату є левофлоксацин?
a. Ципрофлоксацину
b. Геміфлоксацину
*c. Офлоксацину
d. Норфлоксацину
e. Левоцетиризину

31. При потенціометричному визначенні рН згідно з вимогами ДФУ вимірюють різницю потенціалів між двома електродами - індикаторним та електродом порівняння, які занурюються у випробовуваний розчин. Укажіть індикаторний електрод, придатний для цього визначення.
a. Кисневий
*b. Скляний
c. Металічний
d. Платиновий
e. Стандартний

32. Яку водну витяжку готують із суміші рослинного матеріалу та води, настоюють на киплячій водяній бані впродовж 30 хв, потім 10 хв охолоджують, проціджують і доводять до необхідного об'єму очищеною водою?
a. Густий екстракт
b. Рідкий екстракт
c. Настойку
d. Настій
*e. Відвар

33. Яку з нижченаведених лікарських речовин завжди дозують за масою під час приготування лікарських форм?
a. Настойку валеріани
b. Спирт етиловий
c. Воду очищену
*d. Гліцерин
e. Кислоту хлористоводневу

34. За якими принципами здійснюється розподіл постачання медичного майна військовим частинам Збройних Сил України в мирний час?
a. За рівнем забезпеченості гуманітарною допомогою від міжнародних постачальників у плановому порядку
b. За пріоритетністю обласних центрів без урахування логістичних шляхів у плановому порядку
c. За територіальними громадами з урахуванням їх наближеності до кордону країни у позаплановому порядку
*d. За територіальним принципом у плановому порядку з поєднанням централізованого та децентралізованого постачання
e. За географічно-кліматичними зонами з урахуванням децентралізації постачання у позаплановому порядку

35. Які лікарські засоби за міжнародними непатентованими назвами передбачені для комплектації набору таблеток (Pill pack) у складі аптечок медичних загальновійськових індивідуальних (АМЗІ)?
*a. Парацетамол, мелоксикам, левофлоксацин
b. Мелоксикам, лопераміду гідрохлорид, екстракт валеріани
c. Мелоксикам, лоратадин, вугілля активоване
d. Левофлоксацин, амброксол, лопераміду гідрохлорид
e. Парацетамол, вугілля активоване, амброксол

36. Укажіть результат застосування амоксициліну для пацієнтки з діагнозом: тонзиліт, яка приймає комбіновані оральні контрацептиви.
a. Підвищення антибактеріальної ефективності
b. Зниження антибактеріальної ефективності
c. Підвищення ефективності контрацепції
*d. Зниження ефективності контрацепції
e. Підвищення ефективності антибактерійної терапії та контрацепції

37. Яким методом проводять визначення кількісного вмісту ефірної олії у деревію траві відповідно до вимог ДФУ?
a. Спектрофотометрії
b. Колориметрії
c. Титриметрії
*d. Перегонки з водяною парою
e. Гравіметрії

38. Фармацевт готує мікстуру, до складу якої входить натрію бромід, настойка валеріани та вода. Яку кількість концентрованого розчину натрію броміду 20% (1:5) використає спеціаліст, якщо кількість сухої речовини становить 3,0 г?
a. 50 мл
b. 10 мл
c. 30 мл
*d. 15 мл
e. 5 мл

39. Який із факторів знижує рівень зацікавленості фахівця в активізації власних зусиль та прояву ініціативності для досягнення мети діяльності організації?
a. Збіг цілей фахівця та організації
b. Розширення кола повноважень
c. Чітко визначені ключові показники ефективності діяльності
d. Корпоративна система професійного розвитку
*e. Невизнання досягнутих успіхів

40. Залежно від того, яка організація приймає стандарти, вони поділяються на міжнародні, регіональні та національні. Дайте визначення поняттю "національний стандарт".
a. Документ, що містить систематизований звід або перелік будь-яких об'єктів і дає змогу віднайти об'єкт за новим позначенням
b. Стандарт, прийнятий міжнародною організацією зі стандартизації та доступний для широкого кола користувачів
c. Регіональний стандарт, прийнятий європейською організацією зі стандартизації
d. Документ, що встановлює правила, настанови чи характеристики щодо діяльності або її результатів
*e. Стандарт, прийнятий національним органом стандартизації та доступний для широкого кола користувачів

41. Кількісне визначення калію хлориду в субстанції, згідно з вимогами ДФУ, проводять методом осаджувального титрування з потенціометричною фіксацією кінцевої точки титрування. Який розчин є титрантом у цьому методі?
a. Калію нітрату
b. Кислоти азотної
*c. Срібла нітрату
d. Амонію тіоціанату
e. Кислоти хлористоводневої

42. Пацієнт віком 42 роки з ревматоїдним артритом в анамнезі має виразкову хворобу дванадцятипалої кишки. Який лікарський засіб із групи НПЗЗ можна йому рекомендувати?
*a. Целекоксиб
b. Напроксен
c. Диклофенак
d. Ацетилсаліцилову кислоту
e. Iндометацин

43. До аптеки звернувся відвідувач зі скаргами на кашель із утрудненим відходженням мокротиння. Який лікарський засіб із нижченаведених можна порекомендувати йому для симптоматичного лікування продуктивного кашлю?
a. Глауцин
b. Бутамірат
c. Преноксдіазин
*d. Ацетилцистеїн
e. Кодеїн

44. Який наслідок чекає на завідувача аптеки через відсутність організаційного механізму управління системою адаптації персоналу або його декларативний характер?
*a. Високий рівень плинності кадрів, швидке звільнення нових співробітників
b. Визнання і сприйняття новим співробітником норм і цінностей колективу
c. Налагоджена система нематеріальної мотивації
d. Прийняття новим співробітником своєї соціальної ролі у колективі
e. Зниження витрат, необхідних для введення нового співробітника в справи

45. Який лікарський засіб із нижченаведених можна порекомендувати вагітній жінці для усунення симптомів печії?
a. Вісмуту субцитрат
b. Алюмінію гідроксид
c. Омепразол
d. Алюмінію фосфат
*e. Натрію альгінат

46. Яка побічна реакція може розвинутися під час тривалого застосування алюмінійвмісних антацидів у пацієнтів із нирковою недостатністю?
a. Дисбактеріоз
b. Сухий кашель
*c. Енцефалопатія
d. Гіперфосфатемія
e. Діарея

47. Яка з команд медицини катастроф, що створені у складі центрів екстреної медичної допомоги та медицини катастроф, залучається до надання екстреної (швидкої) медичної допомоги постраждалим на місці події та їх медичної евакуації на догоспітальному етапі надання медичної допомоги?
*a. Команда медицини катастроф першого типу
b. Команди медицини катастроф різних типів
c. Команда медицини катастроф шостого типу
d. Команда медицини катастроф другого типу
e. Бригада швидкої екстреної (швидкої) медичної допомоги

48. Пацієнт віком 70 років хворіє на артеріальну гіпертензію та доброякісну гіперплазію передміхурової залози. Який препарат із групи антигіпертензивних лікарських засобів є препаратом вибору для цього пацієнта?
a. Лізиноприл
b. Бісопролол
c. Клонідин
*d. Доксазозин
e. Ірбесартан

49. Під час контролю якості тирлича коренів виконується випробування "Показник гіркоти". Оскільки визначення проводиться різними експертами, то використовують розчин порівняння для розрахунку коефіцієнта кореляції експертів. Укажіть речовину, яка застосовується для приготування цього розчину.
a. Фруктози дигідрат
b. Глюкози моногідрат
*c. Хініну гідрохлорид
d. Натрію хлорид
e. Лимонна кислота

50. Під час випробувань ацетилсаліцилової кислоти встановлено, що 1 г цієї субстанції розчиняється в 5 мл етанолу 96%. Яка розчинність ацетилсаліцилової кислоти відносно розчинника згідно з Державною Фармакопеєю України?
a. Дуже легкорозчинна
b. Помірно розчинна
c. Малорозчинна
d. Частково розчинна
*e. Легкорозчинна

51. До складу якої з нижченаведених рослин входять фітоестрогени?
a. Горицвіт весняний
b. Барвінок рожевий
c. Ефедра хвощова
d. Бузина чорна
*e. Хміль звичайний

52. Укажіть спосіб уведення атропіну сульфату до основи, яка містить ланолін і вазелін, під час виготовлення мазі за рецептом лікаря.
a. Розчиняють у всій основі
*b. Розчиняють у мінімальній кількості води, емульгують ланоліном
c. Розчиняють у спирто-водо-гліцериновій суміші (1:6:3) незалежно від прописаної кількості
d. Розчиняють у частині основи
e. Додають у вигляді порошку, подрібненого до максимального ступеня дисперсності

53. Начальнику медичної служби військової частини в кінці фінансового року необхідно запланувати витребування медичного майна та техніки на наступний рік у мирний час. Як він буде здійснювати витребування медичного майна та техніки?
a. На підставі фактичних запитів військових частин
b. За власним бажанням військових частин
c. З урахуванням потреб та можливостей здійснення замовлень медичного майна
d. За фактичною потребою та з урахуванням їх забезпеченості до кінця року
*e. На підставі норм постачання та забезпеченості медичним майном на початок року

54. Укажіть час розпадання гранул шипучих під час проведення фармако-технологічних досліджень згідно з вимогами ДФУ.
a. До 60 хв
b. До 15 хв
c. До 30 хв
*d. До 5 хв
e. До 45 хв

55. Який економічний показник дозволяє оцінити ефективність торгово-фінансової та виробничої діяльності аптеки?
*a. Рентабельність
b. Сальдо
c. Інкрементальний показник
d. Торговельні накладення
e. Товарообіговість

56. Фармацевт віком 59 років раптово втратив свідомість. Діагностовано ознаки клінічної смерті. Із яких дій потрібно починати реанімаційні заходи?
*a. Виконання зовнішнього масажу серця
b. Виконання конікотомії
c. Застосування потрійного прийому Сафара
d. Уведення аміодарону чи лідокаїну
e. Уведення атропіну та адреналіну

57. Яку домедичну допомогу потрібно надати потерпілому, якщо він має ознаки обструкції стороннім тілом, але може говорити, кашляти, дихати?
a. При кровотечі у плевральній порожнині
b. При підозрі на повну асфіксію
*c. При порушенні прохідності верхніх дихальних шляхів
d. При підозрі на кульове поранення шиї
e. При струсі головного мозку

58. В аптечній технології лікарських засобів існують особливі (утруднені) випадки виготовлення водних розчинів. Укажіть умови розчинення кристалів міді сульфату у воді.
*a. Подрібнюють із невеликою кількістю води перед розчиненням
b. Розчиняють у насиченому розчині калію йодиду
c. Під час розчинення додають натрію гідрокарбонат
d. Розчиняють у гарячій воді
e. Розчиняють у попередньо профільтрованій чи процідженій воді

59. Із якою з фармакопей світу гармонізована будова Державної Фармакопеї України 2-го видання?
a. Фармакопеєю США
b. Фармакопеєю Німеччини
*c. Європейською Фармакопеєю
d. Британською Фармакопеєю
e. Японською Фармакопеєю

60. Який метод амортизації доцільно застосовувати до основних засобів, що в міру їх використання протягом корисного терміну зношуються рівномірно?
a. Кумулятивний
b. Зменшення залишкової вартості
*c. Прямолінійний
d. Прискореного зменшення залишкової вартості
e. Виробничий

61. За вмістом якої групи біологічно активних речовин проводять стандартизацію собачої кропиви трави згідно з вимогами ДФУ?
a. Кумаринів
b. Алкалоїдів
*c. Флавоноїдів
d. Ефірних олій
e. Полісахаридів

62. У яких умовах повинні зберігатися дієтичні добавки в аптечному закладі?
a. У темному місці
b. У сухому місці
c. Разом із рослинною сировиною
d. Разом із іншими лікарськими засобами
*e. Окремо від іншої продукції

63. Таблетки розчинні - це таблетки, які перед застосуванням розчиняються у воді. За яких умов потрібно досліджувати ці таблетки на розпадання?
a. Рідке середовище - фосфатний буферний розчин рН=6,8, температура 15-25^oС
b. Рідке середовище - вода, температура 45-50^oС
*c. Рідке середовище - вода, температура 15-25^oС
d. Рідке середовище - кислота оцтова, температура 15-25^oС
e. Рідке середовище - розчин кислоти хлористоводневої, температура 15-25^oС

64. Яка з нижченаведених речовин буде утворювати суспензійну мазь із вазелін-ланоліновою основою (1:1)?
a. Протаргол
b. Олія оливкова
c. Ментол
*d. Ксероформ
e. Танін

65. До аптеки звернувся постійний відвідувач віком 69 років зі скаргами на сухий кашель. Фармацевт помітив, що цей відвідувач регулярно отримує в аптеці еналаприл за програмою "Доступні ліки". Що має зробити фармацевт?
a. Запропонувати парові інгаляції
b. Замінити самостійно еналаприл на інший лікарський засіб із цієї групи
c. Порекомендувати ліки від сухого кашлю
*d. Спрямувати відвідувача до лікаря для корекції антигіпертензивної терапії
e. Здійснити самостійно корекцію дози еналаприлу в бік зменшення

66. Який жарознижувальний лікарський засіб є препаратом вибору для дитини віком 7 місяців?
a. Німесулід (порошок)
b. Ібупрофен (капсули)
c. Ацетилсаліцилова кислота (таблетки)
*d. Парацетамол (суспензія)
e. Парацетамол (таблетки)

67. Згідно із Законом України "Про лікарські засоби", незареєстровані лікарські засоби дозволено ввозити на митну територію України, якщо вони у встановленому порядку дозволені до застосування на території США або держав-членів ЄС і розроблені для лікування особливих патологій. Для лікування яких захворювань можна ввозити такі ліки?
a. Онкологічних
*b. Рідкісних (орфанних)
c. Тропічних (малярії)
d. Гастроентерологічних
e. Неврологічних

68. У рецептурно-виробничому відділі аптеки готують супозиторії методом виливання. Яку гідрофобну супозиторну основу використає фармацевт?
a. Желатинно-гліцеринову основу
b. Поліетиленоксидну основу
*c. Бутирол
d. Масло лавра черешкового
e. Масло какао

69. Хто затверджує перелік життєво необхідного та найбільш важливого медичного майна, що утримується на медичних складах для забезпечення військ у надзвичайних ситуаціях мирного часу, згідно з Порядком постачання медичного майна Збройним Силам України в мирний час?
a. Начальник генерального штабу
*b. Начальник служби забезпечення медичним майном
c. Начальник Держлікслужби з лікарських засобів
d. Військовий лікар
e. Начальник військово-польової аптеки

70. Для прийняття рішення про вибір методу лікування лікар зупинився на інформації, що ґрунтується на думці експертів. Якому рівню відповідає ця інформація згідно із засадами доказової медицини?
*a. Невизначена достовірність - D
b. Обмежена достовірність - С
c. -
d. Помірна достовірність - В
e. Висока достовірність - А

71. Які дії заборонені для підтримання ліцензіатом відповідності санітарного стану приміщень та устаткування аптеки вимогам санітарно-протиепідемічного режиму аптечних закладів?
a. Використання окремого інвентаря
b. Застосуванням мийних засобів
*c. Сухе прибирання
d. Дератизація
e. Дезінфекція

72. Асистент фармацевта готує порошки, до складу яких входить натрію тетраборат. Укажіть особливість його введення до цієї лікарської форми.
a. Застосовують для затирання пор ступки
b. Додають в останню чергу
c. Використовують тритурацію
d. Застосовують метод "тришаровості"
*e. Розтирають зі спиртом етиловим

73. Згідно з чинним законодавством екстемпоральні лікарські засоби підлягають внутрішньоаптечному контролю. Під час якого виду контролю проводиться перевірка загальної маси або об'єму лікарської форми?
*a. Фізичного
b. Письмового
c. Органолептичного
d. Опитувального
e. Хімічного

74. Пацієнту з обструктивним бронхітом лікар призначив антибіотик із групи фторхінолонів, а також порекомендував на тлі їх прийому вживати велику кількість рідини - до 2-3 л на добу. Укажіть причину цієї рекомендації.
a. Для запобігання кумуляції лікарського засобу
b. Для кращого всмоктування препарату
c. Для отримання швидшого ефекту від препарату
*d. Для запобігання утворенню голкоподібних кристалів у канальцях нирок
e. Для попередження гепатотоксичності препарату

75. Укажіть перелік лікарських засобів, які відпускаються без рецепта для симптоматичного лікування болю в горлі.
*a. Амбазон, Гексетидин, Декаметоксин
b. Ацетилсаліцилова кислота, Парацетамол, Метамізол натрію
c. Ксилометазолін, Оксиметазолін, Трамазолін
d. Амброксол, Бромгексин, Карбоцистеїн
e. Сульфатіазол, Сульфаніламід, Хлорамфен

76. Згідно з Настановою "Лікарські засоби. Належна практика зберігання", умови зберігання лікарських засобів (ЛЗ) повинні відповідати зазначеній у маркуванні інформації, яка враховує температуру зберігання та відносну вологість. Результати яких досліджень є основою для визначення умов зберігання?
a. Сертифікація процесу
*b. Випробування стабільності ЛЗ
c. Валідація методик
d. Прекваліфікація виробництва
e. Кваліфікація фахівців

77. Укажіть лікарську форму для зовнішнього застосування, що містить суму рослинних екстрактів, диспергованих у липкій основі на основі каучуку, нанесеній на тканинні стрічки, і чинить місцеву дію.
*a. Пластир нашкірний
b. Гідрогель
c. Ліпофільний гель
d. Крем ліпофільний
e. Припарка

78. Який лікарський засіб із нижченаведених є найефективнішим для лікування оперізувального герпесу (Herpes zoster)?
a. Тилорон
b. Специфічний імуноглобулін
c. Інтерферон
d. Римантадин
*e. Валацикловір

79. Як називаються особи, що під час бойових дій отримали поранення, ураження чи захворювання, за станом здоров'я втратили боєздатність чи працездатність не менше ніж на одну добу та потрапили в медичні пункти або лікувальні заклади?
a. -
b. Загальні втрати особового складу військ
c. Незворотні втрати особового складу військ
*d. Бойові санітарні втрати
e. Небойові санітарні втрати

80. Наступного дня після виготовлення суспензії фармацевт помітив осідання твердих часток. Під час збовтування суспензія відновила свої властивості як гетерогенна система. Як називається цей процес?
a. Кінетична нестійкість
b. Коалесценція
c. Термодинамічна стійкість
d. Інверсія
*e. Ресуспендованість

81. Укажіть лікарську форму, що є густою рідиною або драглеподібною масою, яка плавиться за температури тіла.
a. Суспензія
*b. Лінімент
c. Мазь
d. Паста
e. Емульсія

82. Укажіть із нижченаведених лікарських засобів антибіотик полієнового ряду для лікування системних і локалізованих мікозів (кандидозів).
a. Клотримазол
b. Амікацин
c. Азитроміцин
d. Лінкоміцин
*e. Ністатин

83. Відповідно до вимог чинного законодавства, фінансова звітність підприємства складається з п'яти обов'язкових документів. У якому з них буде відображено довгостроковий кредит аптечного закладу?
a. Примітках до фінансової звітності
b. Звіті про власний капітал
c. Звіті про фінансові результати
d. Звіті про рух грошових коштів
*e. Балансі підприємства

84. Фармацевт виготовляє офтальмологічний лікарський засіб. Які допоміжні речовини використовує спеціаліст із метою запобігання контамінації та розмноження мікроорганізмів у ліках?
*a. Консерванти
b. Солюбілізатори
c. Стабілізатори
d. Пролонгатори
e. Розчинники

85. Яка ознака з нижченаведених характерна для відкритого перелому кісток кінцівки?
a. Припухлість у ділянці ураження
b. Гематома в ділянці перелому
c. Зміна довжини кінцівки
*d. Кровотеча з рани
e. -

86. Який аналіз провів спеціаліст фармацевтичного підприємства, здійснивши порівняльні дослідження внутрішнього середовища і зовнішніх умов, проаналізувавши сильні та слабкі сторони, можливості та загрози?
a. АВС
b. VEN
c. VED
*d. SWOT
e. PEST

87. Яку процедуру потрібно застосувати при формуванні груп для проведення клінічного дослідження лікарського засобу, що дозволить мінімізувати  систематичні помилки та упередженість дослідника?
a. Формалізацію
*b. Рандомізацію
c. Індивідуалізацію
d. Абстрагування
e. Валідацію

88. До аптеки звернувся пацієнт зі скаргами на діарею і попросив відпустити йому лопераміду гідрохлорид у таблетках. Укажіть протипоказання до застосування лопераміду.
a. Діарея мандрівників
b. Гостра діарея
*c. Кров'яниста діарея
d. Хронічна діарея
e. Водяниста діарея

89. Яку з нижченаведених допоміжних речовин можна застосовувати як антифрикційну речовину під час виготовлення таблеток?
a. Ацетилфталілцелюлозу
b. Натрію гідрокарбонат
c. Воду очищену
d. Ксиліт
*e. Тальк

90. Уміст якої групи біологічно активних речовин повинен контролювати фахівець у лікарській рослинній сировині "Дуба кора" згідно з вимогами ДФУ?
a. Полісахаридів
b. Флавоноїдів
*c. Танінів
d. Алкалоїдів
e. Гідроксикоричних кислот

91. Пацієнту для лікування сечокам'яної хвороби, спричиненої уратними каменями, призначено препарат, механізм дії якого пов'язаний зі здатністю інгібувати фермент ксантиноксидазу. Укажіть цей препарат.
a. Фуразидин
b. Ципрофлоксацин
c. Домперидон
d. Урсодезоксихолева кислота
*e. Алопуринол

92. Пацієнту призначено антидепресант, основним компонентом якого є сухий екстракт із трави звіробою. Про можливе виникнення якого побічного ефекту потрібно попередити пацієнта?
a. Гепатотоксичність
*b. Фотосенсибілізацію
c. Зниження артеріального тиску
d. Нефротоксичність
e. Порушення слуху

93. Який центральний орган виконавчої влади реалізує державну політику у сфері контролю якості та безпеки лікарських засобів?
a. Державний експертний центр
b. Всесвітня організація охорони здоров'я
*c. Державна служба України з лікарських засобів та контролю за наркотиками
d. Український науковий фармакопейний центр якості лікарських засобів
e. Міністерство охорони здоров'я України

94. Яку концентрацію спирту етилового використає фармацевт для виготовлення 1%-го розчину левоміцетину спиртового?
a. 90%
*b. 70%
c. 60%
d. 96%
e. 95%

95. Фармацевт готує супозиторії методом викачування. Пропис містить екстракт красавки, стрептоцид, іхтіол та основу. Завдяки якій речовині, що входить до складу пропису та має склеювальні властивості, супозиторну масу готують без пластифікатора?
a. Бутиролу
b. Маслу какао
c. Стрептоциду
d. Екстракту красавки
*e. Іхтіолу

96. Уміст магнію хлориду гексагідрату згідно з вимогами ДФУ визначають методом прямого комплексонометричного титрування. Укажіть титрант цього методу.
a. Натрію гідроксид
b. Калію гідроксид
*c. Натрію едетат
d. Калію бромід
e. Калію хлорид

97. Під час обстеження немовляти лікар-неонатолог виявив передчасне закриття артеріальної (Боталової) протоки та легеневу гіпертензію. Відомо, що в ІІІ триместрі вагітності жінка скаржилася на біль у спині та для полегшення стану приймала піридоксин, парацетамол, індометацин, фуросемід, ціанокобаламін. Який із призначених препаратів міг спровокувати дефект?
a. Ціанокобаламін
b. Піридоксин
*c. Індометацин
d. Фуросемід
e. Парацетамол

98. Дисперсну фазу косметичних гелів формують гелеутворювачі. Яка з нижченаведених речовин належить до природних рослинних гелеутворювачів?
*a. Пектин
b. Желатин
c. Натрій карбоксиметилцелюлоза
d. Декстран
e. Колаген

99. На які види поділяють медичне майно відповідно до облікової класифікації та Наказу Міністерства оборони України "Про затвердження Порядку постачання медичного майна Збройним Силам України в мирний час"?
a. Апаратне та інструментальне
b. Фармацевтичне та лікувальне
c. Лабораторне та санітарно-господарче
d. Спеціальне та споживче
*e. Інвентарне та витратне

100. До проявів якої негативної реакції чи наслідку може призвести застосування масляних розчинів назальних крапель для симптоматичного лікування алергії в дітей до 2-х років?
a. Розвиток порушень серцевого ритму
*b. Потрапляння їх у легені та розвиток пневмонії
c. Підвищення артеріального тиску
d. Кандидозу верхніх дихальних шляхів
e. Виникнення закрепу

101. Яку форму документації мають використати фармацевти, асистенти фармацевта усіх закладів охорони здоров'я незалежно від форм власності для повідомлення про будь-які випадки побічних реакцій лікарських засобів, вакцини, туберкуліну, відсутності ефективності лікарських засобів та несприятливих подій після імунізації/туберкулінодіагностики?
a. Бланк-замовлення
b. Ф-3
*c. Карту-повідомлення
d. Касовий ордер
e. Ф-1

102. На який мікроорганізм спрямована дія кларитроміцину, що призначили пацієнту з виразкою пілоричного відділу шлунка?
a. Haemophilus influenzae
b. Mycoplasma pneumoniae
c. Streptococcus pneumoniae
d. Chlamydia pneumoniae
*e. Helicobacter pylori

103. Яким чином визначається однорідність супозиторіїв екстемпорального виготовлення?
a. Візуально на поперечному зрізі
b. Мікроскопічно
*c. Візуально на поздовжньому зрізі
d. За допомогою ситового аналізу
e. Рефрактометрично

104. Із якими біологічно активними речовинами, що містяться в корі крушини, пов'язаний проносний ефект препаратів цієї лікарської рослинної сировини?
a. Полісахаридами
b. Кумаринами
c. Ксантонами
d. Простими фенолами
*e. Антраценпохідними

105. Який метод застосовують у фармацевтичній промисловості під час виготовлення м'яких желатинових капсул без шва?
a. Нашарування
*b. Крапельний
c. Занурення
d. Пресування
e. Плівковий

106. Укажіть косметичний засіб, що використовується для очищення шкіри від забруднень та злущування ороговілих клітин із поверхні шкіри.
a. Тонік
b. Пінка
*c. Скраб
d. Гель
e. Віск

107. Під час надзвичайної ситуації у зоні дій медична рота бригади потребує організації ефективного медичного постачання. Яка структурна одиниця медичного постачання медичної роти буде відповідальна за ці завдання?
a. Аптека медичного пункту та евакуаційний взвод
b. Аптека медичного пункту та пункт управління
c. Аптека медичної роти та стабілізаційний пункт медичної роти
d. Склад і пересувна ремонтна група
*e. Аптека медичної роти та медичний склад

108. До якої категорії можна віднести очний імплант, матриця якого складається із кополімерів молочної та гліколевої кислоти, після введення поступово розчиняється і вивільнює активні фармацевтичні інгредієнти та не потребує видалення?
a. Осмотичні
b. Нерозчинні
c. Дифузійні
d. Мінімси
*e. Біорозчинні

109. Укажіть із нижченаведеного переліку лікарську рослинну сировину, що містить ненасичені жирні кислоти та використовується для профілактики атеросклерозу.
*a. Гарбуза насіння
b. Вільхи супліддя
c. Дягелю кореневища
d. Кропу плоди
e. Ехінацеї трава

110. Який вид контролю здійснює уповноважена особа аптеки під час надходження лікарських засобів від постачальника?
a. Фізичний
b. Контроль при відпуску
*c. Візуальний
d. Хімічний
e. Опитувальний

111. Який лікарський засіб для симптоматичного лікування сезонного алергічного риніту належить до глюкокортикостероїдів місцевого застосування?
a. Нафазолін
b. Фенілефрин
*c. Беклометазон
d. Азеластин
e. Ксилометазолін

112. Під час візиту до лікаря-стоматолога з приводу видалення зуба у пацієнта після застосування місцевої анестезії розвинувся анафілактичний шок. Який лікарський засіб міг спричинити таку прогнозовану побічну реакцію?
a. Лінкоміцин
b. Лансопразол
*c. Лідокаїн
d. Ловастатин
e. Лізиноприл

113. Укажіть періодичність зміни технологічного одягу та взуття працівниками аптечного закладу.
a. Не рідше ніж 1 раз на місяць
b. Не рідше ніж 1 раз на 10 днів
c. Не рідше ніж 1 раз на тиждень
d. Не рідше ніж 2 рази на місяць
*e. Не рідше ніж 2 рази на тиждень

114. У якому співвідношенні потрібно приготувати настій кореня алтеї, якщо в рецепті не зазначена кількість сировини?
a. 1:5
b. 1:30
*c. 1:20
d. 1:1
e. 1:10

115. Яку лікарську рослинну сировину з нижченаведеного можна рекомендувати пацієнту як відхаркувальний засіб?
a. Шипшини плоди
b. Розторопші плоди
c. Вільхи супліддя
*d. Подорожника великого листя
e. Буркуну траву

116. Із якою метою під час надання домедичної та першої медичної допомоги використовується "оклюзійна торакальна пов'язка (наліпка) на гелевій основі з клапаном (або без клапана)", що передбачена Переліком лікарських засобів та медичних виробів, які повинні бути в складі аптечок медичних загальновійськових індивідуальних?
a. Зупинки масивної зовнішньої кровотечі при вогнепальному пораненні голови
b. Знерухомлення кінцівки при відкритих переломах, де зламана кістка виступає назовні
c. Зменшення тепловтрат чи перегрівання людського тіла в екстрених випадках
d. Транспортної іммобілізації кінцівки при частковій ампутації
*e. Перешкоджання потраплянню повітря в рану при зовнішньому відкритому пневмотораксі

117. Яку особливість фенолу кристалічного фармацевт повинен враховувати під час виготовлення олійного розчину?
a. Швидко відважувати на пергаментному папері, тому що ця речовина летка та її пари здатні діяти на метал
b. Відважувати на пергаментному папері, тому що ця речовина залишає забарвлений слід
c. Розчиняти за низької температури
d. Розчиняти за високої температури
*e. Відважувати на пергаментному папері, уникаючи торкання пальцями (можливі опіки)

118. Який лікарський засіб із групи інгібіторів АПФ рекомендовано використовувати як засіб "швидкої допомоги" при гіпертонічному кризі до прибуття бригади екстреної (швидкої) медичної допомоги?
*a. Каптоприл
b. Ніфедипін
c. Нітрогліцерин
d. Фуросемід
e. Амлодипін

119. Обсяг реалізації лікарського засобу "Анальгін таб. №10" падає, прибуток знижується, товар продається зі збитком. У якій фазі життєвого циклу перебуває товар?
a. Насичення
*b. Спадання
c. Зростання
d. Розвитку та випробувань
e. Зрілості

120. До аптеки звернулася жінка з алергічним ринітом. Вона працює диспетчером в аеропорту, має шлуночкову тахіаритмію і зараз приймає кетоконазол. Укажіть найоптимальніший антигістамінний засіб у цьому разі.
a. Хлоропірамін
b. Азеластин
c. Левоцетиризин
*d. Фексофенадин
e. Лоратадин

121. Асистент фармацевта готує дерматологічну суспензію, що містить сірку. Укажіть стабілізатор для цієї лікарської форми.
*a. Калійне мило
b. Метилцелюлоза
c. Ксантинова камедь
d. Желатоза
e. Твін-80

122. У монографії ДФУ "Цефотаксим для ін'єкцій" описано приготування випробовуваного розчину у воді, вільній від вуглецю діоксиду, і вказано, що одержаний розчин має бути прозорим. Укажіть речовину, з якою фахівець має порівняти одержаний розчин, щоб виконати це випробування.
a. Пентанол
b. Гліцин
c. Етанол
*d. Вода
e. Гідразин

123. На яких територіях заборонено провадити господарську діяльність із реалізації лікарських засобів через мобільні аптечні пункти?
a. У межах територій, де ведуться активні бойові дії, за переліком, затвердженим Мінреінтеграції
b. У сільській місцевості у разі відсутності аптечного пункту
c. У межах територій, на яких уведено надзвичайний стан, на період надзвичайного стану
d. У сільській місцевості у разі відсутності аптеки
*e. В обласних центрах та містах на території України з кількістю населення понад 100 тисяч осіб

124. Застосування якого з нижченаведених антибіотиків може викликати побічну дію - синдром "червоної людини"?
a. Рифампіцину
*b. Ванкоміцину
c. Стрептоміцину
d. Доксицикліну
e. Азитроміцину

125. Який термін дії електронного рецепта, виписаного на рецептурному бланку №3 (ф-3), на наркотичні (психотропні) лікарські засоби?
a. 30 календарних днів
b. 60 календарних днів
c. 20 календарних днів
d. 15 календарних днів
*e. 10 календарних днів

126. До аптеки надійшов рецепт, що містить фармацевтичну несумісність: begin Sulfuris 1,0 Olei Ricini 10,0 Spiritus aethylici 70% 20 ml Misce. Da. Signa: Наносити на уражені ділянки. Укажіть вид фармацевтичної несумісності.
a. Розшарування емульсії
b. Хімічна взаємодія
*c. Незмішуваність інгредієнтів
d. Нерозчинність інгредієнтів
e. Коагуляція колоїдної системи

127. До лабораторії фармацевтичної компанії надійшла субстанція "Дилтіазему гідрохлорид". Який реактив використовують для аналізу цієї речовини на наявність домішки важких металів?
a. Калію тетрайодомеркурат
*b. Тіоацетамід
c. Дифеніламін
d. Гідроксихінолін
e. Тіогліколева кислота

128. Надання фармацевтичної послуги ґрунтується на двох підходах: "фокус на товар (лікарські засоби)" та "фокус на пацієнта". Яка основна мета фармацевтичної послуги під час реалізації підходу "фокус на пацієнта"?
a. Відпуск лікарських засобів
b. Підвищення виручки
c. Залучення більшої кількості відвідувачів
d. Прибуток
*e. Здоров'я пацієнта

129. Яка побічна реакція найчастіше виникає під час застосування антацидів, що містять магній?
a. Нефротоксичність
b. Закреп
c. Гепатотоксичність
*d. Послаблююча дія
e. Агранулоцитоз

130. Укажіть речовину, під час виготовлення водного розчину якої, як розчинник використовують свіжоотриману, попередньо профільтровану, воду очищену.
a. Натрію хлорид
b. Кислота борна
*c. Калію перманганат
d. Міді сульфат
e. Етакредину лактат

131. До аптеки звернувся чоловік віком 25 років із застудою, основним симптомом якої є біль у горлі. Яку із нижченаведених скарг можна вважати "загрозливим" симптомом?
a. Незначна слабкість
b. Підвищення температури тіла до субфебрильної
*c. Порушення ковтання
d. Нежить
e. Сухий помірний кашель

132. Пацієнт знаходиться в інфекційному відділенні в тяжкому стані. До одержання результатів бактеріологічного аналізу йому призначили цефтріаксон в/в 2 рази на день по 1,0 г. До якої фармакологічної групи належить цей лікарський засіб?
a. Пеніциліни
*b. Цефалоспорини
c. Карбапенеми
d. Монобактами
e. Аміноглікозиди

133. До аптеки звернувся відвідувач щодо герпетичного висипу на верхній губі. Укажіть лікарський засіб для етіотропної терапії.
a. Повідон-йод
b. Перметрин
c. Бензилбензоат
d. Оксид цинку
*e. Ацикловір

134. Як можна класифікувати трудову адаптацію, що ґрунтується на пристосуванні до керівника та колег чи колективу і відображає загалом систему стосунків між людьми в процесі спільної праці?
a. Вторинна
b. Психофізіологічна
*c. Соціально-психологічна
d. Професійна
e. Первинна

135. Порекомендуйте відвідувачу аптеки антигістамінний препарат для місцевого застосування при алергічному риніті.
a. Протаргол
*b. Азеластин
c. Оксиметазолін
d. Ксилометазолін
e. Нафазолін

136. Відпуск лікарських засобів з аптек може здійснюватися за паперовими або електронними рецептами. Скільки лікарських засобів можна виписати в одному електронному рецепті?
a. П'ять
b. Чотири
*c. Один
d. Три
e. Два

137. Який лікарський засіб використовують для лікування патології новонародженого, зумовленої дефіцитом сурфактанту, і як засіб неонатальної профілактики респіраторного дистрес-синдрому?
*a. Амброксол
b. Глауцин
c. Бромгексин
d. Бутамірат
e. Ацетилцистеїн

138. При якому захворюванні лікар має право виписати рецепт на безоплатний або пільговий відпуск лікарських засобів пацієнту незалежно від основного захворювання?
a. COVID-19
b. Церебральному паралічі
c. Туберкульозі
*d. СНІДу та ВІЛ-інфекції
e. Розсіяному склерозі

139. Для визначення домішок поліциклічних ароматичних вуглеводнів використовують спектрофотометр. Який показник вимірюють цим приладом?
a. Динамічну в'язкість
*b. Оптичну густину
c. Температуру кипіння
d. Температуру плавлення
e. Кут обертання

140. Який показник визначається діленням суми товарообігу на одного працівника середньоспискової чисельності аптеки?
a. Товарообіговість
b. Прибуток
c. Торгові накладення
d. Рентабельність
*e. Продуктивність праці

141. Укажіть речовину, водний розчин якої фармацевт фільтрує гарячим крізь паперовий фільтр.
a. Йод
b. Кислота борна
c. Натрію тетраборат
*d. Кальцію глюконат
e. Міді сульфат

142. Укажіть перелік лікарських засобів, що відпускаються без рецепта для симптоматичного лікування болю у м'язах та спині з групи нестероїдних протизапальних та протиревматичних засобів для місцевого застосування.
a. Хлорамфенікол, Декаметоксин, Кислота мефенамінова
*b. Ібупрофен, Індометацин, Німесулід
c. Гепарин, Троксерутин, Есцин
d. Сульфадіазин срібла, Сульфатіазол, Сульфаніламід
e. Кислота ацетилсаліцилова, Метамізол натрію, Парацетамол

143. Хто здійснює керівництво службою медицини катастроф - особливим видом аварійно-рятувальних служб, формування та працівники яких атестовані для надання екстреної (швидкої) медичної допомоги постраждалим безпосередньо в зоні надзвичайної ситуації та внесені до відповідних реєстрів аварійно-рятувальних служб?
*a. Міністерство охорони здоров'я України
b. Український науково-практичний центр екстреної медичної допомоги та медицини катастроф МОЗ України
c. Органи місцевого самоврядування
d. Центр екстреної медичної допомоги та медицини катастроф
e. Суб'єкт національного рівня координації функціонування служби медицини катастроф

144. Яка побічна реакція може виникнути у разі тривалого застосування антигістамінних лікарських засобів першого покоління?
a. Гіперреактивність
*b. Тахіфілаксія
c. Тератогенна дія
d. Канцерогенна дія
e. Ідіосинкразія

145. Законодавство України регламентує порядок відпуску лікарських засобів та супутніх товарів з аптечних закладів. Якій групі населення заборонено продаж та доставка ліків?
a. Особам похилого віку
*b. Дітям до 14 років
c. Покупцям із психічними захворюваннями
d. Підліткам 15-18 років
e. Заборону не встановлено

146. Згідно із законом України "Про лікарські засоби" в Україні лікарські засоби (ЛЗ) допускаються до застосування після їхньої державної реєстрації. Укажіть ЛЗ, які не підлягають державній реєстрації відповідно до цього Закону.
a. Промислово виготовлені в Україні для експортування
*b. Виготовлені в аптеці на замовлення лікувально-профілактичного закладу
c. Увезені в Україну імпортні ЛЗ для реалізації на вітчизняному ринку
d. Промислово виготовлені в Україні для лікування онкологічних хворих
e. Промислово виготовлені в Україні для лікування орфанних захворювань

147. Укажіть ефірну олію, основним компонентом якої є цинеол.
*a. Евкаліптова
b. Лимонна
c. Лавандова
d. М'ятна
e. Шавлієва

148. Яка форма кредитування передбачає можливість видачі й погашення кредиту декількома частинами (траншами) у межах встановленого ліміту та в зручному режимі для ведення бізнесу позичальника?
a. Овердрафт
*b. Кредитна лінія
c. Кредит на купівлю транспорту
d. Строковий кредит
e. Лізинг

149. Через можливість виникнення яких побічних фармакологічних властивостей фторхінолони протипоказані пацієнтам віком до 14 років?
a. Кардіотоксичних
b. Нефротоксичних
c. Гепатотоксичних
d. Тератогенних
*e. Хондротоксичних

150. Протягом скількох робочих днів ліцензіат, у разі ліквідації місця провадження господарської діяльності, зобов'язаний подати до органу ліцензування відповідну заяву щодо ліквідації місця провадження господарської діяльності?
a. 20
b. 15
c. 30
*d. 10
e. 60

