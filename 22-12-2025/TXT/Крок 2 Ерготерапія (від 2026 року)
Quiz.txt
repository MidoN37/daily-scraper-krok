1. Пацієнт хворіє на синдром Гійєна-Барре з повним паралічем м'язів тіла. Яку тактику в роботі з цим пацієнтом потрібно застосувати першочергово?
a. Заняття для зміцнення м'язів
b. Заняття для зміцнення м'язів кисті руки
*c. Збільшення пасивного діапазону рухів, позиціонування та ортезування
d. Рівновага та вправи на загальне зміцнення
e. Тренування навичок АDL (активності повсякденного життя)

2. Під час роботи з пацієнтом із контрактурою в колінному суглобі відзначається патологічне кінцеве відчуття "пружинний блок". Які відчуття виникають у пацієнта?
a. Відсутність механічної протидії, проте рух зупиняється через сильний біль
*b. Виникає ефект віддачі при найбільшій амплітуді
c. М'яз рефлекторно зупиняє рух через сильний біль
d. Подібне до нормального, але виникає раніше
e. Подібне до нормального відчуття розтягнення м'яких тканин, проте виникає значно раніше, відчуття віддачі відсутнє

3. Яка навичка не є передумовою навчання самостійного одягання?
a. Достатня амплітуда рухів у суглобах верхніх та нижніх кінцівок
b. Сила плечового поясу та верхніх кінцівок мінімум 3 бали за ММТ
*c. Здатність утримувати рівновагу в положенні стоячи
d. Наявність пальцевого або долонного хапання
e. Здатність утримувати рівновагу в положенні сидячи

4. Яка шкала використовується для оцінки індексу активності повсякденного життя?
a. Шкала Ашфорта
*b. Шкала Бартела
c. Шкала Хачинського
d. Шкала Баллард
e. Європейська шкала інсульту

5. Якою має бути висота ручки чотириопорної палиці для особи після перенесення ГПМК?
a. На висоті ліктя
*b. На висоті згину зап'ястка
c. На висоті середини передпліччя
d. На висоті кінчиків пальців
e. На висоті 1/3 передпліччя

6. Десятирічна дитина скаржиться на біль у спині та швидку втомлюваність. Діагностовано сколіотичну поставу. Який вид лікувального масажу потрібно призначити та яку кількість процедур передбачити?
a. Періостальний, 5-10
b. Сегментарно-рефлекторний, 10-12
c. Сполучнотканинний, 20-25
*d. Класичний, 10-15
e. Точковий, 10-15

7. Чоловік віком 75 років ходить повільно, однак скаржиться, що швидко стомлюється. Який тест можна використати для обстеження пацієнта?
a. Френчай
*b. Шестихвилинний тест ходьби
c. Перевірку за секундоміром
d. Тінетті
e. "Встань та йди"

8. Дитина самостійно утримує положення сидячи в стільці, однак під час спроби виконати будь-яку активну дію спостерігається підвищення тонусу м'язів, приведення та внутрішня ротація ніг. Що може порекомендувати ерготерапевт у цьому разі?
a. Наплічну хустку
b. Циліндр
c. Корсет із еластичними вставками
d. U-подібну ортопедичну подушку
*e. Брючки для сидіння

9. Для діагностики якого захворювання використовують метод ультразвукової денситометрії?
*a. Остеопорозу
b. Сколіозу
c. Спондильозу
d. Остеохондрозу
e. Коксартрозу

10. Вкажіть рівні незалежності в контексті ерготерапії.
*a. Незалежний, під наглядом, з мінімальною допомогою, з середньою допомогою, із максимальною допомогою, залежний
b. Незалежний, такий, що потребує допомоги, та залежний
c. Самостійний у виконанні занять та несамостійний у виконанні занять
d. Незалежний та залежний
e. Незалежний, такий, що потребує допомоги чи нагадування, та залежний

11. Яка з нижченаведених характеристик не належить до SMART-цілей, що визначаються для пацієнта?
*a. Соціальна
b. Обмежена в часі
c. Реалістична
d. Вимірювана
e. Специфічна

12. Визначте поняття "виконання заняття" в ерготерапії.
a. Отримання результату від процесу виконання діяльності
b. Процес, коли завдяки вмінням і певним інструментам людина може створити певну річ
*c. Акт реалізації вибраного заняття в результаті динамічної взаємодії між людиною, середовищем та заняттям
d. Залучення до діяльності за допомогою навичок і вмінь
e. Процес практичного застосування теоретичних знань

13. Який вид діяльності не належить до інструментальних активностей повсякденного життя?
a. Прибирання
b. Здійснення покупок
c. Користування транспортом
d. Приготування їжі
*e. Споживання їжі

14. Чоловіку віком 32 роки діагностовано гостре порушення мозкового кровообігу. Пацієнт перебуває в нестабільному стані у відділенні інтенсивної терапії. Коли потрібно розпочати реабілітаційні заходи з цим пацієнтом?
a. Після виписки пацієнта в реабілітаційний центр або відділення
*b. Одразу після стабілізації стану пацієнта у відділенні інтенсивної терапії
c. У відділенні інтенсивної терапії через 7 днів
d. Одразу після інсульту в нестабільному стані
e. Після переведення пацієнта до палати стаціонару

15. Жінка віком 82 роки перебуває на лікуванні в кардіологічному відділенні через перенесений інфаркт міокарда. Пацієнтка повідомляє, що відчуває задишку під час одягання. Яку рекомендацію має надати ерготерапевт?
a. Використовувати одяг без ґудзиків і застібок
*b. Одягаючись, сидіти на краю ліжка
c. Використовувати гачок для застібання ґудзиків сорочки
d. Звертатися по допомогу до сестри медичної
e. Спочатку одягати сорочку на праву верхню кінцівку

16. Що з нижченаведеного повинен зробити ерготерапевт під час першого інтерв'ю з пацієнтом?
a. Проінформувати пацієнта про важливість оцінювання
b. Проінформувати пацієнта про особливості ерготерапевтичних втручань, які пропонуються пацієнту
c. Попросити пацієнта продемонструвати активні рухи верхньої кінцівки
*d. Запитати пацієнта про його інтереси
e. Погодити з пацієнтом цілі ерготерапії

17. Чоловік віком 90 років має остеоартрит правого колінного суглоба. Відчуває труднощі з пересуванням та самообслуговуванням. Ерготерапевт вважає, що пацієнт потребує спеціального обладнання, яке сприятиме підвищенню його безпеки, однак чоловік від усього відмовляється. Які дії ерготерапевта є першочерговими?
a. Обговорити з дружиною пацієнта рекомендоване обладнання
b. Надати рекомендоване обладнання у тимчасове безкоштовне користування
*c. Задокументувати відмову пацієнта від обладнання
d. Знайти можливість для пацієнта придбати рекомендоване обладнання зі знижкою
e. Продовжувати переконувати пацієнта в необхідності обладнання

18. За допомогою якого методу можна визначити здатність пацієнта модифіковувати ходьбу, пов'язану з рухом голови, когнітивними завданнями, зміною її швидкості чи перешкодами?
a. Шестихвилинний тест
b. Десятиметровий тест ходьби
c. Тест "Встань та йди"
d. Індекс Мотрісіті
*e. Динамічний індекс ходьби

19. У пацієнтки діагностовано синдром Броуна-Секара. Яке порушення буде виявлено ерготерапевтом під час первинного оцінювання?
a. Руховий параліч і втрата пропріоцепції на контралатеральній стороні та втрата відчуття болю, температури і дотику на іпсилатеральній стороні нижче від рівня ураження
b. Параліч і повна втрата відчуття болю, температури та дотику нижче від рівня ураження
c. Параліч та біль
*d. Руховий параліч і втрата пропріоцепції на іпсилатеральній стороні та втрата відчуття болю, температури і дотику на контрлатеральній стороні нижче від рівня ураження
e. Параліч і часткова втрата відчуття болю, температури та дотику вище від рівня ураження

20. Які потенційні предиктори відновлення для верхньої кінцівки в осіб з ураженням головного мозку?
a. Активне розгинання великого пальця та згинання плеча в перші 48 год
b. Відсутність спастичності в перші 72 год
*c. Активне розгинання великого пальця та відведення плеча в перші 48 год
d. Активне згинання кисті та згинання передпліччя в перші 72 год
e. Активне згинання пальців у перші 72 год

21. Яке положення кисті та пальців повинен забезпечувати статичний ортез на долонну сторону кисті та передпліччя, що накладається після опіків?
a. 30^o екстензії кисті, 0^o флексії метакарпофалангових суглобів ІІ-V пальців, міжфалангові суглоби в положенні екстензії, великий палець відведений
b. 0^o екстензії кисті, 90^o флексії метакарпофалангових суглобів ІІ-V пальців, міжфалангові суглоби в положенні екстензії, великий палець відведений
c. 0^o екстензії кисті, 90^o флексії метакарпофалангових суглобів ІІ-V пальців, міжфалангові суглоби в положенні екстензії, великий палець приведений
*d. 30^o екстензії кисті, 90^o флексії метакарпофалангових суглобів ІІ-V пальців, міжфалангові суглоби в положенні екстензії, великий палець відведений
e. 5^o екстензії кисті, 90^o флексії метакарпофалангових суглобів ІІ-V пальців, міжфалангові суглоби в положенні екстензії, великий палець приведений

22. Що належить до адаптивних технологій для ADL?
*a. Стілець для душу, ручка з піни для зубної щітки, тарілка з бортиком, підвищене сидіння для туалету
b. Ортез відпочинку на кисть, резинка на великий палець
c. Ручка з піни для олівця/ручки, адаптивна дошка для нарізання, тримач для посуду
d. Комунікаційні дошки, спеціальне програмне забезпечення, картки для альтернативної комунікації
e. Крісло колісне, милиці, тростини

23. Пацієнту встановлено діагноз: слуховий неглект. Яку тактику потрібно застосувати ерготерапевту для підтвердження діагнозу?
a. Гучно увімкнути музику
b. Попросити пацієнта виконати будь-яку дію
*c. По черзі з одного та з іншого боку плескати долонями за спиною в пацієнта
d. Зав'язати очі пацієнту та перевірити його координацію
e. Попросити пацієнта скопіювати малюнок годинника

24. Укажіть основну мету ерготерапевта під час роботи з пацієнтом із хворобою Паркінсона.
a. Навчити не комплексувати при треморі
b. Навчити самостійно їсти
c. Навчити самостійно ходити
d. Навчити самостійно виконувати гігієнічні процедури
*e. Максимально довго зберегти здатність пацієнта до незалежності та самообслуговування

25. Чоловіку віком 27 років діагностовано тендопатію ротаторної манжети плеча. Усі фізіологічні рухи збережені. Силові показники за ММТ становлять 4/5. Набряку немає. Результати тестування спритності та швидкості "Box and blocks" у межах норми. За шкалою DASH функціональна можливість використовувати верхню кінцівку в межах норми, спостерігається лише мінімальний біль. Який вид занять використовуватиме ерготерапевт?
a. Сила
b. Гнучкість
*c. Завдання-орієнтоване тренування
d. Витривалість
e. Тренування на дрібну моторику

26. Ерготерапевт проводить скринінгове оцінювання пацієнта, якому нещодавно наклали гіпс на ліву верхню кінцівку. Яка з нижченаведених ситуацій має його найбільше насторожити?
a. Роздратування щодо неможливості нормального миття
b. Зауваження про недотримання рекомендацій лікаря щодо тримання руки у піднятому положенні
c. Скарга на свербіж лівої руки
d. Скарга на прояви артриту у зап'ястях під час спирання на милиці
*e. Скарга на біль у лівому передпліччі

27. Що означає оцінка 35 балів за шкалою самооцінки побутових можливостей повсякденного життя Мертон і Саттон?
a. Повну побутову адаптацію
b. Відсутність побутової адаптації
*c. Задовільну побутову адаптацію
d. Мінімальну побутову адаптацію
e. Достатню побутову адаптацію

28. Жінка звернулась до ерготерапевта через 6 місяців після інсульту. Який метод оцінювання найкраще застосувати для визначення бачення пацієнтки власної можливості функціонального використання кисті та руки?
a. Шкалу Фуґл-Мейера
b. -
c. Тест функціонування Джебсона-Тейлора
*d. Опитувальник DASH - Disability of Arm Shoulder and Hand
e. Модифіковану шкалу Ашфорта

29. Чоловіку віком 72 роки діагностовано хворобу Альцгеймера. У другій половині дня він самостійно ходить у саду. Які стратегії допоможуть йому не заблукати?
a. Щоденник
b. Годинник
c. Календар
*d. Значущі предмети протягом всього маршруту
e. Фотографії

30. Немовля народилося у терміні гестації 32 тижні. Має вагу 2200 г, довжину тіла - 48 см. Визначте стан новонародженої дитини.
a. Із затримкою внутрішньоутробного розвитку
*b. Недоношена
c. З малою масою тіла при народженні
d. -
e. З ознаками гіпотрофії

31. Який тест можна використовувати для тестування координаційних здібностей літніх людей?
*a. Тінетті
b. Мотрісіті
c. Френчай
d. Ловетта
e. Флосінга

32. Щоб вибрати тест для обстеження пацієнта, необхідно спиратися на основні вимоги до використання тесту. Яка ключова вимога для використання тесту в неврології?
a. Типовість
b. Ефективність
c. Доцільність
d. Ергономічність
*e. Валідність

33. Трирічна дитина із церебральним паралічем має труднощі зі споживанням їжі. Для побудови плану терапії потрібно визначити рівень навичок. За допомогою якого інструмента оцінювання ерготерапевт має змогу чітко визначити рівень умінь споживання?
*a. Системи класифікації спроможності вживання їжі та рідини
b. Оцінки рівня розвитку дітей
c. Сенсорного профілю
d. Питальника визначення дитячої інвалідності
e. Педіатричного опитувальника якості життя

34. Чоловік віком 71 рік шпиталізований з приводу пневмонії та хронічного обструктивного захворювання легень (ХОЗЛ). Він пересувається самостійно. За всі інструментальні активності повсякденного життя відповідає його дружина. Пацієнт не демонструє порушень когнітивної функції. Він працював столяром і як хобі продовжує виготовляти меблі. Яку рекомендацію насамперед потрібно дати пацієнту щодо продовження столярної справи?
a. Використовувати легші інструменти
b. Продовжувати цю діяльність не можна з таким діагнозом
c. Сидіти на високому табуреті
*d. Вдягати маску
e. Працювати вранці

35. Яка компенсаторна стратегія не підходить пацієнту з геміплегією?
a. Покращення спритності дрібної моторики неураженої кінцівки, якщо домінантна кінцівка є ураженою
b. Навчання рухатися за підказками
c. Забезпечення допоміжними пристроями, які замінюють функцію стабілізації або утримання ураженої кінцівки
*d. Формування звички спрямовувати увагу на уражену кінцівку
e. Навчання прийомам виконання однією рукою тих завдань, що зазвичай виконуються двома руками

36. Чотирирічна дитина з атаксією самостійно не п'є з чашки та розливає воду, інколи навіть не доносячи її до рота. Який посуд для пиття необхідно порекомендувати?
a. Склянка без ручок з вирізом для губ
b. Пляшка із соскою
*c. Чашку з товстими ручками та кришкою, в яку вставлена коротка соломинка, що має товсті стінки та вузький простір
d. Звичайна чашка з довгою соломинкою
e. Склянка без ручок, у яку вставлена довга соломинка, що має товсті стінки та вузький простір

37. Який параметр оцінює мануально-м'язове тестування?
a. Чутливість м'язів
b. Пропріоцепцію
c. Діапазон рухів у суглобах
d. Витривалість м'язів
*e. Силу м'язів

38. Яке положення гомілковостопного суглоба повинна забезпечувати статична шина, що накладається після опіків?
a. 20^o інверсії
b. 30^o плантарної флексії
c. 20^o еверсії
*d. Нейтральне положення 90^o
e. 20^o дорсальної флексії

39. Хлопець віком 18 років отримав травму голови. У нього спостерігається сильне порушення координації, але він хоче самостійно їсти. Однак коли він їсть самостійно, дуже брудниться, і батько наполягає на тому, щоб його годували. Яка ваша подальша тактика?
a. Поясните хлопцю, що він не зможе самостійно це робити, і батько не проти йому допомагати
*b. Дослухаєтеся до пацієнта та його потреб
c. Порадите батьку знайти особу, яка би могла годувати хлопця
d. Проведете навчання з використанням пластикових предметів
e. Послухаєте батька, бо він - єдиний доглядальник за сином

40. Ерготерапевт працює у центрі для осіб із порушеннями психічного здоров'я. Один із пацієнтів скаржиться, що після зміни ліків він відчуває труднощі з читанням інструкцій на роботі. Яку тактику потрібно застосувати ерготерапевту першочергово?
a. Навчити пацієнта, як обговорити його проблему з роботодавцем
b. Переконати пацієнта в тому, що порушення зору не пов'язане з прийманням ліків
c. Звернутися до лікаря-офтальмолога для перевірки зору
*d. Заохочувати пацієнта проконсультуватися з лікарем-психіатром щодо виявлених проблем із зором
e. Запропонувати пацієнту купити окуляри для читання в місцевій аптеці

41. За допомогою якої шкали оцінюють морфологічну та функціональну незрілість організму, його органів і систем у недоношених дітей?
a. Бартел
*b. Баллард
c. Апгар
d. FIM
e. MoCA

42. Ерготерапевт працює з пацієнтом із травмою сегмента спинного мозку рівня С_8. Яких цілей може досягти пацієнт?
a. Бути незалежним в усіх ADL (активностях повсякденного життя) із використанням допоміжних засобів
b. Виконувати більшість ADL (активностей повсякденного життя) із використанням тенодезного хапання
*c. Бути незалежним в усіх ADL (активностях повсякденного життя) без допоміжних засобів
d. Виконувати більшість ADL (активностей повсякденного життя) із використанням допоміжних засобів
e. Виконувати більшість ADL (активностей повсякденного життя)

43. У будинку для літніх людей жінці віком 83 роки діагностовано хворобу Альцгеймера. Пацієнтка дезорієнтована в часі та просторі, що погіршує її координацію та рівновагу під час ходьби. Вона не знає, де перебуває та чому, відмовляється користуватися кріслом колісним. Яку з нижченаведених рекомендацій надасть ерготерапевт першочергово?
a. Скерувати пацієнтку до психіатра або психотерапевта
b. Рекомендувати пацієнтці штовхати крісло колісне перед собою для безпеки
c. Рекомендувати членам родини постійно бути поруч із пацієнткою
d. Рекомендувати пацієнтці не виходити зі своєї кімнати
*e. Рекомендувати членам сім'ї принести родинні фотографії в кімнату пацієнтки

44. Який етап рухового навчання потребує словесних і тактильних сигналів для правильного виконання вправи?
a. Формувальний
b. Автономний
*c. Когнітивний
d. Асоціативний
e. Маніпулятивний

45. До ерготерапевта звернулася сім'я п'ятирічного хлопчика з такими поведінковими розладами: вибірковість у їжі й тактильна надчутливість. Який метод ерготерапевтичного оцінювання найдоцільніший для розуміння причини заняттєвих проблем?
a. Заняттєвий аналіз
b. Анкетування
*c. Сенсорний профіль
d. Тестування великих моторних функцій
e. Опитувальник якості життя

46. Проведено первинне оцінювання пацієнтки, яка перенесла інсульт середньої мозкової артерії 2 тижні тому. Жінка демонструє порушення динамічної рівноваги сидячи під час виконання особистих ADL (активностей повсякденного життя), динамічної рівноваги під час функціональних переміщень та лівосторонній неглект. Яке втручання найкраще задовольняє усі потреби пацієнтки?
a. Виконання завдань, сидячи за столом із папером та ручкою, для розширення лівого поля зору
b. Залучення клієнтки до вправ для покращення рівноваги у терапевтичній залі
c. Залучення клієнтки до споживання їжі, сидячи за столом, із вербальними підказками для уваги до лівого боку
*d. Тренування зорового сканування полички над умивальником для пошуку засобів гігієни під час умивання та чищення зубів
e. Виконання будь-яких значних для пацієнта завдань

47. Який ступінь залежності відображає шкала FIM, якщо пацієнт у домені "самообслуговування" має оцінку меншу ніж 1?
a. Максимальна залежність
*b. Повна залежність
c. Потребує супервізії
d. Незалежний
e. Мінімальна залежність

48. Що здійснює ерготерапевт, розбиваючи заняття на складові частини та визначаючи послідовність їх виконання пацієнтом, з урахуванням стабільних і ситуативних складників, які можуть на нього впливати?
a. Градуювання
b. Заняттєву адаптацію
c. Скринінг
*d. Заняттєвий аналіз
e. Заняттєву ідентичність

49. Пацієнт скаржиться на труднощі в користуванні мобільним телефоном, зазначає, що не бачить ліву нижню частину екрана. Яке функціональне порушення спостерігається в пацієнта?
a. Атаксія
*b. Квадрантопсія
c. Неглект
d. Геміанопсія
e. Квадроплегія

50. Що таке терапевтичні стосунки з точки зору ерготерапії?
a. Процес, коли ерготерапевт визначає цілі, яких може досягнути пацієнт в процесі втручання, та будує відповідний план терапії
b. Процес, коли ерготерапевт та пацієнт працюють над покращенням функціональних можливостей
*c. Взаємодія між ерготерапевтом та пацієнтом, у якій ерготерапевт відповідальний за залучення до процесу ерготерапії, сприяння реабілітаційному процесу
d. Взаємодія між ерготерапевтом та пацієнтом, у якій ерготерапевт знає, у якій ситуації треба порадити пацієнту звернутися до психолога чи іншого спеціаліста
e. Процес, коли ерготерапевт пояснює пацієнту, що він повинен взяти на себе відповідальність за своє відновлення

51. Чоловік віком 71 рік був шпиталізований з приводу гострої пневмонії та хронічного обструктивного захворювання легень (ХОЗЛ). Пересувається самостійно. Проживає з дружиною у фізично доступному одноповерховому будинку. За всі інструментальні активності повсякденного життя відповідає його дружина. Пацієнт не демонструє порушень когнітивної функції. Яку діяльність було б найважливіше виконувати пацієнтові?
*a. Купання у ванній
b. Керування автомобілем
c. Гоління
d. Оплата рахунків
e. Туалет

52. Жінці віком 42 роки діагностовано адгезивний капсуліт плеча. Пацієнтка скаржиться на сильний біль, обмеження активної та пасивної амплітуди рухів, набряк. Працює пекарем та хоче повернутися до роботи. Яке оцінювання потрібно провести пацієнтці?
a. Тест "Box and blocks»", ММТ, специфічні тести для плеча, гоніометрія
*b. Шкала DASH, специфічні тести для плеча, візуально-аналогова шкала, сантиметрова стрічка для перевірки наявності набряку, тест "Box and blocks", гоніометрія, СОМР
c. Тест "Box and blocks", шкала DASH, специфічні тести для плеча, візуально-аналогова шкала
d. ММТ, гоніометрія, наявність набряку, СОМР
e. Тест "Box and blocks", шкала DASH, специфічні тести для плеча, гоніометрія

53. Дайте рекомендації щодо пози для сну пацієнту після ендопротезування кульшового суглоба через 1 тиждень після операції.
a. На спині з подушкою під колінними суглобами
b. На неоперованому боці з подушкою для відведення між ногами
c. На оперованому боці з подушкою для відведення між ногами
*d. Лежачи на спині з подушкою для відведення між ногами
e. На неоперованому боці без допоміжних пристроїв

54. Який рух потрібно зробити, для перевірки спастичності м'язів задньої групи стегна (hamstring muscles group)?
a. Повільне розгинання стегна
b. Швидке розгинання стегна
c. Швидке розгинання гомілки
*d. Швидке згинання гомілки
e. Повільне розгинання гомілки

55. У дитини з атаксією порушені стабільність, координація та селективність рухів. Що може рекомендувати ерготерапевт для чіткішого сприйняття дитиною сенсорної інформації від свого тіла (положення тіла в просторі)?
a. Ходунки
b. Брючки для сидіння
*c. Жилет зі свинцевими вставками
d. Корсет із еластичними вставками
e. Вертикалізатор

56. Пацієнту віком 35 років встановлено діагноз: травма спинного мозку на рівні Th9-Th10, ASIA C, нижня параплегія. Об'єктивно спостерігається: самостійне присаджування на край ліжка, з незначною допомогою переміщення на приліжкове крісло та приліжковий туалет, самостійне пересування на кріслі колісному, самостійне вдягання одягу на верхню частину тіла, з помірною допомогою - на нижню частину тіла. Із анамнезу відомо, що працював водієм-експедитором, через травму втратив роботу. Одружений, дітей не має. Добре вмотивований. На якій довгостроковій цілі в контексті домена участь (за МКФ) фокусуватиметься кінцевий результат ерготерапії для пацієнта?
*a. Повернення до роботи або її модифікація
b. Навчання самостійному переміщенню на крісло
c. Відновлення сили м'язів нижніх кінцівок
d. Навчання вдяганню речей на нижню частину тіла
e. Навчання користуванню туалетом

57. Який допоміжний засіб не потребують пацієнти з бічним аміотрофічним склерозом у паліативному періоді?
a. Окуляри
b. Засіб альтернативної та допоміжної комунікації
*c. Слуховий апарат
d. Крісло колісне на електричному приводі
e. Апарат штучної вентиляції легень

58. Яке адаптивне обладнання рекомендоване пацієнту з ампутацією нижньої кінцівки нижче коліна з метою профілактики контрактур у колінному суглобі?
a. Постійне носіння статичного ортеза на колінному суглобі в положенні флексії 45^o
b. Постійне носіння статичного ортеза на колінному суглобі в положенні флексії 10^o
c. Постійне носіння статичного ортеза на колінному суглобі в положенні флексії 30^o
*d. Використання опорної дошки для уникнення флексії в колінному суглобі
e. Постійне носіння статичного ортеза на колінному суглобі в положенні флексії 90^o

59. Під час обстеження чоловіка після перенесеного ГПМК виявилося, що в нього слабкість у верхній та нижній кінцівках з правого боку. Який тип ослаблення м'язів наявний у цього пацієнта?
a. Парапарез
b. Геміплегія
*c. Геміпарез
d. Тетрапарез
e. Параплегія

60. Які втручання найдоречніше проводити ерготерапевту дитині, у якої присутня гравітаційна невпевненість, з метою підвищення толерантності до рухової активності та зменшення страху?
a. Активність, яка вимагає чергування рухових патернів (наприклад, перетягування канату)
b. Активність, яка вимагає використання симетричних рухових патернів (наприклад, гра в м'яч обома руками)
c. Активність, яка вимагає стабільного поля зору під час руху (наприклад, кидання в ціль під час руху)
d. Мінімізувати вестибулярні стимуляції
*e. Лінійні, вертикальні рухи (наприклад, батут), гойдання на низько підвішених гойдалках з двома точками кріплення

61. Якою є залежність пацієнта в активності повсякденного життя за індексом Бартела, якщо цей індекс становить 50 балів?
a. Помірна
b. Легка
c. Відсутня
d. Повна
*e. Виражена

62. Яка мета аналізу виконання заняттєвої активності?
a. Дізнатися, як пацієнт виконує заняття
b. Продемонструвати родичам пацієнта, що він може бути незалежним у виконанні занять
c. Зрозуміти, якому заняттю пацієнт надає перевагу
d. Зрозуміти, чи вдасться пацієнту виконати заняття
*e. Зрозуміти якомога більше про те, які заняття пацієнт може, хоче або повинен виконувати; виявити перешкоди на рівні особи, середовища та заняття; визначити, що потрібно для залучення у виконання активності

63. Недоношена дитина перебуває у відділені інтенсивної терапії. Через м'язову слабкість відсутні антигравітаційні довільні рухи верхніми кінцівками. Позиціонування в якому положенні сприятиме функціональним рухам "з рук у рот"?
a. Напівлежачи на спині
*b. Лежачи на боці
c. Лежачи на спині
d. Лежачи на животі
e. -

64. Тримісячна дитина має вроджену правобічну кривошию. Оберіть положення для позиціонування, які сприятимуть корекції асиметричної пози та постави.
a. Положення лежачи на животі та на спині
b. -
*c. Положення лежачи на животі та на правому боці
d. Положення лежачи на животі та на лівому боці
e. Положення лежачи на спині та сидячи під прямим кутом

65. Мати дитини, у якої знижений м'язовий тонус, звернулася до ерготерапевта з проханням зробити для дитини корсет з еластичними вставками для стимуляції сприйняття власного тіла. Які розміри ерготерапевт повинен врахувати?
a. На спині - від низу лопаток, спереду - 3-4 см вище сосків, з боків - 2 см вниз від пахвової западини і до великого вертлюга, на нижньому краї спереду повинна бути виїмка (приміряти сидячи)
b. На спині - до верху лопаток, спереду - 3-4 см вище сосків, з боків - від пахвової западини і до стегна
*c. На спині - до середини лопаток, спереду - 3-4 см вище сосків, з боків - 2 см вниз від пахвової западини і до великого вертлюга, на нижньому краї спереду повинна бути виїмка (приміряти сидячи)
d. На спині - до середини лопаток, спереду - 5-6 см нижче сосків, з боків - 2 см вниз від пахвової западини і до великого вертлюга
e. На спині - до верху лопаток, спереду - 3-4 см вище сосків, з боків - 2 см вниз від пахвової западини і вниз до великого вертлюга

66. Жінка віком 66 років перебуває у відділенні інтенсивної терапії після операції на шлунку. Вона має масу тіла 147 кг та вимагає певного методу переміщення, щоб вставати з ліжка. Ерготерапевт не знайомий із цим видом трансферу. Асистент ерготерапевта працює у відділенні два роки і має досвід роботи з клієнтами, які мають ожиріння. Що повинен зробити ерготерапевт у цьому разі?
a. Уповноважити асистента самостійно виконувати трансфер
b. Доручити трансфер пацієнтки сестрі медичній, яка працює у відділенні
c. Відмовитися від трансферу пацієнтки через ризик травми
d. Виконувати трансфер із використанням техніки, що добре знайома ерготерапевту
*e. Попросити асистента ерготерапевта продемонструвати трансфер

67. Під час тестування чоловіка віком 80 років виявлено: пацієнту складно сконцентруватися та зрозуміти поточну ситуацію, наявні проблеми з пам'яттю та іншими когнітивними здібностями. Для якого патологічного стану характерна така клінічна картина?
a. Хвороби Паркінсона
b. Деадаптації
c. Депривації
d. Гострого порушення мозкового кровообігу
*e. Деменції

68. Які адаптивні засоби потенційно можуть бути рекомендовані для пацієнта з хворобою Альцгеймера?
a. Обтяжувачі на столові прибори та засоби для хобі (ручки, олівці тощо)
b. Засоби для мобільності - милиці та ходунки
c. Адаптовані столові прибори - виделки та ложки з товстими ручками, адаптована дошка для нарізання
*d. Органайзери для медикаментів, прилади для нагадування (звукові та світлові), календар подій та графік дня
e. Засоби для користування у ванній кімнаті та для одягання з подовженими ручками

69. Що означає термін "ейджизм" у контексті ерготерапії?
a. Категорія людей похилого та старечого віку
b. Категорія людей похилого віку
c. Підхід, спрямований на пропаганду здорового способу життя серед людей похилого віку
*d. Форма упередженого ставлення, що ґрунтується на загальних припущеннях, стереотипах про старих людей
e. Що людині мінімум 65 років

70. За яких станів дітям рекомендоване застосування перлинних ванн та яка кількість процедур передбачена?
a. Травми опорно-рухового апарату, 8 процедур
*b. Функціональні розлади нервової системи, 10 процедур
c. Захворювання сечовидільної системи, 9 процедур
d. Хвороби травної системи, 12 процедур
e. Захворювання шкіри, 11 процедур

71. Жінка віком 90 років скаржиться на зниження пам'яті, що заважає їй у повсякденному житті. Лікар призначив ліки, але пацієнтка забуває їх приймати. Яку рекомендацію може надати ерготерапевт?
a. Тримати ліки поруч із їжею, щоб не забувати їх приймати разом або після їжі
*b. Використовувати нагадування, не залежні від соціального середовища - будильники, таймери на побутовій техніці, стікери
c. Домовитися із сусідкою, щоб вона приходила до жінки та давала їй ліки
d. Звернутися до представників соціальних служб, які будуть приходити та давати їй ліки вчасно
e. Просити родичів взяти під контроль процес приймання ліків

72. Що може запропонувати ерготерапевт пацієнту з порушенням розрізнення правої та лівої сторони в контексті виконання ADL та IADL?
a. Маркування різними кольорами предметів різного призначення
b. Використання письмових підказок і покрокових інструкцій
*c. Маркування сторін одягу та взуття, використання яскравого браслета чи годинника на руці
d. Використання контрастних кольорів у домашньому середовищі
e. Використання допоміжних засобів для одягання - засоби для взування з подовженою ручкою, допоміжний засіб для вдягання шкарпеток та одягу на нижню частину тіла

73. Чоловік після перенесеної черепно-мозкової травми під час первинного огляду ерготерапевта був наляканий, не розумів, що терапевт намагається допомогти. Реагував різко на навколишні стимули, але поводився стримано, боячись нашкодити собі. Зосереджувався на фізіологічних потребах (зокрема візит до туалету), одягнув кофтину з допомогою та за вказівками дружини. На якому рівні когнітивного функціонування шкали Ранчо перебував чоловік?
a. 7
*b. 4
c. 6
d. 1
e. 9

74. Пацієнт після перенесеного ГПМК повідомляє ерготерапевту, що не впізнає своїх рідних та знайомих. Яке порушення спостерігається в пацієнта?
a. Неглект
*b. Прозопагнозія
c. Агнозія
d. Ністагм
e. Апраксія

75. Жінка віком 46 років скаржиться на появу хиткості вправо під час ходьби, не може втримати ложку в правій руці (вміст ложки розливається). У пацієнтки змінився почерк - літери стали великими, розмашистими. Під час обстеження виявлено горизонтальний ністагм при погляді вправо. Під час пальце-носової проби спостерігаються кінетичний тремор із амплітудою <5 см у правій руці, знижений м'язовий тонус, гіперметрія правої верхньої та нижньої кінцівок. Під час проби Ромберга виявлено нестійкість із відхиленням вправо та назад. Який синдром порушення координації виявлено у цієї пацієнтки?
a. Правосторонню вестибулярну атаксію
b. Правосторонню лобну атаксію
*c. Правосторонню мозочкову атаксію
d. Правосторонню сенситивну атаксію
e. Правосторонню коркову атаксію

76. Пацієнт після ГПМК під час обстеження із застосуванням функціональної шкали рівноваги Берга набрав 39 балів. Про що свідчить така кількість балів?
a. Здатність переміщуватися, високий ризик падіння
b. Здатність ходити без допоміжних засобів
c. Незалежність від зовнішньої підтримки, малий ризик падіння
d. Повністю залежить від крісла колісного, високий ризик падіння
*e. Здатність ходити з допомогою, середній ризик падіння

77. Жінка після ендопротезування кульшового суглоба (тиждень після операції) звернулася до ерготерапевта. Її запит стосується правильного положення під час сну. Що може рекомендувати ерготерапевт?
*a. На спині, використовуючи подушку між ногами, зі згоди терапевта - на неоперованому боці з подушкою для відведення для уникнення внутрішньої ротації та аддукції
b. Положення під час сну - лежачи на спині, не використовуючи допоміжні засоби, або на оперованому боці з подушкою для відведення з метою уникнення аддукції
c. Тільки на неоперованому боці без допоміжних засобів
d. Обмежень у положенні під час сну немає
e. На оперованому боці з подушкою для відведення між ногами для уникнення внутрішньої ротації та аддукції

78. Який вектор для адаптації процесу навчання, зокрема письма, для дітей із м'язовою дистрофією Дюшена є найкращим?
a. Перерви під час заняття
b. Заміна ручки на легшу
c. Зміна положення впродовж заняття
d. Зміна нахилу столу
*e. Застосування програми голосової активації

79. Ерготерапевт під час роботи з пацієнтом із прозопагнозією вчить його асоціювати людину з її характерними рисами (голосом, мімікою, способом ходьби, зростом) та вчить родичів важливості використання голосу, міміки та інших специфічних ознак. Який підхід використовує терапевт?
a. Компенсаторний
b. -
*c. Адаптаційний
d. Відновлення
e. Навчальний

80. Жінка віком 63 роки хворіє на морбідне ожиріння і два дні тому перенесла операцію шлункового шунтування. Перебуває у відділенні інтенсивної терапії через перфорацію кишечника. Під час зміни положення тіла пацієнтка впала з ліжка на підлогу. Після цього вона почала відмовлятися від мобілізації. У пацієнтки підвищений ризик захворіти на аспіраційну пневмонію. Що повинен зробити ерготерапевт прешочергово, щоб попередити акт аспірації?
a. Оцінити ковтання
*b. Підняти узголів'я та підніжжя ліжка
c. Забезпечити пацієнтку адаптованим посудом
d. Забезпечити пацієнтку протертою їжею
e. Заохочувати пацієнтку часто кашляти

81. Шестирічна дитина має геміпарез з лівого боку. Когнітивний стан збережений. Не залучає ліву верхню кінцівку в побуті та під час гри. Яка терапія є провідною під час занять з ерготерапевтом для вирішення проблеми?
a. Войта-терапія
b. Сенсорна інтеграція
*c. Індукована обмеженням рухова терапія
d. Бобат-терапія
e. Дзеркальна терапія

82. Укажіть специфічну шкалу, яку використовують для оцінки якості життя після інсульту.
a. Шкалу профілю впливу хвороби
b. Ноттінгемський профіль здоров'я
c. Європейську шкалу інсульту
d. Шкалу інсульту Національного інституту здоров'я
*e. Шкалу впливу інсульту

83. У пацієнтки віком 63 роки з паркінсонізмом під час наближення ручки до аркуша з'являється сильне тремтіння рук. Які рекомендації може надати ерготерапевт у цьому разі?
a. Користування електронними приладами для написання листів або стороння допомога
b. Вибір тонких ручок для письма
c. Використовувати контрастні кольори ручки та аркуша
d. Класти аркуш на м'яку поверхню
*e. Належне освітлення, обтяжувачі на ручки та олівці

84. У пацієнта після перенесеного ГПМК під час оцінки дрібної моторики спостерігається використання компенсаторних рухів ліктем при спробах посунути запропоновані предмети. Який тип хапання спостерігається у пацієнта?
a. Третинний
b. Первинний
c. Неповний
*d. Вторинний
e. Третинний неповний

85. Чоловік отримав спінальну травму, перебуває у відділенні нейрореабілітації та вчиться вдягатися. Йому ніяк не вдається зробити це самостійно. Він швидко втомлюється та втрачає мотивацію повертатися до заняття. Який підхід може виявитися правильним, щоб він зміг виконати це заняття самостійно?
a. Він не зможе сам виконувати це заняття, тому треба призначити особу, яка весь час буде піклуватися про нього
b. Складання алгоритму дій та слідування йому
*c. Градуювання
d. Допомога сторонньої особи
e. Підказки

86. Скільки існує рівнів залежності за шкалою FIM: критерії функціональної незалежності старих людей?
*a. 7
b. 5
c. 2
d. 4
e. 3

87. Яка загальна тривалість реабілітаційних сесій протягом робочого дня ерготерапевта, що працює на повну ставку, під час надання реабілітаційної допомоги в стаціонарних та/або амбулаторних умовах згідно з чинним законодавством України?
a. Не менше 7 год
b. 8 год
*c. Не більше 6 год
d. Не більше 5 год
e. Не менше 2 год

88. Пацієнт віком 20 років з діагнозом: травма спинного мозку, неврологічний рівень C_6, ASIA A) Після травми минув один місяць. Під час заняття в ліжку в положенні лежачи виникли такі симптоми: головний біль, раптове збільшення артеріального тиску на 30 мм рт. ст., потовиділення вище рівня ураження. Яку допомогу потрібно швидко надати пацієнту?
a. Перевернути на правий бік і зігнути ноги в колінах
b. Посадити та підняти ноги під кутом більше ніж 90^o
*c. Посадити та опустити ноги
d. Покласти з прямими ногами
e. Покласти та підняти ноги вище рівня тулуба

89. Який вид контролю застосовують для оцінки ефективності проведеного комплексного лікування та його корекції?
a. Одночасний
b. Поєднаний
c. Тимчасовий
*d. Етапний
e. Комплексний

90. Чоловік навчається підніматися східцями після перенесеного ГПМК. Яку ногу пацієнту потрібно першою ставити на сходинку?
*a. Непаретичну
b. Паретичну
c. Ту саму, що і під час спуску
d. Немає різниці
e. Протилежну тій, що ставиться першою під час спуску

91. Ерготерапевт оглядає пацієнта віком 65 років з черепно-мозковою травмою для оцінки його активності та здатності до самообслуговування. Ерготерапевт просить приготувати просту гарячу їжу. Пацієнт відповідає, що зазвичай не готує їжу вдома. Яка тактика ерготерапевта в цьому разі?
a. Інформувати пацієнта про важливість виконання цього заняття для якісної оцінки функціональних можливостей
b. Призначити особу, яка піклуватиметься про пацієнта
*c. Запитати у пацієнта, чим він хоче займатися
d. Інформувати пацієнта про характер його травми та можливі наслідки
e. Попросити пацієнта докласти зусиль для виконання цього заняття

92. Якому діапазону відповідає задовільна адаптація за шкалою самооцінки побутових можливостей повсякденного життя Мертон і Саттон?
a. Від 46 до 55 балів
b. Від 20 до 40 балів
*c. Від 30 до 45 балів
d. Від 10 до 25 балів
e. Від 50 до 65 балів

93. Під час роботи з пацієнтом із контрактурою в ліктьовому суглобі відзначається патологічне кінцеве відчуття "спазму м'яза". Які симптоми спостерігаються у пацієнта?
*a. М'яз рефлекторно зупиняє рух через сильний біль
b. Відсутність механічної протидії, але рух зупиняється через сильний біль
c. Подібне до нормального відчуття розтягнення м'яких тканин, але виникає значно раніше, відчуття віддачі відсутнє
d. Виникає ефект віддачі при найбільшій амплітуді
e. Подібне до нормального, але виникає раніше

94. Недоношена дитина перебуває у відділенні інтенсивної терапії. Зовнішня шкідлива стимуляція (яскраве світло, гучні сторонні звуки) викликає у дитини стрес. Які з нижченаведених ознак є моторними ознаками стресу у дитини?
a. Дратівливість або сонливість
b. Підвищення показників серцево-судинної системи
c. -
*d. Гримаса, гіперекстензія кінцівок і тулуба
e. Збільшення частоти дихання та типу дихання

95. Яка послідовність спускання сходами з двома милицями після операційного втручання на нижній кінцівці?
a. Милиці, неоперована кінцівка, прооперована кінцівка
b. Неоперована кінцівка, прооперована кінцівка, милиці
c. Неоперована кінцівка, милиці, прооперована кінцівка
*d. Милиці, прооперована кінцівка, неоперована кінцівка
e. Прооперована кінцівка, неоперована кінцівка, милиці

96. Дайте визначення терміна "апоптоз" в контексті теорій старіння.
*a. Процес запрограмованої загибелі клітин
b. Процес поступового знищення здорових клітин організму
c. Процес згасання енергії в організмі
d. Процес заміщення здорових клітин на погані
e. Процес погіршення функцій та систем організму

97. Працюючи з чоловіком віком 40 років, який має порушення процесуальних навичок, ерготерапевт застосовує модель заняттєвої активності людини. Його метою є покращення виконавчих моделей для успішної заняттєвої участі пацієнта. З анамнезу відомо, що чоловік переніс ЧМТ (черепно-мозкову травму). Яке завдання під час реабілітаційної сесії якнайкраще відповідає поставленим цілям ерготерапевта?
a. Написання списку для здійснення покупок
*b. Організація списку щоденних завдань
c. Приготування простої страви
d. Заповнення чеклисту інтересів
e. Виконання будь-якої активності повсякденного життя

98. Чоловік віком 84 роки хворіє на хронічну серцеву недостатність унаслідок ішемічної хвороби серця. Він відчуває труднощі з пересуванням, деякими аспектами самообслуговування та демонструє зниження витривалості. Враховуючи стан серцево-судинної системи пацієнта, виконання якого завдання було б для нього найскладнішим?
a. Одягання светра-пуловера
b. Підстригання нігтів
c. Гоління електробритвою
*d. Миття голови під душем
e. Знімання взуття

99. Пацієнт має підвищений тонус у правій верхній кінцівці дистальніше ліктя внаслідок інсульту. Ерготерапевт позиціонує пацієнта в положенні лежачи на правому боці. Яка основна перевага цього положення тіла?
*a. Сприяння зменшенню спастичності
b. Сприяння безпечному переміщенню в ліжку
c. Сприяння активному використанню протилежної частини тіла
d. Сприяння комфортному положенню тіла пацієнта
e. Сприяння виконанню активностей повсякденного життя

100. Який показник входить до компоненту "функції" за міжнародною класифікацією функціонування (МКФ)?
a. Догляд за квітами
*b. Гнучкість
c. Робота
d. Прогулянка з онуками
e. Спускання східцями

101. Пацієнту після перенесеного ГПМК потрібно обстежити ризик падіння. Який тест буде оптимальним для використання, якщо в доступі є коридор довжиною 5 метрів?
a. Тест Френчай
b. Тест 20-ти присідань
*c. Тест "Встань та йди"
d. Динамічний індекс ходьби
e. Шестихвилинний тест ходьби

102. Чоловік віком 65 років впав на кисть та отримав перелом зап'ястка в типовому місці. Накладено гіпс на чотири тижні. Після зняття гіпсу спостерігаються м'язові контрактури, набряк і біль. Запит пацієнта - відновити здатність писати та друкувати на комп'ютері. Яку короткострокову ціль поставить ерготерапевт?
*a. Через 2 тижні пацієнт, використовуючи адаптивне обладнання та ручку, за 5 хв самостійно напише номер телефону та своє ім'я
b. -
c. Через 2 тижні збільшиться пасивна амплітуда рухів у променево-зап'ястковому суглобі та суглобах кисті
d. Через 2 тижні пацієнт повністю повернеться до виконання робочих завдань
e. Через 2 тижні пацієнт навчиться тримати в руці ручку, столові прибори тощо

103. Ерготерапевт під час роботи з пацієнтом з агнозією вибрав підхід відновлення. Які завдання потрібно використовувати на заняттях?
a. Використання комп'ютерних програм для дефіцитів поля зору
*b. Розпізнавання та використання предметів у побуті
c. Здатність розкласти предмети за категоріями
d. Розподіл малюнків за категоріями
e. Здатність зосереджуватися на зорових стимулах

104. Ерготерапевт просить пацієнта, який переніс операцію на ротаторній манжеті, дотягнутися до шафи та взяти пластикові окуляри. Яку рамку практики застосовує ерготерапевт у своїй роботі?
a. -
b. Реабілітаційну
c. Моторного контролю
*d. Біомеханічну
e. Компенсаційну

105. Який вид середовища оцінює ерготерапевт, коли просить пацієнта розповісти про цінності, звичаї та стандарти поведінки, що він демонструє у громаді, до якої він належить?
a. Інституційне
b. Фізичне
c. Соціальне
*d. Культурне
e. Навколишнє

106. У жінки віком 51 рік діагностовано ураження променевого нерва в ліктьовому згині. Скаржиться на зниження м'язової сили в руці та втрату шкірної чутливості. Працює лаборантом із забору крові у відділенні трансфузіології. Багато маніпулює пробірками та пише. Обожнює свою роботу. Який основний запит буде у пацієнтки?
*a. Повернення на роботу
b. Збільшення витривалості
c. Збільшення сили
d. Повернення до господарських обов'язків
e. Покращення спритності та координації

107. Як називаються заходи, які ерготерапевт проводить з пацієнтом після оцінювання?
*a. Втручання
b. План заходів
c. План дій
d. Комплекс терапевтичних заходів
e. Вправи

108. Яка з нижченаведених відповідей найбільш вдало демонструє навички активного слухання на фразу клієнта "Я дуже злюсь через те, що лікарня так далеко, і я не можу туди легко доїхати"?
a. Чи є поруч люди, які могли би вам допомогти дістатися лікарні?
b. Скільки часу у вас займає дорога до лікарі?
*c. Ви відчуваєте злість, тому що вам важко дістатися лікарні, оскільки вона далеко. Це правда?
d. Я відчуваю, ви дуже стурбовані, що не можете доїхати до лікарні
e. -

109. У п'ятирічної дитини з обтяженим алергологічним анамнезом спостерігається: підвищення температури тіла до 37,8^oC, сухий кашель і задишка з утрудненим видихом. Над легенями вислуховується жорстке дихання з обох боків. Які ліки та в якому дозуванні необхідно застосувати для інгаляційної терапії цієї дитини?
a. Розчин натрію гідрокарбонату, 100 мл
b. Настій квіток ромашки, 50 мл
c. Олію евкаліптову, 10 крапель
*d. Сальбутамол, 100 мкг
e. Розчин новоіманіну, 5 мл

110. Що з нижченаведеного належить до контекстуальних компонентів гри, які сприяють грайливості і допомагають ерготерапевту налагодити гармонійну терапію з дитиною?
*a. Свобода вибору, дорослі, які не є нав'язливими чи директивними, безпечна та комфортна атмосфера, планування, що дозволяє уникнути періоду втоми
b. Безпечна та комфортна атмосфера, знайомі однолітки, знайоме середовище, присутність батьків
c. Свобода вибору, дорослі, які не є нав'язливими чи директивними, безпечна та комфортна атмосфера, повний контроль ситуації дитиною
d. Свобода вибору, безпечна та комфортна атмосфера, знайомі однолітки, знайоме середовище, знайома гра
e. Свобода вибору, дорослі, які не є нав'язливими чи директивними, безпечна та комфортна атмосфера, гаджети

111. Чоловікові віком 28 років з переломом плечової кістки встановлено пластину для остеосинтезу. З ерготерапевтом почав працювати через місяць після операції. Його запит: водити авто, грати на гітарі, друкувати на ноутбуці. Яке оцінювання потрібно застосувати, щоб зрозуміти пріоритетну ціль для пацієнта?
*a. Канадська оцінка виконання заняттєвої активності та участі
b. Оцінка спроможності верхньої кінцівки DASH
c. Оцінювання інструментальної повсякденної активності
d. Шкала Бартела
e. Шкала функціональної незалежності (FIM)

112. Відповідно до запита пацієнта встановлено ціль ерготерапії: "Через 2 тижні пацієнт самостійно годуватиме та купатиме свою кішку". На яку складову частину заняттєвої активності спрямовано ціль?
a. Продуктивну діяльність
b. Відпочинок
c. Активність повсякденного життя
d. Дозвілля
*e. Інструментальну активність повсякденного життя

113. Визначте термін "ремінісценція" в ерготерапії.
a. Модифікація важливих для пацієнта активностей повсякденного життя
b. Техніка роботи з пацієнтами, які мають зоровий неглект
c. Адаптація середовища, де пацієнт перебуває більшість часу
d. Навчання пацієнта компенсаторним рухам, які допомагатимуть у виконанні ADL
*e. Акт згадування минулого досвіду, що проводиться з метою викликання спогадів

114. Визначте термін "духовність" у контексті ерготерапії.
a. Віра в Бога
b. Сім'я, релігія, інтереси та захоплення особи
c. Перелік найважливіших переконань
*d. Глибоке переживання значення життя шляхом участі в заняттях, що передбачають реалізацію особистих ідеологій, прагнення знайти відповіді на важливі питання про сенс життя
e. Ціннісні орієнтири особи

115. Пацієнт після перенесеного ГПМК не здатен до функціонального використання правої верхньої кінцівки. Яке втручання є першочерговим у гострому періоді реабілітації?
a. Використання ураженої верхньої кінцівки для прасування сорочки
b. Використання ортеза для ефективнішого виконання ADL (активностей повсякденного життя)
c. Використання ураженої кінцівки для підтримки вертикальної постави під час виконання ADL (активностей повсякденного життя)
d. Перенесення ваги на уражену кінцівку з дотягуванням протилежною верхньою кінцівкою під час функціональних завдань
*e. Навчання технікам захисту ураженого плеча

116. Що належить до компонента "участь" за міжнародною класифікацією функціонування (МКФ)?
a. Витривалість
*b. Прогулянка з онуками
c. Гнучкість
d. Хода
e. Сила

117. Які загальні напрями роботи з пацієнтом із спинномозковою травмою на рівні С6 ASIA A?
a. Розвиток тонких маніпуляцій, що потребують розвиненої дрібної моторики, іммобілізація вирівняних пальців
b. Підбір милиць для навчання користуватися ними
*c. Сприяння формуванню тенодезного захвату, уникаючи надмірного розгинання кисті та пальців, підбір адаптивних засобів
d. Навчання вертикальним переміщенням (підлога-візок)
e. Втручання, направлені на відновлення ковтання

118. Яка оцінка призначена для забезпечення базового вимірювання перцептивних, моторних і когнітивних втручань для дітей?
a. Тест Бруінінкса-Осерецького
b. Шкала розвитку моторики Пібоді II (PDMS-2)
*c. Когнітивне тестування для дітей (DOTCA-Ch)
d. Тест Бірі-Буктениці
e. Сенсорний профіль

119. Який симптом характерний для контрактури суглоба?
*a. Обмеження рухів
b. Гойдальні рухи
c. Розхитаність
d. Біль у спокої
e. Перерозгинання

120. Що враховує ерготерапевт під час планування втручання, коли аналізує особистісно та духовно важливі для пацієнта дії/серії дій, що виконуються пацієнтом у певній послідовності, у зручний для нього час, спосіб і манеру?
a. Рутини
b. Звички
*c. Ритуали
d. Уміння та навички соціальної взаємодії
e. Ролі

121. Що належить до адаптивних технологій для мобільності?
a. Кошик для ходунків, таця для ходунків, тримач для посуду
b. Комунікаційні дошки, спеціальне програмне забезпечення, картки для альтернативної комунікації
c. Стілець для душу, підвищене сидіння для туалету, приліжковий комод з поручнем
d. Ортез на гомілковостопний суглоб, ортез на колінний суглоб
*e. Крісло колісне, милиці, тростини

122. Пацієнт віком 48 років отримав легку черепно-мозкову травму внаслідок дії вибухової хвилі. Заплановані ерготерапевтичні втручання для пацієнта передбачають вправи зі стабілізації погляду з одночасними рухами головою. Яка терапевтична мета застосування цих вправ?
a. Усунення та зменшення інтенсивності головного болю
b. Профілактика та усунення порушень периферичного зору
c. Підтримка та покращення зорово-моторної координації
d. Відновлення та покращення рухливості шийного відділу хребта
*e. Компенсація та адаптація вестибулярної функції

123. Які з нижченаведених визначень не належать до підрозділів МКФ?
a. Фактори навколишнього середовища
b. Реадаптація і участь
c. Структура і функція
*d. Інвалідність і реадаптація
e. Активність і участь

124. Який ортез рекомендовано у разі невропатії серединного нерва?
a. Статичний ортез на IV та V пальці для уникнення перерозгинання в метакарпофалангових суглобах
b. Статичний ліктьовий ортез для уникнення флексії
c. Статичний ортез на променево-зап’ястковий суглоб
d. Ортез на липучках для фаланг двох пальців
*e. Ортез стабілізації великого пальця для виведення його в положення хапання

125. Який основний м'яз відповідає за рух розгинання в колінному суглобі?
a. Передній великогомілковий м'яз
b. Клубово-поперековий м'яз
*c. Чотириголовий м'яз стегна
d. Півсухожилковий м'яз
e. Двоголовий м'яз стегна

126. Пацієнтка хворіє на розсіяний склероз впродовж 7 років. Вона скаржиться, що їй складно організувати свою повсякденну активність і вона дедалі більше залежить від допомоги чоловіка в усіх справах повсякденного життя. Який метод необхідно застосувати для оцінювання виконавчих навичок пацієнтки?
a. Монреальське когнітивне оцінювання MoCA (Montreal Cognitive Assessment)
*b. Оцінювання рухових та процесуальних навичок AMPS (Assessment of Motor and Process Skills)
c. Канадська оцінка виконання занять СОРМ (Canadian Occupational Performance Measure)
d. MiniCog Test
e. Оцінка функціональної самостійності FIM (Functional Independence Measure)

127. Яка терапія найефективніша для поліпшення функції верхніх кінцівок у перші чотири тижні після інсульту за наявності позитивного прогнозу відновлення?
a. Дзеркальна терапія та десенситизація
b. Бобат-терапія та терапія, орієнтована на завдання
c. Десенситизація та індукована обмеженням рухова терапія
*d. Модифікована, індукована обмеженням рухова терапія та терапія, орієнтована на завдання
e. Бобат-терапія та індукована обмеженням рухова терапія

128. Ерготерапевт під час спілкування з пацієнтом після гострого порушення мозкового кровообігу вбачає потребу у проведені обстеження активності повсякденного життя пацієнта. Який інструмент оцінювання, ймовірно, вибере ерготерапевт?
a. Індекс Мотрісіті
b. Тест Альберта
*c. Індекс Бартела
d. Шкалу Ашфорта
e. Шкалу Френчай

129. Які відкриті питання можуть застосовуватися ерготерапевтом під час інтерв'ю?
a. Питання для покращення розуміння, питання з відповіддю, питання "так" і "ні"
*b. Уточнювальні питання, питання зондування, питання для вирішення
c. Питання, з якими погоджується пацієнт, питання, які не містять протиріч, питання, у змісті якого вже міститься відповідь
d. Питання на пошук причин проблем пацієнта, питання, які вже мають відповідь, питання, які не передбачають різних тлумачень
e. Питання для пошуку варіантів правильної відповіді, питання, які передбачають єдину правильну відповідь

130. Пацієнт віком 47 років отримав травму під час професійної діяльності. Спостерігається уламковий перелом плечової та променевої кістки. На першу консультацію до ерготерапевта прийшов у гіпсі від дистальних відділів кисті до середини плечової кістки. Яке оцінювання та втручання виконає ерготерапевт у цьому разі?
a. ММТ, гоніометрія; пасивні вправи
b. -
*c. ММТ, гоніометрія, наявність набряку; білатеральні вправи, ізометричні вправи, навчання пацієнта виконувати вправи самостійно
d. ММТ, "Box and blocks"; навчання пацієнта виконувати вправи самостійно
e. ММТ, гоніометрія, "Box and blocks"; пасивні ізометричні вправи

131. Дитина віком 14 років перебуває на диспансерному обліку у зв'язку з виразковою хворобою шлунка. Щороку проходить санаторно-курортне лікування в спеціалізованих стаціонарних закладах з використанням бальнеотерапії, ЛФК, фізіотерапевтичної апаратури. Які мінеральні води потрібно призначити для перорального застосування?
a. Хлоридно-натрієві в теплому вигляді
b. Гідрокарбонатні в холодному вигляді
c. Сульфатно-магнієві в холодному вигляді
*d. Гідрокарбонатні в теплому вигляді
e. Хлоридно-натрієві в холодному вигляді

132. Когнітивна реабілітація пацієнтів після черепно-мозкової травми в післягострий період реабілітації передбачає реалізацію алгоритмів відновлення та алгоритмів компенсації когнітивних функцій. Яка із нижченаведених стратегій є ефективною для відновлення виконавчих функцій з позиції доказової практики?
a. Повільне надання інформації шляхом її розчленування
b. Застосування техніки тестування
*c. Використання середовища віртуальної реальності
d. Навчання завданням із розподіленою увагою
e. Глибоке кодування інформації шляхом асоціацій

133. Що не належить до виконавчих моделей у контексті ерготерапії?
a. Звички
b. Ролі
c. Ритуали
*d. Активності повсякденного життя
e. Рутини

134. Де має знаходитися терапевт для страхування пацієнта з правостороннім геміпарезом під час піднімання сходами?
a. Праворуч від пацієнта, стоячи перед пацієнтом
b. Праворуч від пацієнта, стоячи на сходинку вище від пацієнта
c. Ліворуч від пацієнта, стоячи на сходинку нижче від пацієнта
d. Ліворуч від пацієнта, стоячи на сходинку вище від пацієнта
*e. Праворуч від пацієнта, стоячи на сходинку нижче від пацієнта

135. Визначте поняття "стандартизований тест" у практиці роботи ерготерапевта.
a. Тест, який має детальну інструкцію для використання
*b. Тест, який пройшов процес наукового випробування, щоб визначити його валідність та надійність
c. -
d. Тест, яким часто користуються у певних ситуаціях
e. Тест, який виявився оптимальним для оцінювання у випадку, подібному до того, що розглядається зараз

136. У чоловіка віком 88 років встановлено діагноз: застійна серцева недостатність і двосторонній остеоартрит коліних суглобів. Він використовує тростину під час прогулянок по вулиці та відчуває труднощі з пересуванням і зниження витривалості. Який мобільний пристрій найкраще підходить для вирішення проблеми пересування пацієнта по вулиці?
a. Крокувальні ходунки
b. Ще одна тростина
c. Крісло колісне з електричним приводом
d. Крісло колісне з ручним керуванням
*e. Колісні ходунки із сидінням

137. Які параметри необхідно виміряти для коректного вибору крісла колісного?
a. Маса та довжина тіла
b. Ширина, глибина та висота сидіння, маса тіла
c. Довжина ніг і довжина тулуба
*d. Ширина, глибина та висота сидіння, довжина ніг, висота передпліч і висота спинки
e. Маса тіла, довжина передпліччя, довжина гомілки, довжина тулуба

138. Пацієнт віком 64 роки з третьою стадією хвороби Паркінсона скаржиться на зміну швидкості ходьби (стала повільнішою). Під час зміни напрямку та піднімання сходами періодично відзначається втрата постурального контролю протягом 3-5 секунд у вигляді стартових затримок і короткочасних зупинок, щоб не впасти. Який тест потрібно використати для оцінки функціональної мобільності цього пацієнта?
a. "Швидких поворотів" з обліком часу
b. "Ходьба на 10 метрів" з обліком часу
c. "П'яти присідань" з обліком часу
d. "Ходьба на 6 метрів" з обліком часу
*e. "Оцінка часу підйому і ходьби" з обліком часу

139. Укажіть вихідну позицію при страхуванні пацієнта після перенесеного ГПМК з лівостороннім геміпарезом під час спускання сходами.
a. Попереду та трохи праворуч від пацієнта
b. Позаду та трохи ліворуч від пацієнта
c. Позаду пацієнта
d. Позаду та трохи праворуч від пацієнта
*e. Попереду та трохи ліворуч від пацієнта

140. У чоловіка віком 57 років спостерігаються наслідки ішемічного інсульту з лівостороннім геміпарезом. Під час обстеження виявлено: збіднене мовлення, складно добирає слова, не всі предмети може назвати, однак правильно пояснює їхнє призначення. Читає по складах і розуміє значення лише простих слів, але не всього тексту. Здатність рахувати грубо порушена. На прохання дати праву руку - дезорієнтований. Яке порушення функції мовлення спостерігається у пацієнта?
a. Семантична афазія
b. Моторна афазія
c. Сенсорна афазія
*d. Амнестична афазія
e. Тотальна афазія

141. На які характеристики ерготерапевт має орієнтуватися, вибираючи взуття для шестирічної дитини з розладами аутистичного спектра?
a. Самостійний вибір дитини, легкість взування та знімання взуття, наявність довгої застібки, наявність шнурівки
b. Легкість взування та знімання взуття, наявність довгої застібки, наявність шнурівки, ортопедичне взуття
c. Розрахунок на більший розмір, наявність довгої застібки, наявність шнурівки
d. Самостійний вибір дитини, легкість взування та знімання взуття, однотипні матеріали на всіх типах взуття
*e. Реакція дитини під час носіння, легкість взування та знімання взуття, наявність довгої застібки

142. Пацієнтці віком 46 років встановлено діагноз: інфаркт головного мозку з лівобічним геміпарезом. Пацієнтка звертається до ерготерапевта із запитом на покращення можливості виконувати щоденні домашні завдання із залучення лівої руки. Зазначає, що може виконувати завдання, які передбачають відведення руки до рівня плечей, але руки швидко втомлюються. Також хоче покращити активні рухи кисті, адже зараз пацієнтка може брати в руку великі циліндричні предмети, але деколи відчуває неможливість відпустити предмет. Яке доказове втручання для покращення функції лівої руки та активності повсякденного життя є оптимальним для цієї пацієнтки?
*a. Дзеркальна терапія
b. Індукована обмеженням рухова терапія
c. Когнітивно-поведінкова терапія
d. Контекст-орієнтовна терапія
e. Інтенсивне бімануальне тренування

143. Чоловік віком 42 роки перебуває в лікарні після ампутації лівої нижньої кінцівки вище коліна. Пацієнт живе один у квартирі на першому поверсі, до якої можна потрапити бетонним безрейковим пандусом, побудованим зі співвідношенням висоти до довжини 1:6. Результати первинної ерготерапевтичної оцінки вказують на зниження чутливості в правій стопі, наявність великої ділянки почервоніння на куприку, самостійний динамічний баланс у сидінні, функціональну силу верхніх кінцівок і погану статичну рівновагу стоячи. Який мобільний пристрій найкраще підходить для пацієнта?
a. Крісло колісне з ручним керуванням
b. Крокувальні ходунки
c. Баріатричні ходунки із сидінням
d. Милиці з підлокітниками
*e. Крісло колісне з електричним приводом

144. Яке порушення не характерне для пацієнтів з діагнозом: синдром Гієна-Барре?
a. Відчуття болю у нижніх та верхніх кінцівках
b. Зниження концентрації уваги
*c. Невиразне мовлення
d. Неможливість виконання тесту з дев'ятьма кілочками (9-HPT)
e. Низькі показники оцінювання монофіламентами Семмеса-Вайнштейна

145. Пацієнт після перенесеного інсульту проходить первинне оцінювання з ерготерапевтом. Показник за шкалою Бартела становить 70 балів. Який рівень побутової активності у цього пацієнта?
*a. Зможе одягати нижню частину тіла з мінімальною допомогою
b. Зможе вживати їжу із середньою допомогою
c. Зможе переміщуватися з крісла колісного на туалет з середньою допомогою
d. Зможе виконувати активність повсякденного життя з середньою допомогою
e. Зможе перевертатися у ліжку з мінімальною допомогою

146. Які причини можуть спонукати ерготерапевта вибрати для дитини з інвалідністю допоміжні пристрої або технології та навчити дитину використовувати їх?
a. Вимоги посадової інструкції ерготерапевта
*b. Порушення, що обмежують здатність дитини брати участь у своїх життєвих ролях
c. Рекомендація лікаря
d. Обмеження функцій опорно-рухового апарату
e. Вимога дитини або її батьків

147. Майже дворічна дитина з геміпарезом мотивована до самостійного вживання "пальчикової їжі". Під час заняття реабілітації ерготерапевт пропонує родзинки, які дитина піднімає неураженою кінцівкою. Який тип хапання демонструє дитина?
a. Нігтьове
b. Сферичне
*c. Латеральне
d. Пінцетне
e. Пучкою

148. На розумінні чого зосереджується навичка активного слухання пацієнта ерготерапевтом під час спілкування?
a. Тривалості спілкування та дотриманні плану розмови ерготерапевтом
b. Проблем постави, міміки та жестів клієнта
c. Вміння перевести розмову в потрібний ерготерапевту напрям
d. Можливості для ерготерапевта поставити відкриті питання
*e. Змісту повідомлення, влучності відображення емоцій і почуттів ерготерапевтом

149. Пацієнт віком 22 роки, який знаходиться в лікарні під спостереженням у зв'язку із ризиком суїциду, здається веселим, оскільки виписується. Що з нижченаведеного, ймовірно, відбувається?
a. Пацієнт задоволений, що йому не треба буде знову спілкуватися з медичними працівниками
*b. Його суїцидальний план прогресував
c. Пацієнт схвильований та радий бути знову в колі сім'ї
d. Пацієнт передбачає, що зміна обстановки може бути для нього корисною
e. Пацієнт радіє, що зможе припинити прийом ліків за межами лікарні

150. Який тест використовують для оцінки здатності орієнтувати своє тіло в просторі та сприймати положення предметів відносно себе й інших предметів?
a. Шестихвилинний тест
*b. Тест візуального сприйняття (без рухів)
c. Тест "Встань та йди"
d. Десятиметровий тест ходьби
e. Тест ARAT

