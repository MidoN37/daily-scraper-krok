1. Який обов'язковий складник реклами лікарських засобів для кінцевих споживачів згідно із законом України <<Про рекламу>>?
a. Розміщення і згадка імен популярних людей, героїв кіно-, теле- та анімаційних фільмів, авторитетних організацій
b. Посилання на випадки вдалого застосування ліків
c. Посилання на лікарський засіб як найбільш ефективний
*d. Попередження, що самолікування може бути шкідливим для здоров'я
e. Порівняння з іншими лікарськими засобами

2. Для підтвердження тотожності трави буркуну провели лактонну пробу. Наявність якої групи біологічно активних сполук підтверджує ця реакція?
*a. Кумаринів
b. Серцевих глікозидів
c. Антраценпохідних
d. Сапонінів
e. Лігнанів

3. У пацієнта з діагнозом артеріальна гіпертензія та бронхіальна астма на тлі терапії стався напад бронхоспазму. Який лікарський засіб, найімовірніше, спричинив це ускладнення?
a. Фенотерол
b. Верапаміл
c. Амлодипін
d. Нітрогліцерин
*e. Пропранолол

4. Яку настойку на фармацевтичному підприємстві готують у співвідношенні 1:2?
a. Беладони
b. М'яти
c. Звіробою
*d. Софори
e. Собачої кропиви

5. У лабораторії фармацевтичного підприємства проводять вхідний контроль нікотинаміду. Згідно з монографією ДФУ 2-го видання водний розчин субстанції має бути прозорим. Із яким розчином необхідно порівняти випробовуваний розчин?
a. Пропанолом-2
b. Метанолом
*c. Водою
d. Хлороформом
e. Ефіром

6. Під час приготування складних порошків фармацевт використовував метод <<тришаровості>>. Яка з речовин належить до барвних?
*a. Етакридину лактат
b. Стрептоцид
c. Камфора
d. Протаргол
e. Сірка

7. Аптека відпускає товар лікувально-профілактичним закладам. Як називаються заклади та організації, а також окремі особи, що заборгували перед підприємством?
*a. Дебітори
b. Постачальники
c. Виробники
d. Кредитори
e. Інвестори

8. У разі планового закриття аптеки для проведення ремонтних робіт чи технічного переобладнання необхідно завчасно повідомити про це Державну службу України з лікарських засобів та контролю за наркотиками. Не пізніше якого терміну потрібно це зробити?
a. 3 місяці
b. 20 робочих днів
c. Повідомлення не обов'язкове
d. 1 місяць
*e. 10 робочих днів

9. Фармацевтична фірма-виробник встановлює ціну на лікарський засіб, враховуючи його собівартість та надбавку до собівартості. До якої моделі ціноутворення належить цей метод?
a. Модель, що ґрунтується на пропозиції
b. Конкурентна
c. Беззбитковості
d. Модель, що ґрунтується на ринковому попиті
*e. Витратна

10. У жінки віком 62 роки діагностовано гострий пієлонефрит. Лікар призначив гентаміцин. З анамнезу відомо, що пацієнтка приймає фуросемід. Укажіть можливе ускладнення при одночасному застосуванні цих препаратів.
a. Високий ризик розвитку алергічних реакцій
b. Потенціювання гепатотоксичної дії аміноглікозидів
c. Посилення гематотоксичності гентаміцину
d. Високий ризик розвитку судом
*e. Посилення ототоксичності аміноглікозидів

11. Які з нижченаведених методів менеджменту належать до соціально-психологічних?
a. -
b. Процес розподілу повноважень між керівниками технічного рівня управління
*c. План поліпшення умов праці на фармацевтичному підприємстві
d. Матеріальні стимули, що базуються на використанні посадових окладів, доплат, надбавок, премій тощо
e. Процес нарахування заробітної плати працівникам відділу збуту

12. Біологічно активні речовини цієї рослини мають секретолітичні, спазмолітичні, вітрогінні та слабкі сечогінні властивості. Її ефірна олія використовується для приготування кропової води. Укажіть із нижченаведеного цю рослину.
a. Береза повисла
b. Пижмо звичайне
c. Календула лікарська
d. Глід криваво-червоний
*e. Фенхель звичайний

13. У пацієнта з діагнозом туберкульоз після початку лікування почервоніли сеча, слина та слізна рідина. Який препарат може викликати такі симптоми?
a. Ципрофлоксацин
b. Бензилпеніциліну натрієва сіль
*c. Рифампіцин
d. Розчин йоду спиртовий
e. Ізоніазид

14. Фармацевт-аналітик під час випробувань субстанції глюкози безводної повинен встановити значення питомого оптичного обертання. Яку величину йому необхідно виміряти для цього за допомогою поляриметра?
a. В'язкість
b. Температуру плавлення
c. Показник заломлення
d. Оптичну густину
*e. Кут обертання

15. Фармацевт-аналітик аптеки під час кількісного визначення розчину глюкози 10% використовує рефрактометр. Яку величину вимірюють за допомогою цього приладу?
a. Кут обертання
b. Динамічну в'язкість
c. Температуру плавлення
*d. Показник заломлення
e. Оптичну густину

16. Пацієнт віком 56 років із діагнозом артеріальна гіпертензія тривалий час приймає beta-адреноблокатор (бісопролол). У зв'язку з поліпшенням стану він раптово припинив застосування препарату, що викликало різке підвищення артеріального тиску. Як називається таке ускладнення терапії?
a. Дисбактеріоз
b. Бронхоспазм
c. Знижена чутливість
d. Брадикардія
*e. Синдром відміни

17. Порядок обігу наркотичних засобів, психотропних речовин і прекурсорів в аптечних закладах регулюється законодавством. Який з нижченаведених лікарських засобів належить до наркотичних?
a. Зопіклон
b. Преднізолон
c. Атропіну сульфат
*d. Трамадол
e. Спирт етиловий

18. Фармацевт-аналітик проводить кількісне визначення гліцерину тринітрату в етанольному розчині методом абсорбційної спектрофотометрії у видимому діапазоні після утворення забарвленого продукту внаслідок хімічних реакцій. Яку величину він повинен виміряти для випробовуваного розчину та розчину порівняння, щоб обчислити вміст лікарської речовини?
a. Кут обертання
b. рН розчину
*c. Оптичну густину
d. Температуру кипіння
e. Показник заломлення

19. Ібупрофен -- похідне фенілпропіонової кислоти, що чинить протизапальну, аналгетичну та жарознижувальну дію. Який індикатор використовують під час його кількісного визначення методом алкаліметрії згідно з вимогами ДФУ 2-го видання?
a. Крохмаль
*b. Фенолфталеїн
c. Ферум (ІІІ) амонію сульфат
d. Протравний чорний
e. Калію хромат

20. Упродовж якого періоду в аптеці повинні зберігатися документи, що засвідчують факт купівлі лікарських засобів та виробів медичного призначення?
a. 3 місяці
b. 5 років
c. 1 рік
*d. 3 роки
e. 10 років

21. Завідувач аптечним підприємством для уточнення умов постачання лікарських препаратів телефонує менеджеру оптової фармацевтичної фірми. До якого типу належать такі комунікації?
*a. Зовнішні
b. Горизонтальні
c. Вертикальні
d. Міжрівневі
e. Внутрішні

22. Фармацевтична компанія організовує науково-практичні конференції за участю лікарів та фармацевтичних працівників. Який елемент маркетингових комунікацій використовує ця фармацевтична фірма?
a. Прямий маркетинг
b. Мерчандайзинг
c. Персональний продаж
d. Стимулювання збуту
*e. Паблік рилейшнз

23. До фармацевта звернувся пацієнт із проханням рекомендувати тонізуючий та адаптогенний засіб рослинного походження. Яка лікарська рослинна сировина має цей фармакологічний ефект?
a. Льону насіння
b. Розторопші плоди
*c. Лимонника насіння
d. Гарбуза насіння
e. Фенхелю плоди

24. У структурі сульфатіазолу міститься первинна ароматична аміногрупа. Яку реакцію повинен виконати фармацевт-аналітик для підтвердження її наявності?
a. Утворення ауринового барвника
b. Утворення індофенолу
*c. Утворення азобарвника
d. Із ціанбромідом
e. З натрію гідроксидом

25. Солодки корені містять сапоніни. Яка з нижченаведених реакцій підтверджує наявність цих речовин у лікарській рослинній сировині?
a. Із реактивом Моліша
b. Із реактивом Фелінга
*c. Піноутворення
d. Із залізом (ІІІ) хлоридом
e. Із реактивом Драгендорфа

26. Фармацевт приготував розчин глюкози 5%-й та додав стабілізатор Вейбеля - 5 мл. Який об'єм приготованого розчину?
*a. 100 мл
b. 1000 мл
c. 500 мл
d. 300 мл
e. 50 мл

27. Лікар-стоматолог після видалення кісти верхньої щелепи, для профілактики післяопераційних бактеріальних ускладнень, призначив пацієнту перорально антибіотик, який проникає в кісткову тканину. Укажіть цей препарат.
a. Кларитроміцин
*b. Лінкоміцин
c. Ніфуроксазид
d. Стрептоміцин
e. Амоксицилін

28. Чоловіку віком 47 років із діагнозом дифузний токсичний зоб призначили антитиреоїдну терапію. Укажіть цей препарат.
a. Калію йодид
*b. Тіамазол
c. Глібенкламід
d. Тиротропін
e. Левотироксин натрію

29. Уживання інуліну покращує травлення та позитивно впливає на вуглеводний обмін. Яку рослину з нижченаведених використовують як джерело інуліну?
a. Алтея лікарська
b. Астрагал шерстистоквітковий
c. Гірчиця сарептська
d. Звіробій плямистий
*e. Цикорій дикий

30. Під час проведення мікроскопічного аналізу кореня алтеї потрібно визначити наявність у клітинах рослини крохмальних зерен. За допомогою якого реактиву можна це зробити?
a. Спиртового розчину нафтолу
b. Гідроксиду амонію
c. Концентрованої сульфатної кислоти
*d. Розчину Люголя
e. Розчину тимолу

31. У лікарню доставлено дитину із симптомами отруєння, що супроводжується ураженням печінки. Зі слів бабусі відомо, що дитина випила флакон парацетамолу. Який із нижченаведених засобів можна використати як антидот у цьому разі?
a. Унітіол
b. Дефероксамін
*c. Ацетилцистеїн
d. Налоксон
e. Протаміну сульфат

32. Препарати коренів раувольфії зміїної використовують для лікування артеріальної гіпертензії. За вмістом якої речовини визначають справжність сировини?
a. Адонітоксину
b. Вінбластину
*c. Резерпіну
d. Гіосціаміну
e. Атропіну

33. Керівництво фармацевтичного підприємства проводить внутрішній аудит на дотримання вимог належної виробничої практики (GMP). Яку функцію менеджменту використовує керівництво?
a. Мотивування
b. Планування
c. Організація
*d. Контролювання
e. Регулювання

34. Яка ймовірна причина неефективності ізосорбіду мононітрату, що виникла в пацієнта зі стенокардією напруги після двомісячного курсу перорального застосування?
a. Кумуляція
b. Сенсибілізація
c. Психічна залежність
*d. Толерантність
e. Фізична залежність

35. Фармацевт-аналітик проводить ідентифікацію субстанції клонідину гідрохлориду. Розчин якої речовини він повинен використати для підтвердження наявності хлорид-іонів?
a. Натрію гідрокарбонату
b. Цинку хлориду
c. Магнію сульфату
d. Калію гідроксиду
*e. Срібла нітрату

36. Кількісне визначення пілокарпіну гідрохлориду фармацевт-аналітик проводить методом кислотно-основного титрування в неводному середовищі. Який розчин він використовує як титрант?
a. Натрію нітрит
*b. Хлорну кислоту
c. Натрію гідроксид
d. Калію бромат
e. Натрію едетат

37. Під час обстеження в пацієнта виявлено атрофічний гастрит і В12-дефіцитну анемію. Який препарат доцільно призначити пацієнту?
a. Фолієву кислоту
b. Заліза фумарат
*c. Ціанокобаламін
d. Натрію нуклеїнат
e. Еритропоетин

38. На фармацевтичному підприємстві виготовляють настойки методом мацерації. Протягом якого часу проводять настоювання сировини?
a. 24 год
b. 2 доби
c. 12 год
d. 5 діб
*e. 7 діб

39. Адреналіну тартрат містить у своїй структурі два фенольні гідроксили. Розчин якої речовини потрібно використати для підтвердження їх наявності?
a. Натрію нітрату
*b. Заліза (ІІІ) хлориду
c. Амонію оксалату
d. Магнію сульфату
e. Калію броміду

40. Хто надає дозвіл на відпуск лікарських засобів до структурних підрозділів аптеки при позитивному результаті вхідного контролю?
a. Представник постачальника
b. Бухгалтер
c. Фармацевт, який працює на зміні
*d. Уповноважена особа
e. Юрист

41. Який документ оформляється касиром аптеки в трьох примірниках під час інкасації коштів?
a. Заява на внесення готівки
b. Касова книга
*c. Супровідна відомість
d. Платіжне доручення
e. Грошовий чек

42. Фармацевт аптеки має другу кваліфікаційну категорію. Яку обов'язкову форму підвищення кваліфікації потрібно пройти провізору для отримання першої кваліфікаційної категорії?
a. Спеціалізацію
*b. Передатестаційний цикл
c. Стажування
d. -
e. Інтернатуру

43. Фармацевт-аналітик ідентифікував нікотинамід за виділенням аміаку під час кип'ятіння зразка субстанції з розчином натрію гідроксиду. Наявність якої функціональної групи зумовлює перебіг цієї реакції?
a. Карбоксильної
b. Тіольної
*c. Амідної
d. Кетонної
e. Альдегідної

44. Яка тривалість відпустки у зв'язку з вагітністю та пологами?
a. 59 робочих днів
b. 70 робочих днів
c. 90 календарних днів
d. 56 календарних днів
*e. 126 календарних днів

45. Який час розпадання <<шипучих>> таблеток згідно з вимогами ДФУ?
a. 60 хв
b. 30 хв
c. 3 хв
d. 15 хв
*e. 5 хв

46. До якого типу супозиторних основ належить поліетиленоксидна основа?
a. Гідрофобні
*b. Гідрофільні
c. Дифільні
d. Силіконові
e. Вуглеводневі

47. Як обліковуються в аптеці речовини та їх солі, що використовуються у виробництві та очищенні наркотичних і психотропних речовин?
a. Наркотичні речовини
b. Сильнодіючі речовини
*c. Прекурсори
d. Психотропні речовини
e. Отруйні речовини

48. У кореневищі та коренях родовика лікарського містяться дубильні речовини. Який метод потрібно використовувати для визначення вмісту цих біологічно активних речовин згідно з ДФУ?
a. Комплексонометрії
b. Фотоелектроколориметрії
*c. Спектрофотометрії
d. Нефелометрії
e. Хроматографії

49. У фармацевтичній компанії існує декілька формальних і неформальних груп. Яка характерна риса формальних груп?
a. Чинять опір змінам в організації
b. Лідер групи отримує повноваження від групи
c. Виникають у результаті зацікавленості, симпатії
d. Виникають спонтанно
*e. Створюються для здійснення виробничого процесу

50. Який документ повинен супроводжувати лікарські засоби іноземного виробництва?
*a. Висновок про якість ввезеного в Україну лікарського засобу
b. Стандарт якості лікарського засобу
c. Паспорт письмового контролю
d. Витяг із Державного реєстру лікарських засобів
e. Технічний регламент на лікарський засіб

51. Який із нижченаведених методів застосовують під час виробництва м'яких капсул зі швом?
*a. Пресування
b. Занурення
c. Вдавлювання
d. Виливання
e. Крапельний

52. Фармацевт приготував ін'єкційний розчин аскорбінової кислоти. Яку речовину потрібно використати для стабілізації розчину?
a. Натрію ацетат
b. Натрію бромід
c. Натрію цитрат
*d. Натрію сульфіт
e. Натрію хлорид

53. Укажіть назву готової лікарської форми, яка являє собою тверду желатинову капсулу для внутрішнього застосування, що містить суміш мікрокапсул із жировою оболонкою, які мають неоднаковий час вивільнення лікарських речовин.
*a. Спансула
b. Мікрогранула
c. Гранула
d. Пелета
e. Тубатина

54. Укажіть антимікробний лікарський засіб, в основі синтезу якого лежить взаємодія 6-амінопеніциланової кислоти із хлорангідридом фенілгліцину.
a. Бензойна кислота
b. Ізоніазид
c. Нітрофурал
d. Хлорамфенікол
*e. Ампіцилін безводний

55. До аптеки надійшов антипротозойний і антибактеріальний препарат метронідазол. Який п'ятичленний гетероцикл лежить в основі його молекули?
a. Піразол
b. Тіазол
c. Пірол
*d. Імідазол
e. Фуран

56. Із препаратами якої фармакологічної групи заборонено поєднувати відхаркувальні засоби?
a. Антибактеріальними
b. Деконгестантами
c. Муколітиками
*d. Протикашльовими
e. Полівітамінами

57. Як називають супозиторії, якщо їх виготовляють із водних суспензій і піддають глибокому заморожуванню?
a. Забарвлені
b. Пористі
c. Порожнисті
*d. Ліофілізовані
e. Багатошарові

58. Через 2 місяці постійного приймання антиаритмічного лікарського засобу в пацієнтки діагностовано порушення функції щитовидної залози у вигляді тиреотоксикозу. Який препарат міг викликати такий побічний ефект?
a. Соталол
*b. Аміодарон
c. Бісопролол
d. Новокаїнамід
e. Пропафенон

59. Для ідентифікації фенолу була проведена реакція з розчином натрію гіпохлориту концентрованого і розчином аміаку. У результаті з'явилося блакитне забарвлення, що згодом стало інтенсивнішим. Який продукт утворюється під час цієї реакції?
a. Полінітросполука
*b. Індофенол
c. Метилсаліцилат
d. Етилацетат
e. Мурексид

60. Фармацевт-аналітик встановлює кількісний вміст субстанції бензокаїну. Для цього він застосовує метод визначення амінного азоту в сполуках, що містять первинну ароматичну аміногрупу. Розчин якої речовини використовують як титрант у цьому методі?
a. Срібла нітрату
b. Калію бромату
c. Хлористоводневої кислоти
*d. Натрію нітриту
e. Натрію гідроксиду

61. Пацієнту віком 65 років із діагнозом ішемічна хвороба серця призначили антиагрегант - ацетилсаліцилову кислоту. Укажіть оптимальну добову дозу цього препарату.
a. 500 мг
b. 700 мг
c. 1000 мг
*d. 100 мг
e. 900 мг

62. У пацієнта віком 46 років діагностовано хронічний бронхіт. Який лікарський засіб можна придбати в аптеці для полегшення відходження густого та в'язкого харкотиння?
*a. Амброксол
b. Бутамірат
c. Декстрометорфан
d. Сальбутамол
e. -

63. У пацієнта віком 52 роки на тлі застосування гепарину виникли ознаки передозування препарату. Який антидот потрібно застосувати в цьому разі?
a. Унітіол
b. Налоксон
c. Ацетилцистеїн
d. Калію хлорид
*e. Протаміну сульфат

64. Відвар із якої лікарської рослинної сировини треба процідити негайно після зняття з водяної бані?
a. Термопсису трави
b. Горицвіту трави
c. М'яти перцевої трави
*d. Дуба кори
e. Конвалії квітів

65. У чоловіка віком 69 років із діагнозом артеріальна гіпертензія під час обстеження виявили гіпертрофію передміхурової залози. Який антигіпертензивний засіб доцільно обрати для цього пацієнта?
*a. Доксазозин
b. Пропранолол
c. Еналаприл
d. Амлодипін
e. Клонідин

66. Фармацевт-аналітик ідентифікує субстанцію цефтриаксон натрію. Який реагент він повинен використати для підтвердження наявності катіонів натрію?
*a. Калію піроантимонат
b. Кальцію хлорид
c. Барію хлорид
d. Магнію сульфат
e. Амонію оксалат

67. За певним переліком груп населення та категорій захворювання лікарські засоби відпускаються безкоштовно та пільгово. Який термін дії безоплатних та пільгових рецептів із дня виписування?
a. 12 місяців
b. 6 місяців
*c. 1 місяць
d. 18 місяців
e. 2 місяці

68. Який раціональний спосіб уведення магнію оксиду в олійну емульсію?
a. Розчинення у воді для приготування первинної емульсії
*b. Уведення за типом суспензії в готову емульсію
c. Розчинення в олії
d. Розчинення в готовій емульсії
e. Подрібнення з водою, призначеною для розведення первинної емульсії

69. Аптека відпускає лікарські засоби, вартість яких підлягає відшкодуванню, за електронними рецептами. Яка установа відшкодовує аптеці вартість відпущених ліків?
*a. Національна служба здоров'я України
b. Міністерство праці і соціальної політики України
c. Державний експертний центр МОЗ України
d. Державна служба України з лікарських засобів та контролю за наркотиками
e. Державна фіскальна служба України

70. Який індикатор використовується під час кількісного визначення парацетамолу в субстанції методом цериметрії?
a. Крохмаль
*b. Фероїн
c. Калію хромат
d. Натрію еозинат
e. Фенолфталеїн

71. Під час виробництва фітопрепаратів екстрагент, що залишився в сировині, видаляють і повертають у виробництво. Як називається цей процес?
a. Екстрагування
*b. Рекуперація
c. Ліофілізація
d. Ректифікація
e. Сублімація

72. Який пероральний цукрознижувальний засіб потрібно призначити пацієнту віком 47 років із надмірною масою тіла та цукровим діабетом 2-го типу за неефективності дієтотерапії?
a. Мелоксикам
b. Метопролол
c. Метронідазол
d. Метоклопрамід
*e. Метформін

73. Фабрика фітопрепаратів заготовила лікарську рослинну сировину для виготовлення чаю протизапальної, сечогінної та антисептичної дії - Folia Uvae ursi. За вмістом якої біологічно активної речовини визначають доброякісність цієї сировини?
a. Келіну
b. Рутину
c. Мангіферину
d. Гіосціаміну
*e. Арбутину

74. Чоловіку в післяопераційному періоді тривалий час уводили промедол. У пацієнта виникли психічні та соматичні порушення після відміни препарату. Яке явище спостерігається в цьому випадку?
a. Синдром обкрадання
b. Синдром рикошету
*c. Абстинентний синдром
d. Тахіфілаксія
e. Ідіосинкразія

75. До аптеки надійшов товар від постачальника. Під час приймання товару уповноважена особа виявила невідповідність кількості лікарських засобів. Який документ потрібно оформити уповноваженій особі?
a. Договір купівлі-продажу
b. Товарний звіт
c. Журнал обліку надходження товарів за групами
*d. Акт про встановлену розбіжність у кількості та якості
e. Реєстр лікарських засобів, які надійшли до суб'єкта господарської діяльності

76. У пацієнта з діагнозом ішемічна хвороба серця та хронічна недостатність кровообігу після тривалого застосування одного з нижченаведених лікарських засобів розвинулася гіпокаліємія, що призвело до порушення серцевого ритму та м'язової слабкості. Побічною дією якого препарату є це ускладнення?
a. Ніфедипіну
b. Лізиноприлу
*c. Фуросеміду
d. Пропранололу
e. Спіронолактону

77. До лікаря звернулася пацієнтка зі скаргами на слизово-гнійні виділення з уретри та дискомфорт під час сечовипускання. Після обстеження виявлено Chlamydia trachomatis. Яку групу антибіотиків доцільно призначити для лікування цієї інфекції?
a. Цефалоспорини
b. Аміноглікозиди
c. Пеніциліни
*d. Макроліди
e. Карбапенеми

78. Відділ маркетингу фармацевтичного підприємства розподілив споживачів на групи відповідно до певних критеріїв та ознак. Який метод маркетингу застосували в цьому разі?
a. Диверсифікацію
b. Експертну оцінку ринку
*c. Сегментування ринку
d. Визначення частки ринку
e. Позиціонування

79. Лікарські препарати, що містять антраценпохідні, використовують як проносні засоби. Яка лікарська рослина з нижченаведених містить цю групу біологічно активних речовин?
a. Сalendula officinalis
b. Bidens tripartita
c. Salvia officinalis
d. Eucalyptus globulus
*e. Frangula alnus

80. Пацієнту з Н. pylori-позитивною виразкою дванадцятипалої кишки треба призначити ерадикаційну терапію. Який антисекреторний засіб необхідно включити в схему терапії?
a. Ранітидин
b. Атропіну сульфат
c. Фамотидин
d. Платифілін
*e. Омепразол

81. Фармацевт здійснює дослідження фармацевтичного ринку, використовуючи наукову періодичну літературу та статистичні дані. Який вид маркетингових досліджень при цьому здійснюється?
a. Спостереження
*b. Кабінетні дослідження
c. Панельні дослідження
d. Опитування
e. Польові дослідження

82. Завідувача аптеки перевели на таку ж посаду іншої аптеки цієї самої мережі. Який вид руху трудових ресурсів відбувся на підприємстві?
a. Діагональна ротація
b. Плинність кадрів
c. Вертикальна ротація
*d. Горизонтальна ротація
e. Змішана ротація

83. Укажіть лікарський засіб, який за хімічною будовою належить до фторованих похідних глюкокортикоїдів.
a. Преднізолон
b. Гідрокортизону ацетат
c. Фторурацил
d. Ципрофлоксацину гідрохлорид
*e. Бетаметазону дипропіонат

84. Проводять експрес-аналіз протикашльової мікстури, до складу якої входять натрію гідрокарбонат та екстракт трави термопсису. Яким методом можна визначити кількісний вміст натрію гідрокарбонату в цій мікстурі?
a. Аргентометрії
b. Перманганатометрії
*c. Ацидиметрії
d. Цериметрії
e. Нітритометрії

85. Укажіть із нижченаведених речовину, що належить до групи пролонгаторів.
a. Вода
b. Лактоза
*c. Полівініловий спирт
d. Цукор
e. Ніпагін

86. Для ідентифікації алкалоїдів у витяжці з лікарської рослинної сировини використовують загальноосадові реактиви. Укажіть із нижченаведеного такий реактив.
a. Віталі-Морена
b. Фреде
c. Ердмана
d. Маркі
*e. Драгендорфа

87. Фармацевт-аналітик проводить кількісне визначення субстанції аскорбінової кислоти прямим йодометричним методом. Який індикатор він використовує?
a. Мурексид
*b. Крохмаль
c. Бромфеноловий синій
d. Метиловий оранжевий
e. Фенолфталеїн

88. У рецептурно-виробничому відділі аптеки необхідно приготувати 1% спиртовий розчин метиленового синього. Якої концентрації спирт необхідно використати?
*a. 95%
b. 60%
c. 90%
d. 70%
e. 40%

89. Для якого лікарського засобу характерне наповнення лише 2/3 об'єму флакону перед стерилізацією?
*a. Натрію гідрокарбонату
b. Еуфіліну
c. Гексаметилентетраміну
d. Натрію хлориду
e. Кальцію хлориду

90. Спеціалісти відділу маркетингу фармацевтичного підприємства провели порівняльні дослідження внутрішнього середовища і зовнішніх умов, проаналізували сильні та слабкі сторони, можливості та загрози. Який спосіб аналізу вони використали?
*a. SWOT-аналіз
b. PEST-аналіз
c. ABC-аналіз
d. Матрицю БКТ
e. VEN-аналіз

91. У жінки віком 47 років, яка тривалий час лікується з приводу інфільтративно-вогнищевого туберкульозу, різко знизився слух. Який із нижченаведених препаратів міг викликати таку побічну дію?
*a. Стрептоміцин
b. Етамбутол
c. Ізоніазид
d. Етіонамід
e. Рифампіцин

92. Для пацієнта віком 35 років лікар призначив калійзберігаючий діуретик. Який із нижченаведених препаратів належить до цієї групи?
a. Празозин
b. Бісопролол
*c. Триамтерен
d. Фуросемід
e. Дилтіазем

93. Фармацевт аптеки через незадоволення умовами праці звільнився за власним бажанням і влаштувався на посаду медичного представника фармацевтичної компанії. Якому поняттю відповідає такий рух трудових ресурсів?
a. Ротація кадрів
b. Переведення працівника
*c. Плинність кадрів
d. Вербування кадрів
e. Підвищення на посаді

94. Настойку Fructus capsici застосовують як відволікаючий та подразнювальний засіб при невралгіях, радикулітах та міозитах. Яка біологічно активна речовина цієї лікарської рослинної сировини зумовлює таку дію?
a. Ефедрин
b. Схізандрин
c. Інулін
d. Колхіцин
*e. Капсаїцин

95. Яка з нижченаведених олій є джерелом фосфоліпідів та використовується як сировина для виробництва антигельмінтних засобів?
*a. Oleum Cucurbitaе
b. Oleum Lini
c. Oleum Ricini
d. -
e. Oleum Amygdalarum

96. Фірма-виробник планує реалізовувати новий лікарський засіб безпосередньо споживачам через мережу фірмових аптек. Який вид каналу розподілу вона використовує?
a. Трирівневий
*b. Прямого маркетингу (нульовий)
c. Чотирирівневий
d. Дворівневий
e. Однорівневий

97. У пацієнта, який лікується з приводу гіпертонічної хвороби, з’явився кашель, проте ознаки застудного захворювання відсутні. Який із призначених препаратів міг викликати такий побічний ефект?
a. Дротаверину гідрохлорид
b. Ацетилсаліцилова кислота
*c. Еналаприл
d. Парацетамол
e. Нітрогліцерин

98. Вагітна жінка віком 24 роки скаржиться на головний біль, що виник після стресової ситуації. Який із нижченаведених лікарських засобів є препаратом вибору для симптоматичного лікування?
a. Індометацин
b. Ацетилсаліцилова кислота
*c. Парацетамол
d. Метамізол натрію
e. Напроксен

99. Для визначення справжності Fructus Sophora japonicae до витягу додали концентровану хлористоводневу кислоту і магнієву стружку. Спостерігається рожево-червоне забарвлення. Про присутність яких речовин свідчить ця реакція?
*a. Флавоноїдів
b. Сапонінів
c. Кумаринів
d. Антраценпохідних
e. Дубильних речовин

100. У рецептурно-виробничому відділі аптеки виготовляють супозиторії методом викачування. Укажіть основу, яку використовують для цього методу.
a. Бутирол
*b. Масло какао
c. Желатин-гліцеринову
d. Мильно-гліцеринову
e. Вітепсол

101. Для медичного застосування у смородини чорної використовують два види лікарської рослинної сировини. Укажіть їх.
*a. Плоди та листя
b. Квітки та листя
c. Плоди та корені
d. Плоди та кора
e. Бруньки та плоди

102. Під час проведення інвентаризації в аптеці виявлені надлишки товарно-матеріальних цінностей. Укажіть дії інвентаризаційної комісії щодо надлишків.
a. Підлягають знищенню
b. Списуються
c. Підлягають вилученню
*d. Оприбутковуються
e. Проводиться службове розслідування

103. Унаслідок порушення умов зберігання субстанції магнію сульфату гептагідрату може відбуватися втрата кристалізаційної води. Як називається цей процес?
*a. Вивітрювання
b. Гідроліз
c. Полімеризація
d. Окиснення
e. Відновлення

104. Фармацевт готує мікстуру, у складі якої прописані нашатирно-анісові краплі. Який тип дисперсної системи утвориться?
*a. Опалесцентна мікстура
b. Колоїдний розчин
c. Розчин ВМС
d. Істинний розчин
e. Емульсія

105. Яким методом стерилізують очні краплі з бензилпеніциліну натрієвою сіллю?
a. УФ-випромінюванням
b. Текучою парою
c. Парою під тиском
*d. Не підлягає стерилізації
e. Гарячим повітрям

106. Фармацевтичне підприємство розробляє нові лікарські форми для своїх лікарських засобів. Який це напрям розвитку маркетингової товарної політики?
a. -
b. Скорочення виробництва
c. Диверсифікація
d. Диференціація
*e. Модифікація товару

107. У рецептурно-виробничому відділі аптеки готують розчини. Яка речовина потребує гарячого розчинника?
a. Пепсин
*b. Борна кислота
c. Фенілсаліцилат
d. Натрію бромід
e. Метамізол натрію

108. Пацієнту з остеоартрозом (гонартроз) та пептичною виразкою шлунка в анамнезі необхідно призначити нестероїдний протизапальний засіб. Який лікарський засіб буде найбезпечніший у цьому разі?
*a. Мелоксикам
b. Індометацин
c. Ібупрофен
d. Ацетилсаліцилова кислота
e. Метамізол натрію

109. Відділ маркетингу фармацевтичної фірми встановив, що при незначному підвищенні ціни на лікарський засіб попит на нього значно знизився. Який це вид попиту?
a. Раціональний
*b. Еластичний
c. Нееластичний
d. Нераціональний
e. Унітарний

110. Фармацевт-аналітик здійснює експрес-аналіз лікарської форми, що містить кальцію глюконат. Який реактив він використовує для ідентифікації катіона кальцію?
a. Натрію тетрафенілборат
*b. Амонію оксалат
c. Барію хлорид
d. Калію піроантимонат
e. Міді (ІІ) сульфат

111. Під час виставки відвідувачам безкоштовно роздавали календарі, блокноти, ділові подарунки з логотипом фармацевтичної компанії. Як називається такий вид реклами?
a. Реклама на місці продажу
*b. Сувенірна
c. Кінореклама
d. Друкована
e. Зовнішня

112. Які методи очищення витяжки використовують під час виробництва настойок?
a. Діаліз, відстоювання
b. Екстракційні методи очищення в системі рідина-рідина
*c. Відстоювання за температури не вище ніж 10^оС, фільтрація
d. Заміна розчинника, відстоювання, фільтрація
e. Денатурація, фільтрація, сорбція

113. Фармацевт виготовляє складний порошок. Яку лікарську речовину подрібнюють без додавання допоміжної рідини?
a. Ментол
*b. Цинку оксид
c. Стрептоцид
d. Тимол
e. Камфору

114. Лікар прописав мікстуру, що містить кілька видів лікарської рослинної сировини. Укажіть види сировини, витяжку з яких можна виготовити в одній інфундирці.
a. М'яти листя, крушини кора
b. М'яти листя, алтеї корені
*c. М'яти листя, ромашки квіти
d. М'яти листя, льону насіння
e. М'яти листя, мучниці листя

115. Який пристрій використовують для диспергування лікарської речовини та гомогенізації мазей?
a. Салазочну машину
b. Ексцельсіор
*c. Тривалкову мазетерку
d. Дисмембратори
e. Дезінтегратори

116. Заміщення певних атомів водню стеранової системи глюкокортикостероїдів на атоми фтору веде до одержання похідних із посиленою протизапальною активністю. Який лікарський засіб є прикладом такої модифікації?
a. Фенілефрину гідрохлорид
b. Преднізолон
c. Левотироксин натрію
d. Гідрокортизону ацетат
*e. Дексаметазон

117. Який вид маркетингу доцільно застосовувати фармацевтичній фірмі в разі спадного попиту на ліки?
a. Стимулювальний маркетинг
b. Синхромаркетинг
*c. Ремаркетинг
d. Маркетинг, що розвивається
e. Конверсійний маркетинг

118. Під час лікування хронічного бронхіту в пацієнта виникли диспептичні розлади, фотодерматит, порушення функції печінки. Який препарат із нижченаведених міг спричинити ці явища?
*a. Доксициклін
b. Кодеїну фосфат
c. Кислота аскорбінова
d. Ацетилцистеїн
e. Амброксол

119. Укажіть метод амортизації, характерний для фармацевтичної промисловості та за якого амортизація нараховується пропорційно обсягу виконаної об'єктом роботи.
*a. Виробничий метод
b. Прямолінійний метод
c. Кумулятивний метод
d. Метод прискореного зменшення залишкової вартості
e. Метод зменшення залишкової вартості

120. Відділ маркетингу фармацевтичної фабрики встановив, що на ліки від застуди спостерігається сезонне коливання попиту. Укажіть цей тип попиту.
a. Ірраціональний
*b. Нерегулярний
c. Латентний
d. Відсутній
e. Негативний

121. Директор фармацевтичної фірми з метою зниження підприємницького ризику вирішив вилучити частину прибутку та вкласти гроші в ресторанний бізнес. Як називається розподіл зусиль та капіталовкладень між різними видами діяльності, результати яких безпосередньо не пов'язані?
a. Ліквідація
b. Індексація
*c. Диверсифікація
d. Банкрутство
e. Страхування

122. Кору крушини та препарати на її основі використовують в медицині як проносні засоби. Які біологічно активні речовини виявляють при хроматографічній ідентифікації кори крушини згідно з вимогами ДФУ?
a. Гінкгозиди
b. Ланатозиди
*c. Глюкофрангуліни
d. Пурпуреаглікозиди
e. Панаксозиди

123. Прокаїну гідрохлорид - лікарський засіб для місцевої анестезії. До похідних якої кислоти він належить за хімічною будовою?
a. Хромотропової
b. Фенілоцтової
*c. п-Амінобензойної
d. Саліцилової
e. Сульфанілової

124. За допомогою якої допоміжної речовини можна підвищити температуру плавлення мазевої основи?
a. Етанолу
b. Пропіленгліколю
c. Натрію лаурилсульфату
*d. Парафіну
e. Бензалконію хлориду

125. Укажіть розмір податку на додану вартість (ПДВ) на лікарські засоби, що реалізуються аптекою.
a. 10%
b. 5%
c. 15%
d. 25%
*e. 7%

126. Згідно з розрахунками відділу маркетингу фармацевтичного підприємства коефіцієнт еластичності попиту на вироби медичного призначення дорівнює 1. Який це вид еластичності попиту?
a. Абсолютно еластичний
b. Нееластичний
c. Еластичний
*d. Унітарний
e. Абсолютно нееластичний

127. На хіміко-фармацевтичному підприємстві одержують субстанції з протимікробною активністю. Яку лікарську речовину синтезують шляхом конденсації 5-нітрофурфуролу із семікарбазидом?
a. Ізоніазид
*b. Нітрофурал
c. Ампіцилін безводний
d. Сульфаніламід
e. Хлорамфенікол

128. Касир аптеки зобов'язаний відображати усі прибуткові та видаткові касові операції у відповідній документації. Який документ оформлюється для видачі готівки під звіт?
a. Касовий чек
b. Розписка про видачу грошей
c. Видаткова накладна
d. Прибуткова накладна
*e. Видатковий касовий ордер

129. До якого виду податків належить податок на доходи фізичних осіб (ПДФО)?
a. Загальнодержавних, непрямих
b. Особливих
c. Місцевих, прямих
d. Місцевих, непрямих
*e. Загальнодержавних, прямих

130. Фармацевт-аналітик під час випробувань субстанції прокаїну гідрохлориду проводить реакцію з тіоацетамідним реактивом. Про наявність якої домішки свідчить поява коричневого забарвлення?
a. Калію
*b. Важких металів
c. Магнію
d. Кальцію
e. Алюмінію

131. Папаверину гідрохлорид - лікарський засіб із групи алкалоїдів, що виявляє спазмолітичну дію. До похідних якого гетероциклу він належить за хімічною класифікацією?
a. Індолу
*b. Ізохіноліну
c. Фурану
d. Пурину
e. Тропану

132. Ефірна олія якої рослини містить хамазулен, що утворюється з матрицину під час перегонки з водяною парою?
a. Melissa offiсinalis
b. Inula helenium
c. Valeriana offiсinalis
*d. Сhamomila reсutita
e. Arniсa montana

133. За результатами інвентаризації в аптеці виявлено нестачу товару в межах природного збитку. За якими цінами цей товар буде списаний на витрати?
a. Роздрібним
b. Заготівельними
*c. Оптовими
d. Контрактними
e. Договірними

134. Кількісне визначення субстанції фенобарбіталу проводять методом алкаліметрії в неводному середовищі. Який реактив використовують як розчинник?
a. Оцтова кислота безводна
*b. Диметилформамід
c. Етанол
d. Мурашина кислота
e. Оцтовий ангідрид

135. Трава золототисячника звичайного підвищує апетит та входить до складу шлункових зборів. Яка діюча речовина зумовлює таку дію цієї сировини?
a. Алкалоїди
b. Флавоноїди
c. Сапоніни
d. Прості феноли
*e. Іридоїди

136. Фармацевт-аналітик проводить кількісне визначення субстанції дифенгідраміну гідрохлориду методом ацидиметрії в неводному середовищі. З якою метою він додає розчин ртуті (ІІ) ацетату?
a. Зміна густини розчину
*b. Зв'язування хлорид-іонів у малодисоційовану сполуку
c. Прискорення випадіння в осад основи дифенгідраміну
d. Створення оптимального значення рН розчину
e. Посилення гідролізу дифенгідраміну гідрохлориду

137. Глутамінова кислота за хімічною будовою належить до амінокислот аліфатичного ряду. Який метод застосовують для її кількісного визначення?
a. Броматометрії
b. Нітритометрії
c. Аргентометрії
*d. Алкаліметрії
e. Комплексонометрії

138. У рецептурно-виробничому відділі аптеки готують водний витяг із трави термопсису. Які компоненти необхідно використати фармацевту для приготування цього водного витягу?
a. Траву термопсису, натрію хлорид, воду очищену
b. Траву термопсису, натрію гідрокарбонат, воду очищену
c. Настойку термопсису, воду очищену
d. Траву термопсису, воду очищену, розчин аміаку
*e. Траву термопсису, розчин кислоти хлористоводневої, воду очищену

139. У лабораторії під час фармакогностичного аналізу досліджують ефірну олію лікарської рослини. Встановили, що до її складу входить до 80% цинеолу. Укажіть лікарську рослинну сировину, що є джерелом цієї ефірної олії.
a. Folia Absinthii
*b. Folia Eucalypti
c. Folia Betulae
d. Folia Menthae piperitae
e. Folia Мelissae

140. Що з нижченаведеного при складанні бухгалтерського балансу потрібно віднести до необоротних активів?
a. Тара
b. Лікарська рослинна сировина
c. Товари
*d. Споруди
e. Грошові кошти

141. Укажіть фінансовий показник діяльності аптеки, величина якого визначає обсяг реалізації товару, при якому сукупний дохід дорівнює сукупним витратам.
a. Товарообіг
b. Рівень торгових накладень
c. Рентабельність
*d. Точка беззбитковості
e. Прибуток

142. Якість густих екстрактів оцінюють за різними показниками. Який максимальний вміст вологи в густих екстрактах згідно з вимогами ДФУ?
a. 15-20%
*b. 25-30%
c. 50-60%
d. 97-100%
e. 5-10%

143. Фармацевт-аналітик проводить випробування субстанції тіаміну гідроброміду. Розчин якої речовини він повинен використати як основний реактив під час визначення домішки сульфатів?
a. Амонію оксалату
b. Натрію нітриту
*c. Барію хлориду
d. Калію ацетату
e. Натрію бензоату

144. Під час відпуску препарату заліза для перорального вживання фармацевту потрібно попередити пацієнта, що цей препарат не можна запивати молоком і вживати разом із ним молочні продукти. Яка причина цієї рекомендації?
a. Швидше всмоктується препарат
b. -
c. Підсилюється активність препарату
d. Пролонгується дія препаратів заліза
*e. Утворюються малорозчинні хелатні комплекси

145. Препарати коренів женьшеню виявляють тонізуючі й адаптогенні властивості, поліпшують розумову та фізичну працездатність. Препаратами якої лікарської рослинної сировини можна його замінити в разі відсутності в аптеці настойки женьшеню?
a. Radiсes Tormentillae
b. Radiсes Taraxaсi
c. Radiсes Glyсyrrhizae
d. Radiсes Сalami
*e. Radiсes Araliae mandshuriсae

146. Пацієнту з Н. pylori-асоційованою пептичною виразкою призначили курс лікування. Який із нижченаведених засобів потрібно призначити для проведення етіотропної фармакотерапії?
a. Алюмінію гідроксид
*b. Кларитроміцин
c. Ранітидин
d. Фамотидин
e. Сукральфат

147. Пацієнту віком 43 роки призначено препарат для базової терапії для лікування важкої форми ревматоїдного артриту. Укажіть цей лікарський засіб.
a. Диклофенак натрію
b. Німесулід
*c. Метотрексат
d. Метилпреднізолон
e. Преднізолон

148. Висушені плоди чорниці використовують як в'яжучий засіб. Наявністю яких речовин зумовлені в'яжучі властивості цієї лікарської рослинної сировини?
a. Алкалоїдів
b. Флавоноїдів
*c. Танінів
d. Іридоїдів
e. Полісахаридів

149. Бронхіальна астма - це тяжке хронічне захворювання дихальних шляхів, що характеризується запаленням слизової оболонки та спазмом бронхів. Які лікарські засоби використовують у разі виникнення бронхоспазму?
*a. beta_2-адреноміметики
b. alpha-адреноблокатори
c. М-холіноміметики
d. Інгібітори холінестерази
e. alpha-адреноміметики

150. З урахуванням якого стажу проводять розрахунок компенсацій за листком непрацездатності?
a. Професійного
b. Профспілкового
*c. Страхового
d. Загального
e. Трудового

