1. Яка послідовність спускання сходами з двома милицями після операційного втручання на нижній кінцівці?
a. Милиці, неоперована кінцівка, прооперована кінцівка
b. Неоперована кінцівка, милиці, прооперована кінцівка
c. Неоперована кінцівка, прооперована кінцівка, милиці
*d. Милиці, прооперована кінцівка, неоперована кінцівка
e. Прооперована кінцівка, неоперована кінцівка, милиці

2. Тримісячна дитина має вроджену правобічну кривошию. Оберіть положення для позиціонування, які сприятимуть корекції асиметричної пози та постави.
a. Положення лежачи на животі та на лівому боці
*b. Положення лежачи на животі та на правому боці
c. Положення лежачи на животі та на спині
d. Положення лежачи на спині та сидячи під прямим кутом
e. -

3. Пацієнт має підвищений тонус у правій верхній кінцівці дистальніше ліктя внаслідок інсульту. Ерготерапевт позиціонує пацієнта в положенні лежачи на правому боці. Яка основна перевага цього положення тіла?
a. Сприяння активному використанню протилежної частини тіла
b. Сприяння виконанню активностей повсякденного життя
*c. Сприяння зменшенню спастичності
d. Сприяння комфортному положенню тіла пацієнта
e. Сприяння безпечному переміщенню в ліжку

4. Що не належить до виконавчих моделей у контексті ерготерапії?
*a. Активності повсякденного життя
b. Ритуали
c. Рутини
d. Ролі
e. Звички

5. Ерготерапевт просить пацієнта, який переніс операцію на ротаторній манжеті, дотягнутися до шафи та взяти пластикові окуляри. Яку рамку практики застосовує ерготерапевт у своїй роботі?
*a. Біомеханічну
b. -
c. Моторного контролю
d. Компенсаційну
e. Реабілітаційну

6. Недоношена дитина перебуває у відділенні інтенсивної терапії. Зовнішня шкідлива стимуляція (яскраве світло, гучні сторонні звуки) викликає у дитини стрес. Які з нижченаведених ознак є моторними ознаками стресу у дитини?
a. -
b. Підвищення показників серцево-судинної системи
c. Збільшення частоти дихання та типу дихання
*d. Гримаса, гіперекстензія кінцівок і тулуба
e. Дратівливість або сонливість

7. Проведено первинне оцінювання пацієнтки, яка перенесла інсульт середньої мозкової артерії 2 тижні тому. Жінка демонструє порушення динамічної рівноваги сидячи під час виконання особистих ADL (активностей повсякденного життя), динамічної рівноваги під час функціональних переміщень та лівосторонній неглект. Яке втручання найкраще задовольняє усі потреби пацієнтки?
a. Залучення клієнтки до вправ для покращення рівноваги у терапевтичній залі
b. Виконання завдань, сидячи за столом із папером та ручкою, для розширення лівого поля зору
*c. Тренування зорового сканування полички над умивальником для пошуку засобів гігієни під час умивання та чищення зубів
d. Залучення клієнтки до споживання їжі, сидячи за столом, із вербальними підказками для уваги до лівого боку
e. Виконання будь-яких значних для пацієнта завдань

8. Які потенційні предиктори відновлення для верхньої кінцівки в осіб з ураженням головного мозку?
*a. Активне розгинання великого пальця та відведення плеча в перші 48 год
b. Активне згинання кисті та згинання передпліччя в перші 72 год
c. Відсутність спастичності в перші 72 год
d. Активне згинання пальців у перші 72 год
e. Активне розгинання великого пальця та згинання плеча в перші 48 год

9. Чоловік віком 90 років має остеоартрит правого колінного суглоба. Відчуває труднощі з пересуванням та самообслуговуванням. Ерготерапевт вважає, що пацієнт потребує спеціального обладнання, яке сприятиме підвищенню його безпеки, однак чоловік від усього відмовляється. Які дії ерготерапевта є першочерговими?
a. Знайти можливість для пацієнта придбати рекомендоване обладнання зі знижкою
b. Надати рекомендоване обладнання у тимчасове безкоштовне користування
*c. Задокументувати відмову пацієнта від обладнання
d. Обговорити з дружиною пацієнта рекомендоване обладнання
e. Продовжувати переконувати пацієнта в необхідності обладнання

10. Жінка віком 66 років перебуває у відділенні інтенсивної терапії після операції на шлунку. Вона має масу тіла 147 кг та вимагає певного методу переміщення, щоб вставати з ліжка. Ерготерапевт не знайомий із цим видом трансферу. Асистент ерготерапевта працює у відділенні два роки і має досвід роботи з клієнтами, які мають ожиріння. Що повинен зробити ерготерапевт у цьому разі?
a. Виконувати трансфер із використанням техніки, що добре знайома ерготерапевту
*b. Попросити асистента ерготерапевта продемонструвати трансфер
c. Уповноважити асистента самостійно виконувати трансфер
d. Доручити трансфер пацієнтки сестрі медичній, яка працює у відділенні
e. Відмовитися від трансферу пацієнтки через ризик травми

11. Чоловік віком 65 років впав на кисть та отримав перелом зап'ястка в типовому місці. Накладено гіпс на чотири тижні. Після зняття гіпсу спостерігаються м'язові контрактури, набряк і біль. Запит пацієнта - відновити здатність писати та друкувати на комп'ютері. Яку короткострокову ціль поставить ерготерапевт?
a. Через 2 тижні пацієнт повністю повернеться до виконання робочих завдань
*b. Через 2 тижні пацієнт, використовуючи адаптивне обладнання та ручку, за 5 хв самостійно напише номер телефону та своє ім'я
c. Через 2 тижні пацієнт навчиться тримати в руці ручку, столові прибори тощо
d. -
e. Через 2 тижні збільшиться пасивна амплітуда рухів у променево-зап'ястковому суглобі та суглобах кисті

12. Пацієнт віком 48 років отримав легку черепно-мозкову травму внаслідок дії вибухової хвилі. Заплановані ерготерапевтичні втручання для пацієнта передбачають вправи зі стабілізації погляду з одночасними рухами головою. Яка терапевтична мета застосування цих вправ?
a. Усунення та зменшення інтенсивності головного болю
*b. Компенсація та адаптація вестибулярної функції
c. Підтримка та покращення зорово-моторної координації
d. Відновлення та покращення рухливості шийного відділу хребта
e. Профілактика та усунення порушень периферичного зору

13. Яка оцінка призначена для забезпечення базового вимірювання перцептивних, моторних і когнітивних втручань для дітей?
a. Шкала розвитку моторики Пібоді II (PDMS-2)
*b. Когнітивне тестування для дітей (DOTCA-Ch)
c. Тест Бруінінкса-Осерецького
d. Сенсорний профіль
e. Тест Бірі-Буктениці

14. За яких станів дітям рекомендоване застосування перлинних ванн та яка кількість процедур передбачена?
a. Травми опорно-рухового апарату, 8 процедур
b. Хвороби травної системи, 12 процедур
*c. Функціональні розлади нервової системи, 10 процедур
d. Захворювання шкіри, 11 процедур
e. Захворювання сечовидільної системи, 9 процедур

15. Для діагностики якого захворювання використовують метод ультразвукової денситометрії?
a. Спондильозу
*b. Остеопорозу
c. Остеохондрозу
d. Коксартрозу
e. Сколіозу

16. Що таке терапевтичні стосунки з точки зору ерготерапії?
a. Процес, коли ерготерапевт та пацієнт працюють над покращенням функціональних можливостей
*b. Взаємодія між ерготерапевтом та пацієнтом, у якій ерготерапевт відповідальний за залучення до процесу ерготерапії, сприяння реабілітаційному процесу
c. Процес, коли ерготерапевт визначає цілі, яких може досягнути пацієнт в процесі втручання, та будує відповідний план терапії
d. Взаємодія між ерготерапевтом та пацієнтом, у якій ерготерапевт знає, у якій ситуації треба порадити пацієнту звернутися до психолога чи іншого спеціаліста
e. Процес, коли ерготерапевт пояснює пацієнту, що він повинен взяти на себе відповідальність за своє відновлення

17. Укажіть специфічну шкалу, яку використовують для оцінки якості життя після інсульту.
a. Шкалу профілю впливу хвороби
b. Європейську шкалу інсульту
c. Шкалу інсульту Національного інституту здоров'я
d. Ноттінгемський профіль здоров'я
*e. Шкалу впливу інсульту

18. Ерготерапевт під час роботи з пацієнтом з агнозією вибрав підхід відновлення. Які завдання потрібно використовувати на заняттях?
a. Розподіл малюнків за категоріями
b. Використання комп'ютерних програм для дефіцитів поля зору
c. Здатність розкласти предмети за категоріями
d. Здатність зосереджуватися на зорових стимулах
*e. Розпізнавання та використання предметів у побуті

19. У пацієнтки віком 63 роки з паркінсонізмом під час наближення ручки до аркуша з'являється сильне тремтіння рук. Які рекомендації може надати ерготерапевт у цьому разі?
*a. Належне освітлення, обтяжувачі на ручки та олівці
b. Вибір тонких ручок для письма
c. Використовувати контрастні кольори ручки та аркуша
d. Класти аркуш на м'яку поверхню
e. Користування електронними приладами для написання листів або стороння допомога

20. Що означає термін "ейджизм" у контексті ерготерапії?
a. Що людині мінімум 65 років
b. Категорія людей похилого віку
*c. Форма упередженого ставлення, що ґрунтується на загальних припущеннях, стереотипах про старих людей
d. Категорія людей похилого та старечого віку
e. Підхід, спрямований на пропаганду здорового способу життя серед людей похилого віку

21. Жінка після ендопротезування кульшового суглоба (тиждень після операції) звернулася до ерготерапевта. Її запит стосується правильного положення під час сну. Що може рекомендувати ерготерапевт?
*a. На спині, використовуючи подушку між ногами, зі згоди терапевта - на неоперованому боці з подушкою для відведення для уникнення внутрішньої ротації та аддукції
b. Положення під час сну - лежачи на спині, не використовуючи допоміжні засоби, або на оперованому боці з подушкою для відведення з метою уникнення аддукції
c. На оперованому боці з подушкою для відведення між ногами для уникнення внутрішньої ротації та аддукції
d. Обмежень у положенні під час сну немає
e. Тільки на неоперованому боці без допоміжних засобів

22. Пацієнту віком 35 років встановлено діагноз: травма спинного мозку на рівні Th9-Th10, ASIA C, нижня параплегія. Об'єктивно спостерігається: самостійне присаджування на край ліжка, з незначною допомогою переміщення на приліжкове крісло та приліжковий туалет, самостійне пересування на кріслі колісному, самостійне вдягання одягу на верхню частину тіла, з помірною допомогою - на нижню частину тіла. Із анамнезу відомо, що працював водієм-експедитором, через травму втратив роботу. Одружений, дітей не має. Добре вмотивований. На якій довгостроковій цілі в контексті домена участь (за МКФ) фокусуватиметься кінцевий результат ерготерапії для пацієнта?
a. Навчання самостійному переміщенню на крісло
*b. Повернення до роботи або її модифікація
c. Навчання вдяганню речей на нижню частину тіла
d. Відновлення сили м'язів нижніх кінцівок
e. Навчання користуванню туалетом

23. Де має знаходитися терапевт для страхування пацієнта з правостороннім геміпарезом під час піднімання сходами?
a. Ліворуч від пацієнта, стоячи на сходинку вище від пацієнта
b. Ліворуч від пацієнта, стоячи на сходинку нижче від пацієнта
c. Праворуч від пацієнта, стоячи перед пацієнтом
d. Праворуч від пацієнта, стоячи на сходинку вище від пацієнта
*e. Праворуч від пацієнта, стоячи на сходинку нижче від пацієнта

24. До ерготерапевта звернулася сім'я п'ятирічного хлопчика з такими поведінковими розладами: вибірковість у їжі й тактильна надчутливість. Який метод ерготерапевтичного оцінювання найдоцільніший для розуміння причини заняттєвих проблем?
a. Анкетування
*b. Сенсорний профіль
c. Тестування великих моторних функцій
d. Заняттєвий аналіз
e. Опитувальник якості життя

25. Що належить до адаптивних технологій для мобільності?
*a. Крісло колісне, милиці, тростини
b. Комунікаційні дошки, спеціальне програмне забезпечення, картки для альтернативної комунікації
c. Стілець для душу, підвищене сидіння для туалету, приліжковий комод з поручнем
d. Кошик для ходунків, таця для ходунків, тримач для посуду
e. Ортез на гомілковостопний суглоб, ортез на колінний суглоб

26. Ерготерапевт під час роботи з пацієнтом із прозопагнозією вчить його асоціювати людину з її характерними рисами (голосом, мімікою, способом ходьби, зростом) та вчить родичів важливості використання голосу, міміки та інших специфічних ознак. Який підхід використовує терапевт?
a. Навчальний
b. Компенсаторний
c. -
*d. Адаптаційний
e. Відновлення

27. Які параметри необхідно виміряти для коректного вибору крісла колісного?
a. Маса та довжина тіла
b. Довжина ніг і довжина тулуба
*c. Ширина, глибина та висота сидіння, довжина ніг, висота передпліч і висота спинки
d. Ширина, глибина та висота сидіння, маса тіла
e. Маса тіла, довжина передпліччя, довжина гомілки, довжина тулуба

28. Чотирирічна дитина з атаксією самостійно не п'є з чашки та розливає воду, інколи навіть не доносячи її до рота. Який посуд для пиття необхідно порекомендувати?
a. Склянка без ручок з вирізом для губ
b. Пляшка із соскою
c. Склянка без ручок, у яку вставлена довга соломинка, що має товсті стінки та вузький простір
*d. Чашку з товстими ручками та кришкою, в яку вставлена коротка соломинка, що має товсті стінки та вузький простір
e. Звичайна чашка з довгою соломинкою

29. Яке порушення не характерне для пацієнтів з діагнозом: синдром Гієна-Барре?
a. Відчуття болю у нижніх та верхніх кінцівках
b. Зниження концентрації уваги
*c. Невиразне мовлення
d. Неможливість виконання тесту з дев'ятьма кілочками (9-HPT)
e. Низькі показники оцінювання монофіламентами Семмеса-Вайнштейна

30. Жінка віком 82 роки перебуває на лікуванні в кардіологічному відділенні через перенесений інфаркт міокарда. Пацієнтка повідомляє, що відчуває задишку під час одягання. Яку рекомендацію має надати ерготерапевт?
*a. Одягаючись, сидіти на краю ліжка
b. Використовувати гачок для застібання ґудзиків сорочки
c. Звертатися по допомогу до сестри медичної
d. Спочатку одягати сорочку на праву верхню кінцівку
e. Використовувати одяг без ґудзиків і застібок

31. Жінка віком 46 років скаржиться на появу хиткості вправо під час ходьби, не може втримати ложку в правій руці (вміст ложки розливається). У пацієнтки змінився почерк - літери стали великими, розмашистими. Під час обстеження виявлено горизонтальний ністагм при погляді вправо. Під час пальце-носової проби спостерігаються кінетичний тремор із амплітудою <5 см у правій руці, знижений м'язовий тонус, гіперметрія правої верхньої та нижньої кінцівок. Під час проби Ромберга виявлено нестійкість із відхиленням вправо та назад. Який синдром порушення координації виявлено у цієї пацієнтки?
a. Правосторонню коркову атаксію
b. Правосторонню вестибулярну атаксію
c. Правосторонню сенситивну атаксію
*d. Правосторонню мозочкову атаксію
e. Правосторонню лобну атаксію

32. Визначте поняття "стандартизований тест" у практиці роботи ерготерапевта.
a. Тест, який має детальну інструкцію для використання
b. Тест, яким часто користуються у певних ситуаціях
c. Тест, який виявився оптимальним для оцінювання у випадку, подібному до того, що розглядається зараз
d. -
*e. Тест, який пройшов процес наукового випробування, щоб визначити його валідність та надійність

33. Як називаються заходи, які ерготерапевт проводить з пацієнтом після оцінювання?
a. План дій
b. Вправи
c. План заходів
d. Комплекс терапевтичних заходів
*e. Втручання

34. Який показник входить до компоненту "функції" за міжнародною класифікацією функціонування (МКФ)?
a. Прогулянка з онуками
b. Спускання східцями
c. Догляд за квітами
d. Робота
*e. Гнучкість

35. Яка з нижченаведених характеристик не належить до SMART-цілей, що визначаються для пацієнта?
a. Обмежена в часі
*b. Соціальна
c. Специфічна
d. Вимірювана
e. Реалістична

36. Жінка віком 63 роки хворіє на морбідне ожиріння і два дні тому перенесла операцію шлункового шунтування. Перебуває у відділенні інтенсивної терапії через перфорацію кишечника. Під час зміни положення тіла пацієнтка впала з ліжка на підлогу. Після цього вона почала відмовлятися від мобілізації. У пацієнтки підвищений ризик захворіти на аспіраційну пневмонію. Що повинен зробити ерготерапевт прешочергово, щоб попередити акт аспірації?
*a. Підняти узголів'я та підніжжя ліжка
b. Забезпечити пацієнтку протертою їжею
c. Заохочувати пацієнтку часто кашляти
d. Забезпечити пацієнтку адаптованим посудом
e. Оцінити ковтання

37. Пацієнт після перенесеного інсульту проходить первинне оцінювання з ерготерапевтом. Показник за шкалою Бартела становить 70 балів. Який рівень побутової активності у цього пацієнта?
a. Зможе виконувати активність повсякденного життя з середньою допомогою
b. Зможе переміщуватися з крісла колісного на туалет з середньою допомогою
c. Зможе перевертатися у ліжку з мінімальною допомогою
d. Зможе вживати їжу із середньою допомогою
*e. Зможе одягати нижню частину тіла з мінімальною допомогою

38. Пацієнт віком 22 роки, який знаходиться в лікарні під спостереженням у зв'язку із ризиком суїциду, здається веселим, оскільки виписується. Що з нижченаведеного, ймовірно, відбувається?
a. Пацієнт задоволений, що йому не треба буде знову спілкуватися з медичними працівниками
b. Пацієнт радіє, що зможе припинити прийом ліків за межами лікарні
*c. Його суїцидальний план прогресував
d. Пацієнт передбачає, що зміна обстановки може бути для нього корисною
e. Пацієнт схвильований та радий бути знову в колі сім'ї

39. Яка навичка не є передумовою навчання самостійного одягання?
a. Достатня амплітуда рухів у суглобах верхніх та нижніх кінцівок
*b. Здатність утримувати рівновагу в положенні стоячи
c. Сила плечового поясу та верхніх кінцівок мінімум 3 бали за ММТ
d. Здатність утримувати рівновагу в положенні сидячи
e. Наявність пальцевого або долонного хапання

40. Пацієнт віком 47 років отримав травму під час професійної діяльності. Спостерігається уламковий перелом плечової та променевої кістки. На першу консультацію до ерготерапевта прийшов у гіпсі від дистальних відділів кисті до середини плечової кістки. Яке оцінювання та втручання виконає ерготерапевт у цьому разі?
a. ММТ, "Box and blocks"; навчання пацієнта виконувати вправи самостійно
*b. ММТ, гоніометрія, наявність набряку; білатеральні вправи, ізометричні вправи, навчання пацієнта виконувати вправи самостійно
c. ММТ, гоніометрія; пасивні вправи
d. ММТ, гоніометрія, "Box and blocks"; пасивні ізометричні вправи
e. -

41. Які втручання найдоречніше проводити ерготерапевту дитині, у якої присутня гравітаційна невпевненість, з метою підвищення толерантності до рухової активності та зменшення страху?
a. Мінімізувати вестибулярні стимуляції
b. Активність, яка вимагає використання симетричних рухових патернів (наприклад, гра в м'яч обома руками)
c. Активність, яка вимагає чергування рухових патернів (наприклад, перетягування канату)
d. Активність, яка вимагає стабільного поля зору під час руху (наприклад, кидання в ціль під час руху)
*e. Лінійні, вертикальні рухи (наприклад, батут), гойдання на низько підвішених гойдалках з двома точками кріплення

42. Пацієнт віком 20 років з діагнозом: травма спинного мозку, неврологічний рівень C_6, ASIA A) Після травми минув один місяць. Під час заняття в ліжку в положенні лежачи виникли такі симптоми: головний біль, раптове збільшення артеріального тиску на 30 мм рт. ст., потовиділення вище рівня ураження. Яку допомогу потрібно швидко надати пацієнту?
*a. Посадити та опустити ноги
b. Посадити та підняти ноги під кутом більше ніж 90^o
c. Покласти та підняти ноги вище рівня тулуба
d. Покласти з прямими ногами
e. Перевернути на правий бік і зігнути ноги в колінах

43. Пацієнт скаржиться на труднощі в користуванні мобільним телефоном, зазначає, що не бачить ліву нижню частину екрана. Яке функціональне порушення спостерігається в пацієнта?
a. Квадроплегія
b. Неглект
c. Атаксія
d. Геміанопсія
*e. Квадрантопсія

44. У жінки віком 51 рік діагностовано ураження променевого нерва в ліктьовому згині. Скаржиться на зниження м'язової сили в руці та втрату шкірної чутливості. Працює лаборантом із забору крові у відділенні трансфузіології. Багато маніпулює пробірками та пише. Обожнює свою роботу. Який основний запит буде у пацієнтки?
a. Повернення до господарських обов'язків
b. Збільшення сили
c. Збільшення витривалості
*d. Повернення на роботу
e. Покращення спритності та координації

45. Якою має бути висота ручки чотириопорної палиці для особи після перенесення ГПМК?
a. На висоті середини передпліччя
b. На висоті кінчиків пальців
c. На висоті ліктя
d. На висоті 1/3 передпліччя
*e. На висоті згину зап'ястка

46. Який ступінь залежності відображає шкала FIM, якщо пацієнт у домені "самообслуговування" має оцінку меншу ніж 1?
a. Потребує супервізії
b. Мінімальна залежність
c. Незалежний
d. Максимальна залежність
*e. Повна залежність

47. У п'ятирічної дитини з обтяженим алергологічним анамнезом спостерігається: підвищення температури тіла до 37,8^oC, сухий кашель і задишка з утрудненим видихом. Над легенями вислуховується жорстке дихання з обох боків. Які ліки та в якому дозуванні необхідно застосувати для інгаляційної терапії цієї дитини?
a. Розчин натрію гідрокарбонату, 100 мл
*b. Сальбутамол, 100 мкг
c. Розчин новоіманіну, 5 мл
d. Настій квіток ромашки, 50 мл
e. Олію евкаліптову, 10 крапель

48. Яке положення кисті та пальців повинен забезпечувати статичний ортез на долонну сторону кисті та передпліччя, що накладається після опіків?
*a. 30^o екстензії кисті, 90^o флексії метакарпофалангових суглобів ІІ-V пальців, міжфалангові суглоби в положенні екстензії, великий палець відведений
b. 0^o екстензії кисті, 90^o флексії метакарпофалангових суглобів ІІ-V пальців, міжфалангові суглоби в положенні екстензії, великий палець відведений
c. 30^o екстензії кисті, 0^o флексії метакарпофалангових суглобів ІІ-V пальців, міжфалангові суглоби в положенні екстензії, великий палець відведений
d. 5^o екстензії кисті, 90^o флексії метакарпофалангових суглобів ІІ-V пальців, міжфалангові суглоби в положенні екстензії, великий палець приведений
e. 0^o екстензії кисті, 90^o флексії метакарпофалангових суглобів ІІ-V пальців, міжфалангові суглоби в положенні екстензії, великий палець приведений

49. Пацієнт після ГПМК під час обстеження із застосуванням функціональної шкали рівноваги Берга набрав 39 балів. Про що свідчить така кількість балів?
a. Здатність ходити без допоміжних засобів
b. Повністю залежить від крісла колісного, високий ризик падіння
c. Здатність переміщуватися, високий ризик падіння
*d. Здатність ходити з допомогою, середній ризик падіння
e. Незалежність від зовнішньої підтримки, малий ризик падіння

50. Який параметр оцінює мануально-м'язове тестування?
a. Чутливість м'язів
b. Пропріоцепцію
c. Діапазон рухів у суглобах
*d. Силу м'язів
e. Витривалість м'язів

51. Скільки існує рівнів залежності за шкалою FIM: критерії функціональної незалежності старих людей?
*a. 7
b. 5
c. 2
d. 3
e. 4

52. Хлопець віком 18 років отримав травму голови. У нього спостерігається сильне порушення координації, але він хоче самостійно їсти. Однак коли він їсть самостійно, дуже брудниться, і батько наполягає на тому, щоб його годували. Яка ваша подальша тактика?
a. Послухаєте батька, бо він - єдиний доглядальник за сином
*b. Дослухаєтеся до пацієнта та його потреб
c. Порадите батьку знайти особу, яка би могла годувати хлопця
d. Поясните хлопцю, що він не зможе самостійно це робити, і батько не проти йому допомагати
e. Проведете навчання з використанням пластикових предметів

53. Дитина самостійно утримує положення сидячи в стільці, однак під час спроби виконати будь-яку активну дію спостерігається підвищення тонусу м'язів, приведення та внутрішня ротація ніг. Що може порекомендувати ерготерапевт у цьому разі?
a. Корсет із еластичними вставками
b. U-подібну ортопедичну подушку
c. Циліндр
d. Наплічну хустку
*e. Брючки для сидіння

54. Які причини можуть спонукати ерготерапевта вибрати для дитини з інвалідністю допоміжні пристрої або технології та навчити дитину використовувати їх?
a. Обмеження функцій опорно-рухового апарату
b. Вимога дитини або її батьків
*c. Порушення, що обмежують здатність дитини брати участь у своїх життєвих ролях
d. Вимоги посадової інструкції ерготерапевта
e. Рекомендація лікаря

55. Чоловік віком 84 роки хворіє на хронічну серцеву недостатність унаслідок ішемічної хвороби серця. Він відчуває труднощі з пересуванням, деякими аспектами самообслуговування та демонструє зниження витривалості. Враховуючи стан серцево-судинної системи пацієнта, виконання якого завдання було б для нього найскладнішим?
*a. Миття голови під душем
b. Одягання светра-пуловера
c. Підстригання нігтів
d. Знімання взуття
e. Гоління електробритвою

56. Яка компенсаторна стратегія не підходить пацієнту з геміплегією?
a. Забезпечення допоміжними пристроями, які замінюють функцію стабілізації або утримання ураженої кінцівки
b. Навчання прийомам виконання однією рукою тих завдань, що зазвичай виконуються двома руками
*c. Формування звички спрямовувати увагу на уражену кінцівку
d. Навчання рухатися за підказками
e. Покращення спритності дрібної моторики неураженої кінцівки, якщо домінантна кінцівка є ураженою

57. На розумінні чого зосереджується навичка активного слухання пацієнта ерготерапевтом під час спілкування?
a. Проблем постави, міміки та жестів клієнта
*b. Змісту повідомлення, влучності відображення емоцій і почуттів ерготерапевтом
c. Тривалості спілкування та дотриманні плану розмови ерготерапевтом
d. Можливості для ерготерапевта поставити відкриті питання
e. Вміння перевести розмову в потрібний ерготерапевту напрям

58. У будинку для літніх людей жінці віком 83 роки діагностовано хворобу Альцгеймера. Пацієнтка дезорієнтована в часі та просторі, що погіршує її координацію та рівновагу під час ходьби. Вона не знає, де перебуває та чому, відмовляється користуватися кріслом колісним. Яку з нижченаведених рекомендацій надасть ерготерапевт першочергово?
a. Рекомендувати членам родини постійно бути поруч із пацієнткою
b. Рекомендувати пацієнтці не виходити зі своєї кімнати
c. Скерувати пацієнтку до психіатра або психотерапевта
*d. Рекомендувати членам сім'ї принести родинні фотографії в кімнату пацієнтки
e. Рекомендувати пацієнтці штовхати крісло колісне перед собою для безпеки

59. Чоловіку віком 72 роки діагностовано хворобу Альцгеймера. У другій половині дня він самостійно ходить у саду. Які стратегії допоможуть йому не заблукати?
*a. Значущі предмети протягом всього маршруту
b. Годинник
c. Щоденник
d. Фотографії
e. Календар

60. Які відкриті питання можуть застосовуватися ерготерапевтом під час інтерв'ю?
*a. Уточнювальні питання, питання зондування, питання для вирішення
b. Питання на пошук причин проблем пацієнта, питання, які вже мають відповідь, питання, які не передбачають різних тлумачень
c. Питання, з якими погоджується пацієнт, питання, які не містять протиріч, питання, у змісті якого вже міститься відповідь
d. Питання для пошуку варіантів правильної відповіді, питання, які передбачають єдину правильну відповідь
e. Питання для покращення розуміння, питання з відповіддю, питання "так" і "ні"

61. Що з нижченаведеного повинен зробити ерготерапевт під час першого інтерв'ю з пацієнтом?
a. Проінформувати пацієнта про важливість оцінювання
b. Проінформувати пацієнта про особливості ерготерапевтичних втручань, які пропонуються пацієнту
c. Попросити пацієнта продемонструвати активні рухи верхньої кінцівки
d. Погодити з пацієнтом цілі ерготерапії
*e. Запитати пацієнта про його інтереси

62. Працюючи з чоловіком віком 40 років, який має порушення процесуальних навичок, ерготерапевт застосовує модель заняттєвої активності людини. Його метою є покращення виконавчих моделей для успішної заняттєвої участі пацієнта. З анамнезу відомо, що чоловік переніс ЧМТ (черепно-мозкову травму). Яке завдання під час реабілітаційної сесії якнайкраще відповідає поставленим цілям ерготерапевта?
a. Приготування простої страви
b. Заповнення чеклисту інтересів
*c. Організація списку щоденних завдань
d. Виконання будь-якої активності повсякденного життя
e. Написання списку для здійснення покупок

63. Ерготерапевт під час спілкування з пацієнтом після гострого порушення мозкового кровообігу вбачає потребу у проведені обстеження активності повсякденного життя пацієнта. Який інструмент оцінювання, ймовірно, вибере ерготерапевт?
a. Індекс Мотрісіті
b. Шкалу Ашфорта
c. Тест Альберта
*d. Індекс Бартела
e. Шкалу Френчай

64. Під час тестування чоловіка віком 80 років виявлено: пацієнту складно сконцентруватися та зрозуміти поточну ситуацію, наявні проблеми з пам'яттю та іншими когнітивними здібностями. Для якого патологічного стану характерна така клінічна картина?
a. Депривації
b. Деадаптації
*c. Деменції
d. Гострого порушення мозкового кровообігу
e. Хвороби Паркінсона

65. Ерготерапевт працює у центрі для осіб із порушеннями психічного здоров'я. Один із пацієнтів скаржиться, що після зміни ліків він відчуває труднощі з читанням інструкцій на роботі. Яку тактику потрібно застосувати ерготерапевту першочергово?
a. Звернутися до лікаря-офтальмолога для перевірки зору
b. Навчити пацієнта, як обговорити його проблему з роботодавцем
c. Переконати пацієнта в тому, що порушення зору не пов'язане з прийманням ліків
*d. Заохочувати пацієнта проконсультуватися з лікарем-психіатром щодо виявлених проблем із зором
e. Запропонувати пацієнту купити окуляри для читання в місцевій аптеці

66. Який основний м'яз відповідає за рух розгинання в колінному суглобі?
a. Півсухожилковий м'яз
*b. Чотириголовий м'яз стегна
c. Клубово-поперековий м'яз
d. Передній великогомілковий м'яз
e. Двоголовий м'яз стегна

67. Майже дворічна дитина з геміпарезом мотивована до самостійного вживання "пальчикової їжі". Під час заняття реабілітації ерготерапевт пропонує родзинки, які дитина піднімає неураженою кінцівкою. Який тип хапання демонструє дитина?
a. Нігтьове
*b. Латеральне
c. Пінцетне
d. Пучкою
e. Сферичне

68. Яка з нижченаведених відповідей найбільш вдало демонструє навички активного слухання на фразу клієнта "Я дуже злюсь через те, що лікарня так далеко, і я не можу туди легко доїхати"?
a. Я відчуваю, ви дуже стурбовані, що не можете доїхати до лікарні
b. Чи є поруч люди, які могли би вам допомогти дістатися лікарні?
c. Скільки часу у вас займає дорога до лікарі?
*d. Ви відчуваєте злість, тому що вам важко дістатися лікарні, оскільки вона далеко. Це правда?
e. -

69. Пацієнтці віком 46 років встановлено діагноз: інфаркт головного мозку з лівобічним геміпарезом. Пацієнтка звертається до ерготерапевта із запитом на покращення можливості виконувати щоденні домашні завдання із залучення лівої руки. Зазначає, що може виконувати завдання, які передбачають відведення руки до рівня плечей, але руки швидко втомлюються. Також хоче покращити активні рухи кисті, адже зараз пацієнтка може брати в руку великі циліндричні предмети, але деколи відчуває неможливість відпустити предмет. Яке доказове втручання для покращення функції лівої руки та активності повсякденного життя є оптимальним для цієї пацієнтки?
a. Інтенсивне бімануальне тренування
*b. Дзеркальна терапія
c. Когнітивно-поведінкова терапія
d. Контекст-орієнтовна терапія
e. Індукована обмеженням рухова терапія

70. Який вид середовища оцінює ерготерапевт, коли просить пацієнта розповісти про цінності, звичаї та стандарти поведінки, що він демонструє у громаді, до якої він належить?
a. Інституційне
b. Навколишнє
c. Фізичне
*d. Культурне
e. Соціальне

71. Пацієнту встановлено діагноз: слуховий неглект. Яку тактику потрібно застосувати ерготерапевту для підтвердження діагнозу?
a. Попросити пацієнта виконати будь-яку дію
b. Зав'язати очі пацієнту та перевірити його координацію
c. Гучно увімкнути музику
*d. По черзі з одного та з іншого боку плескати долонями за спиною в пацієнта
e. Попросити пацієнта скопіювати малюнок годинника

72. Який етап рухового навчання потребує словесних і тактильних сигналів для правильного виконання вправи?
a. Асоціативний
b. Автономний
*c. Когнітивний
d. Маніпулятивний
e. Формувальний

73. Відповідно до запита пацієнта встановлено ціль ерготерапії: "Через 2 тижні пацієнт самостійно годуватиме та купатиме свою кішку". На яку складову частину заняттєвої активності спрямовано ціль?
a. Відпочинок
b. Активність повсякденного життя
c. Продуктивну діяльність
d. Дозвілля
*e. Інструментальну активність повсякденного життя

74. Що належить до компонента "участь" за міжнародною класифікацією функціонування (МКФ)?
a. Сила
b. Витривалість
c. Гнучкість
d. Хода
*e. Прогулянка з онуками

75. Яка мета аналізу виконання заняттєвої активності?
a. Зрозуміти, якому заняттю пацієнт надає перевагу
b. Продемонструвати родичам пацієнта, що він може бути незалежним у виконанні занять
c. Дізнатися, як пацієнт виконує заняття
*d. Зрозуміти якомога більше про те, які заняття пацієнт може, хоче або повинен виконувати; виявити перешкоди на рівні особи, середовища та заняття; визначити, що потрібно для залучення у виконання активності
e. Зрозуміти, чи вдасться пацієнту виконати заняття

76. Шестирічна дитина має геміпарез з лівого боку. Когнітивний стан збережений. Не залучає ліву верхню кінцівку в побуті та під час гри. Яка терапія є провідною під час занять з ерготерапевтом для вирішення проблеми?
*a. Індукована обмеженням рухова терапія
b. Войта-терапія
c. Бобат-терапія
d. Дзеркальна терапія
e. Сенсорна інтеграція

77. Що враховує ерготерапевт під час планування втручання, коли аналізує особистісно та духовно важливі для пацієнта дії/серії дій, що виконуються пацієнтом у певній послідовності, у зручний для нього час, спосіб і манеру?
a. Уміння та навички соціальної взаємодії
b. Ролі
*c. Ритуали
d. Рутини
e. Звички

78. Які з нижченаведених визначень не належать до підрозділів МКФ?
a. Активність і участь
b. Реадаптація і участь
c. Структура і функція
*d. Інвалідність і реадаптація
e. Фактори навколишнього середовища

79. Під час обстеження чоловіка після перенесеного ГПМК виявилося, що в нього слабкість у верхній та нижній кінцівках з правого боку. Який тип ослаблення м'язів наявний у цього пацієнта?
a. Парапарез
b. Тетрапарез
*c. Геміпарез
d. Геміплегія
e. Параплегія

80. Чоловік віком 75 років ходить повільно, однак скаржиться, що швидко стомлюється. Який тест можна використати для обстеження пацієнта?
a. Тінетті
b. Перевірку за секундоміром
*c. Шестихвилинний тест ходьби
d. "Встань та йди"
e. Френчай

81. Пацієнтка хворіє на розсіяний склероз впродовж 7 років. Вона скаржиться, що їй складно організувати свою повсякденну активність і вона дедалі більше залежить від допомоги чоловіка в усіх справах повсякденного життя. Який метод необхідно застосувати для оцінювання виконавчих навичок пацієнтки?
a. Монреальське когнітивне оцінювання MoCA (Montreal Cognitive Assessment)
b. Канадська оцінка виконання занять СОРМ (Canadian Occupational Performance Measure)
c. Оцінка функціональної самостійності FIM (Functional Independence Measure)
*d. Оцінювання рухових та процесуальних навичок AMPS (Assessment of Motor and Process Skills)
e. MiniCog Test

82. Який ортез рекомендовано у разі невропатії серединного нерва?
*a. Ортез стабілізації великого пальця для виведення його в положення хапання
b. Ортез на липучках для фаланг двох пальців
c. Статичний ліктьовий ортез для уникнення флексії
d. Статичний ортез на променево-зап’ястковий суглоб
e. Статичний ортез на IV та V пальці для уникнення перерозгинання в метакарпофалангових суглобах

83. Укажіть основну мету ерготерапевта під час роботи з пацієнтом із хворобою Паркінсона.
a. Навчити самостійно ходити
b. Навчити не комплексувати при треморі
*c. Максимально довго зберегти здатність пацієнта до незалежності та самообслуговування
d. Навчити самостійно виконувати гігієнічні процедури
e. Навчити самостійно їсти

84. Яка загальна тривалість реабілітаційних сесій протягом робочого дня ерготерапевта, що працює на повну ставку, під час надання реабілітаційної допомоги в стаціонарних та/або амбулаторних умовах згідно з чинним законодавством України?
a. Не менше 2 год
*b. Не більше 6 год
c. Не менше 7 год
d. 8 год
e. Не більше 5 год

85. Який допоміжний засіб не потребують пацієнти з бічним аміотрофічним склерозом у паліативному періоді?
*a. Слуховий апарат
b. Крісло колісне на електричному приводі
c. Апарат штучної вентиляції легень
d. Засіб альтернативної та допоміжної комунікації
e. Окуляри

86. Мати дитини, у якої знижений м'язовий тонус, звернулася до ерготерапевта з проханням зробити для дитини корсет з еластичними вставками для стимуляції сприйняття власного тіла. Які розміри ерготерапевт повинен врахувати?
a. На спині - від низу лопаток, спереду - 3-4 см вище сосків, з боків - 2 см вниз від пахвової западини і до великого вертлюга, на нижньому краї спереду повинна бути виїмка (приміряти сидячи)
b. На спині - до середини лопаток, спереду - 5-6 см нижче сосків, з боків - 2 см вниз від пахвової западини і до великого вертлюга
c. На спині - до верху лопаток, спереду - 3-4 см вище сосків, з боків - 2 см вниз від пахвової западини і вниз до великого вертлюга
d. На спині - до верху лопаток, спереду - 3-4 см вище сосків, з боків - від пахвової западини і до стегна
*e. На спині - до середини лопаток, спереду - 3-4 см вище сосків, з боків - 2 см вниз від пахвової западини і до великого вертлюга, на нижньому краї спереду повинна бути виїмка (приміряти сидячи)

87. Який вектор для адаптації процесу навчання, зокрема письма, для дітей із м'язовою дистрофією Дюшена є найкращим?
a. Зміна нахилу столу
b. Заміна ручки на легшу
c. Зміна положення впродовж заняття
*d. Застосування програми голосової активації
e. Перерви під час заняття

88. Чоловік після перенесеної черепно-мозкової травми під час первинного огляду ерготерапевта був наляканий, не розумів, що терапевт намагається допомогти. Реагував різко на навколишні стимули, але поводився стримано, боячись нашкодити собі. Зосереджувався на фізіологічних потребах (зокрема візит до туалету), одягнув кофтину з допомогою та за вказівками дружини. На якому рівні когнітивного функціонування шкали Ранчо перебував чоловік?
*a. 4
b. 1
c. 9
d. 6
e. 7

89. Пацієнт після перенесеного ГПМК повідомляє ерготерапевту, що не впізнає своїх рідних та знайомих. Яке порушення спостерігається в пацієнта?
a. Ністагм
b. Агнозія
c. Неглект
*d. Прозопагнозія
e. Апраксія

90. Немовля народилося у терміні гестації 32 тижні. Має вагу 2200 г, довжину тіла - 48 см. Визначте стан новонародженої дитини.
a. З малою масою тіла при народженні
b. З ознаками гіпотрофії
c. -
*d. Недоношена
e. Із затримкою внутрішньоутробного розвитку

91. Трирічна дитина із церебральним паралічем має труднощі зі споживанням їжі. Для побудови плану терапії потрібно визначити рівень навичок. За допомогою якого інструмента оцінювання ерготерапевт має змогу чітко визначити рівень умінь споживання?
a. Педіатричного опитувальника якості життя
b. Сенсорного профілю
*c. Системи класифікації спроможності вживання їжі та рідини
d. Оцінки рівня розвитку дітей
e. Питальника визначення дитячої інвалідності

92. У пацієнта після перенесеного ГПМК під час оцінки дрібної моторики спостерігається використання компенсаторних рухів ліктем при спробах посунути запропоновані предмети. Який тип хапання спостерігається у пацієнта?
a. Третинний неповний
b. Третинний
c. Первинний
d. Неповний
*e. Вторинний

93. Ерготерапевт проводить скринінгове оцінювання пацієнта, якому нещодавно наклали гіпс на ліву верхню кінцівку. Яка з нижченаведених ситуацій має його найбільше насторожити?
a. Скарга на свербіж лівої руки
b. Роздратування щодо неможливості нормального миття
*c. Скарга на біль у лівому передпліччі
d. Зауваження про недотримання рекомендацій лікаря щодо тримання руки у піднятому положенні
e. Скарга на прояви артриту у зап'ястях під час спирання на милиці

94. За допомогою якого методу можна визначити здатність пацієнта модифіковувати ходьбу, пов'язану з рухом голови, когнітивними завданнями, зміною її швидкості чи перешкодами?
a. Шестихвилинний тест
*b. Динамічний індекс ходьби
c. Десятиметровий тест ходьби
d. Тест "Встань та йди"
e. Індекс Мотрісіті

95. Яке положення гомілковостопного суглоба повинна забезпечувати статична шина, що накладається після опіків?
a. 20^o еверсії
b. 30^o плантарної флексії
c. 20^o дорсальної флексії
*d. Нейтральне положення 90^o
e. 20^o інверсії

96. Дайте визначення терміна "апоптоз" в контексті теорій старіння.
a. Процес згасання енергії в організмі
b. Процес заміщення здорових клітин на погані
c. Процес погіршення функцій та систем організму
d. Процес поступового знищення здорових клітин організму
*e. Процес запрограмованої загибелі клітин

97. Що з нижченаведеного належить до контекстуальних компонентів гри, які сприяють грайливості і допомагають ерготерапевту налагодити гармонійну терапію з дитиною?
a. Свобода вибору, дорослі, які не є нав'язливими чи директивними, безпечна та комфортна атмосфера, гаджети
b. Безпечна та комфортна атмосфера, знайомі однолітки, знайоме середовище, присутність батьків
c. Свобода вибору, безпечна та комфортна атмосфера, знайомі однолітки, знайоме середовище, знайома гра
*d. Свобода вибору, дорослі, які не є нав'язливими чи директивними, безпечна та комфортна атмосфера, планування, що дозволяє уникнути періоду втоми
e. Свобода вибору, дорослі, які не є нав'язливими чи директивними, безпечна та комфортна атмосфера, повний контроль ситуації дитиною

98. Жінці віком 42 роки діагностовано адгезивний капсуліт плеча. Пацієнтка скаржиться на сильний біль, обмеження активної та пасивної амплітуди рухів, набряк. Працює пекарем та хоче повернутися до роботи. Яке оцінювання потрібно провести пацієнтці?
a. ММТ, гоніометрія, наявність набряку, СОМР
b. Тест "Box and blocks", шкала DASH, специфічні тести для плеча, візуально-аналогова шкала
c. Тест "Box and blocks", шкала DASH, специфічні тести для плеча, гоніометрія
*d. Шкала DASH, специфічні тести для плеча, візуально-аналогова шкала, сантиметрова стрічка для перевірки наявності набряку, тест "Box and blocks", гоніометрія, СОМР
e. Тест "Box and blocks»", ММТ, специфічні тести для плеча, гоніометрія

99. Чоловікові віком 28 років з переломом плечової кістки встановлено пластину для остеосинтезу. З ерготерапевтом почав працювати через місяць після операції. Його запит: водити авто, грати на гітарі, друкувати на ноутбуці. Яке оцінювання потрібно застосувати, щоб зрозуміти пріоритетну ціль для пацієнта?
*a. Канадська оцінка виконання заняттєвої активності та участі
b. Оцінка спроможності верхньої кінцівки DASH
c. Оцінювання інструментальної повсякденної активності
d. Шкала Бартела
e. Шкала функціональної незалежності (FIM)

100. Чоловік віком 42 роки перебуває в лікарні після ампутації лівої нижньої кінцівки вище коліна. Пацієнт живе один у квартирі на першому поверсі, до якої можна потрапити бетонним безрейковим пандусом, побудованим зі співвідношенням висоти до довжини 1:6. Результати первинної ерготерапевтичної оцінки вказують на зниження чутливості в правій стопі, наявність великої ділянки почервоніння на куприку, самостійний динамічний баланс у сидінні, функціональну силу верхніх кінцівок і погану статичну рівновагу стоячи. Який мобільний пристрій найкраще підходить для пацієнта?
*a. Крісло колісне з електричним приводом
b. Крісло колісне з ручним керуванням
c. Баріатричні ходунки із сидінням
d. Милиці з підлокітниками
e. Крокувальні ходунки

101. Що означає оцінка 35 балів за шкалою самооцінки побутових можливостей повсякденного життя Мертон і Саттон?
a. Повну побутову адаптацію
*b. Задовільну побутову адаптацію
c. Відсутність побутової адаптації
d. Достатню побутову адаптацію
e. Мінімальну побутову адаптацію

102. Укажіть вихідну позицію при страхуванні пацієнта після перенесеного ГПМК з лівостороннім геміпарезом під час спускання сходами.
a. Позаду пацієнта
b. Позаду та трохи ліворуч від пацієнта
c. Позаду та трохи праворуч від пацієнта
d. Попереду та трохи праворуч від пацієнта
*e. Попереду та трохи ліворуч від пацієнта

103. Які загальні напрями роботи з пацієнтом із спинномозковою травмою на рівні С6 ASIA A?
a. Розвиток тонких маніпуляцій, що потребують розвиненої дрібної моторики, іммобілізація вирівняних пальців
b. Втручання, направлені на відновлення ковтання
c. Підбір милиць для навчання користуватися ними
*d. Сприяння формуванню тенодезного захвату, уникаючи надмірного розгинання кисті та пальців, підбір адаптивних засобів
e. Навчання вертикальним переміщенням (підлога-візок)

104. Щоб вибрати тест для обстеження пацієнта, необхідно спиратися на основні вимоги до використання тесту. Яка ключова вимога для використання тесту в неврології?
a. Ефективність
b. Ергономічність
*c. Валідність
d. Доцільність
e. Типовість

105. Чоловік отримав спінальну травму, перебуває у відділенні нейрореабілітації та вчиться вдягатися. Йому ніяк не вдається зробити це самостійно. Він швидко втомлюється та втрачає мотивацію повертатися до заняття. Який підхід може виявитися правильним, щоб він зміг виконати це заняття самостійно?
*a. Градуювання
b. Підказки
c. Допомога сторонньої особи
d. Він не зможе сам виконувати це заняття, тому треба призначити особу, яка весь час буде піклуватися про нього
e. Складання алгоритму дій та слідування йому

106. Що належить до адаптивних технологій для ADL?
a. Ортез відпочинку на кисть, резинка на великий палець
b. Комунікаційні дошки, спеціальне програмне забезпечення, картки для альтернативної комунікації
c. Крісло колісне, милиці, тростини
*d. Стілець для душу, ручка з піни для зубної щітки, тарілка з бортиком, підвищене сидіння для туалету
e. Ручка з піни для олівця/ручки, адаптивна дошка для нарізання, тримач для посуду

107. Чоловік віком 71 рік був шпиталізований з приводу гострої пневмонії та хронічного обструктивного захворювання легень (ХОЗЛ). Пересувається самостійно. Проживає з дружиною у фізично доступному одноповерховому будинку. За всі інструментальні активності повсякденного життя відповідає його дружина. Пацієнт не демонструє порушень когнітивної функції. Яку діяльність було б найважливіше виконувати пацієнтові?
a. Оплата рахунків
b. Гоління
*c. Купання у ванній
d. Туалет
e. Керування автомобілем

108. На які характеристики ерготерапевт має орієнтуватися, вибираючи взуття для шестирічної дитини з розладами аутистичного спектра?
a. Самостійний вибір дитини, легкість взування та знімання взуття, наявність довгої застібки, наявність шнурівки
*b. Реакція дитини під час носіння, легкість взування та знімання взуття, наявність довгої застібки
c. Самостійний вибір дитини, легкість взування та знімання взуття, однотипні матеріали на всіх типах взуття
d. Розрахунок на більший розмір, наявність довгої застібки, наявність шнурівки
e. Легкість взування та знімання взуття, наявність довгої застібки, наявність шнурівки, ортопедичне взуття

109. Який вид діяльності не належить до інструментальних активностей повсякденного життя?
a. Здійснення покупок
b. Прибирання
c. Приготування їжі
*d. Споживання їжі
e. Користування транспортом

110. Пацієнт хворіє на синдром Гійєна-Барре з повним паралічем м'язів тіла. Яку тактику в роботі з цим пацієнтом потрібно застосувати першочергово?
a. Заняття для зміцнення м'язів
b. Заняття для зміцнення м'язів кисті руки
c. Рівновага та вправи на загальне зміцнення
d. Тренування навичок АDL (активності повсякденного життя)
*e. Збільшення пасивного діапазону рухів, позиціонування та ортезування

111. Який тест можна використовувати для тестування координаційних здібностей літніх людей?
a. Мотрісіті
b. Флосінга
*c. Тінетті
d. Френчай
e. Ловетта

112. Яке адаптивне обладнання рекомендоване пацієнту з ампутацією нижньої кінцівки нижче коліна з метою профілактики контрактур у колінному суглобі?
a. Постійне носіння статичного ортеза на колінному суглобі в положенні флексії 30^o
b. Постійне носіння статичного ортеза на колінному суглобі в положенні флексії 45^o
c. Постійне носіння статичного ортеза на колінному суглобі в положенні флексії 90^o
d. Постійне носіння статичного ортеза на колінному суглобі в положенні флексії 10^o
*e. Використання опорної дошки для уникнення флексії в колінному суглобі

113. Чоловік віком 71 рік шпиталізований з приводу пневмонії та хронічного обструктивного захворювання легень (ХОЗЛ). Він пересувається самостійно. За всі інструментальні активності повсякденного життя відповідає його дружина. Пацієнт не демонструє порушень когнітивної функції. Він працював столяром і як хобі продовжує виготовляти меблі. Яку рекомендацію насамперед потрібно дати пацієнту щодо продовження столярної справи?
a. Працювати вранці
b. Продовжувати цю діяльність не можна з таким діагнозом
c. Використовувати легші інструменти
*d. Вдягати маску
e. Сидіти на високому табуреті

114. Які адаптивні засоби потенційно можуть бути рекомендовані для пацієнта з хворобою Альцгеймера?
*a. Органайзери для медикаментів, прилади для нагадування (звукові та світлові), календар подій та графік дня
b. Обтяжувачі на столові прибори та засоби для хобі (ручки, олівці тощо)
c. Адаптовані столові прибори - виделки та ложки з товстими ручками, адаптована дошка для нарізання
d. Засоби для користування у ванній кімнаті та для одягання з подовженими ручками
e. Засоби для мобільності - милиці та ходунки

115. Під час роботи з пацієнтом із контрактурою в ліктьовому суглобі відзначається патологічне кінцеве відчуття "спазму м'яза". Які симптоми спостерігаються у пацієнта?
a. Відсутність механічної протидії, але рух зупиняється через сильний біль
b. Подібне до нормального, але виникає раніше
c. Подібне до нормального відчуття розтягнення м'яких тканин, але виникає значно раніше, відчуття віддачі відсутнє
d. Виникає ефект віддачі при найбільшій амплітуді
*e. М'яз рефлекторно зупиняє рух через сильний біль

116. Пацієнту після перенесеного ГПМК потрібно обстежити ризик падіння. Який тест буде оптимальним для використання, якщо в доступі є коридор довжиною 5 метрів?
a. Тест Френчай
b. Тест 20-ти присідань
*c. Тест "Встань та йди"
d. Динамічний індекс ходьби
e. Шестихвилинний тест ходьби

117. Жінка віком 90 років скаржиться на зниження пам'яті, що заважає їй у повсякденному житті. Лікар призначив ліки, але пацієнтка забуває їх приймати. Яку рекомендацію може надати ерготерапевт?
a. Домовитися із сусідкою, щоб вона приходила до жінки та давала їй ліки
b. Звернутися до представників соціальних служб, які будуть приходити та давати їй ліки вчасно
c. Тримати ліки поруч із їжею, щоб не забувати їх приймати разом або після їжі
d. Просити родичів взяти під контроль процес приймання ліків
*e. Використовувати нагадування, не залежні від соціального середовища - будильники, таймери на побутовій техніці, стікери

118. У чоловіка віком 88 років встановлено діагноз: застійна серцева недостатність і двосторонній остеоартрит коліних суглобів. Він використовує тростину під час прогулянок по вулиці та відчуває труднощі з пересуванням і зниження витривалості. Який мобільний пристрій найкраще підходить для вирішення проблеми пересування пацієнта по вулиці?
*a. Колісні ходунки із сидінням
b. Крісло колісне з ручним керуванням
c. Крокувальні ходунки
d. Крісло колісне з електричним приводом
e. Ще одна тростина

119. Ерготерапевт працює з пацієнтом із травмою сегмента спинного мозку рівня С_8. Яких цілей може досягти пацієнт?
a. Бути незалежним в усіх ADL (активностях повсякденного життя) із використанням допоміжних засобів
b. Виконувати більшість ADL (активностей повсякденного життя) із використанням тенодезного хапання
*c. Бути незалежним в усіх ADL (активностях повсякденного життя) без допоміжних засобів
d. Виконувати більшість ADL (активностей повсякденного життя)
e. Виконувати більшість ADL (активностей повсякденного життя) із використанням допоміжних засобів

120. Яка шкала використовується для оцінки індексу активності повсякденного життя?
a. Шкала Ашфорта
*b. Шкала Бартела
c. Шкала Баллард
d. Шкала Хачинського
e. Європейська шкала інсульту

121. Який симптом характерний для контрактури суглоба?
a. Гойдальні рухи
b. Біль у спокої
c. Розхитаність
d. Перерозгинання
*e. Обмеження рухів

122. У чоловіка віком 57 років спостерігаються наслідки ішемічного інсульту з лівостороннім геміпарезом. Під час обстеження виявлено: збіднене мовлення, складно добирає слова, не всі предмети може назвати, однак правильно пояснює їхнє призначення. Читає по складах і розуміє значення лише простих слів, але не всього тексту. Здатність рахувати грубо порушена. На прохання дати праву руку - дезорієнтований. Яке порушення функції мовлення спостерігається у пацієнта?
a. Моторна афазія
b. Сенсорна афазія
c. Семантична афазія
*d. Амнестична афазія
e. Тотальна афазія

123. Визначте поняття "виконання заняття" в ерготерапії.
a. Залучення до діяльності за допомогою навичок і вмінь
b. Процес, коли завдяки вмінням і певним інструментам людина може створити певну річ
c. Процес практичного застосування теоретичних знань
d. Отримання результату від процесу виконання діяльності
*e. Акт реалізації вибраного заняття в результаті динамічної взаємодії між людиною, середовищем та заняттям

124. Що здійснює ерготерапевт, розбиваючи заняття на складові частини та визначаючи послідовність їх виконання пацієнтом, з урахуванням стабільних і ситуативних складників, які можуть на нього впливати?
a. Заняттєву адаптацію
b. Скринінг
c. Градуювання
*d. Заняттєвий аналіз
e. Заняттєву ідентичність

125. Чоловік навчається підніматися східцями після перенесеного ГПМК. Яку ногу пацієнту потрібно першою ставити на сходинку?
a. Ту саму, що і під час спуску
b. Немає різниці
*c. Непаретичну
d. Протилежну тій, що ставиться першою під час спуску
e. Паретичну

126. У пацієнтки діагностовано синдром Броуна-Секара. Яке порушення буде виявлено ерготерапевтом під час первинного оцінювання?
a. Параліч і повна втрата відчуття болю, температури та дотику нижче від рівня ураження
*b. Руховий параліч і втрата пропріоцепції на іпсилатеральній стороні та втрата відчуття болю, температури і дотику на контрлатеральній стороні нижче від рівня ураження
c. Параліч та біль
d. Руховий параліч і втрата пропріоцепції на контралатеральній стороні та втрата відчуття болю, температури і дотику на іпсилатеральній стороні нижче від рівня ураження
e. Параліч і часткова втрата відчуття болю, температури та дотику вище від рівня ураження

127. Когнітивна реабілітація пацієнтів після черепно-мозкової травми в післягострий період реабілітації передбачає реалізацію алгоритмів відновлення та алгоритмів компенсації когнітивних функцій. Яка із нижченаведених стратегій є ефективною для відновлення виконавчих функцій з позиції доказової практики?
a. Застосування техніки тестування
b. Навчання завданням із розподіленою увагою
c. Глибоке кодування інформації шляхом асоціацій
*d. Використання середовища віртуальної реальності
e. Повільне надання інформації шляхом її розчленування

128. Ерготерапевт оглядає пацієнта віком 65 років з черепно-мозковою травмою для оцінки його активності та здатності до самообслуговування. Ерготерапевт просить приготувати просту гарячу їжу. Пацієнт відповідає, що зазвичай не готує їжу вдома. Яка тактика ерготерапевта в цьому разі?
a. Інформувати пацієнта про характер його травми та можливі наслідки
*b. Запитати у пацієнта, чим він хоче займатися
c. Попросити пацієнта докласти зусиль для виконання цього заняття
d. Призначити особу, яка піклуватиметься про пацієнта
e. Інформувати пацієнта про важливість виконання цього заняття для якісної оцінки функціональних можливостей

129. Недоношена дитина перебуває у відділені інтенсивної терапії. Через м'язову слабкість відсутні антигравітаційні довільні рухи верхніми кінцівками. Позиціонування в якому положенні сприятиме функціональним рухам "з рук у рот"?
*a. Лежачи на боці
b. Лежачи на животі
c. -
d. Напівлежачи на спині
e. Лежачи на спині

130. Яка терапія найефективніша для поліпшення функції верхніх кінцівок у перші чотири тижні після інсульту за наявності позитивного прогнозу відновлення?
a. Дзеркальна терапія та десенситизація
b. Десенситизація та індукована обмеженням рухова терапія
c. Бобат-терапія та терапія, орієнтована на завдання
*d. Модифікована, індукована обмеженням рухова терапія та терапія, орієнтована на завдання
e. Бобат-терапія та індукована обмеженням рухова терапія

131. Що може запропонувати ерготерапевт пацієнту з порушенням розрізнення правої та лівої сторони в контексті виконання ADL та IADL?
a. Використання допоміжних засобів для одягання - засоби для взування з подовженою ручкою, допоміжний засіб для вдягання шкарпеток та одягу на нижню частину тіла
b. Використання контрастних кольорів у домашньому середовищі
c. Використання письмових підказок і покрокових інструкцій
*d. Маркування сторін одягу та взуття, використання яскравого браслета чи годинника на руці
e. Маркування різними кольорами предметів різного призначення

132. Вкажіть рівні незалежності в контексті ерготерапії.
a. Незалежний та залежний
*b. Незалежний, під наглядом, з мінімальною допомогою, з середньою допомогою, із максимальною допомогою, залежний
c. Самостійний у виконанні занять та несамостійний у виконанні занять
d. Незалежний, такий, що потребує допомоги, та залежний
e. Незалежний, такий, що потребує допомоги чи нагадування, та залежний

133. Пацієнт після перенесеного ГПМК не здатен до функціонального використання правої верхньої кінцівки. Яке втручання є першочерговим у гострому періоді реабілітації?
*a. Навчання технікам захисту ураженого плеча
b. Використання ураженої верхньої кінцівки для прасування сорочки
c. Використання ортеза для ефективнішого виконання ADL (активностей повсякденного життя)
d. Використання ураженої кінцівки для підтримки вертикальної постави під час виконання ADL (активностей повсякденного життя)
e. Перенесення ваги на уражену кінцівку з дотягуванням протилежною верхньою кінцівкою під час функціональних завдань

134. Якому діапазону відповідає задовільна адаптація за шкалою самооцінки побутових можливостей повсякденного життя Мертон і Саттон?
a. Від 20 до 40 балів
b. Від 10 до 25 балів
*c. Від 30 до 45 балів
d. Від 50 до 65 балів
e. Від 46 до 55 балів

135. Чоловіку віком 27 років діагностовано тендопатію ротаторної манжети плеча. Усі фізіологічні рухи збережені. Силові показники за ММТ становлять 4/5. Набряку немає. Результати тестування спритності та швидкості "Box and blocks" у межах норми. За шкалою DASH функціональна можливість використовувати верхню кінцівку в межах норми, спостерігається лише мінімальний біль. Який вид занять використовуватиме ерготерапевт?
a. Тренування на дрібну моторику
*b. Завдання-орієнтоване тренування
c. Витривалість
d. Сила
e. Гнучкість

136. Який рух потрібно зробити, для перевірки спастичності м'язів задньої групи стегна (hamstring muscles group)?
a. Швидке розгинання стегна
*b. Швидке згинання гомілки
c. Швидке розгинання гомілки
d. Повільне розгинання стегна
e. Повільне розгинання гомілки

137. Визначте термін "духовність" у контексті ерготерапії.
a. Віра в Бога
*b. Глибоке переживання значення життя шляхом участі в заняттях, що передбачають реалізацію особистих ідеологій, прагнення знайти відповіді на важливі питання про сенс життя
c. Ціннісні орієнтири особи
d. Перелік найважливіших переконань
e. Сім'я, релігія, інтереси та захоплення особи

138. Якою є залежність пацієнта в активності повсякденного життя за індексом Бартела, якщо цей індекс становить 50 балів?
a. Відсутня
b. Помірна
c. Легка
d. Повна
*e. Виражена

139. Жінка звернулась до ерготерапевта через 6 місяців після інсульту. Який метод оцінювання найкраще застосувати для визначення бачення пацієнтки власної можливості функціонального використання кисті та руки?
a. Модифіковану шкалу Ашфорта
*b. Опитувальник DASH - Disability of Arm Shoulder and Hand
c. -
d. Шкалу Фуґл-Мейера
e. Тест функціонування Джебсона-Тейлора

140. Десятирічна дитина скаржиться на біль у спині та швидку втомлюваність. Діагностовано сколіотичну поставу. Який вид лікувального масажу потрібно призначити та яку кількість процедур передбачити?
*a. Класичний, 10-15
b. Сполучнотканинний, 20-25
c. Періостальний, 5-10
d. Точковий, 10-15
e. Сегментарно-рефлекторний, 10-12

141. Дайте рекомендації щодо пози для сну пацієнту після ендопротезування кульшового суглоба через 1 тиждень після операції.
a. На оперованому боці з подушкою для відведення між ногами
*b. Лежачи на спині з подушкою для відведення між ногами
c. На спині з подушкою під колінними суглобами
d. На неоперованому боці з подушкою для відведення між ногами
e. На неоперованому боці без допоміжних пристроїв

142. Чоловіку віком 32 роки діагностовано гостре порушення мозкового кровообігу. Пацієнт перебуває в нестабільному стані у відділенні інтенсивної терапії. Коли потрібно розпочати реабілітаційні заходи з цим пацієнтом?
a. Після переведення пацієнта до палати стаціонару
*b. Одразу після стабілізації стану пацієнта у відділенні інтенсивної терапії
c. Після виписки пацієнта в реабілітаційний центр або відділення
d. Одразу після інсульту в нестабільному стані
e. У відділенні інтенсивної терапії через 7 днів

143. Визначте термін "ремінісценція" в ерготерапії.
*a. Акт згадування минулого досвіду, що проводиться з метою викликання спогадів
b. Навчання пацієнта компенсаторним рухам, які допомагатимуть у виконанні ADL
c. Модифікація важливих для пацієнта активностей повсякденного життя
d. Адаптація середовища, де пацієнт перебуває більшість часу
e. Техніка роботи з пацієнтами, які мають зоровий неглект

144. У дитини з атаксією порушені стабільність, координація та селективність рухів. Що може рекомендувати ерготерапевт для чіткішого сприйняття дитиною сенсорної інформації від свого тіла (положення тіла в просторі)?
*a. Жилет зі свинцевими вставками
b. Вертикалізатор
c. Брючки для сидіння
d. Корсет із еластичними вставками
e. Ходунки

145. За допомогою якої шкали оцінюють морфологічну та функціональну незрілість організму, його органів і систем у недоношених дітей?
a. MoCA
b. Апгар
c. FIM
d. Бартел
*e. Баллард

146. Який вид контролю застосовують для оцінки ефективності проведеного комплексного лікування та його корекції?
a. Поєднаний
b. Тимчасовий
*c. Етапний
d. Одночасний
e. Комплексний

147. Пацієнт віком 64 роки з третьою стадією хвороби Паркінсона скаржиться на зміну швидкості ходьби (стала повільнішою). Під час зміни напрямку та піднімання сходами періодично відзначається втрата постурального контролю протягом 3-5 секунд у вигляді стартових затримок і короткочасних зупинок, щоб не впасти. Який тест потрібно використати для оцінки функціональної мобільності цього пацієнта?
*a. "Оцінка часу підйому і ходьби" з обліком часу
b. "Ходьба на 6 метрів" з обліком часу
c. "П'яти присідань" з обліком часу
d. "Ходьба на 10 метрів" з обліком часу
e. "Швидких поворотів" з обліком часу

148. Дитина віком 14 років перебуває на диспансерному обліку у зв'язку з виразковою хворобою шлунка. Щороку проходить санаторно-курортне лікування в спеціалізованих стаціонарних закладах з використанням бальнеотерапії, ЛФК, фізіотерапевтичної апаратури. Які мінеральні води потрібно призначити для перорального застосування?
*a. Гідрокарбонатні в теплому вигляді
b. Сульфатно-магнієві в холодному вигляді
c. Гідрокарбонатні в холодному вигляді
d. Хлоридно-натрієві в холодному вигляді
e. Хлоридно-натрієві в теплому вигляді

149. Під час роботи з пацієнтом із контрактурою в колінному суглобі відзначається патологічне кінцеве відчуття "пружинний блок". Які відчуття виникають у пацієнта?
a. Подібне до нормального відчуття розтягнення м'яких тканин, проте виникає значно раніше, відчуття віддачі відсутнє
*b. Виникає ефект віддачі при найбільшій амплітуді
c. Відсутність механічної протидії, проте рух зупиняється через сильний біль
d. Подібне до нормального, але виникає раніше
e. М'яз рефлекторно зупиняє рух через сильний біль

150. Який тест використовують для оцінки здатності орієнтувати своє тіло в просторі та сприймати положення предметів відносно себе й інших предметів?
a. Тест ARAT
b. Шестихвилинний тест
c. Десятиметровий тест ходьби
*d. Тест візуального сприйняття (без рухів)
e. Тест "Встань та йди"

