1. На які види поділяють медичне майно відповідно до облікової класифікації та Наказу Міністерства оборони України "Про затвердження Порядку постачання медичного майна Збройним Силам України в мирний час"?
*a. Інвентарне та витратне
b. Фармацевтичне та лікувальне
c. Лабораторне та санітарно-господарче
d. Спеціальне та споживче
e. Апаратне та інструментальне

2. Із якою метою під час надання домедичної та першої медичної допомоги використовується "оклюзійна торакальна пов'язка (наліпка) на гелевій основі з клапаном (або без клапана)", що передбачена Переліком лікарських засобів та медичних виробів, які повинні бути в складі аптечок медичних загальновійськових індивідуальних?
a. Транспортної іммобілізації кінцівки при частковій ампутації
b. Зменшення тепловтрат чи перегрівання людського тіла в екстрених випадках
c. Зупинки масивної зовнішньої кровотечі при вогнепальному пораненні голови
d. Знерухомлення кінцівки при відкритих переломах, де зламана кістка виступає назовні
*e. Перешкоджання потраплянню повітря в рану при зовнішньому відкритому пневмотораксі

3. Укажіть час розпадання гранул шипучих під час проведення фармако-технологічних досліджень згідно з вимогами ДФУ.
*a. До 5 хв
b. До 15 хв
c. До 45 хв
d. До 60 хв
e. До 30 хв

4. За якими принципами здійснюється розподіл постачання медичного майна військовим частинам Збройних Сил України в мирний час?
a. За географічно-кліматичними зонами з урахуванням децентралізації постачання у позаплановому порядку
b. За рівнем забезпеченості гуманітарною допомогою від міжнародних постачальників у плановому порядку
c. За пріоритетністю обласних центрів без урахування логістичних шляхів у плановому порядку
d. За територіальними громадами з урахуванням їх наближеності до кордону країни у позаплановому порядку
*e. За територіальним принципом у плановому порядку з поєднанням централізованого та децентралізованого постачання

5. Порекомендуйте відвідувачу аптеки антигістамінний препарат для місцевого застосування при алергічному риніті.
a. Нафазолін
*b. Азеластин
c. Оксиметазолін
d. Протаргол
e. Ксилометазолін

6. Наступного дня після виготовлення суспензії фармацевт помітив осідання твердих часток. Під час збовтування суспензія відновила свої властивості як гетерогенна система. Як називається цей процес?
a. Коалесценція
b. Термодинамічна стійкість
c. Інверсія
d. Кінетична нестійкість
*e. Ресуспендованість

7. Пацієнту з обструктивним бронхітом лікар призначив антибіотик із групи фторхінолонів, а також порекомендував на тлі їх прийому вживати велику кількість рідини - до 2-3 л на добу. Укажіть причину цієї рекомендації.
a. Для отримання швидшого ефекту від препарату
b. Для запобігання кумуляції лікарського засобу
*c. Для запобігання утворенню голкоподібних кристалів у канальцях нирок
d. Для кращого всмоктування препарату
e. Для попередження гепатотоксичності препарату

8. Дисперсну фазу косметичних гелів формують гелеутворювачі. Яка з нижченаведених речовин належить до природних рослинних гелеутворювачів?
*a. Пектин
b. Желатин
c. Натрій карбоксиметилцелюлоза
d. Колаген
e. Декстран

9. Укажіть лікарську форму для зовнішнього застосування, що містить суму рослинних екстрактів, диспергованих у липкій основі на основі каучуку, нанесеній на тканинні стрічки, і чинить місцеву дію.
a. Ліпофільний гель
b. Припарка
c. Крем ліпофільний
*d. Пластир нашкірний
e. Гідрогель

10. До аптеки звернувся відвідувач зі скаргами на кашель із утрудненим відходженням мокротиння. Який лікарський засіб із нижченаведених можна порекомендувати йому для симптоматичного лікування продуктивного кашлю?
a. Глауцин
b. Преноксдіазин
c. Кодеїн
*d. Ацетилцистеїн
e. Бутамірат

11. Під час надзвичайної ситуації у зоні дій медична рота бригади потребує організації ефективного медичного постачання. Яка структурна одиниця медичного постачання медичної роти буде відповідальна за ці завдання?
a. Аптека медичного пункту та евакуаційний взвод
b. Склад і пересувна ремонтна група
c. Аптека медичної роти та стабілізаційний пункт медичної роти
d. Аптека медичного пункту та пункт управління
*e. Аптека медичної роти та медичний склад

12. Який стабілізатор потрібно застосувати під час виготовлення екстемпорального 2%-го розчину новокаїну для ін'єкцій?
a. Калію гідроксид
b. Натрію гідрокарбонат
*c. Кислоту хлористоводневу
d. Натрію хлорид
e. Кальцію карбонат

13. Укажіть косметичний засіб, що використовується для очищення шкіри від забруднень та злущування ороговілих клітин із поверхні шкіри.
*a. Скраб
b. Гель
c. Пінка
d. Віск
e. Тонік

14. Згідно з чинним законодавством екстемпоральні лікарські засоби підлягають внутрішньоаптечному контролю. Під час якого виду контролю проводиться перевірка загальної маси або об'єму лікарської форми?
*a. Фізичного
b. Опитувального
c. Органолептичного
d. Хімічного
e. Письмового

15. До аптеки надійшов рецепт, що містить фармацевтичну несумісність: begin Sulfuris 1,0 Olei Ricini 10,0 Spiritus aethylici 70% 20 ml Misce. Da. Signa: Наносити на уражені ділянки. Укажіть вид фармацевтичної несумісності.
a. Хімічна взаємодія
b. Розшарування емульсії
*c. Незмішуваність інгредієнтів
d. Нерозчинність інгредієнтів
e. Коагуляція колоїдної системи

16. Під час обстеження немовляти лікар-неонатолог виявив передчасне закриття артеріальної (Боталової) протоки та легеневу гіпертензію. Відомо, що в ІІІ триместрі вагітності жінка скаржилася на біль у спині та для полегшення стану приймала піридоксин, парацетамол, індометацин, фуросемід, ціанокобаламін. Який із призначених препаратів міг спровокувати дефект?
a. Парацетамол
b. Піридоксин
c. Фуросемід
d. Ціанокобаламін
*e. Індометацин

17. Як називаються особи, що під час бойових дій отримали поранення, ураження чи захворювання, за станом здоров'я втратили боєздатність чи працездатність не менше ніж на одну добу та потрапили в медичні пункти або лікувальні заклади?
a. Незворотні втрати особового складу військ
b. Загальні втрати особового складу військ
c. -
d. Небойові санітарні втрати
*e. Бойові санітарні втрати

18. Фармацевт готує мікстуру, до складу якої входить натрію бромід, настойка валеріани та вода. Яку кількість концентрованого розчину натрію броміду 20% (1:5) використає спеціаліст, якщо кількість сухої речовини становить 3,0 г?
a. 30 мл
b. 5 мл
c. 10 мл
*d. 15 мл
e. 50 мл

19. Яку з нижченаведених лікарських речовин завжди дозують за масою під час приготування лікарських форм?
*a. Гліцерин
b. Спирт етиловий
c. Кислоту хлористоводневу
d. Воду очищену
e. Настойку валеріани

20. Який аналіз провів спеціаліст фармацевтичного підприємства, здійснивши порівняльні дослідження внутрішнього середовища і зовнішніх умов, проаналізувавши сильні та слабкі сторони, можливості та загрози?
a. PEST
*b. SWOT
c. АВС
d. VEN
e. VED

21. Пацієнту призначено антидепресант, основним компонентом якого є сухий екстракт із трави звіробою. Про можливе виникнення якого побічного ефекту потрібно попередити пацієнта?
*a. Фотосенсибілізацію
b. Порушення слуху
c. Зниження артеріального тиску
d. Нефротоксичність
e. Гепатотоксичність

22. Протягом скількох робочих днів ліцензіат, у разі ліквідації місця провадження господарської діяльності, зобов'язаний подати до органу ліцензування відповідну заяву щодо ліквідації місця провадження господарської діяльності?
*a. 10
b. 20
c. 30
d. 15
e. 60

23. Який термін дії електронного рецепта, виписаного на рецептурному бланку №3 (ф-3), на наркотичні (психотропні) лікарські засоби?
a. 20 календарних днів
b. 30 календарних днів
c. 15 календарних днів
d. 60 календарних днів
*e. 10 календарних днів

24. В аналітичній лабораторії був визначений індекс набухання для лікарської рослинної сировини (ЛРС), що містить гетерополісахариди. Наявність якої речовини в ЛРС визначається у такий спосіб?
a. Глікогену
b. Інуліну
c. Хітину
d. Муреїну
*e. Слизу

25. Пацієнт віком 70 років хворіє на артеріальну гіпертензію та доброякісну гіперплазію передміхурової залози. Який препарат із групи антигіпертензивних лікарських засобів є препаратом вибору для цього пацієнта?
a. Клонідин
b. Ірбесартан
c. Бісопролол
*d. Доксазозин
e. Лізиноприл

26. До проявів якої негативної реакції чи наслідку може призвести застосування масляних розчинів назальних крапель для симптоматичного лікування алергії в дітей до 2-х років?
a. Виникнення закрепу
b. Кандидозу верхніх дихальних шляхів
c. Розвиток порушень серцевого ритму
d. Підвищення артеріального тиску
*e. Потрапляння їх у легені та розвиток пневмонії

27. Хто здійснює керівництво службою медицини катастроф - особливим видом аварійно-рятувальних служб, формування та працівники яких атестовані для надання екстреної (швидкої) медичної допомоги постраждалим безпосередньо в зоні надзвичайної ситуації та внесені до відповідних реєстрів аварійно-рятувальних служб?
a. Український науково-практичний центр екстреної медичної допомоги та медицини катастроф МОЗ України
b. Центр екстреної медичної допомоги та медицини катастроф
c. Органи місцевого самоврядування
d. Суб'єкт національного рівня координації функціонування служби медицини катастроф
*e. Міністерство охорони здоров'я України

28. Надання фармацевтичної послуги ґрунтується на двох підходах: "фокус на товар (лікарські засоби)" та "фокус на пацієнта". Яка основна мета фармацевтичної послуги під час реалізації підходу "фокус на пацієнта"?
a. Залучення більшої кількості відвідувачів
*b. Здоров'я пацієнта
c. Відпуск лікарських засобів
d. Прибуток
e. Підвищення виручки

29. Під час контролю якості тирлича коренів виконується випробування "Показник гіркоти". Оскільки визначення проводиться різними експертами, то використовують розчин порівняння для розрахунку коефіцієнта кореляції експертів. Укажіть речовину, яка застосовується для приготування цього розчину.
*a. Хініну гідрохлорид
b. Фруктози дигідрат
c. Глюкози моногідрат
d. Лимонна кислота
e. Натрію хлорид

30. Укажіть спосіб уведення атропіну сульфату до основи, яка містить ланолін і вазелін, під час виготовлення мазі за рецептом лікаря.
a. Розчиняють у частині основи
b. Розчиняють у всій основі
c. Додають у вигляді порошку, подрібненого до максимального ступеня дисперсності
*d. Розчиняють у мінімальній кількості води, емульгують ланоліном
e. Розчиняють у спирто-водо-гліцериновій суміші (1:6:3) незалежно від прописаної кількості

31. Через можливість виникнення яких побічних фармакологічних властивостей фторхінолони протипоказані пацієнтам віком до 14 років?
*a. Хондротоксичних
b. Кардіотоксичних
c. Тератогенних
d. Нефротоксичних
e. Гепатотоксичних

32. Хто затверджує перелік життєво необхідного та найбільш важливого медичного майна, що утримується на медичних складах для забезпечення військ у надзвичайних ситуаціях мирного часу, згідно з Порядком постачання медичного майна Збройним Силам України в мирний час?
a. Начальник генерального штабу
b. Начальник Держлікслужби з лікарських засобів
c. Військовий лікар
d. Начальник військово-польової аптеки
*e. Начальник служби забезпечення медичним майном

33. Кількісне визначення калію хлориду в субстанції, згідно з вимогами ДФУ, проводять методом осаджувального титрування з потенціометричною фіксацією кінцевої точки титрування. Який розчин є титрантом у цьому методі?
a. Амонію тіоціанату
*b. Срібла нітрату
c. Кислоти азотної
d. Кислоти хлористоводневої
e. Калію нітрату

34. До якої категорії можна віднести очний імплант, матриця якого складається із кополімерів молочної та гліколевої кислоти, після введення поступово розчиняється і вивільнює активні фармацевтичні інгредієнти та не потребує видалення?
*a. Біорозчинні
b. Нерозчинні
c. Дифузійні
d. Осмотичні
e. Мінімси

35. Укажіть перелік лікарських засобів, що відпускаються без рецепта для симптоматичного лікування болю у м'язах та спині з групи нестероїдних протизапальних та протиревматичних засобів для місцевого застосування.
a. Сульфадіазин срібла, Сульфатіазол, Сульфаніламід
b. Гепарин, Троксерутин, Есцин
*c. Ібупрофен, Індометацин, Німесулід
d. Кислота ацетилсаліцилова, Метамізол натрію, Парацетамол
e. Хлорамфенікол, Декаметоксин, Кислота мефенамінова

36. Згідно з Настановою "Лікарські засоби. Належна практика зберігання", умови зберігання лікарських засобів (ЛЗ) повинні відповідати зазначеній у маркуванні інформації, яка враховує температуру зберігання та відносну вологість. Результати яких досліджень є основою для визначення умов зберігання?
a. Прекваліфікація виробництва
b. Сертифікація процесу
c. Валідація методик
d. Кваліфікація фахівців
*e. Випробування стабільності ЛЗ

37. До якої фармакологічної групи належать клавуланова кислота й тазобактам?
*a. Інгібітори beta-лактамаз
b. Макроліди
c. Тетрацикліни
d. Пеніциліни
e. Фторхінолони

38. Для пацієнтів із порушеннями функції якого органа існують обмеження щодо застосування лікарських засобів, які містять йод, під час симптоматичного лікування захворювань горла?
a. Печінки
*b. Щитоподібної залози
c. Нирок
d. Підшлункової залози
e. Серця

39. Для визначення домішок поліциклічних ароматичних вуглеводнів використовують спектрофотометр. Який показник вимірюють цим приладом?
a. Динамічну в'язкість
b. Температуру кипіння
c. Температуру плавлення
d. Кут обертання
*e. Оптичну густину

40. За вмістом якої групи біологічно активних речовин проводять стандартизацію собачої кропиви трави згідно з вимогами ДФУ?
a. Ефірних олій
b. Полісахаридів
*c. Флавоноїдів
d. Кумаринів
e. Алкалоїдів

41. Фармацевт готує супозиторії методом викачування. Пропис містить екстракт красавки, стрептоцид, іхтіол та основу. Завдяки якій речовині, що входить до складу пропису та має склеювальні властивості, супозиторну масу готують без пластифікатора?
a. Стрептоциду
b. Екстракту красавки
c. Маслу какао
d. Бутиролу
*e. Іхтіолу

42. Маркетингові дослідження, які проводила аптечна мережа, показали, що попит на певну групу лікарських засобів не змінився, незважаючи на суттєве зростання вартості товару. Про який вид попиту йдеться?
*a. Нееластичний
b. Абсолютно еластичний
c. Абсолютно нееластичний
d. Еластичний
e. Позитивний

43. Який лікарський засіб для симптоматичного лікування сезонного алергічного риніту належить до глюкокортикостероїдів місцевого застосування?
a. Ксилометазолін
b. Фенілефрин
c. Азеластин
d. Нафазолін
*e. Беклометазон

44. У тактичній медицині під час надання домедичної допомоги пораненому застосовується правило "C–A–B–C" (сильна кровотеча, дихальні шляхи, дихання, кровообіг). Що передбачає це правило?
a. Практику встановлення пріоритетів та алгоритм медичного сортування потерпілим
b. Практику встановлення діагнозу та порядок надання першої медичної допомоги потерпілим
c. Порядок діагностування хронічних захворювань та надання першої лікарської допомоги потерпілим
d. Практику визначення логістичних шляхів та порядок медичної евакуації потерпілим
*e. Практику визначення ознак життя та порядок надання домедичної допомоги потерпілим

45. До аптеки звернувся пацієнт зі скаргами на діарею і попросив відпустити йому лопераміду гідрохлорид у таблетках. Укажіть протипоказання до застосування лопераміду.
*a. Кров'яниста діарея
b. Діарея мандрівників
c. Водяниста діарея
d. Хронічна діарея
e. Гостра діарея

46. Який метод амортизації доцільно застосовувати до основних засобів, що в міру їх використання протягом корисного терміну зношуються рівномірно?
*a. Прямолінійний
b. Кумулятивний
c. Прискореного зменшення залишкової вартості
d. Виробничий
e. Зменшення залишкової вартості

47. Обсяг реалізації лікарського засобу "Анальгін таб. №10" падає, прибуток знижується, товар продається зі збитком. У якій фазі життєвого циклу перебуває товар?
*a. Спадання
b. Розвитку та випробувань
c. Зростання
d. Насичення
e. Зрілості

48. Під час випробувань ацетилсаліцилової кислоти встановлено, що 1 г цієї субстанції розчиняється в 5 мл етанолу 96%. Яка розчинність ацетилсаліцилової кислоти відносно розчинника згідно з Державною Фармакопеєю України?
a. Малорозчинна
b. Дуже легкорозчинна
c. Помірно розчинна
*d. Легкорозчинна
e. Частково розчинна

49. Яка побічна реакція найчастіше виникає під час застосування антацидів, що містять магній?
a. Нефротоксичність
b. Закреп
c. Агранулоцитоз
d. Гепатотоксичність
*e. Послаблююча дія

50. У якому співвідношенні потрібно приготувати настій кореня алтеї, якщо в рецепті не зазначена кількість сировини?
a. 1:1
b. 1:10
c. 1:5
d. 1:30
*e. 1:20

51. До складу якої з нижченаведених рослин входять фітоестрогени?
a. Бузина чорна
b. Ефедра хвощова
c. Барвінок рожевий
*d. Хміль звичайний
e. Горицвіт весняний

52. Про який вид побічної реакції має повідомити фармацевт через карту-повідомлення за наявності у пацієнта реакції на використання лікарського засобу, характер або тяжкість проявів, що не призводить до смерті, не становить загрози для життя, не вимагає госпіталізації або збільшення терміну госпіталізації, не викликає стійкої або значної непрацездатності чи інвалідності та вроджених аномалій чи вад розвитку та не має іншої важливої медичної оцінки?
*a. Несерйозну
b. Серйозну
c. Передбачену
d. Непередбачену
e. Незафіксовану

53. За що відповідає уповноважена особа суб'єкта господарювання, яка провадить господарську діяльність із роздрібної торгівлі лікарськими засобами?
a. Взаємодію з органами місцевого самоврядування
*b. Функціонування системи якості
c. Закупівлю товарно-матеріальних цінностей
d. Облік та збереження майна
e. Фінансову звітність та облік

54. В аптечній технології лікарських засобів існують особливі (утруднені) випадки виготовлення водних розчинів. Укажіть умови розчинення кристалів міді сульфату у воді.
*a. Подрібнюють із невеликою кількістю води перед розчиненням
b. Розчиняють у насиченому розчині калію йодиду
c. Розчиняють у попередньо профільтрованій чи процідженій воді
d. Розчиняють у гарячій воді
e. Під час розчинення додають натрію гідрокарбонат

55. У монографії ДФУ "Цефотаксим для ін'єкцій" описано приготування випробовуваного розчину у воді, вільній від вуглецю діоксиду, і вказано, що одержаний розчин має бути прозорим. Укажіть речовину, з якою фахівець має порівняти одержаний розчин, щоб виконати це випробування.
a. Етанол
b. Пентанол
c. Гідразин
*d. Вода
e. Гліцин

56. Укажіть термін дії електронного рецепта, виписаного на рецептурному бланку форми №1 (ф-1), на лікарські засоби, крім наркотичних (психотропних), що підлягають відпуску за рецептом та повна вартість яких оплачується за рахунок коштів споживача.
*a. 90 календарних днів
b. 10 календарних днів
c. 60 календарних днів
d. 20 календарних днів
e. 30 календарних днів

57. На який мікроорганізм спрямована дія кларитроміцину, що призначили пацієнту з виразкою пілоричного відділу шлунка?
a. Mycoplasma pneumoniae
b. Streptococcus pneumoniae
c. Chlamydia pneumoniae
*d. Helicobacter pylori
e. Haemophilus influenzae

58. Яку концентрацію спирту етилового використає фармацевт для виготовлення 1%-го розчину левоміцетину спиртового?
a. 96%
b. 95%
*c. 70%
d. 60%
e. 90%

59. Згідно із Законом України "Про лікарські засоби", незареєстровані лікарські засоби дозволено ввозити на митну територію України, якщо вони у встановленому порядку дозволені до застосування на території США або держав-членів ЄС і розроблені для лікування особливих патологій. Для лікування яких захворювань можна ввозити такі ліки?
*a. Рідкісних (орфанних)
b. Гастроентерологічних
c. Онкологічних
d. Неврологічних
e. Тропічних (малярії)

60. Який вид контролю здійснює уповноважена особа аптеки під час надходження лікарських засобів від постачальника?
a. Контроль при відпуску
b. Фізичний
c. Хімічний
*d. Візуальний
e. Опитувальний

61. Під час візиту до лікаря-стоматолога з приводу видалення зуба у пацієнта після застосування місцевої анестезії розвинувся анафілактичний шок. Який лікарський засіб міг спричинити таку прогнозовану побічну реакцію?
a. Лізиноприл
b. Лінкоміцин
*c. Лідокаїн
d. Ловастатин
e. Лансопразол

62. Укажіть ефірну олію, основним компонентом якої є цинеол.
a. Шавлієва
b. Лимонна
*c. Евкаліптова
d. Лавандова
e. М'ятна

63. Який лікарський засіб із нижченаведених можна порекомендувати вагітній жінці для усунення симптомів печії?
a. Алюмінію гідроксид
b. Алюмінію фосфат
c. Вісмуту субцитрат
*d. Натрію альгінат
e. Омепразол

64. Для очищення жирної шкіри використовують лікувально-косметичні лосьйони, до складу яких уводять кератолітичні компоненти. Яка з нижченаведених речовин має такі властивості?
*a. Кислота саліцилова
b. Метилцелюлоза
c. Сік алое
d. Розчин водню пероксиду
e. Гліцерин

65. Медичне сортування проводиться під час надзвичайних ситуацій, що пов'язані з великою кількістю поранених. На скільки сортувальних категорій розподіляються потерпілі та за якими категоріями?
*a. Чотири сортувальні групи за станом здоров'я та потребою в однорідних лікувальних та евакуаційних заходах
b. На догоспітальному етапі медичне сортування не проводиться
c. Дві сортувальні групи за станом здоров'я та потребою в однорідних лікувальних та евакуаційних заходах
d. Три сортувальні групи за станом здоров'я
e. Дві сортувальні групи за потребою в евакуаційних заходах

66. Який метод застосовують у фармацевтичній промисловості під час виготовлення м'яких желатинових капсул без шва?
*a. Крапельний
b. Нашарування
c. Пресування
d. Занурення
e. Плівковий

67. Укажіть речовину, водний розчин якої фармацевт фільтрує гарячим крізь паперовий фільтр.
*a. Кальцію глюконат
b. Йод
c. Міді сульфат
d. Кислота борна
e. Натрію тетраборат

68. Укажіть аналіз, за результатами якого лікарські засоби розподіляють на три групи відповідно до річного споживання.
*a. АВС
b. VED
c. VEN
d. FMR
e. XYZ

69. Пацієнту для лікування сечокам'яної хвороби, спричиненої уратними каменями, призначено препарат, механізм дії якого пов'язаний зі здатністю інгібувати фермент ксантиноксидазу. Укажіть цей препарат.
*a. Алопуринол
b. Фуразидин
c. Ципрофлоксацин
d. Домперидон
e. Урсодезоксихолева кислота

70. Законодавство України регламентує порядок відпуску лікарських засобів та супутніх товарів з аптечних закладів. Якій групі населення заборонено продаж та доставка ліків?
a. Особам похилого віку
*b. Дітям до 14 років
c. Заборону не встановлено
d. Підліткам 15-18 років
e. Покупцям із психічними захворюваннями

71. Укажіть із нижченаведених лікарських засобів антибіотик полієнового ряду для лікування системних і локалізованих мікозів (кандидозів).
a. Азитроміцин
b. Лінкоміцин
c. Амікацин
d. Клотримазол
*e. Ністатин

72. Яку форму влади демонструє лідер, використовуючи наявні у нього захоплюючі особисті характеристики та властивості, що охоче наслідуються підлеглими, які прагнуть бути такими самими, як він?
a. Експертна
b. Заснована на винагороді
c. Законна
d. Заснована на примусі
*e. Еталонна

73. Яка з команд медицини катастроф, що створені у складі центрів екстреної медичної допомоги та медицини катастроф, залучається до надання екстреної (швидкої) медичної допомоги постраждалим на місці події та їх медичної евакуації на догоспітальному етапі надання медичної допомоги?
a. Команда медицини катастроф шостого типу
b. Команди медицини катастроф різних типів
c. Команда медицини катастроф другого типу
*d. Команда медицини катастроф першого типу
e. Бригада швидкої екстреної (швидкої) медичної допомоги

74. Яку домедичну допомогу потрібно надати потерпілому, якщо він має ознаки обструкції стороннім тілом, але може говорити, кашляти, дихати?
*a. При порушенні прохідності верхніх дихальних шляхів
b. При підозрі на кульове поранення шиї
c. При кровотечі у плевральній порожнині
d. При підозрі на повну асфіксію
e. При струсі головного мозку

75. Як можна класифікувати трудову адаптацію, що ґрунтується на пристосуванні до керівника та колег чи колективу і відображає загалом систему стосунків між людьми в процесі спільної праці?
a. Професійна
*b. Соціально-психологічна
c. Психофізіологічна
d. Первинна
e. Вторинна

76. Пацієнт віком 60 років із артеріальною гіпертензією тривалий час приймав клофелін. Через деякий час після покращення стану та нормалізації артеріального тиску він раптово припинив уживання препарату. Виникнення якої побічної реакції можливе у разі раптової відміни клофеліну?
a. Зниження артеріального тиску
b. Біль в епігастрії
c. Сухий кашель
d. Диспепсія та нудота
*e. Гіпертензивний криз

77. Уміст якої групи біологічно активних речовин повинен контролювати фахівець у лікарській рослинній сировині "Дуба кора" згідно з вимогами ДФУ?
a. Гідроксикоричних кислот
b. Алкалоїдів
c. Флавоноїдів
d. Полісахаридів
*e. Танінів

78. При якому захворюванні лікар має право виписати рецепт на безоплатний або пільговий відпуск лікарських засобів пацієнту незалежно від основного захворювання?
a. Розсіяному склерозі
b. COVID-19
*c. СНІДу та ВІЛ-інфекції
d. Церебральному паралічі
e. Туберкульозі

79. Яка з нижченаведених речовин буде утворювати суспензійну мазь із вазелін-ланоліновою основою (1:1)?
a. Танін
b. Ментол
*c. Ксероформ
d. Олія оливкова
e. Протаргол

80. Яка побічна реакція може виникнути у разі тривалого застосування антигістамінних лікарських засобів першого покоління?
a. Ідіосинкразія
*b. Тахіфілаксія
c. Канцерогенна дія
d. Гіперреактивність
e. Тератогенна дія

81. Який жарознижувальний лікарський засіб є препаратом вибору для дитини віком 7 місяців?
a. Ацетилсаліцилова кислота (таблетки)
b. Німесулід (порошок)
c. Парацетамол (таблетки)
*d. Парацетамол (суспензія)
e. Ібупрофен (капсули)

82. Який наслідок чекає на завідувача аптеки через відсутність організаційного механізму управління системою адаптації персоналу або його декларативний характер?
*a. Високий рівень плинності кадрів, швидке звільнення нових співробітників
b. Прийняття новим співробітником своєї соціальної ролі у колективі
c. Визнання і сприйняття новим співробітником норм і цінностей колективу
d. Налагоджена система нематеріальної мотивації
e. Зниження витрат, необхідних для введення нового співробітника в справи

83. Яку основу використовують під час виготовлення мазей для дітей, якщо в рецепті немає інших вказівок?
a. Стерильну вазелін-ланолінову (1:1)
*b. Стерильну вазелін-ланолінову (9:1)
c. Вазелін сорту "Для очних мазей"
d. Вазелін
e. Стерильну поліетиленоксидну

84. Які противірусні засоби прямої дії, що є інгібіторами зворотної транскриптази ВІЛ, застосовуються для антиретровірусної терапії дорослих, підлітків і дітей?
*a. Ламівудин, зидовудин
b. Ацикловір, рибавірин
c. Фамцикловір, валацикловір
d. Тилорон, інозин пранобекс
e. Уміфеновір, озельтамівір

85. Розподіл рацемічної суміші дозволяє значно покращити фармакокінетичні та фармакодинамічні характеристики лікарського засобу. Рацемічним ізомером якого препарату є левофлоксацин?
a. Ципрофлоксацину
b. Норфлоксацину
*c. Офлоксацину
d. Левоцетиризину
e. Геміфлоксацину

86. У якому місці найкраще розташувати новий безрецептурний препарат у залі обслуговування з позицій мерчендайзингу?
a. Біля входу в аптеку
*b. На полиці на рівні очей
c. У закритій шафі
d. На нижній полиці
e. На верхній полиці

87. Для якої рослинної сировини під час кількісного визначення ефірної олії перегонку продовжують, доки леткі сині компоненти сягнуть нижнього кінця конденсуючої системи?
a. Гарбуза насіння
*b. Ромашки квіток
c. Валеріани коренів
d. Калини плодів
e. Анісу плодів

88. Який розчин готують, насипаючи лікарську речовину тонким шаром на велику поверхню води, залишаючи до розчинення?
a. Рибофлавін
b. Коларгол
c. Танін
d. Іхтіол
*e. Протаргол

89. Укажіть лікарську форму, що є густою рідиною або драглеподібною масою, яка плавиться за температури тіла.
a. Емульсія
*b. Лінімент
c. Паста
d. Суспензія
e. Мазь

90. Укажіть перелік лікарських засобів, які відпускаються без рецепта для симптоматичного лікування болю в горлі.
a. Сульфатіазол, Сульфаніламід, Хлорамфен
b. Амброксол, Бромгексин, Карбоцистеїн
c. Ксилометазолін, Оксиметазолін, Трамазолін
d. Ацетилсаліцилова кислота, Парацетамол, Метамізол натрію
*e. Амбазон, Гексетидин, Декаметоксин

91. Залежно від того, яка організація приймає стандарти, вони поділяються на міжнародні, регіональні та національні. Дайте визначення поняттю "національний стандарт".
*a. Стандарт, прийнятий національним органом стандартизації та доступний для широкого кола користувачів
b. Стандарт, прийнятий міжнародною організацією зі стандартизації та доступний для широкого кола користувачів
c. Документ, що встановлює правила, настанови чи характеристики щодо діяльності або її результатів
d. Документ, що містить систематизований звід або перелік будь-яких об'єктів і дає змогу віднайти об'єкт за новим позначенням
e. Регіональний стандарт, прийнятий європейською організацією зі стандартизації

92. Із якою з фармакопей світу гармонізована будова Державної Фармакопеї України 2-го видання?
*a. Європейською Фармакопеєю
b. Фармакопеєю США
c. Фармакопеєю Німеччини
d. Японською Фармакопеєю
e. Британською Фармакопеєю

93. Яку особливість фенолу кристалічного фармацевт повинен враховувати під час виготовлення олійного розчину?
a. Швидко відважувати на пергаментному папері, тому що ця речовина летка та її пари здатні діяти на метал
b. Розчиняти за низької температури
c. Відважувати на пергаментному папері, тому що ця речовина залишає забарвлений слід
*d. Відважувати на пергаментному папері, уникаючи торкання пальцями (можливі опіки)
e. Розчиняти за високої температури

94. На яких територіях заборонено провадити господарську діяльність із реалізації лікарських засобів через мобільні аптечні пункти?
*a. В обласних центрах та містах на території України з кількістю населення понад 100 тисяч осіб
b. У межах територій, де ведуться активні бойові дії, за переліком, затвердженим Мінреінтеграції
c. У сільській місцевості у разі відсутності аптеки
d. У сільській місцевості у разі відсутності аптечного пункту
e. У межах територій, на яких уведено надзвичайний стан, на період надзвичайного стану

95. Яку з нижченаведених допоміжних речовин можна застосовувати як антифрикційну речовину під час виготовлення таблеток?
a. Ацетилфталілцелюлозу
*b. Тальк
c. Воду очищену
d. Натрію гідрокарбонат
e. Ксиліт

96. Які дії заборонені для підтримання ліцензіатом відповідності санітарного стану приміщень та устаткування аптеки вимогам санітарно-протиепідемічного режиму аптечних закладів?
a. Дератизація
b. Використання окремого інвентаря
c. Застосуванням мийних засобів
*d. Сухе прибирання
e. Дезінфекція

97. Укажіть із нижченаведеного переліку лікарську рослинну сировину, що містить ненасичені жирні кислоти та використовується для профілактики атеросклерозу.
a. Вільхи супліддя
b. Дягелю кореневища
*c. Гарбуза насіння
d. Ехінацеї трава
e. Кропу плоди

98. До лабораторії фармацевтичної компанії надійшла субстанція "Дилтіазему гідрохлорид". Який реактив використовують для аналізу цієї речовини на наявність домішки важких металів?
a. Калію тетрайодомеркурат
b. Дифеніламін
c. Гідроксихінолін
d. Тіогліколева кислота
*e. Тіоацетамід

99. Який показник визначається діленням суми товарообігу на одного працівника середньоспискової чисельності аптеки?
a. Торгові накладення
b. Прибуток
c. Рентабельність
d. Товарообіговість
*e. Продуктивність праці

100. Застосування якого з нижченаведених антибіотиків може викликати побічну дію - синдром "червоної людини"?
*a. Ванкоміцину
b. Доксицикліну
c. Стрептоміцину
d. Азитроміцину
e. Рифампіцину

101. Яка ознака з нижченаведених характерна для відкритого перелому кісток кінцівки?
a. Гематома в ділянці перелому
b. Припухлість у ділянці ураження
*c. Кровотеча з рани
d. Зміна довжини кінцівки
e. -

102. Який лікарський засіб використовують для лікування патології новонародженого, зумовленої дефіцитом сурфактанту, і як засіб неонатальної профілактики респіраторного дистрес-синдрому?
a. Ацетилцистеїн
b. Глауцин
c. Бромгексин
d. Бутамірат
*e. Амброксол

103. Яку форму документації мають використати фармацевти, асистенти фармацевта усіх закладів охорони здоров'я незалежно від форм власності для повідомлення про будь-які випадки побічних реакцій лікарських засобів, вакцини, туберкуліну, відсутності ефективності лікарських засобів та несприятливих подій після імунізації/туберкулінодіагностики?
a. Ф-1
*b. Карту-повідомлення
c. Касовий ордер
d. Бланк-замовлення
e. Ф-3

104. Який лікарський засіб із групи інгібіторів АПФ рекомендовано використовувати як засіб "швидкої допомоги" при гіпертонічному кризі до прибуття бригади екстреної (швидкої) медичної допомоги?
a. Нітрогліцерин
*b. Каптоприл
c. Фуросемід
d. Ніфедипін
e. Амлодипін

105. Укажіть речовину, під час виготовлення водного розчину якої, як розчинник використовують свіжоотриману, попередньо профільтровану, воду очищену.
a. Кислота борна
b. Міді сульфат
*c. Калію перманганат
d. Натрію хлорид
e. Етакредину лактат

106. У рецептурно-виробничому відділі аптеки готують супозиторії методом виливання. Яку гідрофобну супозиторну основу використає фармацевт?
a. Желатинно-гліцеринову основу
*b. Бутирол
c. Масло какао
d. Поліетиленоксидну основу
e. Масло лавра черешкового

107. Який економічний показник дозволяє оцінити ефективність торгово-фінансової та виробничої діяльності аптеки?
a. Інкрементальний показник
b. Торговельні накладення
c. Товарообіговість
*d. Рентабельність
e. Сальдо

108. Начальнику медичної служби військової частини в кінці фінансового року необхідно запланувати витребування медичного майна та техніки на наступний рік у мирний час. Як він буде здійснювати витребування медичного майна та техніки?
a. За фактичною потребою та з урахуванням їх забезпеченості до кінця року
b. З урахуванням потреб та можливостей здійснення замовлень медичного майна
c. За власним бажанням військових частин
*d. На підставі норм постачання та забезпеченості медичним майном на початок року
e. На підставі фактичних запитів військових частин

109. У яких умовах повинні зберігатися дієтичні добавки в аптечному закладі?
*a. Окремо від іншої продукції
b. Разом із іншими лікарськими засобами
c. У сухому місці
d. Разом із рослинною сировиною
e. У темному місці

110. Згідно із законом України "Про лікарські засоби" в Україні лікарські засоби (ЛЗ) допускаються до застосування після їхньої державної реєстрації. Укажіть ЛЗ, які не підлягають державній реєстрації відповідно до цього Закону.
a. Увезені в Україну імпортні ЛЗ для реалізації на вітчизняному ринку
b. Промислово виготовлені в Україні для лікування орфанних захворювань
c. Промислово виготовлені в Україні для експортування
*d. Виготовлені в аптеці на замовлення лікувально-профілактичного закладу
e. Промислово виготовлені в Україні для лікування онкологічних хворих

111. Пацієнт віком 42 роки з ревматоїдним артритом в анамнезі має виразкову хворобу дванадцятипалої кишки. Який лікарський засіб із групи НПЗЗ можна йому рекомендувати?
a. Iндометацин
b. Ацетилсаліцилову кислоту
c. Напроксен
*d. Целекоксиб
e. Диклофенак

112. Пацієнт знаходиться в інфекційному відділенні в тяжкому стані. До одержання результатів бактеріологічного аналізу йому призначили цефтріаксон в/в 2 рази на день по 1,0 г. До якої фармакологічної групи належить цей лікарський засіб?
a. Аміноглікозиди
b. Пеніциліни
c. Карбапенеми
d. Монобактами
*e. Цефалоспорини

113. Для прийняття рішення про вибір методу лікування лікар зупинився на інформації, що ґрунтується на думці експертів. Якому рівню відповідає ця інформація згідно із засадами доказової медицини?
*a. Невизначена достовірність - D
b. Помірна достовірність - В
c. -
d. Обмежена достовірність - С
e. Висока достовірність - А

114. При потенціометричному визначенні рН згідно з вимогами ДФУ вимірюють різницю потенціалів між двома електродами - індикаторним та електродом порівняння, які занурюються у випробовуваний розчин. Укажіть індикаторний електрод, придатний для цього визначення.
*a. Скляний
b. Металічний
c. Платиновий
d. Стандартний
e. Кисневий

115. Який лікарський засіб із нижченаведених є найефективнішим для лікування оперізувального герпесу (Herpes zoster)?
a. Римантадин
*b. Валацикловір
c. Інтерферон
d. Тилорон
e. Специфічний імуноглобулін

116. Під час ідентифікації лікарської рослинної сировини, яка містить ефірні олії, звернули увагу на наявність залозок, що складаються з восьми клітин, розташованих у два ряди та чотири яруси. Представники якої родини мають таку особливість?
a. Lamiaceae
b. Apiaceae
*c. Asteraceae
d. Myrtaceae
e. Pinaceae

117. Уміст магнію хлориду гексагідрату згідно з вимогами ДФУ визначають методом прямого комплексонометричного титрування. Укажіть титрант цього методу.
a. Натрію гідроксид
b. Калію бромід
*c. Натрію едетат
d. Калію хлорид
e. Калію гідроксид

118. Із якими біологічно активними речовинами, що містяться в корі крушини, пов'язаний проносний ефект препаратів цієї лікарської рослинної сировини?
*a. Антраценпохідними
b. Полісахаридами
c. Ксантонами
d. Простими фенолами
e. Кумаринами

119. На кого із суб'єктів забезпечення цивільного захисту покладено завдання з організації надання домедичної допомоги постраждалим у зоні надзвичайної ситуації?
a. Службу медицини катастроф України
b. Кабінет Міністрів України
c. Центральний орган виконавчої влади, що забезпечує формування державної політики у сфері цивільного захисту
d. Раду міністрів Автономної Республіки Крим, обласні Київську та Севастопольську міські державні адміністрації
*e. Центральний орган виконавчої влади, що реалізує державну політику у сфері цивільного захисту

120. Фармацевт віком 59 років раптово втратив свідомість. Діагностовано ознаки клінічної смерті. Із яких дій потрібно починати реанімаційні заходи?
a. Виконання конікотомії
b. Застосування потрійного прийому Сафара
c. Уведення атропіну та адреналіну
*d. Виконання зовнішнього масажу серця
e. Уведення аміодарону чи лідокаїну

121. До аптеки звернулася жінка з алергічним ринітом. Вона працює диспетчером в аеропорту, має шлуночкову тахіаритмію і зараз приймає кетоконазол. Укажіть найоптимальніший антигістамінний засіб у цьому разі.
a. Азеластин
b. Хлоропірамін
c. Левоцетиризин
*d. Фексофенадин
e. Лоратадин

122. Яка побічна реакція може розвинутися під час тривалого застосування алюмінійвмісних антацидів у пацієнтів із нирковою недостатністю?
a. Гіперфосфатемія
*b. Енцефалопатія
c. Дисбактеріоз
d. Діарея
e. Сухий кашель

123. Які вимоги висуваються до спеціалістів, що не працювали понад п'ять років за зазначеною у дипломі, сертифікаті (посвідченні) спеціальністю, для отримання допуску до провадження діяльності з виробництва (виготовлення) лікарських засобів в умовах аптеки, роздрібної торгівлі лікарськими засобами?
a. Відвідування заходів безперервного розвитку (майстер-класів)
b. Участь у конференціях за напрямом професійної діяльності
c. Публікація статей у наукових журналах
*d. Проходження перепідготовки на циклах спеціалізації зі спеціальності
e. Проходження перепідготовки на циклах тематичного удосконалення

124. Яку водну витяжку готують із суміші рослинного матеріалу та води, настоюють на киплячій водяній бані впродовж 30 хв, потім 10 хв охолоджують, проціджують і доводять до необхідного об'єму очищеною водою?
a. Рідкий екстракт
b. Густий екстракт
*c. Відвар
d. Настій
e. Настойку

125. Таблетки розчинні - це таблетки, які перед застосуванням розчиняються у воді. За яких умов потрібно досліджувати ці таблетки на розпадання?
a. Рідке середовище - вода, температура 45-50^oС
*b. Рідке середовище - вода, температура 15-25^oС
c. Рідке середовище - розчин кислоти хлористоводневої, температура 15-25^oС
d. Рідке середовище - фосфатний буферний розчин рН=6,8, температура 15-25^oС
e. Рідке середовище - кислота оцтова, температура 15-25^oС

126. Який технологічний процес одержання таблеток доцільно обрати для лікарських речовин, що мають хорошу сипкість та спресовуваність?
*a. Пряме пресування
b. Пресування з попередньою грануляцією
c. Компактування
d. Вологе гранулювання
e. Формування

127. Асистент фармацевта готує порошки, до складу яких входить натрію тетраборат. Укажіть особливість його введення до цієї лікарської форми.
a. Застосовують для затирання пор ступки
*b. Розтирають зі спиртом етиловим
c. Додають в останню чергу
d. Використовують тритурацію
e. Застосовують метод "тришаровості"

128. До аптеки звернувся відвідувач щодо герпетичного висипу на верхній губі. Укажіть лікарський засіб для етіотропної терапії.
a. Бензилбензоат
b. Оксид цинку
c. Повідон-йод
d. Перметрин
*e. Ацикловір

129. Відповідно до вимог чинного законодавства, фінансова звітність підприємства складається з п'яти обов'язкових документів. У якому з них буде відображено довгостроковий кредит аптечного закладу?
*a. Балансі підприємства
b. Звіті про рух грошових коштів
c. Звіті про власний капітал
d. Примітках до фінансової звітності
e. Звіті про фінансові результати

130. Який центральний орган виконавчої влади реалізує державну політику у сфері контролю якості та безпеки лікарських засобів?
a. Всесвітня організація охорони здоров'я
b. Міністерство охорони здоров'я України
c. Державний експертний центр
d. Український науковий фармакопейний центр якості лікарських засобів
*e. Державна служба України з лікарських засобів та контролю за наркотиками

131. Яку процедуру потрібно застосувати при формуванні груп для проведення клінічного дослідження лікарського засобу, що дозволить мінімізувати  систематичні помилки та упередженість дослідника?
a. Валідацію
b. Абстрагування
c. Індивідуалізацію
d. Формалізацію
*e. Рандомізацію

132. Відпуск лікарських засобів з аптек може здійснюватися за паперовими або електронними рецептами. Скільки лікарських засобів можна виписати в одному електронному рецепті?
a. П'ять
b. Три
c. Чотири
d. Два
*e. Один

133. Під час аварії та вибуху на атомній електростанції (АЕС) у повітря було викинуто близько 30 кг радіоактивного йоду. Який із радіопротекторів доцільно застосовувати у цьому разі?
a. Азитроміцин
b. Лейцин
c. Унітіол
d. Цистамін
*e. Йодид калію

134. Яким методом проводять визначення кількісного вмісту ефірної олії у деревію траві відповідно до вимог ДФУ?
*a. Перегонки з водяною парою
b. Спектрофотометрії
c. Гравіметрії
d. Колориметрії
e. Титриметрії

135. Фармацевт виготовляє офтальмологічний лікарський засіб. Які допоміжні речовини використовує спеціаліст із метою запобігання контамінації та розмноження мікроорганізмів у ліках?
a. Пролонгатори
b. Солюбілізатори
*c. Консерванти
d. Стабілізатори
e. Розчинники

136. Лікарські засоби якої групи повинні перш за все входити до складу тактичної індивідуальної медичної аптечки (IFAK), що використовується для надання домедичної допомоги пораненим під час бойових дій?
a. Протизапальні
b. Протиалергійні
*c. Кровоспинні
d. Протигрибкові
e. Знеболювальні

137. Результати яких досліджень є критерієм відповідності генеричного лікарського засобу оригінальному та можливості їх взаємозамінності?
a. Рандомізованих клінічних досліджень
*b. Біоеквівалентності
c. Розчинності при різних рН
d. Порівняльних клінічних досліджень
e. Обмежених клінічних досліджень

138. Яка форма кредитування передбачає можливість видачі й погашення кредиту декількома частинами (траншами) у межах встановленого ліміту та в зручному режимі для ведення бізнесу позичальника?
a. Кредит на купівлю транспорту
b. Овердрафт
c. Строковий кредит
d. Лізинг
*e. Кредитна лінія

139. Який із факторів знижує рівень зацікавленості фахівця в активізації власних зусиль та прояву ініціативності для досягнення мети діяльності організації?
a. Розширення кола повноважень
b. Корпоративна система професійного розвитку
*c. Невизнання досягнутих успіхів
d. Чітко визначені ключові показники ефективності діяльності
e. Збіг цілей фахівця та організації

140. Укажіть результат застосування амоксициліну для пацієнтки з діагнозом: тонзиліт, яка приймає комбіновані оральні контрацептиви.
a. Підвищення антибактеріальної ефективності
b. Підвищення ефективності контрацепції
c. Зниження антибактеріальної ефективності
d. Підвищення ефективності антибактерійної терапії та контрацепції
*e. Зниження ефективності контрацепції

141. До аптеки звернувся чоловік віком 25 років із застудою, основним симптомом якої є біль у горлі. Яку із нижченаведених скарг можна вважати "загрозливим" симптомом?
a. Підвищення температури тіла до субфебрильної
b. Нежить
c. Незначна слабкість
*d. Порушення ковтання
e. Сухий помірний кашель

142. Асистент фармацевта готує дерматологічну суспензію, що містить сірку. Укажіть стабілізатор для цієї лікарської форми.
a. Желатоза
*b. Калійне мило
c. Метилцелюлоза
d. Ксантинова камедь
e. Твін-80

143. Які лікарські засоби за міжнародними непатентованими назвами передбачені для комплектації набору таблеток (Pill pack) у складі аптечок медичних загальновійськових індивідуальних (АМЗІ)?
a. Парацетамол, вугілля активоване, амброксол
b. Левофлоксацин, амброксол, лопераміду гідрохлорид
c. Мелоксикам, лопераміду гідрохлорид, екстракт валеріани
d. Мелоксикам, лоратадин, вугілля активоване
*e. Парацетамол, мелоксикам, левофлоксацин

144. Залежно від змісту господарських операцій у фармації використовують різні види цін. Як називаються ціни, рівень яких штучно занижений, порівняно з цінами за звичайними комерційними операціями?
*a. Демпінгові
b. Регульовані
c. Договірні
d. Монопольні
e. Фіксовані

145. До аптеки звернувся постійний відвідувач віком 69 років зі скаргами на сухий кашель. Фармацевт помітив, що цей відвідувач регулярно отримує в аптеці еналаприл за програмою "Доступні ліки". Що має зробити фармацевт?
a. Запропонувати парові інгаляції
b. Замінити самостійно еналаприл на інший лікарський засіб із цієї групи
*c. Спрямувати відвідувача до лікаря для корекції антигіпертензивної терапії
d. Порекомендувати ліки від сухого кашлю
e. Здійснити самостійно корекцію дози еналаприлу в бік зменшення

146. Яким чином визначається однорідність супозиторіїв екстемпорального виготовлення?
a. Рефрактометрично
*b. Візуально на поздовжньому зрізі
c. Візуально на поперечному зрізі
d. Мікроскопічно
e. За допомогою ситового аналізу

147. Про який вид побічної реакції має повідомити фармацевт до ДП "Державний експертний центр Міністерства охорони здоров'я України" через карту-повідомлення за наявності у пацієнта реакції на використання лікарського засобу, характер або тяжкість проявів якої узгоджуються з наявною інформацією про лікарський засіб в інструкції для медичного застосування зареєстрованого лікарського засобу?
a. Несерйозну
b. Непередбачену
*c. Передбачену
d. Серйозну
e. Незафіксовану

148. Скільки років, не враховуючи поточного року, в електронній системі охорони здоров'я зберігаються електронні рецепти на відпущені аптекою наркотичні лікарські засоби?
a. 2
b. 10
c. 1
d. 3
*e. 5

149. Яку лікарську рослинну сировину з нижченаведеного можна рекомендувати пацієнту як відхаркувальний засіб?
a. Вільхи супліддя
b. Розторопші плоди
c. Шипшини плоди
d. Буркуну траву
*e. Подорожника великого листя

150. Укажіть періодичність зміни технологічного одягу та взуття працівниками аптечного закладу.
a. Не рідше ніж 1 раз на 10 днів
b. Не рідше ніж 2 рази на місяць
*c. Не рідше ніж 2 рази на тиждень
d. Не рідше ніж 1 раз на тиждень
e. Не рідше ніж 1 раз на місяць

