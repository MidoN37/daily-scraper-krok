1. Пацієнт віком 28 років, звернувся на консультацію, із висловленням агресивних тенденцій до свого партнера. Під час бесіди чоловік приглядається до погляду лікаря, на запитання уточнювального характеру відповідає: "Саме так, тільки такі ж розумні люди, як ми з Вами, можуть зрозуміти один одного". Принижує партнера, ставлячи його на друге місце, підносячи власну персону. Не сприймає критику, постійно очікує схвалення дій та думок. Який розлад особистості спостерігається у пацієнта?
a. Емоційно-нестабільний
b. Шизоїдний
c. Тривожний
*d. Нарцисичний
e. Дисоціальний

2. Яка з нижченаведених шкал на визначення симптомів депресії заповнюється фахівцем, що має спеціальну підготовку в галузі психічного здоров'я?
a. PHQ-9
b. Шкала А.Бека
c. HADS
*d. Шкала Монтгомері-Асберга
e. PDQ-5

3. Пацієнта, лежачого із закритими очима на кушетці або сидячого у зручному кріслі, вводять у стан розслаблення. Після досягнення пацієнтом стану розслаблення йому пропонують уявити образи на задану психотерапевтом тему у відкритій формі. Уявляючи образи, пацієнт розповідає про свої переживання психотерапевту. Який метод психотерапії використано в цьому разі?
*a. Кататимно-імагінативну психотерапію
b. Психодраму
c. Символдраму
d. Транзактний аналіз
e. Психодинамічну психотерапію

4. Укажіть комплекс заходів, спрямованих на відновлення здоров'я, функціонального стану і працездатності організму та використання всіх можливостей для зниження впливу станів, що обмежують життєдіяльність або призводять до інвалідизації. Основною метою є забезпечення особам із обмеженнями життєдіяльності можливості досягнення оптимальної соціальної інтеграції.
a. Психотерапія
b. Психічна депривація
c. Психологічна діагностика
*d. Реабілітація
e. Психосоціальна підтримка

5. У чоловіка діагностовано обсесивно-компульсивний розлад (ОКР). Пацієнт має високий вихідний рівень тривоги та супутню виражену депресію. Яку первинну тактику лікування потрібно застосувати?
a. Тілесно-орієнтовану терапію
b. Гештальт-терапію
c. Фармакотерапія нейролептиками
d. Когнітивно-поведінкову психотерапію
*e. Фармакотерапію селективними інгібіторами зворотного захоплення серотоніну

6. Яка патологія є протипоказанням до застосування Eye Movement Desensitization and Reprocessing (EMDR)?
a. Депресія
b. Тривожний розлад
c. Обсесивно-компульсивний розлад
d. ПТСР
*e. Відшарування сітківки ока

7. Який напрям психотерапії описує принцип "тут і зараз"?
*a. Гештальт-терапія
b. Психодрама
c. Арт-терапія
d. Кататимно-імагінативна психотерапія
e. Психоаналіз

8. Пацієнту, який був тренером з акробатики, після отримання поранення ампутували одну ногу. Після протезування і відновлення функції ходіння він вирішив повернутися до попередньої професії, старанно працював над цим і здійснив свій намір. Який рівень компенсації дефекту спостерігається у пацієнта?
*a. Високий рівень (активне подолання дефекту)
b. Середній рівень
c. Гіпокомпенсація
d. Гіперкомпенсація
e. Низький рівень (пристосування до дефекту)

9. Для якого стану дисгармонійного характеру доведеним методом терапії є діалектично-поведінкова терапія?
*a. Межового розладу особистості
b. Тривожно-депресивних розладів
c. Обсесивно-компульсивного розладу
d. Вікових криз
e. Прокрастинації

10. Як називається комплекс заходів спрямований на попередження рецидивів та хронізації нервово-психічних захворювань і відновлення працездатності людини, що перенесла захворювання?
a. Первинна психопрофілактика
b. Вторинна психопрофілактика
c. -
d. Екстрена психопрофілактика
*e. Третинна психопрофілактика

11. Які симптоми належать до фази резистентності синдрому емоційного вигорання?
a. Емоційний дефіцит, психовегетативні та психосоматичні порушення
b. Емоційна відстороненість та особистісна відстороненість
*c. Редукція професійних обов'язків та емоційно-моральна дезадаптація
d. Відчуття "загнаності до клітки", тривога та депресія
e. Переживання психотравмуючих подій, незадоволеність собою

12. Укажіть імовірні зміни в лабораторних показниках крові пацієнта з синдромом емоційного вигорання.
*a. Зниження рівня кортизолу
b. Підвищення рівня кортизолу
c. Зниження рівня серотоніну
d. Підвищення рівня адреналіну
e. Підвищення рівня дофаміну

13. Який психотерапевтичний метод є найбільш ефективним для реабілітації людей, які пережили травматичні події, зокрема природні катастрофи або терористичні атаки, з урахуванням необхідності зменшення симптомів посттравматичного стресового розладу та підтримки повернення до нормального життя?
a. Арт-терапія
*b. Експозиційна терапія
c. Групова підтримуюча терапія
d. Діалектична поведінкова терапія
e. Нейропсихологічний тренінг

14. До лікаря-психолога направлена пацієнтка віком 28 років із підозрою на розлад особистості. Під час контакту жінка інертна, у комунікації не зацікавлена, часто відволікається, спостерігається її відстороненість. Відзначає, що має незначне коло соціальних контактів та майже не має хобі чи інтересів. Емоційно невиразна, у минулому не відзначає епізодів значного підвищеного або зниженого настрою. Який розлад особистості спостерігається у пацієнтки?
a. Ананкастний
*b. Шизоїдний
c. Дисоціальний
d. Тривожний
e. Залежної особистості

15. Які препарати потрібно призначити насамперед як доповнення до немедикаментозних методів лікування посттравматичного стресового розладу у випадках, коли спостерігається значне і короткотривале порушення сну?
*a. Снодійні, переважно небензодіазепінові, коротким курсом
b. Снодійні, похідні бензодіазепіну, коротким курсом
c. Седативні на ніч щоденно
d. Антидепресанти, до 14-ти днів
e. Снодійні, переважно небензодіазепінові на постійній основі

16. Яка тактика лікування вважається найбільш доречною для пацієнтів із ранніми ознаками шизофренії, особливо з урахуванням необхідності зменшення психозу та попередження подальшої прогресії захворювання?
a. Негайна фармакотерапія та психодинамічна терапія
b. Майндфулнес та релаксаційні техніки
*c. Фармакотерапія та підтримуюча психотерапія
d. Когнітивно-поведінкова терапія та тренінг соціальних навичок
e. Групова терапія та арт-терапія

17. Укажіть засновника нейролінгвістичного програмування (НЛП).
a. В. Сатир
b. З. Фройд
*c. Р. Бендлер
d. К. Роджерс
e. Ф. Перлз

18. Укажіть лікаря-психіатра, який широко використовував у своїй практиці гіпноз та виділив основні його стадії.
a. Джеймс Бред
b. Іван Павлов
*c. Жан-Мартен Шарко
d. Іпполіт Бернгейм
e. П’єр Жане

19. У пацієнтки віком 36 років виявлено симптоми компульсивного переїдання («заїдає стрес», багато їсть на самоті без відчуття насичення, потім відчуває сором за напад переїдання). Який метод психологічного впливу є особливо ефективним для цього розладу харчової поведінки?
*a. Інтуїтивне харчування
b. Психоосвіта
c. Підрахунок калорій
d. Ділення продуктів на «корисні» та «шкідливі»
e. Обмеження харчування

20. Укажіть форму психічного розладу, що проявляється у сутінковому затьмаренні свідомості, зовні впорядкованій поведінці та автоматичному здійсненні різних дій із подальшою амнезією.
a. Аменція
b. Автоматичне підкорення
c. Пасивний негативізм
*d. Транс
e. Обнубуляція

21. У чоловіка з тяжким перебігом COVID-19, на тлі високої температури та задишки, виникло видіння його покійної матері, яка ніби кликала його. Який найімовірніший психопатологічний розлад виник у пацієнта?
a. Неврастенія
b. Соматизована психічна реакція
c. Нозогенія
*d. Соматогенія
e. Психогенія

22. Який метод ґрунтується на усвідомленні зв'язку між думками та почуттями, що в результаті спричиняють негативні емоції та незадовільну поведінку?
a. Ситуаційне управління
b. Поведінкова активація
c. Релаксація
*d. Когнітивна реструктуризація
e. Транзактний аналіз

23. Який із нижченаведених лікарських засобів належить до групи антипсихотиків, та може використовуватися в малих дозах для лікування безсоння та генералізованої тривоги?
*a. Кветіапін
b. Міртазапін
c. Клозапін
d. Галоперидол
e. Вальпроат

24. Укажіть тривожний стан, за якого людина має постійний страх захворіти, нав'язливу думку про хворобу або дефект фізичних властивостей та надмірне занепокоєння своїм зовнішнім виглядом.
a. Дисморфофобія
b. Ятрогенія
c. Алекситимія
d. Фрустрація
*e. Іпохондрія

25. Який антидепресант протипоказаний при епілепсії?
a. Вортіоксетин
b. Агомелатин
c. Моклобемід
d. Міртазапін
*e. Бупропіон

26. Яка група препаратів буде найбільш доцільною для медикаментозного лікування посттравматичного стресового розладу?
a. Транквілізатори
b. Седативні засоби
*c. Антидепресанти
d. Психостимулятори
e. Нейролептики

27. Дівчину віком 18 років шпиталізовано до приймального відділення лікарні зі скаргами на запаморочення, головний біль і нудоту під час повітряної тривоги. Пацієнтка тривожна, тремтить, пітніє та важко дихає. В очікуванні лікаря почала скаржитися на відчуття поколювання у пальцях і навколо рота. Яку тактику потрібно використати першочергово?
a. Призначити бензодіазепіни
b. Зробити скринінг сечі на наркотики
c. Негайно ввести розчин глюкози
*d. Застосувати дихальні техніки (подихати в паперовий мішок)
e. Дати кисневу маску

28. Яку екстрену фармакотерапію рекомендовано при панічних атаках?
*a. Пропранолол 20 мг сублінгвально
b. Корвалол 40 крапель per os
c. Кветіапін 25 мг per os
d. Пароксетин 20 мг per os
e. Амітриптилін 2,0 мл в/в

29. Укажіть найчастішу причину деліріозного синдрому (делірію).
*a. Екзогенне ураження головного мозку
b. Епілепсія
c. Істерія
d. Шизофренія
e. Біполярний розлад

30. Укажіть стан потьмарення свідомості, за якого спостерігається збереження усіх видів орієнтування та здатність здійснювати звичні дії, але ускладнюється розуміння поточної ситуації.
a. Абсанс
b. Сопор
*c. Обнубіляція
d. Оглушення
e. Кома

31. Якому віку, згідно з психоаналітичною теорією З.Фройда, відповідає латентна стадія психосексуального розвитку людини?
a. 2-3 роки
b. 3-5 років
*c. 5-6 років
d. 7-8 років
e. 1-2 роки

32. Яким основним типам медичних працівників загрожує синдром емоційного вигорання?
a. Педантичному, гіпертимному та збудливому
b. Демонстративному, гіпертимному та збудливому
c. Педантичному, демонстративному та збудливому
d. Демонстративному, гіпертимному та емотивному
*e. Педантичному, демонстративному та емотивному

33. Лікар-психіатр складає індивідуальну психотерапевтичну програму для пацієнта з шизоафективним розладом. Який елемент програми є найпершим?
*a. Психоосвіта
b. Тренінг соціальних навичок
c. Когнітивний тренінг
d. Арт-терапія
e. Поведінкова терапія

34. Пацієнт намагається зменшити тривогу за допомогою виконання більш або менш складної стереотипної послідовності дій. Яка система захисних дій, згідно з психоаналітичною теорією, описана у наведеному прикладі?
*a. Ритуал
b. Часткова компромісна реакція
c. Компенсація
d. Аскетизм
e. Раціоналізація

35. У пацієнта віком 65 років три тижні тому померла дружина, яка тривалий час хворіла на онкологічне захворювання. Чоловік звернувся зі скаргами на сум, постійні згадки про дружину, самотність, частий плач, прагнення передивлятися фотокартки, де вони разом, потребує більше спілкуватися з дітьми. Під час проведення обстеження супутньої психіатричної патології виявлено не було. Укажіть тактику лікаря-психіатра у цьому разі.
a. Призначити курс травма-фокусованої когнітивно-поведінкової терапії
b. Призначити пірацетам у відповідних дозуваннях, курс 4 тижні з подальшим спостереженням
*c. Провести психоосвіту щодо процесу нормального горювання
d. Запропонувати пройти курс лікування в умовах денного стаціонару
e. Призначити есциталопрам 10 мг уранці, курс 2 тижні

36. Жінці під час лікування тривожно-депресивного розладу був призначений гідазепам у дозі 20 мг/добу. Про можливе виникнення якої побічної дії лікарського засобу лікар мав обов’язково попередити пацієнтку?
a. Порушення вітамінного обміну
*b. Зниження швидкості реакцій
c. Порушення тонусу кишківника
d. Перепади артеріального тиску
e. Проблеми з сечовипусканням

37. Укажіть психолога, який запропонував трансперсональну психотерапію та є засновником Міжнародної трансперсональної організації.
a. Зигмунд Фройд
b. П'єр Жане
c. Іпполіт Бернгейм
*d. Станіслав Гроф
e. Йозеф Брейєр

38. Яка з нижченаведених психодіагностичних шкал застосовується для діагностики безсоння?
a. HADS
b. NSI
c. MMPI
d. PCL-5
*e. PSQI

39. Після перенесеної психотравми пацієнтку турбує порушення сну, мінливість настрою, прискорене серцебиття, задишка, зниження апетиту, втрата чутливості рук. Об’єктивно спостерігається: егоцентрична, бурхливо виявляє емоції, емоційно лабільна, легко навіювана, схильна до маніпулятивної поведінки. Вкажіть психопатологічний синдром.
*a. Істеричний
b. Іпохондричний
c. Обсесивно-компульсивний
d. Депресивний
e. Астенічний

40. Укажіть першу лінію індивідуальної психотерапії при гострому депресивному епізоді.
a. Система психотерапії когнітивно-поведінкового аналізу
b. Позитивна психотерапія
c. Когнітивно-поведінкова терапія + фармакотерапія
*d. Когнітивно-поведінкова терапія (КПТ) та міжособистісна терапія
e. Психодинамічна терапія та емоційно-сфокусована терапія

41. У якому разі в терапії великого депресивного епізоду застосовуються тимостабілізатори?
*a. За відсутності терапевтичного ефекту лікування антидепресантами впродовж 4-х тижнів
b. Під час амбулаторного лікування
c. За наявності виражених симптомів тривоги
d. Під час лікування антидепресантами другого ряду
e. Лише в період ремісії

42. Яка основна побічна дія антипсихотиків першого покоління?
a. Когнітивні порушення
*b. Екстрапірамідні розлади
c. Серотоніновий синдром
d. Метаболічні порушення
e. Стимулююча дія на психіку

43. Що насамперед передбачає медико-психологічний супровід пацієнта з тяжкою деменцією?
a. Психологічну підтримку та психоосвіту пацієнта
b. Тренінг соціальних навичок для пацієнта
*c. Психологічну підтримку та психоосвіту доглядальника
d. Сімейну психотерапію (пацієнт та доглядальник)
e. Когнітивний тренінг для пацієнта

44. Пацієнта віком 48 років шпиталізовано до психіатричного відділення. На момент обстеження стверджує, що він давно вже помер, його тіло було обезкровлене на патологоанатомічному столі, а зараз це лише лялькова оболонка. Який патологічний стан спостерігається у пацієнта?
a. Паранояльний синдром
b. Парафренний синдром
c. Синдром Кандинського-Клерамбо
*d. Синдром Котара
e. Синдром Капгра

45. Укажіть основну відмінність клінічного інтерв'ю від звичайного розпитування.
a. Поєднує психодіагностичні процедури і безпосереднє обстеження
b. Передбачає можливість оцінювання індивідуально-психологічних особливостей пацієнта
c. Передбачає емоційну підтримку та обговорення планів на майбутнє
d. Націлене лише на виявлення скарг пацієнта
*e. Націлене не лише на скарги, але й на виявлення прихованих мотивів поведінки людини та надання їй допомоги

46. Пацієнтка віком 28 років на третій день після пологів почала агресивно поводити себе у відділенні, відмовляється годувати дитину, стверджуючи що її дитина загинула, а медичний персонал зробив іграшку з тіла новонародженого і вставив туди спеціальні технології, щоб "іграшка" могла кричати та їсти. Який найімовірніший діагноз?
*a. Післяпологовий психоз
b. Сепсис
c. Післяпологова депресія
d. Сутінкове потьмарення свідомості
e. Гостра реакція на стрес

47. До якого рівня психологічної допомоги на етапі комплексного реагування після гострої фази надзвичайної ситуації належить соціально-психологічний супровід?
a. Четвертого
b. П’ятого
*c. Другого
d. Першого
e. Третього

48. Ускладненням якого методу психотерапії гострого стресового розладу та ПТСР є повторна психологічна травматизація пацієнтів?
*a. Раннього дебрифінгу
b. Аутотренінгу
c. Майндфулнес
d. Прогресивної релаксації
e. Когнітивно-поведінкової терапії

49. Жінка звернулася до сімейного лікаря зі скаргами на втому та безсоння, що час від часу то зникали, то з'являлися надовго. Сімейний лікар направив пацієнтку до лікаря-психіатра. У процесі діагностики з'ясувалося, що пацієнтка була учасницею бойових дій. Має кошмарні повтрювані сновидіння, флешбеки, уникнення схожих до травматичних подій обставин, віддалилася від своїх друзів, родини, майже не виходить із дому, має підвищену тривогу та панічні атаки. Встановлено діагноз: посттравматичний стресовий розлад. Яке лікування необхідно призначити пацієнтці?
a. Гештальт-терапію
b. Тілесно-орієнтовану психотерапію
c. Емоційно-фокусовану терапію
*d. КТП або EMDR
e. Психодинамічну психотерапію

50. На вирішення яких завдань спрямована соціально-корекційна терапія?
a. На підкорення людини будь-яким нормам суспільства, включаючи не прийнятні для неї
b. На виправлення викривлених соціальних стереотипів та норм поведінки
*c. Будь-яких соціальних проблем, включаючи ті, що пов’язані з психічними захворюваннями
d. Будь-яких соціальних проблем, за винятком тих, що пов’язані з психічними захворюваннями
e. На лікування дисоціального розладу особистості (соціопатії)

51. Який метод психотерапії використовується для когнітивної реструктуризації сенсу та інтеграції травматичного досвіду в минуле з формуванням відчуття контролю над травмою?
a. Розповідна експозиційна терапія
b. Когнітивно-реконструктивна пролонгована експозиція
c. Травма-фокусована психотерапія
d. Наративна експозиційна терапія
*e. Коротка еклектична психотерапія

52. Укажіть твердження, що найбільш характерне для нервової анорексії.
a. Апетит спочатку не втрачається
b. Зазвичай присутня значна депресія
c. Втрата ваги асоціюється з ескалацією гніву
*d. Прагнення до стрункості стає єдиним пріоритетом
e. Блювання часто виникає пізніше в перебігу хвороби

53. Яка стадія емоційного вигорання характеризується зниженням інтересу до роботи та потреби в спілкуванні, апатією, дратівливістю, почуттям виснаженості навіть після сну та вихідних?
a. П'ята
b. Перша
c. Третя
d. Четверта
*e. Друга

54. За спостереженнями одного з видатних сучасних психотерапевтів К. Роджерса, якщо людині дозволити без перешкод виразити свої негативні емоції, то поступово вони самі собою змінюються на позитивні. Як називається цей метод погашення конфлікту?
a. Принцип "оголення агресії"
b. Принцип "авторитетного третього"
c. Принцип "емоційного заміщення"
d. Принцип "примусового вислуховування опонента"
*e. Принцип "виходу почуттів"

55. Укажіть основні завдання психогігієни.
a. -
b. Попередження виникнення інвалідності при хронічних психічних захворюваннях
c. Прогнозування можливих спадкових психічних захворювань
*d. Формування та підтримка психічного здоров'я різних верств населення
e. Попередження виникнення конкретних психічних розладів

56. У чоловiка віком 43 роки спостерігається стан психомоторного збудження: зазирає за двері і переконаний, що там знаходяться його приятелi. Говорить, що чує голоси знайомих та стороннiх людей, які сперечаються між собою щодо нього і вимагають його покарання, а інші захищають його. Повторює слова, якi нiбито почув iз-за стiни. Який патологічний стан виник у пацієнта?
a. Вербальнi iлюзiї
b. Конфабуляцiї
*c. Гострий галюциноз
d. Нав’язливi iдеї
e. Маячiння

57. У військовослужбовця, який повернувся з зони активних бойових дій 2 місяці тому, діагностовано посттравматичний стресовий розлад. Який напрям психотерапевтичного лікування доцільно застосувати?
a. Психоаналіз
*b. EMDR
c. Гештальт-терапію
d. Клієнт-центровану психотерапію
e. Екзистенціальну психотерапію

58. Укажіть розлади пам'яті, коли людина має помилкові, вигадані, фантастичного змісту спогади про події, яких не було і не могло бути в житті ("галюцинації пам'яті").
a. Амнезія
b. Псевдоремінісценції
c. Синдром Капгра
d. Ілюзії
*e. Конфабуляції

59. Укажіть твердження, що характеризує редукцію особистісних досягнень.
a. Вичерпаність емоційних ресурсів
b. Зникнення емоційності
c. Зниження емоційного тонусу
*d. Розчарування результатами власної роботи
e. Негативне ставлення працівника до колег по роботі

60. Пацієнт віком 25 років, звернувся на консультацію до лікаря-психолога зі скаргами на постійний стрес на роботі та вдома. Він відчуває тривогу, постійну сонливість та порушення концентрації уваги. Пацієнт хоче знайти спосіб для керування стресом та поліпшення власного психічного стану. Який психотерапевтичний напрям буде ефективним у цій ситуації?
a. Раціонально-емотивна терапія
b. Гештальт-терапія
*c. Майндфулнес-орієнтована когнітивна терапія
d. Транзактний аналіз
e. Психодинамічна психотерапія

61. Які фундаментальні аспекти психотерапії ПТСР?
*a. Зниження тривоги та встановлення особистості
b. Підняття самовпевненості та самооцінки
c. Когнітивна корекція автоматичних думок та переконань щодо себе та своєї поведінки
d. Сприймання навколишнього середовища та себе в ньому
e. Відтворення індивідуальних та фізичних якостей

62. Укажіть визначення, що характеризує зміст когніцій в осіб із панічним розладом.
a. Перебільшення загрози та прогнозування високого ризику небажаного результату
b. Запобігання негативним ситуаціям, що можуть статися з людиною чи її близьким оточенням
c. Помилкове пояснення нешкідливих тілесних симптомів як проявів небезпечного захворювання
d. Інтеріоризація негативної зовнішньої оцінки з її подальшою соматизацією
*e. Викривлена катастрофічна інтерпретація симптомів тривоги

63. Оберіть шкалу, яку використовують для оцінки генералізованого тривожного розладу.
a. Опитувальник страху Метьюза та Маркса
b. Шкала соціальної тривоги Лібовіца
c. SPIN
*d. Пенсільванський опитувальник занепокоєння
e. SIAS

64. Укажіть шкалу вимірювання інтелекту.
a. Шкала MMPI
*b. Шкала Векслера
c. Шкала Спілберга
d. Шкала Манії
e. Шкала Бека

65. Для якого захворювання характерний такий психопатологічний симптом, як псевдогалюцинації?
a. Інфекційного психозу
*b. Шизофренії
c. Інтоксикаційного психозу
d. Невротичного розладу
e. Реактивного психозу

66. Пацієнтка віком 34 роки звернулася до лікаря-психолога зі скаргами на зниження настрою протягом 7 місяців, зниження мотивації до роботи, порушення взаємовідносин між членами сім'ї, висловлює думки: "мене ніхто не розуміє", "чоловік та діти мене не люблять", "я жахлива дружина та матір". Порушення сну у вигляді труднощів під час засинання, періодичні пробудження, при яких важко заснути. Апетит знижений, схудла на 8 кг. Укажіть провідний регістр-синдром.
*a. Афективно-ендогенний
b. Психогенно-невротичний
c. Ендогенно-органічний
d. Екзогенно-органічний
e. Психогенно-психотичний

67. Пацієнт скаржиться на знижений настрій, порушення сну, відсутність інтересу до діяльності, що раніше його цікавила. Такий стан триває близько 3-х тижнів і впливає на повсякденне функціонування. Під час подальшого опитування та діагностики встановлено діагноз: депресивний епізод легкого ступеня. Який метод лікування найдоцільніший у цьому разі?
a. ---
*b. Когнітивно-поведінкова психотерапія
c. Призначити дулоксетин у комбінації з амітриптиліном
d. Розчин амітриптиліну в/м за схемою
e. Застосування пароксетину або флуоксетину

68. Який із нижченаведених напрямів психотерапії використовує рольові техніки та аналіз несвідомих механізмів захисту?
a. Поведінкова психотерапія
b. Гештальт-терапія
c. Сімейна психотерапія
d. Емоційно-фокусована психотерапія
*e. Психодинамічна психотерапія

69. Пацієнт віком 43 роки скаржиться на головний біль, тремор, перепади артеріального тиску, порушення сну, головокружіння, тривожність, напруження, подавлений настрій і зниження пам'яті. Попередньо проходив лікування протягом 8-ми місяців у туберкульозному диспансері. Під час патопсихологічного дослідження виявлено: когнітивна сфера - зниження короткотривалої та довготривалої пам’яті, нестійкість уваги, емоційно-вольова сфера - середній рівень реактивної та особистісної тривожності, депресивна симптоматика легкого ступеня, особистісна сфера - без особливостей акцентуації. Укажіть провідний регістр-синдром.
a. Психогенно-психотичний
b. Психогенно-невротичний
c. Ендогенно-органічний
d. Особистісно-аномальний
*e. Екзогенно-органічний

70. Вкажіть систему наукових знань і профілактичних заходів, спрямованих на збереження та зміцнення психічного здоров'я населення.
a. Психологія
b. Психодіагностика
*c. Психогігієна
d. Психотерапія
e. Психопрофілактика

71. Батьки звернулися на консультацію щодо свого трирічного сина. Під час занять із батьками дитина часто вовтузиться на місці або встає зі стільчика і починає бігати по квартирі, легко відволікається на сторонні предмети чи явища, може не звертати увагу, коли до нього звертаються. У садочку виникають труднощі у комунікації з однолітками, під час розмови може піти, вихователів не слухає, під час "тихої години" не спить, грається і може будити своїх друзів. Укажіть попередній клінічний діагноз.
*a. Синдром дефіциту уваги з гіперактивністю
b. Олігофренія
c. Аутизм
d. Синдром дефіциту уваги без гіперактивності
e. Синдром гіперактивності без дефіциту уваги

72. Дівчинка віком 15 років демонструє впертість, відмовляється виконувати шкільні завдання, підтримувати дружні стосунки з однолітками та співпрацювати з учителем. Коли батьки та викладачі вказують на недоліки дівчинки, це викликає її надмірну агресію та конфлікти. Укажіть доцільний метод психотерапії у цій ситуації.
a. Гештальт-терапія
*b. Поведінкова психотерапія
c. Психодинамічна психотерапія
d. Групова психотерапія
e. Емоційно-фокусована психотерапія

73. Пацієнтка віком 20 років скаржиться на підвищений рівень тривожності, порушення сну у вигляді безсоння, неможливість нормально поїсти, відчуття стороннього тіла в горлі. Два дні тому в сусідній будинок влучила блискавка, ніхто не постраждав, однак картина тодішньої ситуації не може "вийти з голови". Укажіть провідний регістр-синдром.
a. Афективно-ендогенний
*b. Психогенно-невротичний
c. Психогенно-психотичний
d. Особистісно-аномальний
e. Шизофренічний

74. Яку допомогу необхідно надати людині, що перебуває у стані гострої реакції на стрес?
a. Провести сеанс когнітивно-поведінкової терапії
b. Шпиталізувати до психіатричного стаціонару
c. Провести дебрифінг
d. Увести розчин діазепаму внутрішньом'язово
*e. Першу психологічну допомогу

75. Чоловік віком 35 років викликав екстрену (швидку) медичну допомогу через відчуття задухи, страх смерті та прискорене серцебиття. Мав думки, що помирає, стан не проходив упродовж 15-20 хв, потім нормалізувався. З анамнезу відомо: здоровий, хронічні соматичні захворювання відсутні. За результатами обстеження у лікаря-кардіолога патологій не виявлено. Проте ці епізоди повторювалися й надалі. Яку тактику доцільно застосувати у цьому разі?
a. Направити до лікаря-невролога
*b. Направити до лікаря-психіатра
c. Лікування у стаціонарі
d. Повторне обстеження в іншого лікаря-кардіолога
e. Направити до лікаря-гастроентеролога

76. До якого типу ознак синдрому емоційного вигорання необхідно віднести зміни апетиту та ваги?
*a. Соматичних
b. Поведінкових
c. Емоційних
d. Соціальних
e. Інтелектуальних (когнітивних)

77. Лікар в окулярах справляє на пацієнта краще враження, тому що асоціюється з вищими розумовими здібностями. Визначте цей тип когнітивної помилки.
*a. Наклеювання ярликів
b. Читання думок
c. Надмірне узагальнення
d. Персоналізація
e. Передбачення

78. Пацієнтку віком 78 років шпиталізовано до лікарні у стані психоемоційного збудження. Зі слів родичів, жінка не впізнає членів своєї родини вже протягом 2-3 років, має сомнамбулізм, трапляються прояви дитячої поведінки, настрій змінюється декілька разів упродовж дня. У день шпиталізації взяла до рук ножа та почала погрожувати членам сім'ї, стверджуючи що вони грабіжники. Який найімовірніший діагноз?
a. Циклотомія
b. Шизофренія
*c. Деменція
d. Патологічний афект
e. Гостра реакція на стрес

79. Яка з нижченаведених психодіагностичних методик дозволяє оцінити пам'ять, організацію діяльності та конструктивний праксис?
a. C-SSRS
b. CDR
*c. Тест на малювання годинника
d. CAPS
e. MOCA

80. Пацієнтка віком 58 років хворіє на ішемічну хворобу серця та цукровий діабет 2-го типу. У пацієнтки спостерігається надлишкова маса тіла, курить, працює бухгалтером, зарплата маленька, але допомагає матеріально дорослим дітям. Практично не відпочиває. Скаржиться на періодичний головний біль, поганий сон, дратівливість, слабкість. До лікування ставиться скептично. Оберіть метод та мету втручання на першому етапі.
a. М’язова релаксація для зменшення дратівливості
b. Аутотренінг для профілактики психічних розладів
c. Когнітивно-поведінкова терапія для змін способу життя
d. Сімейна терапія для перерозподілу навантаження
*e. Мотиваційне інтерв’ю для формування ефективної прихильності

81. Укажіть препарати з найбільшою доказовою базою для лікування депресивного епізоду.
a. Інгібітори МАО
b. Психостимулятори
c. ТЦА
*d. СІЗЗС
e. Нормотимічні засоби

82. Здобувач закладу вищої освіти отримав на іспиті першу низьку оцінку та дійшов висновку, що йому не вдасться скласти успішно іспити з інших предметів. Визначте тип когнітивної помилки.
*a. Надмірне узагальнення
b. Читання думок
c. Передбачення
d. Наклеювання ярликів
e. Персоналізація

83. Пацієнт віком 56 років скаржиться на постійний біль, через який "немає радості життя". Хворіє на діабетичну полінейропатію. За шкалою MADRS - 29 балів. Який антидепресант є препаратом вибору в цій клінічній ситуації?
a. Амітриптилін
b. Міртазапін
*c. Дулоксетин
d. Тразодон
e. Сертралін

84. Укажіть, поєднання яких лікарських засобів використовують для лікування депресивного синдрому, обтяженого психотичною симптоматикою.
a. -
b. Антидепресантів першого та другого покоління
c. Нейролептиків першого та другого покоління
d. ТЦА та антихолінергічних засобів
*e. Антидепресантів та нейролептиків другого покоління

85. Пацієнтка скаржиться на ниючий м'язовий біль, нездатність розслабитися, постійне занепокоєння, що триває понад пів року. Стан погіршується через несподівані події, навіть приємні. У цьому разі виникає сухість у роті, прискорене серцебиття, пітливість. Установіть найімовірніший діагноз.
a. Специфічна фобія
b. Посттравматичний стресовий розлад
*c. Генералізований тривожний розлад
d. Панічний розлад
e. Гостра реакція на стрес

86. Укажіть властивості особистості, для оцінки яких використовується опитувальник Спілбергера (STAI).
*a. Особистісна та реактивна тривожність
b. Тривога та депресія
c. Когнітивні порушення
d. Акцентуації характеру
e. Алекситимія

87. Укажіть симптом, що характеризується утрудненням або нездатністю людини точно оцінити чи описати власні почуття та здатністю відрізняти емоційні стани від тілесних відчуттів за P. Sifneos.
a. Гіпобулія
*b. Алекситимія
c. Ангедонія
d. Апатія
e. Абулія

88. Через який час після перенесеної психотравмуючої події можна застосовувати травмофокусовані інтервенції?
*a. Не раніше ніж через 2 тижні після психотравмуючої події
b. Через 24 год після психотравмуючої події
c. Не раніше ніж через 2 місяці після психотравмуючої події
d. Через 48 год після психотравмуючої події
e. У перші години після психотравмуючої події

89. Що із нижченаведеного належить до поведінкових технік поведінкової психотерапії?
a. Аналіз "за" і "проти"
*b. Експеримент-відкриття
c. Зважування плюсів і мінусів
d. Когнітивне викривлення
e. Відволікання

90. Пацієнтка віком 26 років знаходиться на лікуванні в стаціонарі психоневрологічного відділення у зв'язку з тривожним станом. Медичний персонал відділення помітив, що пацієнтка не виконує повноцінно умови лікування, під подушкою та матрацом знаходять наполовину пусті та повні ампули з інсуліном, які пацієнтка мала ввести відповідно до лікування первинного діагнозу "Цукровий діабет І-го типу". Укажіть попередній клінічний діагноз.
*a. Діабулімія
b. Орторексія
c. Нервова булімія
d. Дранкорексія
e. Нервова анорексія

91. Для оцінки ступеня тяжкості порушень яких психічних явищ використовується Коротке дослідження психічного стану (MMSE)?
a. Інтелекту
b. Моторики
*c. Когнітивних функцій
d. Емоцій та настрою
e. Відчуттів

92. Скільки невдалих курсів лікування потрібно, щоб визначити терапевтично резистентну депресію?
a. 3 послідовних курси терапії
b. 1 невдалий повний курс терапії
c. ---
*d. 2 послідовних курси терапії
e. Понад 3 невдалих курси терапії

93. Укажіть, до якої складової частини профілактики професійного вигорання належить твердження: "Використання методів медитації, візуалізації (з використанням образів улюбленого куточка природи)".
a. Медичної
b. Психологічної
c. Соціальної
*d. Духовної
e. Біологічної

94. Укажіть форму потьмарення свідомості з переважанням незв'язності мовлення, моторики та розгубленості.
a. Парафренний синдром
b. Ганзеровський синдром
c. Псевдодеменція
d. Пуерилізм
*e. Аментивний синдром

95. Яка психотерапія є першою лінією для інтеграції у життя та пошуку сенсу травматичного досвіду?
a. Розповідна експозиційна терапія
b. Когнітивно-реконструктивна пролонгована експозиція
c. Коротка еклектична психотерапія
d. Травма-фокусована психотерапія
*e. Наративна експозиційна терапія

96. Визначте психотерапевтичні техніки, що характерні для психоаналітичного підходу.
a. Щоденник думок, аргументи "за" та "проти", сократівський діалог, переоцінка фактів
*b. Метод вільних асоціацій, тлумачення сновидінь, інтерпретація, аналіз опору, аналіз переносу
c. Персональне знаходження позиції, зміщення перспективи, метод знаходження сенсу, дерефлексія
d. Рефлективна техніка, техніка повторів, парадоксальна інтенція, дерефлексія, концентрування уваги на почуттях
e. Систематична десенсибілізація, імплозивна терапія, метод інструкцій, імітаційне навчання, рольовий тренінг

97. Який вид терапії має найбільшу ефективність та доказовість щодо специфічної фобії?
a. Психодинамічна психотерапія
*b. Експозиційна терапія
c. Когнітивно-поведінкова терапія (КПТ) + фармакотерапія
d. Групова когнітивно-поведінкова терапія (КПТ)
e. Систематична десенсибілізація

98. Пацієнтка віком 22 роки звернулася на консультацію у зв'язку з раптовим посиленням сексуального потягу, від якого вона не може позбутися протягом доби, відсутністю оргазму. Мала стосунки з чоловіком, сексуальний контакт із яким був 1-2 рази на тиждень, однак протягом останніх 2-х тижнів змінила шість партнерів, кількість сексуальних контактів зросла до 1-2 на добу. Який найімовірніший діагноз?
a. Вагінізм
*b. Німфоманія
c. Сексуальна аверсія
d. Сатиріазис
e. Диспареунія

99. Наявність якої ознаки при розладах статевої ідентифікації потребує психотерапевтичної інтервенції?
*a. Гендерної дисфорії
b. Трансвестизму
c. Транссексуалізму
d. Вуайеризму
e. Садомазохізму

100. Під час огляду пацієнта віком 32 роки було виявлено руховий розлад, зокрема втрату здатності ходити та стояти, попри відсутність органічних порушень. Для якої патології характерні такі рухові розлади?
a. Астезії
b. Апраксії
*c. Абазії
d. Атаксії
e. Асинергії

101. На початку проведення обстеження лікар вибирає стиль спілкування зі своїм пацієнтом на основі його особистісних характеристик. Який стиль спілкування серед нижченаведених не рекомендовано використовувати у медичній практиці?
a. Ритуальний
b. Ліберальний
*c. Маніпулятивний
d. Демократичний
e. Авторитарний

102. Жінка віком 35 років звернулася до лікаря-психолога зі скаргами на пригнічений настрій, труднощі в соціалізації, відчуття втрати частини себе. Із анамнезу відомо, що симптоми спостерігаються протягом 8-ми місяців. Початок прояву симптомів пов'язує з трагічною смертю чоловіка. Який найімовірніший діагноз?
a. ПТСР
b. Нормальне горювання
c. Генералізований тривожний розлад
d. Розлад адаптації
*e. Розлад тривалого горя

103. Укажіть метод психотерапевтичної роботи, у якому учасники групи можуть відображати свої почуття, думки та конфлікти через розіграш сцен або ролей, що моделюють реальні або уявні ситуації.
a. Символдрама
b. Екзистенційно-гуманістична психотерапія
c. Транзактний аналіз
d. Раціонально-емотивна терапія
*e. Психодрама

104. Чоловіку віком 45 років діагностовано депресію. Протягом останніх 10-ти років він бореться із залежністю від наркотиків і нещодавно зазнав значної втрати в особистому житті. Який імовірний тип супутньої патології може розвинутися в пацієнта?
a. Розлад харчової поведінки
b. Шизофренія
c. Тривожний розлад
d. Біполярний розлад
*e. Розлад вживання психоактивних речовин

105. Укажіть систему заходів, що буде першочерговим вибором для лікування гострого стресового розладу.
*a. Психокорекція
b. Психофармакотерапія
c. Психопрофілактика
d. Психореабілітація
e. Психогігієна

106. Батьки звернулись на консультацію щодо своєї восьмирічної доньки. Дівчинка навчається у другому класі, з останнього року почала раптово викрикувати різні звуки або слова, які не стосуються контексту розмови, через певний час почалися посмикування, притискання плеча до голови та биття самої себе в різні ділянки тіла. Спочатку батьки думали, що це прояв дитячої грайливості, але такий стан стає все частішим і все більш неприємним для дитини. У школі стан погіршується, що заважає дівчинці комунікувати з однолітками та навчатися. Який найімовірніший діагноз?
a. Транзиторний тіковий розлад
b. Тривалий моторний тіковий розлад
c. Тривалий вокальний тіковий розлад
*d. Синдром Туретта
e. Синдром дефіциту уваги та гіпереактивності

107. До якого типу ознак синдрому емоційного вигорання належить формальне виконання роботи?
a. Соматичних
*b. Інтелектуальних (когнітивних)
c. Поведінкових
d. Соціальних
e. Емоційних

108. Який розділ загальної профілактики займається розробленням і впровадженням у практику заходів щодо запобігання психічним захворюванням, їх хронізації та заходів із реабілітації психічно хворих?
a. Психіатрія
*b. Психопрофілактика
c. Психогігієна
d. Психологічне консультування
e. Психотерапія

109. Визначте психогенно зумовлений субдепресивний розлад тривалістю 2 роки і більше, симптомами якого є: переважно сумний настрій, адинамія та астено-вегетативні прояви.
a. Ларвована депресія
*b. Дистимія
c. Рекурентна депресія
d. Смуток породіллі
e. Реактивна депресія

110. На якій стадії психосексуального розвитку людини, згідно з психоаналітичною теорією З.Фройда, формується Супер-Его?
a. Латентній
b. Оральній
*c. Фалічній
d. Анальній
e. Генітальній

111. Який метод є найефективнішим для вирівнювання сезонних коливань настрою та запобігання зимовій депресії у лікуванні пацієнтів із сезонним афективним розладом?
*a. Світлотерапія
b. Групова підтримуюча терапія
c. Когнітивно-поведінкова терапія
d. Фармакотерапія з антидепресантами
e. Психодинамічна терапія

112. Чоловік протягом трьох місяців отримує циталопрам 20 мг/добу з приводу лікування ПТСР та проходить ТФ-КПТ. У пацієнта зникли скарги, нормалізувався сон та настрій. Яка подальша тактика лікаря?
*a. Продовження фармакотерапії до 12-ти місяців
b. Продовження фармакотерапії до 3-х місяців
c. Поступова відміна психотерапії
d. Поступова відміна антидепресанта
e. Різка відміна антидепресанта

113. У психічному стані пацієнта виявлено знижений настрій, психомоторне гальмування, маячні й суїцидальні ідеї самозвинувачення та гріховності. Яку терапевтичну тактику доцільно застосувати?
*a. Стаціонарне лікування комбінацією антидепресанта та антипсихотика другого покоління
b. Стаціонарне лікування комбінацією антидепресанта та антипсихотика першого покоління
c. -
d. Стаціонарне лікування комбінацією антидепресанта та транквілізатора
e. Амбулаторне лікування комбінацією антидепресанта та антипсихотика

114. Як називається комплекс заходів, спрямований на максимально раннє виявлення початкових фаз нервово-психічних захворювань та їх своєчасне (раннє) активне лікування?
a. -
*b. Вторинна психопрофілактика
c. Психокорекція
d. Третинна психопрофілактика
e. Первинна психопрофілактика

115. Укажіть розлади пам'яті, коли людина має помилкові спогади, яких не було в цей час, але які були чи могли бути в минулому житті ("ілюзії пам'яті") .
a. Ретроградна амнезія
b. Антероградна амнезія
*c. Псевдоремінісценції
d. Конфабуляції
e. Амнестичне дезорієнтування

116. Який психотерапевтичний підхід є найефективнішим для полегшення прийняття втрати та адаптації до нового способу життя у пацієнтів після ампутації кінцівки?
a. Групова терапія для осіб із фізичними ушкодженнями
b. Майндфулнес та релаксаційні техніки
*c. Когнітивно-поведінкова терапія
d. Експозиційна терапія
e. Психодинамічна терапія

117. Укажіть психогенні реакції, що виникають у зв'язку із соматичним захворюванням та належать до групи реактивних станів за Смулевичем.
a. Неврози
b. Соматогенії
c. Ятрогенії
*d. Нозогенії
e. Соматоформні реакції

118. Укажіть патологічний стан, за якого відсутні безумовні рефлекси.
a. Сопор
*b. Кома
c. Делірій
d. Ступор
e. Оглушення

119. Виберіть твердження, що характеризує поведінку психотерапевта у гуманістичному підході.
a. Виступає для пацієнта у ролі слухача, який лише вислуховує і не коментує
b. Виступає для пацієнта у ролі експерта, наставника, який допомагає сформувати нові більш адаптивні патерни
*c. На позиції рівного з пацієнтом, у контакті з власним життєвим досвідом, є конгруентним, застосовує саморозкриття
d. Застосовує переконання, спростовує помилкові судження, вказуючи на їх неточність, займає директивну позицію
e. Не розкриває свої переживання перед пацієнтом, має свої думки та емоції

120. Для якого виду порушень інтелектуальної діяльності людини характерне нерозуміння переносного змісту прислів'я?
a. Порушення сприйняття
b. Порушення уяви
c. Порушення мовлення
d. Порушення пам’яті
*e. Порушення мислення

121. Робота медичного працівника, як правило, емоційно насичена та призводить до розвитку синдрому вигорання. Укажіть, що розуміють під "емоційним виснаженням" у контексті цього синдрому.
a. Негативне ставлення працівника до колег по роботі
b. Зниження емоційного тонусу
c. Зникнення емоційності
d. Розчарування результатами власної роботи
*e. Вичерпаність емоційних та фізичних ресурсів

122. Укажіть психологічну травму, яка характеризує психологічний чи емоційний ефект, що відчувають люди, які мешкають поряд із тими, хто пережив травму.
*a. Інтергенераційна травма
b. Монотравма
c. Повторювана травма
d. Трансгенераційна травма
e. Травма розвитку

123. Який із нижченаведених методів є найефективнішим у відновленні когнітивних функцій та покращенні якості життя, включаючи пам'ять, увагу та розв'язування проблем у пацієнтів після перенесеного інсульту?
a. Гештальт-терапія
b. Рефлексотерапія
c. Медикаментозна терапія
*d. Нейропсихологічний тренінг
e. Арт-терапія

124. Укажіть одне із завдань сімейної психотерапії.
*a. Збільшення відкритості комунікації
b. -
c. Відслідковування автоматичних негативних думок
d. Сприяння усвідомленню несвідомих тенденцій, потягів і конфліктів
e. Зцілення від психосоматичних розладів

125. Укажіть протипоказання до застосування когнітивно-поведінкової психотерапії.
a. Панічний розлад
*b. Психози в стадії загострення
c. Шизофренія
d. Генералізований тривожний розлад
e. Депресивний епізод

126. Для якого синдрому характерний симптом ехолалії?
a. Іпохондричний синдром
b. Психоорганічний синдром
c. Кататонічний ступор
*d. Кататонічне збудження
e. Маніакальний синдром

127. Визначте основну мету когнітивно-поведінкової психотерапії хронічного болю.
*a. Покращення дієздатності та якості життя людини
b. Поведінкова активізація та декатастрофізація переживань
c. Зменшення психологічних симптомів у пацієнта
d. Послаблення когнітивних факторів, що посилюють больові відчуття
e. Зміна сприйняття болю через вплив на психологічний складник

128. Який тест із нижченаведених використовується для оцінки симптомів посттравматичного стресу?
a. GAD-7
b. HADS
c. PHQ-9
*d. PCL-5
e. MADRS

129. Пацієнт віком 23 роки скаржиться на свербіж і печіння шкіри, відчуття повзання та укусів "якихось паразитів". "Спочатку це було лише на лівому стегні ввечері та вночі, зараз майже постійно та розповсюджується не тільки на ноги, а й на все тіло". Відчуває неприємний запах від тіла, все це дуже виснажує. Який патологічний стан спостерігається у пацієнта?
a. Нюхове марення
b. Дисморфофобія
c. Психогенний свербіж
d. Обсесивно-компульсивний синдром
*e. Дерматозойне марення

130. Укажіть короткочасне почуття повної спустошеності та байдужості, що виникає під дією раптових важких психічних травм.
a. Ейфорія
b. Емоційна лабільність
c. Апатія
d. Тривога
*e. Емоційний параліч

131. Через яку побічну дію психологічного дебрифінгу його не рекомендовано на початкових етапах терапії ПТСР та розладів адаптації?
a. Суїцидальну налаштованість
b. Соматизацію
c. Дезадаптацію
*d. Ретравматизацію
e. Сенсибілізацію

132. До лікаря-психолога був направлений пацієнт для діагностики психопатологічних станів, психологічних феноменів та індивідуальних особливостей. Який метод отримання інформації про індивідуальні медико-психологічні якості особистості найдоцільніше використати у цьому разі?
a. Огляд
b. Проєктивні методики
c. Скринінгові методики
d. Діагностичні тестові методи
*e. Клінічне інтерв'ю

133. Укажіть один із розладів, що характеризується посиленням харчового потягу, проявляється у постійному нездоланному відчуттю голоду, ненажерливості та відсутності відчуття насичення.
a. Парабулія
*b. Булімія
c. Полідипсія
d. Гіпербулія
e. Анорексія

134. Укажіть обов’язкову ознаку деліріозного затьмарення свідомості.
a. Автоматичні рухи
b. Фантастичні сюжетні уявлення
c. Афект здивування, розгубленість
d. Агресивно-захисна поведінка
*e. Істинні зорові галюцинації та ілюзії

135. Пацієнтку віком 23 роки шпиталізовано до лікарні у зв'язку з втратою свідомості та нападом тоніко-клонічних судом. Який метод діагностики необхідно використати у цьому разі?
a. Магніто-резонансну томографію
b. Ангіографію судин головного мозку
c. Комп'ютерну томографію
d. Ехоенцефалографію
*e. Електроенцефалографію

136. Для якого синдрому характерна наявність несистематизованих маревних ідей різного змісту в поєднанні з галюцинаціями, псевдогалюцинаціями?
*a. Параноїдного
b. Кандинського-Клерамбо
c. Паранояльного
d. Соматичного
e. Парафренного

137. Жінка амбулаторно впродовж шести тижнів отримує препарат есциталопрам для лікування депресивного епізоду. Після нервування на роботі у неї виникли симптоми тривоги, що турбує її більшу частину дня. Яка терапевтична тактика лікування пацієнтки?
a. Перейти на лікування іншим антидепресантом
b. Додати до лікування антигістамінні препарати
c. Перейти на лікування антидепресантом іншої групи
*d. Додати до лікування бензодіазепіни не довше, ніж на 14 днів
e. Додати до лікування антипсихотики

138. Яка діагностична шкала є скрінінговою для генералізованого тривожного розладу?
a. Шкала тривоги Кові
*b. Шкала тривоги GAD-7
c. Госпітальна шкала тривоги і депресії HADS
d. Шкала особистісної та реактивної тривожності Спілбергера-Ханіна
e. Шкала тривоги Гамільтона HAM-A

139. Яка з нижченаведених методик застосовується в неврологічній практиці для диференційної діагностики ішемічних розладів, а також при інших ураженнях головного мозку первинного та вторинного генезу, коли є ризик розвитку деменції?
*a. Шкала Хачинського
b. MMSE
c. МОСА
d. Клінічна рейтингова шкала деменції
e. Опитувальник нейроповедінкових симптомів

140. Які чинники зменшують вплив травматичної події на людину?
*a. Активна поведінка
b. Сприйняття того, що сталося, як несправедливості
c. Відсутність соціальної підтримки
d. Пасивність у прийнятті рішень
e. Фізична перевтома

141. Який тип методів найдоцільніше застосувати під час встановлення діагнозу шестирічній дитині з підозрою на депресивний або тривожний розлад?
a. Скринінгові
b. Експериментальні
c. Генетико-моделюючі
*d. Проєктивні
e. Анкетування

142. Укажіть стан, за якого спостерігається ослаблення емоцій, байдужість до свого становища та оточуючих, що іноді хворобливо переживається.
a. Гіпертимія
*b. Апатія
c. Морія
d. Гіпотимія
e. Емоційна лабільність

143. Пацієнт, у якого місяць тому діагностовано загострення епізоду шизофренії та якого шпиталізовано, виписується з відділення. Лікування призвело до значного покращення стану, він почуває себе задовільно, проте дізнався, що під час перебування на стаціонарному лікуванні його було звільнено з роботи, оскільки керівник дізнався про лікування в психіатричному закладі та був переконаний, що його підлеглий буде лякати персонал, клієнтів та провалить справи на роботі. Як можна оцінити переконання начальника пацієнта в розрізі подальшої реабілітації пацієнта?
a. -
*b. Стигматизація
c. Насильство
d. Психо-соціальна підтримка
e. Ефективний менеджмент

144. Яка група антидепресантів є препаратами першої лінії для медикаментозного лікування посттравматичного стресового розладу?
a. Селективні інгібітори зворотного захоплення дофаміну і норадреналіну
*b. Селективні інгібітори зворотного захоплення серотоніну
c. Селективні інгібітори зворотного захоплення норадреналіну
d. Інгібітори моноамінооксидази
e. Трициклічні антидепресанти

145. У контексті психотерапевтичної допомоги первинне інтерв'ю необхідне для збору інформації про пацієнта. Яка рекомендована тривалість першого інтерв'ю?
a. 30 хв
b. 90 хв
c. 20 хв
*d. 50 хв
e. 15 хв

146. Юнак віком 17 років скаржиться на підвищену тривожність, негативні емоції, підвищену втомлюваність, панічні атаки. Виберіть психотерапевтичний підхід для допомоги цьому пацієнтові.
a. Сугестія
b. Психоаналіз
*c. Тілесно-орієнтована психотерапія
d. Групова психотерапія
e. Арт-терапія

147. Укажіть одну з пізнавальних діяльностей людини, для дослідження якої використовують таблиці Шульте.
*a. Увага
b. Мова
c. Пам'ять
d. Відчуття
e. Мислення

148. Пацієнт із діагнозом: післяінсультна депресія, знаходиться на етапі підтримувальної терапії. Який вид психотерапії є найефективнішим у цьому разі?
*a. Когнітивна терапія на основі усвідомленості
b. Керована самодопомога
c. Поведінкова активація
d. Когнітивно-поведінкова терапія
e. Інтерперсональна терапія

149. Пацієнтка три тижні тому під час пограбування отримала удар кулаком в обличчя. Сліди забоїв уже значно зменшилися, але жінка боїться виходити з дому через страх повторного нападу. Вона відчуває себе "на межі", легко лякається, легко може заплакати. Сон переривчастий, іноді повторюються нав'язливі сни про подальші напади. Установіть найбільш імовірний діагноз.
a. Генералізований тривожний розлад
*b. Гостра реакція на стрес
c. Специфічна фобія
d. Панічний розлад з агорафобією
e. Посттравматичний стресовий розлад

150. На що повинна бути спрямована психопрофілактика у професійній діяльності лікаря?
a. Попередження професійних конфліктних ситуацій із медичним персоналом
*b. Попередження професійних та особистих криз, професійної деформації особистості й емоційного вигорання
c. Попередження конфліктних ситуацій у сімейному середовищі
d. Попередження емоційного вигорання та конфліктних ситуацій у сімейному середовищі
e. Психотерапію емоційного вигорання та професійної деформації

