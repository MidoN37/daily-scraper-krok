1. Вкажіть, які неспецифічні ознаки свідчать про застосування супротивником біологічної зброї у місці дислокації військового підрозділу, що є підтвердженням попередньої інформації про планування використання цієї зброї.
a. Виділення чистої культури збудника
b. Позитивний результат ПЛР
*c. Поява жовтих маслянистих крапель на горизонтальних поверхнях
d. Позитивний результат біологічної проби
e. Виявлення антигенів збудника

2. Під час проведення епідеміологічного дослідження були визначені параметри малої вибірки. Для визначення точності та надійності оцінки використано довірчий інтервал. Що таке довірчий інтервал в біостатистиці?
*a. Інтервал значень, що містить оцінки параметра з заданою ймовірністю
b. Фактори, що впливають на здоров’я людини
c. Інтервал значень, що відповідає здоровому стану людини
d. Інтервал значень, який описує залежність між двома змінними
e. Інтервал між найменшим і найбільшим значенням параметру

3. За результатами дослідження встановлено, що наявність великої кількості гемотрансфузій в анамнезі підвищує ризик зараження ВІЛ-інфекцією. За допомогою якого показника можна зробити такі висновки?
*a. Каузальність
b. Регресія
c. Точка перетину
d. Кореляція
e. Дисперсія

4. Де створюється система фармаконагляду в Україні?
a. Громадськими організаціями, зокрема, пацієнтськими
b. У заявників лікарських засобів, вакцин, туберкуліну на корпоративному рівні
c. У МОЗ України
d. -
*e. У системі охорони здоров'я на загальнодержавному рівні та у заявників лікарських засобів, вакцин, туберкуліну

5. Які показники не використовуються для оцінки епідеміологічної ефективності вакцинопрофілактики кору за чотири роки на певній території та розрахунку індексу й коефіцієнту ефективності?
*a. Кількість щеплених осіб, які мали позитивні імунологічні реакції
b. Кількість нещеплених проти кору осіб
c. Кількість захворілих на кір осіб, які не були щеплені проти кору
d. Кількість захворілих на кір осіб, які були щеплені проти кору
e. Кількість щеплених проти кору осіб

6. Яке епідеміологічне дослідження проводиться шляхом співставлення даних про дію чинника, який вивчається, серед групи хворих в порівнянні з групою здорових осіб?
a. Неконтрольований експеримент
b. Контрольований експеримент
c. Дескриптивне
d. Когортне
*e. "Випадок-контроль"

7. Який критерій причинності Бредфорда–Гілла характеризується твердженням "причина визначається величиною відносного ризику, яка оцінюється за відповідними статистичними критеріями"?
a. Специфічність
*b. Сила зв'язку
c. Стійкість
d. Залежність доза-ефект
e. Зворотність

8. Як проводять епідеміологічний нагляд за інфекціями, які пов'язані з наданням медичної допомоги (ІПНМД) в закладах охорони здоров'я?
a. Впроваджують моніторинг за динамікою епідемічного процесу ІПНМД, факторами та умовами, що впливають на їх виникнення та розповсюдження
b. Проводять ретроспективний та оперативний аналіз захворюваності на ІПНМД
*c. Впроваджують рутинний та дозорний епідеміологічний нагляд за ІПНМД
d. Проводять щоденний моніторинг за інфекціями, які реєструються у закладі
e. Відбувається реєстрація інфекційних та неінфекційних захворювань серед пацієнтів та медичного персоналу

9. Укажіть інфекційне захворювання, що має високий ризик виникнення у військовослужбовців у разі отримання ними мінно-вибухової травми під час ведення бойових дій.
a. Дифтерія
*b. Газова гангрена
c. Чума
d. Шигельоз
e. Черевний тиф

10. Який збудник за класифікацією біологічних агентів належить до групи 3?
a. Influenza viruses types A, B and C
b. Bordetella pertussis
c. Corynebacterium diphtheriae
*d. Bacillus anthracis
e. Clostridium botulinum

11. Які з нижченаведених заходів є найефективнішими для досягнення довгострокових результатів у профілактиці та контролі холери відповідно до Глобальної стратегії ВООЗ з боротьби з холерою "Ліквідація холери: дорожня карта до 2030 року", яка спрямована на скорочення смертності на 90%?
a. Залучення до розробки Національних планів боротьби з холерою Глобальної робочої групи з боротьби з холерою (GTFCC)
b. Створення адекватної медичної мережі та матеріального забезпечення центрів лікування холери
c. Масова вакцинація ОВХ
*d. Впровадження інтегрованих заходів у таких секторах: WASH, спостереження та звітність, ОВХ, зміцнення системи охорони здоров'я, залучення громади
e. Використання оральної вакцини проти холери (ОВХ) разом із заходами WASH

12. Мисливець, якого покусав вовк за шию та обличчя, звернувся за медичною допомогою до лікаря-хірурга. Які заходи щодо термінової профілактики сказу потрібно провести в цьому разі?
a. Призначення антибіотиків
b. Уведення антирабічної вакцини
c. Уведення антирабічного імуноглобуліну
*d. Уведення антирабічної вакцини та антирабічного імуноглобуліну
e. -

13. В роботі епідеміолога використовується систематичний та безперервно діючий збір, облік, складання та аналіз, тлумачення, поширення даних медико-санітарного призначення, епідемічного благополуччя населення і показників середовища життєдіяльності для оцінки і прийняття необхідних відповідних заходів в сфері громадського здоров’я. Як називається така система?
a. Оцінка
b. Епідеміологічне обстеження
*c. Епідеміологічний нагляд
d. Епідеміологічний аналіз
e. Моніторинг

14. На основі даних інфекційної захворюваності особового складу, санітарно-гігієнічного стану території, результатів санітарно-епідеміологічної та біологічної розвідки, а також санітарно-епідеміологічного спостереження, санітарно-епідемічний стан визначений як надзвичайний. Які заходи доцільно провести відповідно до визначеного санітарно-епідемічного стану?
a. Посилений медичний нагляд
b. Планові протиепідемічні заходи
c. Диспансерний нагляд
d. Обсервація
*e. Карантин

15. Під час епідеміологічного дослідження встановлено, що часте куріння підсилює дію канцерогенів і пошкодження тканини, а отже, збільшує вірогідність канцерогенезу. Який критерій причинності Гілла спостерігається у цьому разі?
a. Сила
*b. Біологічний градієнт
c. Специфічність
d. Узгодженість
e. Відтворюваність

16. У селищі зареєстровано випадок черевного тифу у фермера. Чоловіка шпиталізовано до інфекційного стаціонару, визначено межі осередку, проведено заключну дезінфекцію в осередку захворювання, визначено коло контактних осіб. На який термін встановлюється медичне спостереження за контактними особами в цьому разі?
a. 7 днів
*b. 21 день
c. 17 днів
d. 14 днів
e. 10 днів

17. У дитини спостерігаються гарячка, макулопапульозний висип на шкірі, кон'юнктивіт. З анамнезу відомо, що вона 10 днів тому контактувала з дитиною, у якої лабораторно підтверджено діагноз: кір. Вкажіть клас захисту респіраторy, що потрібно одягти сімейному лікарю під час надання медичної допомоги цій дитині.
*a. FFP3
b. FFP1
c. FFP2
d. -
e. N95

18. Епідеміолог обласного центру контролю та профілактики хвороб збирає дані від закладів охорони здоров'я щодо кількості пацієнтів (із індивідуальними даними), яким вперше встановлено діагноз туберкульоз у поточному році серед внутрішньопереміщених осіб. Визначте рівень епідеміологічного нагляду та моніторингу.
a. Міжнародний
b. -
c. Місцевий
d. Національний
*e. Регіональний

19. Укажіть ендемічне для України особливо-небезпечне інфекційне захворювання, що становить біологічну загрозу для території та населення із нижченаведених.
a. Вітряна віспа
b. Кір
*c. Холера
d. Дифтерія
e. Черевний тиф

20. Укажіть послідовність виконання завдань епідеміологічного нагляду.
a. Оперативний епідеміологічний аналіз, ретроспективний епідеміологічний аналіз, планування
b. Ретроспективний епідеміологічний аналіз, оперативний епідеміологічний аналіз, планування
*c. Ретроспективний епідеміологічний аналіз, планування, оперативний епідеміологічний аналіз
d. -
e. Планування, ретроспективний епідеміологічний аналіз, оперативний епідеміологічний аналіз

21. Під час виявлення лабораторно підтверджених випадків захворювання кором та появи висипання в осіб, які контактували з хворим у проміжках між 7 та 18 днями, реєструють спалах кору. За якої мінімальної кількості хворих реєструють спалах кору?
a. 4 випадки
b. 3 випадки
c. 5 випадків
d. 6 випадків
*e. 2 випадки

22. Яке захворювання з переліку інфекційних хвороб, що підлягають реєстрації, належить до групи В для потреб епідеміологічного нагляду?
a. Гострий поліомієліт
b. Натуральна віспа
c. Холера
d. Гарячка Денге
*e. Гострий та хронічний гепатит В

23. У військовій частині та місці її дислокації запроваджено карантин у зв'язку зі стрімким зростанням серед особового складу інфекційної захворюваності на гострі кишкові інфекції, зокрема на холеру, що унеможливлює виконання ними бойових завдань. Групові захворювання на холеру реєструються також серед цивільного населення. За даними біологічної розвідки супротивник використав біологічну зброю. Визначте, який епідемічний стан виник у військовій частині та місці її дислокації.
a. Благополучний
b. Стійкий неблагополучний
*c. Надзвичайний
d. Неблагополучний
e. Нестійкий

24. Після перенесеного захворювання на кашлюк реконвалесценти допускаються в колектив після клінічного одужання та через певний період часу від початку захворювання. Скільки днів триває цей період?
*a. 25 днів
b. 14 днів
c. 7 днів
d. 10 днів
e. 21 день

25. Відомо, що тривалість катетеризації сечового міхура впливає на частоту інфекційних ускладнень. Який показник доцільно застосувати для порівняння катетер-асоційованих інфекцій сечовивідних шляхів серед пацієнтів двох лікарень?
a. Превалентність
*b. Щільність інцидентності
c. Інцидентність
d. Моментний преваленс
e. Кумулятивний інциденс

26. Укажіть одну з ознак, що характеризує поточні тенденції смертності в світі.
a. Смертність від серцево-судинних хвороб серед жінок перевищує смертність від цих хвороб серед чоловіків
b. Відсутність різниці між смертністю чоловіків та жінок
c. Превалювання екзогенних причин смертності
d. Серед причин смертності превалюють інфекційні хвороби
*e. Превалювання ендогенних та квазіендогенних причин смертності

27. Передавання цього захворювання від людини до людини може відбуватися різними шляхами: контактним, повітряно-краплинним та статевим. Яке особливо-небезпечне інфекційне захворювання відноситься до групи екзотичних для України?
*a. Гарячка Марбург
b. Кашлюк
c. Краснуха
d. Менінгококова інфекція
e. Черевний тиф

28. В якому з нижченаведених випадків буде зростати превалентність захворювання X?
a. Якщо інцидентність захворювання X, кількість випадків одужань та смертей від захворювання Х залишаються без змін
*b. Якщо інцидентність захворювання X збільшується, а кількість випадків одужань та смертей від захворювання Х залишається без змін
c. Якщо інцидентність захворювання X та кількість випадків смертей від захворювання Х залишається без змін, а кількість випадків одужань від захворювання Х збільшується
d. Якщо інцидентність захворювання X та кількість випадків одужань від захворювання Х залишається без змін, а кількість випадків смертей від захворювання Х збільшується
e. Якщо інцидентність захворювання X залишається без змін, а кількість випадків одужань та смертей від захворювання Х збільшуються

29. Який розмах характеризує інтерквартильну широчінь?
a. Від 5-го процентиля до 95-го процентиля
b. Від 1 стандартного відхилення нижче середнього значення до 1 стандартного відхилення вище середнього значення
*c. Від 25-го процентиля до 75-го процентиля
d. Від 1,96 стандартного відхилення нижче середнього значення до 1,96 стандартного відхилення вище середнього значення
e. Від 10-го процентиля до 90-го процентиля

30. Для виконання програми профілактики інфекцій та інфекційного контролю керівником закладу охорони здоров'я прийнято рішення про закупівлю бактерицидних ультрафіолетових опромінювачей (УФБ опромінювач) для знезараження повітря та дезінфекції поверхонь в приміщеннях закладу. Який тип УФБ опромінювачей заборонено для використання в закладах охорони здоров'я?
*a. УФБ опромінювач закритого типу (рециркулятор)
b. УФБ опромінювач відкритого типу настінний
c. УФБ опромінювач екранований (із жалюзі)
d. УФБ опромінювач відкритого типу стельовий
e. УФБ опромінювач екранований (відкритий зверху)

31. Який показник визначає епідеміологічну ефективність вакцинації?
a. -
b. Відношення показника захворюваності серед нещеплених до показника захворюваності серед щеплених
c. Рівень захворюваності щеплених
*d. Відношення показника захворюваності серед щеплених до показника захворюваності серед нещеплених
e. Рівень захворюваності нещеплених

32. За наявності ефективної системи епідеміологічного нагляду за кором може буде встановлена елімінація ендемічного поширення цієї інфекції. Вкажіть мінімальний період часу, протягом якого має бути відсутньою циркуляція вірусу кору на території країни?
*a. 12 місяців
b. 24 місяці
c. 36 місяців
d. 18 місяців
e. 6 місяців

33. За результатами оперативної оцінки епідемічної ситуації щодо поширення COVID-19 в регіоні встановлено перевищення чотирьох із шести індикаторних показників на поточному тижні. Який рівень епідемічної небезпеки поширення COVID-19 треба встановити у цьому регіоні?
a. Помаранчевий
*b. Червоний
c. Зелений
d. Жовтий
e. Блакитний

34. Багаторічними дослідженнями в Україні встановлена наявність активних природних вогнищ багатьох інфекцій, що передаються кліщами, на території яких щорічно реєструються поодинокі випадки чи спалахи захворювань людей. Який із нижченаведених рикетсиозів є ендемічним для України?
a. Кліщова гарячка тихоокеанського узбережжя
b. Австралійський кліщовий рикетсіоз
c. Плямиста гарячка скелястих гір
d. Кліщовий пароксизмальний рикетсіоз
*e. Марсельська гарячка

35. При якій мінімальній частці в структурі внутрішньорічної захворюваності сезонність вважається вираженою?
a. 60%
b. 30%
c. 70%
d. 40%
*e. 50%

36. У регіоні, де 10 років тому сталася техногенна катастрофа, проведено аналітичне ретроспективне дослідження типу "випадок-контроль" для з'ясування чинників ризику виникнення легеневої патології. За величиною якого показника орієнтовно оцінюється наявність причинно-наслідкових зв'язків?
a. Відносного ризику
*b. Cпіввідношення шансів
c. Частки додаткового популяційного ризику
d. Додаткового популяційного ризику
e. Атрибутивного ризику

37. Проти яких інфекційних хвороб проводяться щеплення дітям у віці 2 місяці згідно чинного календаря профілактичних щеплень в Україні?
a. Гепатиту В (2 дози), туберкульозу (1 доза), дифтерії, кашлюка, правця (1 доза), поліомієліту (2 дози), гемофільної інфекції (1 доза)
*b. Гепатиту В (2 дози), туберкульозу (1 доза), дифтерії, кашлюка, правця (1 доза), поліомієліту (1 доза), гемофільної інфекції (1 доза)
c. Гепатиту В (2 дози), туберкульозу (1 доза), дифтерії, кашлюка, правця (1 доза), поліомієліту (2 дози), гемофільної інфекції (2 дози)
d. Гепатиту В (2 дози), туберкульозу (1 доза), дифтерії, правця (1 доза), поліомієліту (2 дози), гемофільної інфекції (2 дози)
e. Гепатиту В (2 дози), туберкульозу (1 доза), дифтерії, правця (1 доза), поліомієліту (1 доза), гемофільної інфекції (2 дози)

38. Який із нижченаведених методів епідеміологічних досліджень використано під час вивчення у 2020 році захворюваності на вірусний гепатит В на підставі даних за період 2010–2019 рр.?
a. Експериментальний
b. Аналітичний
*c. Ретроспективний
d. Описовий
e. Проспективний

39. За результатами визначення ступеня інтенсивності епідемічного процесу ГРВІ та грипу на 48 тижні спостереження встановлено перевищення контрольного рівня (епідемічного порогу) захворюваності в межах 25-75%. Який рівень інтенсивності епідемічного процесу?
*a. Високий
b. Дуже високий
c. Відсутній
d. Низький
e. Середній

40. Внаслідок весняної повені на Рівненщині існує загроза поширення підтоплення та наводнення на території двох суміжних областей. Для ліквідації надзвичайної ситуації необхідні матеріальні та технічні ресурси в обсягах, що перевищують можливості області. Визначте класифікаційний рівень надзвичайної ситуації.
a. Місцевий
*b. Регіональний
c. Об'єктовий
d. Не підлягає кваліфікаційним рівням
e. Загальнодержавний

41. Яка риса притаманна епідемічному процесу інфекцій з трансмісивним механізмом передачі.
a. Періодичність (циклічність)
b. Відсутність сезонності
c. Переважна захворюваність дітей до одного року
*d. Сезонність
e. Переважна захворюваність осіб з закритих колективів

42. У хірургічному відділенні міської лікарні кільком пацієнтам були проведені оперативні втручання в один період часу із пацієнтом, якому у післяопераційному періоді діагностували: вірусний гепатит В. Укажіть термін медичного спостереження за вказаними пацієнтами?
a. 3 міс
b. 9 міс
*c. 6 міс
d. 5 міс
e. 1 міс

43. Що не є абсолютним протипоказанням до введення вакцини?
a. Введення живих вакцин вагітним
*b. Введення інактивованих вакцин вагітним
c. Наявність в анамнезі анафілактичної реакції на попередню дозу вакцини
d. Гострі захворювання з підвищенням температури вище 38,0^оC
e. Введення живих вакцин особам з тяжкою імуносупресією (імунодефіцитом)

44. Укажіть основний критерій, який свідчить про ліквідацію осередку інфекційного захворювання.
a. Ізоляція виявленого хворого в інфекційне відділення та проведення заключної дезінфекції в осередку
b. Шпиталізація виявленого хворого в інфекційне відділення та проведення заключної дезінфекції в осередку
c. Одужання інфекційного хворого та проведення заключної дезінфекції в осередку
d. Шпиталізація виявленого хворого в інфекційне відділення
*e. Відсутність нових випадків цієї інфекції серед контактних осіб впродовж максимального інкубаційного періоду після ізоляції хворого та проведення в осередку заключної дезінфекції

45. Збудник захворювання має три характерні ознаки: є анаеробом, утворює стійкі спори у навколишньому середовищі та виділяє екзотоксин. Вкажіть інфекційне захворювання, що може виникати внаслідок проникаючих поранень або за інших контамінованих травм, які супроводжуються ушкодженням шкірних і слизових покривів.
a. Кір
b. Дифтерія
c. Чума
d. Шигельоз
*e. Правець

46. Студент захворів на менінгококову інфекцію. Діагноз встановлено за клінічними та бактеріологічними даними, пацієнта шпиталізовано. У сім'ї крім нього ще двоє дорослих: мати та батько. Сім'я мешкає у трикімнатній квартирі в будинку з усіма зручностями. Які заходи щодо контактних осіб треба провести?
*a. Медичний нагляд
b. Диспансерний нагляд
c. Ізоляція
d. Шпиталізація
e. Карантин

47. Під час професійної діяльності медичному працівнику потрапив біологічний матеріал (кров) від ВІЛ-інфікованого пацієнта на пошкоджені шкірні покриви, очі та слизову оболонку. Укажіть термін проведення екстреної постконтактної профілактики для медичного працівника.
a. Не пізніше 12 годин з моменту аварії
*b. Не пізніше 72 годин з моменту аварії
c. Не пізніше 48 годин з моменту аварії
d. Не пізніше 36 годин з моменту аварії
e. Не пізніше 24 годин з моменту аварії

48. Пацієнта віком 32 роки з діагнозом: дифтерія глотки, середньо тяжкий перебіг, шпиталізовано для лікування та медичного спостереження. Вакцинальний статус: отримав 2 дози АаКДП-вакцини у віці 10 місяців та 3 роки. Яка тактика подальшої імунопрофілактики дифтерії цього пацієнта?
a. Провести первинну вакцинальну серію АДП-М-анатоксином із мінімальними інтервалами між першою та другою дозами вакцини в місяць, між другою та третьою дозами вакцини в 6 місяців
b. -
c. Подальша вакцинація не проводиться
*d. До моменту виписки пацієнта зі стаціонару провести щеплення АДП-М-анатоксином, або в умовах закладу первинної медичної допомоги в період реконвалесценції за місцем медичного обслуговування
e. Увести наступну дозу АДП-М-анатоксину згідно з календарем профілактичних щеплень у віці 36 років

49. На якому етапі епідеміологічного дослідження визначається фактична ефективність профілактичного засобу (заходу)?
a. Прогностичному математичному
b. Аналітичному статистичному
c. Дескриптивному статистичному
*d. Експериментальному неконтрольованому
e. Експериментальному контрольованому

50. Для якого типу спалаху кишкової інфекції характерний "епідемічний хвіст"?
a. -
*b. Водного
c. Молочного
d. Контактно-побутового
e. Харчового (з невідомим харчовим продуктом)

51. Укажіть першочергове завдання біологічної розвідки при отриманні інформації про застосування супротивником біологічних бойових рецептур у зоні ведення бойових дій.
a. Оцінювання епізоотій серед домашніх тварин
*b. Негайне оповіщення військ щодо факту застосування біологічної зброї
c. Вивчення інфекційної захворюваності населення
d. Оцінювання активності природних осередків
e. Виявлення епізоотії серед диких тварин

52. Агенти, що можуть використовуватись в якості біологічної зброї, розподіляють на категорії. До якої категорії, згідно з чинним законодавством, належать агенти, механізми використання яких тільки розробляються та мають виключно потенціал в майбутньому?
*a. Клас D
b. Клас A
c. Клас E
d. Клас С
e. Клас B

53. У чому полягає цінність короткострокового прогнозу захворюваності?
a. Дає можливість ретроспективно оцінити фактори ризику захворюваності
b. Дає можливість визначення термінів загострення епідемічної ситуації за кілька років
c. Інформаційно забезпечує планування організації виробництва вакцин та лікарських препаратів
*d. Убезпечує підставу для оперативного проведення протиепідемічних та профілактичних заходів
e. Необхідний для складання цільових програм зниження захворюваності

54. У 1941 р. під час японсько-китайської війни на місто Чанде та його околиці з літака були скинуті заражені збудником чуми блохи та зерно - приманка для щурів, внаслідок чого спалахнула епідемія. За чотири місяці загинуло майже 8 тис. мешканців Чанде. Який спосіб застосування біологічної зброї був використаний?
a. Аерозольний
b. Диверсійний
c. Застосування літаків
*d. Використання переносників
e. Використання приманок

55. Що з нижченаведеного є недоліком дослідження "випадок-контроль"?
*a. Не можна отримати інформацію про часовий зв'язок між експозицією та захворюванням
b. Дороговартісне
c. Тривале у виконанні
d. Не можна використовувати для вивчення рідкісних захворювань
e. -

56. Пацієнт віком 56 років, якому 2 дні тому введено вакцину Comirnaty, повідомив сімейного лікаря про почервоніння, біль та набряк в місці введення лікарського засобу. Яка тактика лікаря у разі виявлення несприятливої події після імунізації?
a. Надати карту-повідомлення до Департаменту охорони здоров'я цього регіону
b. Надати карту-повідомлення до Центру Громадського здоров'я МОЗ України
c. -
*d. Надати карту-повідомлення до Державного експертного центру МОЗ України через Автоматизовану інформаційну систему фармаконагляду (АІСФ)
e. Надати карту-повідомлення до обласного Центру профілактики і контролю хвороб МОЗ України

57. Який метод доцільно застосувати для контролю конфаундінгу на етапі аналізу даних?
a. Підбір контролів
b. Рандомізація
*c. Стратифікація
d. Рестрикція
e. -

58. Яким є повний перелік способів гігієни рук?
a. Профілактична обробка, гігієнічна обробка, хірургічна обробка
b. Гігієнічна обробка, санітарна обробка, профілактична обробка
*c. Миття з милом, гігієнічна обробка, хірургічна обробка
d. Миття з милом, санітарна обробка, гігієнічна обробка
e. Санітарна обробка, хірургічна обробка, миття з милом

59. Укажіть вид епідеміологічного дослідження за характером відношення дослідника до досліджуваного явища.
*a. Експериментальний (інтервенційний)
b. Прогностичний
c. Евристичний
d. Ретроспективний
e. Аналітичний когортний

60. У 2022 році ВООЗ оголосила про надзвичайну ситуацію в області громадського здоров'я, що має міжнародне значення. Яка інфекційна хвороба стала причиною цієї надзвичайної ситуації?
a. Кір
b. COVID-19
c. Пташиний грип
*d. Віспа мавп
e. Натуральна віспа

61. Що з нижченаведеного відноситься до абсолютного протипоказання до вакцинації?
a. Протипоказання до щеплень, що мають постійний пожиттєвий характер та ймовірно залишаться впродовж життя
*b. Стан, за якого існує чітко визначена ймовірність виникнення серйозної побічної реакції на введену вакцину, а ризики від проведення вакцинації значно перевищують її переваги
c. Ситуація, за якої остаточне рішення щодо щеплення ухвалюється лікарем з урахуванням переваг над ризиками від проведення чи не проведення щеплення
d. -
e. Протипоказання, які безпосередньо наявні тільки в період вирішення питання щодо щеплення

62. Належне використання засобів індивідуального захисту є частиною індивідуального рівня інфекційного контролю. Вкажіть правильне твердження щодо використання медичних рукавичок.
a. Рукавички медичні потрібно обробляти спиртовмісним антисептиком при використанні для двох та більше пацієнтів
b. Гігієнічна обробка рук спиртовмісним антисептиком після зняття рукавичок медичних не потрібна
*c. Одна пара рукавичок медичних використовується для одного пацієнта
d. Одна пара рукавичок медичних використовується для двох та більше пацієнтів
e. Гігієнічна обробка рук спиртовмісним антисептиком перед вдяганням рукавичок медичних не потрібна

63. Який показник використовується для складання прогнозу щодо наступного підйому захворюваності на грип?
a. Річна захворюваність
b. Нормативний рівень захворюваності
c. Епідемічний спалах
*d. Циклічність
e. Індекс сезонності

64. Що означає індекс сезонності річної динаміки захворюваності при наявності її регулярного (щорічного) сезонного підйому?
*a. Співвідношення кількості хворих за час сезонного підйому та їх міжсезонної кількості
b. Частку хворих за час сезонного підйому від їх річної (загальної) кількості
c. Частку хворих, обумовлену дією випадкових (спалахових) чинників
d. Частку хворих, обумовлену дією сезонних чинників
e. Частку хворих, обумовлену дією постійних (цілорічних) чинників

65. Визначте переваги когортного епідеміологічного дослідження у порівнянні з дослідженням "випадок-контроль".
a. Відносно невеликий час проведення дослідження
b. Можливість вивчати причини хвороб, що рідко трапляються
*c. Можливість вивчати причини, що рідко трапляються
d. Відносно невеликі витрати на дослідження
e. Можливість встановлення причинно-наслідкового зв'язку від результату до причини

66. В Україні здійснюється епідеміологічний нагляд за вірусним гепатитом А, при якому працівники системи громадського здоров'я отримують необхідну інформацію від мережі епідеміологічного нагляду на регулярній основі у вигляді затверджених звітів/повідомлень. Який це вид епідеміологічного нагляду?
a. Активний
b. Дозорний
*c. Пасивний
d. Синдромний
e. Мінімальний

67. Яка мета описово-оціночного прийому епідеміологічного дослідження?
a. Доведення (доказ) гіпотез про чинники ризику захворюваності
b. Організація і проведення епідеміологічного експерименту
c. Перевірка первинних (робочих) гіпотез про можливі причини підвищення рівня захворюваності
*d. Формулювання первинних (робочих) гіпотез про можливі причини підвищення рівня захворюваності
e. Математичне моделювання проявів епідемічного процесу

68. Під час дослідження вивчення розвитку раку легень у групі курців та некурців встановлено, що в кожній групі із 1000 курців виникає на 10,6 випадків раку легень більше, ніж в кожній групі із 1000 некурців. Який ризик було визначено?
a. Відношення ризиків (відносний ризик)
b. Додатковий популяційний ризик
*c. Різниця ризиків (атрибутивний ризик)
d. Співвідношення шансів
e. Частка (%) додаткового популяційного ризику

69. Встановлено, що захворюваність на виразкову хворобу у курців становить 25,44^0/_00, некурців - 10,07^0/_00. Ризик захворюваності на виразкову хворобу серед курців становить 15,37 на 1000 курців. Який ризик було визначено?
a. Частка (%) додаткового популяційного ризику
b. Відношення ризиків (відносний ризик)
c. Різниця ризиків (атрибутивний ризик)
*d. Абсолютний (додатковий) ризик
e. Співвідношення шансів

70. Спостереження за динамікою інциденсу COVID-19 в одному адміністративному районі сприяло визначенню базового репродуктивного числа R0 цієї інфекції - 2. Який популяційний імунний поріг (ПІП) COVID-19 в цьому адміністративному районі?
a. 20%
*b. 50%
c. 10%
d. 30%
e. 40%

71. Вкажіть вимоги до санітарно-епідеміологічної розвідки, що здійснюють при передислокації військового підрозділу з тилових районів у зону ведення бойових дій.
a. Достовірність, скорочення обсягів для прискорення виконання
b. Достовірність, відтермінованість за несприятливих обставин
*c. Достовірність, своєчасність, безперервність
d. Достовірність, допустимість зміни запланованого маршруту
e. Достовірність, допустимість заміни ключових об'єктів вивчення

72. У який період обласні центри контролю та профілактики хвороб Міністерства охорони здоров'я України здійснюють лабораторний моніторинг циркуляції збудника холери у навколишньому середовищі?
a. З червня по жовтень щорічно
b. З травня по серпень за епідпоказниками
*c. З червня по вересень щорічно
d. З травня по вересень за епідпоказниками
e. -

73. В яких випадках доцільно використовувати абсолютні показники?
a. У разі порівняння захворюваності на кір у довакцинальний та післявакцинальний періоди
b. У разі порівняння захворюваності населення двох міст
c. Під час опису основних причин смертності в світі
d. Під час опису основних причин смертності в Україні
*e. Під час опису спалахів інфекційних хвороб

74. У чому полягає одна з відмінностей між аналітичними прийомами "випадок-контроль" та когортним дослідженням?
a. У непридатності одного з прийомів для вивчення причин виникнення неінфекційних хвороб
b. У більшому практичному значенні одного з прийомів дослідження
*c. У правилах формування досліджуваної та контрольної груп
d. У малій придатності одного з прийомів для визначення причин спалахів інфекцій
e. У тривалості проведення спостереження

75. До закладу охорони здоров'я доставлено 550 доз п'ятивалентної АКДПA-ГепВ-Hib вакцини. Під час прийому вакцини виявлено активацію індикатору заморожування (на екрані індикатору з’явилася позначка Х). Яка подальша тактика відносно цієї вакцини?
*a. Провести тест на струшування
b. Проводити вакцинацію цією вакциною
c. Повернути вакцину до регіонального оптового складу зберігання вакцин
d. Утилізувати всі дози вакцини
e. Повернути вакцину до підприємства-виробника вакцини

76. Як називається сукупність, що складається з відносно однорідних елементів, об'єднаних настанням певної ознаки?
a. Класом
b. -
*c. Когортою
d. Вибіркою
e. Групою

77. Якому епідемічному стану відповідає твердження: "Мають місце окремі випадки інфекційних захворювань, які не реєструвались раніше, спостерігається незначне підвищення спорадичного рівня захворюваності, виникають окремі групові захворювання без подальшого розповсюдження"?
a. Катастрофічному
*b. Нестійкому
c. Благополучному
d. Неблагополучному
e. Надзвичайному

78. Оцінка ефективності реалізації закладом охорони здоров'я програми адміністрування антимікробних препаратів обов'язково містить показники розповсюдженості антимікробної резистентності для групи бактерій ESKAPE) Які бактерії входять до групи ESKAPE?
a. E. faecium VR, S. aureus MR, K. pneumoniae KPC, A. tropicalis, P. aeruginosa MDR, Enterobacteriaceae ESBL
b. -
c. E. faecium VR, S. aureus MR, K. pneumoniae KPC, A. baumannii MDR, Р. fluorescens, Enterobacteriaceae ESBL
d. E. faecium VR, S. aureus MR, K. pneumoniae KPC, A. baumannii MDR, P. aeruginosa MDR, E. coli
*e. E. faecium VR, S. aureus MR, K. pneumoniae KPC, A. baumannii MDR, P. aeruginosa MDR, Enterobacteriaceae ESBL

79. За даними Всесвітньої організації охорони здоров'я, за останні 20 років люди найчастіше помирають від неінфекційних захворювань: серцево-судинних захворювань, діабету та раку. Які з факторів ризику смертності складають найбільшу частку?
a. Поведінкові
b. Професійні
c. Навколишнього середовища
*d. Метаболічні
e. Соціальні

80. За даними Центру громадського здоров'я з 2015 року в Україні у чотирьох дітей на Закарпатті та 15 дітей на Рівненщині, між якими був контакт, виявлено вакциноспоріднений поліовірус типу 2, що раніше виділявся в деяких країнах Середньої Азії. Що таке вакциноспоріднений поліовірус (CVPV)?
a. "Дикий" поліовірус, який ослабив свою вірулентність у процесі циркуляції
b. "Дикий" поліовірус, який підвищив свою вірулентність у процесі циркуляції
*c. Вірус, який походить від вакцинного, але в процесі циркуляції набув нейровірулентних властивостей
d. Вакцинний поліовірус, ізольований з об'єктів довкілля
e. Авірулентний вірус поліомієліту

81. У місті реєструються періодичні підйоми захворюваності на грип. У минулому році практично все населення міста було щеплено проти грипу. Згідно з прогнозом Центру грипу на території України передбачається епідемічний підйом захворюваності на грип. Вкажіть рекомендації щодо профілактичних щеплень проти грипу.
*a. Дорослим та дітям вакцинація одноразово, дітям не щепленим раніше - дворазово
b. Особам, які не були щеплені в минулому році, одноразово
c. Дорослим та дітям одноразово
d. Особам, які мають в анамнезі хронічні захворювання, одноразово
e. Особам, старшим за 60 років, одноразово

82. Група туристів від'їжджає до району, неблагополучного щодо захворюваності на черевний тиф та туляремію. До від'їзду залишається 2 тижні. Вкажіть рекомендації щодо їх імунізації.
a. Провести щеплення з максимально можливим інтервалом 12-13 діб
b. Заборонити в'їзд до неблагополучної території
*c. Провести щеплення проти двох інфекцій одночасно
d. Щеплення не проводити
e. Провести щеплення проти черевного тифу до від'їзду, проти туляремії - через 1-1,5 місяці

83. Про що може свідчити відношення шансів більше одного?
*a. Збільшення ризику
b. Відсутність ефекту
c. Зниження ризику
d. Відсутність відносного ризику
e. -

84. Юнаку, який проживає у студентському гуртожитку, встановлено діагноз: шигельоз. Відомо, що разом із ним у кімнаті проживають ще дві особи, на поверсі загальна кухня та туалетні кімнати. Визначте територіальні межі осередку інфекції.
*a. Поверх гуртожитку
b. Увесь гуртожиток
c. Усе місто
d. Кімната гуртожитку
e. Кухня гуртожитку

85. Наказом у закладі охорони здоров'я затверджено інструменти для перевірки теоретичних знань та практичних навичок із гігієни рук персоналу з планом навчання та перевірок у структурних підрозділах закладу. Який рівень інфекційного контролю впроваджений у цьому закладі охорони здоров'я?
a. Екстрений
*b. Адміністративний
c. Індивідуальний
d. -
e. Інженерний

86. Визначте групу підвищеного ризику захворювання на кашлюк за віком.
a. Діти шкільного віку
b. Діти віком 4-6 років
c. Дорослі
*d. Діти першого року життя
e. Діти віком 2-3 роки

87. Чисельник - число дітей з синдромом Дауна станом на 1 липня, знаменник - загальне число дітей станом на 1 липня. Який показник можна розрахувати за цими даними?
a. Періодний преваленс
b. Коефіцієнт навальності
c. Щільність інциденсу
d. Кумулятивний інциденс
*e. Моментний преваленс

88. Наслідки контакту зі збудником не призведуть до втрати життя, інвалідності та до великих матеріальних збитків. До якого рівня ризику, згідно з "Порядком оцінки рівня небезпеки впливу біологічних агентів на працівників" належить наведена ситуація?
a. Низький
b. Високий
c. Допустимий
*d. Помірний
e. Недопустимий

89. Визначте міру центральної тенденції для представлення даних щодо середньої кількості днів від діагностики випадку туберкульозу до початку лікування у закладах охорони здоров'я, що надають первинну медичну допомогу?
a. Мода
b. Міра змінності (розкиду) даних
c. Медіана
*d. Середнє арифметичне
e. Середнє геометричне

90. У процесі трудової діяльності працівники можуть зазнати впливу біологічних агентів кількох груп. Що потрібно враховувати під час визначення рівня небезпеки в такому випадку?
*a. Комплексну дію всіх наявних небезпечних біологічних агентів
b. Дію найбільш патогенної групи речовин
c. Час, протягом якого діяли біологічні агенти
d. Стан здоров'я потерпілого на момент звернення, а саме наявність хронічної патології
e. Комбіновану дію біологічного чинника з хімічними речовинами

91. У закладі охорони здоров'я, що надає медичну допомогу в стаціонарних умовах, відділом з інфекційного контролю зафіксовано спалах інфекцій в ділянці хірургічного втручання, про наявність якого повідомлено до центру контролю та профілактики хвороб. Вкажіть подальші дії центру контролю та профілактики хвороб.
a. Припинення роботи хірургічного відділення
*b. Розслідування, локалізація та ліквідація спалаху
c. Інформування ДУ "Центр громадського здоров'я МОЗ України" протягом години після отримання повідомлення про спалах
d. Проведення заходів із дезінфекції
e. Інформування МОЗ України протягом години після отримання повідомлення про спалах

92. Який показник потрібно розрахувати для визначення частини загального ризику смертельного захворювання X, що спричинене впливом фактору Y серед загальної популяції?
a. Різниця ризиків
b. Відносний ризик
c. Відношення шансів
d. Частка додаткового популяційного ризику
*e. Додатковий популяційний ризик

93. У місті проживало 1346 осіб із діагнозом: вірусний гепатит С. Показник ураженості населення склав 38,6 на 100000. Який епідеміологічний показник був розрахований?
a. Періодний преваленс
b. Кумулятивний інциденс
c. Превалентність
*d. Моментний преваленс
e. Щільність інциденсу

94. Яке захворювання з переліку інфекційних хвороб, що підлягають реєстрації, належить до групи А для потреб епідеміологічного нагляду?
a. Правець
*b. Крим-Конго геморагічна гарячка
c. Кір
d. Кашлюк
e. Краснуха

95. За визначеною групою населення, що не хворіє на гіпертонічну хворобу, встановлено п'ятирічне спостереження з метою виявлення нових випадків цієї хвороби під впливом ендо- і екзогенних факторів. Який вид епідеміологічного дослідження використано у цьому випадку?
a. Експериментальне
b. Одномоментне
c. Описове
*d. Проспективне
e. Ретроспективне

96. На достовірність отриманих результатів при проведенні клінічних випробувань впливає знання учасниками експерименту виду отриманого лікування. Який спосіб (метод) розподілу пацієнтів по групах підвищить достовірність результатів?
a. Гніздовий
b. Експериментальний
*c. Рандомізація
d. Когортний
e. Одномоментний

97. Яка державна установа має повноваження щодо встановлення та припинення карантину у разі виникнення випадку карантинної інфекції?
a. Президент України
*b. Кабінет Міністрів України
c. -
d. Рада національної безпеки і оборони
e. Верховна Рада України

98. У районі тимчасового розташування військової частини виявлено підозрілий аерозольний викид, незвичний запах і залишки невідомої порошкоподібної речовини. Експрес-методом виявлено антиген Bacillus anthracis. У військовослужбовців симптоми відсутні, але усі зазнали потенційного ризику зараження. Укажіть первинні протиепідемічні заходи щодо особового складу військової частини.
a. Дезінфекція території хімічними засобами
b. Передислокація із зони біологічного зараження
c. Ізоляція військовослужбовців на 7 днів
*d. Постконтактна антибіотикопрофілактика
e. Вакцинація проти сибірки

99. Для вивчення впливу штучної вентиляції легень на розвиток пневмонії у пацієнтів відділення анестезіології та інтенсивної терапії епідеміолог провів епідеміологічне дослідження "випадок-контроль". Який показник асоціації треба застосувати для вимірювання ефекту впливу?
a. Коефіцієнт кореляції Пірсона
b. Відносний ризик
c. Атрибутивний ризик
d. Коефіцієнт кореляції рангу Спірмена
*e. Відношення шансів

100. У результаті запровадження заходів щодо стримування пандемії COVID-19 базове репродукційне число (R0) дорівнювало R0<1. Визначте можливість поширення інфекційної хвороби серед популяції.
a. Контроль захворюваності стає складнішим
b. Інфекція зможе поширитися серед популяції
c. Епідемічний процес не розвивається
*d. Інфекція згасне в довгостроковому періоді
e. Стабільна тенденція

101. За який мінімальний період часу треба зібрати дані, щоб розрахувати контрольний рівень захворюваності?
a. -
*b. 5 років
c. 5 тижнів
d. 5 місяців
e. 5 діб

102. Яка частота НППІ вважається нечастою?
a. >1/10000 та <1/1000 (менше 0,01% до 0,1%)
b. <1/10000 (менше 0,01%)
c. >1/10 (більше 10%)
*d. >1/1000 та <1/100 (менше 0,1% до 1%)
e. >1/100 та <1/10 (від 1 до 10%)

103. Який тип змінної використовують для внесення даних про титр протидифтерійних антитіл?
*a. Дискретна
b. Порядкова
c. Неперервна
d. Номінальна
e. Дихотомічна

104. У регіоні N у 2015 році інцидентність на гострі кишкові інфекції перевищила середні багаторічні показники, було зареєстровано 3 спалахи. Оцініть епідемічну ситуацію в регіоні N у 2015 році.
a. Благополучна епідемічна ситуація
b. Надзвичайна епідемічна ситуація
c. Наданої інформації недостатньо для оцінки епідемічної ситуації
*d. Неблагополучна епідемічна ситуація
e. Нестійка епідемічна ситуація

105. Яка епідеміологічна тріада є тріадою описової (дескриптивної) епідеміології?
a. Джерело інфекції - механізм передачі - сприйнятливе населення
b. Опис - аналіз - втручання
c. Сім'я - сіяч - ґрунт
*d. Особа - місце - час
e. Збудник - середовище - інфікований організм

106. Для вирішення поставлених перед епідеміологією завдань, як будь-яка наука, вона повинна мати у своєму розпорядженні спеціальні методи дослідження. Які епідеміологічні методи в залежності від цілей дослідження можуть бути?
*a. Емпіричні та експериментальні
b. Описові та аналітичні
c. Контрольовані
d. Експериментальні
e. Емпіричні

107. До якого типу змінної належать дані про захворюваність населення?
a. Порядкової
*b. Неперервної
c. Дихотомічної
d. Дискретної
e. Номінальної

108. Який критерій причинності Бредфорда–Гілла характеризує таке твердження: "асоціація стабільна у разі відтворення результатів досліджень іншими дослідниками"?
a. Специфічність
b. Біологічна правдоподібність
*c. Стійкість
d. Зворотність
e. Залежність доза-ефект

109. За якої тривалості динамічного ряду можливий адекватний аналіз багаторічної динаміки захворюваності на інфекційну хворобу з вираженою циклічністю?
a. 10-15 років, якщо вони становлять менше двох повних циклів
b. 10-15 років, якщо вони становлять один повний цикл
*c. 5-7 років, якщо вони становлять два повних цикли
d. Не менше 25 років
e. Не менше 20 років

110. З метою формування програм серед споживачів ін'єкційних наркотиків було проведено дослідження, в якому виявили, що клієнти програм зменшення шкоди у разі появи проблем звертаються до аптек частіше, ніж до лікарів. Тому, аптека була визнана безпечним та найбільш зручним місцем для отримання шприців. Яке дослідження було проведено?
a. Епідеміологічний нагляд
b. Експериментальне
c. Епідеміологічний аналіз
*d. Моніторинг та оцінка
e. Епідеміологічна діагностика

111. Яка обробка рук проводиться після контакту зі слизовими оболонками і секретами організму?
*a. Гігієнічна
b. Хірургічна
c. Санітарна
d. Миття з милом
e. Профілактична

112. Що не містить медичний огляд у пунктах перетину державного кордону?
a. Перевірку міжнародних свідоцтв про вакцинацію
b. Перевірку медико-санітарної декларації
c. Перевірку медико-санітарної частини загальної декларації судна
*d. Інвазивні діагностичні процедури
e. Огляд пасажирів та екіпажу за показаннями

113. Вкажіть кількість ступенів небезпеки біологічних патогенних агентів відповідно до рівня їх інфекційної небезпеки.
a. 3
b. 6
c. 5
d. 2
*e. 4

114. У кількох країнах зафіксовано спалах інфекційного захворювання, що потребує відповідної реакції з боку ВООЗ: відповіді та допомоги ресурсами. До якого рівня за класифікацією ВООЗ належить цей спалах, якщо допомога не перевищує можливостей Регіонального Офісу ВООЗ?
a. -
b. Першого
c. Четвертого
d. Третього
*e. Другого

115. Яким типом вакцини здійснюється щеплення проти кору?
a. м-РНК
b. Інактивованою
*c. Живою атенуйованою
d. Спліт-вакциною
e. Субодиничною

116. Від чого залежить механізм передачі збудника інфекційного захворювання?
a. Вірулентності збудника
*b. Первинної локалізації збудника у людини
c. Виду збудника
d. Тяжкості перебігу захворювання
e. Стійкості збудника у зовнішньому середовищі

117. Епідеміологічний аналіз захворюваності в багаторічній динаміці дає змогу зрозуміти характер змін рівня інфекційної захворюваності. Який прийом дає можливість усунути вплив випадкових чинників і точніше представити у вигляді прямої лінії (тенденції) показники динамічного ряду?
a. Простих прогнозних моделей
*b. Метод найменших квадратів
c. Регресійно-кореляційні моделі
d. Довгострокового прогнозування
e. Ковзної середньої

118. У 2021 році національною системою епідеміологічного нагляду країнами Африканського регіону ВООЗ зареєстровано 2 випадки хвороби, спричиненої вірусом Марбург. Виявлено 90 контактних осіб, зокрема серед медичних працівників, за ними встановлено медичне спостереження. Упродовж якого часу уряд країни має повідомити ВООЗ про цю ситуацію?
a. Негайно
*b. 24 годин
c. За тиждень
d. 72 годин
e. 48 годин

119. Які особливі ознаки характерні для епідемій з водним шляхом передачі?
*a. Каскадність, послідовність виникнення захворювань відповідно до тривалості інкубаційного періоду
b. Різноманітність чинників передачі
c. Одномоментність і масовість ураження населення
d. -
e. Виникнення захворювань переважно у групі дітей раннього віку

120. За допомогою якого прийому епідеміологічного методу формуються первинні (робочі) гіпотези про чинники ризику?
a. Експериментального
*b. Описово-оціночного
c. Когортного
d. Прогностичного
e. "Випадку-контролю"

121. Дослідники визначали поширеність цукрового діабету в осіб похилого віку у виборці із 5000 пенсіонерів із грудня 2021 року по листопад 2022 року. Під час дослідження використано анкету, яку дослідники пропонували самостійно заповнити потенційним респондентам. Укажіть дизайн проведеного дослідження.
a. Екологічне дослідження
b. Неконтрольований експеримент
*c. Крос-секційне дослідження
d. Дослідження "випадок-контроль"
e. Когортне дослідження

122. У таблиці даних надана інформація про стать, вік, національність, вагу, захворілих на гостре кишкове захворювання та ступінь тяжкості захворювання. Укажіть номінальні змінні.
a. Стать, вік
*b. Стать, національність
c. Ступінь тяжкості захворювання
d. -
e. Вік, вага

123. Під час збору анамнезу та огляду дитини перед щепленням проти поліомієліту з'ясувалося, що батько дитини ВІЛ-інфікований. Дитина, яка підлягає щепленню, здорова. Вкажіть особливості щеплення проти поліомієліту цієї дитини?
a. Провести щеплення у віці 2 та 4 місяці інактивованою поліомієлітною вакциною, а у 6 та 18 місяців, 6 та 14 років оральною поліомієлітною вакциною
*b. Провести щеплення у віці 2, 4, 6, 18 місяців, 6 та 14 років інактивованою поліомієлітною вакциною
c. Провести щеплення у віці 2, 4, 6, 18 місяців, 6 та 14 років оральною поліомієлітною вакциною
d. Проводити щеплення проти поліомієліту не можна, у зв'язку з ризиком розвитку у дитини вакцин-асоційованого поліомієліту
e. Провести щеплення у віці 2 та 4 місяці оральною поліомієлітною вакциною, а у віці 6 та 18 місяців, 6 та 14 років інактивованою поліомієлітною вакциною

124. Які інформаційні джерела мають найвищу інформаційну цінність з урахуванням рівня доказовості?
a. Оглядова стаття та систематичний огляд
b. Оригінальна стаття з результатами кореляційного дослідження та систематичний огляд
c. Оглядова стаття та мета-аналіз
d. Мета-аналіз та оригінальна стаття з результатами кореляційного дослідження
*e. Мета-аналіз та систематичний огляд

125. Яку функцію епідеміологічного нагляду не виконують надавачі вторинної медичної допомоги?
a. Направлення пацієнта на лабораторне обстеження та шпиталізацію
b. Збір епідеміологічного анамнезу
c. Встановлення можливих причин виникнення інфекційної хвороби
*d. Оцінку ризиків для громадського здоров'я
e. Встановлення переліку осіб, що контактували з пацієнтом

126. Чоловік віком 45 років, який повернувся з африканської країни три доби тому, раптово захворів. Скаржиться на напади ознобу, підвищення температури тіла до 39-40^0С, рясне потовиділення. Об'єктивно спостерігається: шкіра бліда, з жовтяничним відтінком, гепатоспленомегалія. Який метод дослідження є найінформативнішим для встановлення діагнозу?
a. Біохімічне дослідження функціональних проб печінки
*b. Мікроскопія товстої краплі та мазка на наявність збудника малярії
c. Серологічне обстеження на наявність антитіл до вірусного гепатиту А
d. Загальний аналіз крові
e. УЗД печінки та селезінки

127. Яка статистична шкала передбачає присвоєння об'єктам певних числових значень у залежності від рівня вираження вимірюваної властивості?
*a. Порядкова
b. Інтервальна
c. Абсолютна
d. Відносна
e. Номінальна

128. Який момент динаміки захворюваності дозволяє визначити епідемічний поріг захворюваності?
*a. Початок епідемічного підйому
b. -
c. Завершення епідемічного підйому
d. Спад епідемічного підйому
e. Пік епідемічного підйому

129. Визначте значення атрибутивного ризику, якщо за результатами когортного дослідження виявлено, що ризики виникнення захворювання Х в експонованій та неекспонованій групі однакові.
a. -1
*b. 0
c. 1
d. 1,5
e. 0,5

130. Укажіть одну з ознак, що характеризує поточні тенденції смертності в Україні.
a. У віковій структурі смертності превалюють діти до року
b. Серед причин смертності превалюють новоутворення
c. Різниця між смертністю чоловіків та жінок відсутня
*d. Смертність серед чоловіків перевищує смертність серед жінок
e. Серед причин смертності превалюють хвороби органів дихання

131. У країні зареєстровано випадок поліомієліту, викликаного диким штамом 1 типу. У які терміни Національні органи охорони здоров'я мають повідомити ВООЗ?
a. 72 годин
b. 12 годин
c. 36 годин
*d. 24 годин
e. 48 годин

132. Що належить до епідеміологічного критерію визначення випадку ботулізму (C. botulinum)?
*a. Вживання контамінованої їжі/питної води
b. Виявлення ботулінічного токсину в клінічному матеріалі
c. Периферійні симетричні парези
d. Двобічні порушення з боку черепних нервів (наприклад диплопія, нечіткість зору, дисфагія, бульбарна недостатність)
e. Виділення С. botulinum з випорожнень у дорослих

133. Яку функцію епідеміологічного нагляду не виконують надавачі первинної медичної допомоги?
a. Встановлення переліку осіб, які контактували з пацієнтом
b. Встановлення можливих причин виникнення інфекційної хвороби
c. Направлення пацієнта на лабораторне обстеження та шпиталізацію
*d. Організацію виконання програм імунізації
e. Збір епідеміологічного анамнезу

134. У селищі, в якому мешкає 1300 осіб, зареєстровано 7 випадків холери серед мешканців двох сусідніх приватних будинків. Мешканці користуються водою з одного колодязя та окремими вигрібними ямами. У селищі немає централізованого водопроводу та каналізації. Оцініть епідемічну ситуацію в селищі.
a. Неблагополучна
b. Благополучна
c. Нестійка
d. -
*e. Надзвичайна

135. Після відпадання кліща на місці його присмоктування можна спостерігати первинний афект у вигляді запального, болючого під час пальпації інфільтрату діаметром до 3-5 мм з некротичною кірочкою в центрі, який зберігається протягом 2-3 тижнів. У багатьох випадках довкола первинного афекту виникає кільцевидна або суцільна еритема. Вкажіть захворювання, яке має вищевказану ознаку першої стадії.
a. Кліщовий енцефаліт
b. Геморагічна гарячка з нирковим синдромом
c. Крим-Конго геморагічна гарячка
*d. Лайм-бореліоз
e. Туляремія

136. Проти яких інфекційних хвороб проводяться обов'язкові щеплення здоровій однорічній дитині згідно з чинним календарем профілактичних щеплень в Україні, якщо всі попередні щеплення їй проведені за віком?
a. Вітряної віспи, кору, краснухи, паротиту
b. Ротавірусної інфекції, кору, краснухи, паротиту
*c. Гемофільної інфекції, кору, краснухи, паротиту
d. Грипу, кору, краснухи, паротиту
e. Менінгококової інфекції, кору, краснухи, паротиту

137. Цільова група немовлят, що доживають до року - 4680 дітей, цільовий показник охоплення трьома дозами пентавалентної вакцини - 95%. Обчисліть річний цільовий показник для вакцинації трьома дозами.
a. 4680
*b. 4446
c. 3978
d. 4212
e. 3744

138. У ЦПКХ надійшла інформація про наміри терористичної організації застосувати навмисне розповсюдження мікробних агентів, що викликають харчові отруєння, з метою створення паніки серед населення. Збудники якого захворювання можуть бути застосовані, якщо відомо, що вони належать до інфекційних агентів біотероризму категорії В?
*a. Сальмонельозної інфекції
b. Вірусного гепатиту А
c. Ботулізму
d. Ротавірусної інфекції
e. Норовірусної інфекції

139. У військовій частині спостерігається: серед особового складу з'явилися групові інфекційні захворювання та є умови для їх подальшого поширення, противник застосував біологічну зброю, що не включає збудників ОНІ. Яким вважається санітарно-епідемічний стан частини?
a. Катастрофічним
*b. Неблагополучним
c. Благополучним
d. Надзвичайним
e. Нестійким

140. Чи потрібно проводити протиепідемічні заходи серед контактних осіб пацієнта, хворого на малярію, що повернувся після відрядження з ендемічної країни?
a. Потрібно, бо реконвалесцент виділяє збудника
b. Не потрібно, бо протиепідемічні заходи у цьому разі неефективні
c. Потрібно, тому що є переносник інфекції
*d. Не потрібно, тому що відсутній переносник інфекції
e. -

141. Чоловіки хворіють на рак шлунка у два рази частіше, ніж жінки. Яку роль відіграє стать у виникненні та розвитку цієї патології?
a. Посилює розвиток хвороби
*b. Сприяє захворюванню
c. Не сприяє захворюванню
d. Уповільнює розвиток хвороби
e. Прискорює розвиток хвороби

142. Під час епідеміологічного розслідування спалаху черевного тифу серед працівників харчового підприємства в одного з працівників за допомогою РПГА виявлено титр антитіл до Vi-антигену 1:80. Зробіть висновок за результатами обстеження.
*a. Працівник - носій інфекції
b. Працівник з діагнозом: черевний тиф
c. Працівник щеплений проти черевного тифу
d. Працівник не є носієм інфекції
e. Працівник перехворів на черевний тиф

143. Встановлено, що між захворюваністю на дифтерію (залежна змінна) та рівнем популяційного протидифтерійного імунітету (незалежна змінна) коефіцієнт кореляції становить -0,54 (мінус 0,54). Про що свідчить цей показник?
a. Прямий сильний статистичний зв'язок
b. -
c. Зворотній середньої сили фізичний зв'язок
*d. Зворотній середньої сили статистичний зв'язок
e. Прямий сильний фізичний (каузальний) зв'язок

144. За допомогою якого прийому дослідження визначається потенційна (максимально можлива) ефективність профілактичного засобу (заходу)?
*a. Експериментального контрольованого
b. Прогностичного математичного
c. Аналітичного статистичного
d. Експериментального неконтрольованого
e. Дескриптивного статистичного

145. Який мінімальний період мікробіологічного моніторингу результатів посівів первинних зразків із первинних афектів дозволить закладу охорони здоров'я сформувати власну локальну базу чутливості мікроорганізмів до антимікробних препаратів (АМП)?
a. 24 місяці
b. 18 місяців
c. 6 місяців
*d. 12 місяців
e. 9 місяців

146. Який статистичний метод обробки даних треба обрати для того, щоб кількісно визначити лінійну залежність, яка може існувати між незалежною змінною Х і залежною змінною Y?
a. -
b. Частотний аналіз
c. Кореляційний аналіз (коефіцієнт кореляції Пірсона)
*d. Лінійний регресійний аналіз
e. Кореляційний аналіз (коефіцієнт рангової кореляції Спірмена)

147. П'ятирічна дитина, яка не була щеплена проти кору через абсолютні протипоказання, захворіла на кір. У родині також є семимісячна дитина. Які заходи треба вжити для попередження захворювання на кір у семимісячної дитини?
a. Увести протикоровий імуноглобулін
b. Застосувати бактеріофаг
*c. Провести щеплення проти кору
d. Застосувати противірусні препарати
e. -

148. Працівник обласного центру громадського здоров'я помітив, що згідно зі звітами закладів охорони здоров’я у конкретному районі у 2018 році не було зареєстровано жодного випадку захворювання на сальмонельоз, хоча впродовж останніх 10 років там щороку реєструвалася спорадична захворюваність на сальмонельоз. Який тип епідеміологічного нагляду сприятиме з'ясуванню причини відсутності випадків сальмонельозу у вищевказаному районі у 2018 році?
a. Дозорний
*b. Активний
c. Пасивний
d. Синдромний
e. Рутинний

149. У яких місцях перетину державного кордону України створюються санітарно-карантинні пункти?
*a. Міжнародних морських портах
b. -
c. Міжнародних аеропортах
d. Міжнародних автошляхах
e. Міжнародних залізницях

150. Під час дослідження розвитку ішемічної хвороби серця в групі курців та некурців встановлено, що ризик розвитку ІХС серед курців у 1,61 раз вищий, ніж серед некурців. Який ризик було визначено?
a. Різниця ризиків (атрибутивний ризик)
b. Частка (%) додаткового популяційного ризику
c. Співвідношення шансів
d. Додатковий популяційний ризик
*e. Відношення ризиків (відносний ризик)

