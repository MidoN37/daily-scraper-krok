1. Визначте основну мету когнітивно-поведінкової психотерапії хронічного болю.
a. Зменшення психологічних симптомів у пацієнта
b. Зміна сприйняття болю через вплив на психологічний складник
c. Поведінкова активізація та декатастрофізація переживань
*d. Покращення дієздатності та якості життя людини
e. Послаблення когнітивних факторів, що посилюють больові відчуття

2. Пацієнтку віком 23 роки шпиталізовано до лікарні у зв'язку з втратою свідомості та нападом тоніко-клонічних судом. Який метод діагностики необхідно використати у цьому разі?
a. Комп'ютерну томографію
*b. Електроенцефалографію
c. Магніто-резонансну томографію
d. Ехоенцефалографію
e. Ангіографію судин головного мозку

3. Після перенесеної психотравми пацієнтку турбує порушення сну, мінливість настрою, прискорене серцебиття, задишка, зниження апетиту, втрата чутливості рук. Об’єктивно спостерігається: егоцентрична, бурхливо виявляє емоції, емоційно лабільна, легко навіювана, схильна до маніпулятивної поведінки. Вкажіть психопатологічний синдром.
a. Обсесивно-компульсивний
*b. Істеричний
c. Астенічний
d. Іпохондричний
e. Депресивний

4. На початку проведення обстеження лікар вибирає стиль спілкування зі своїм пацієнтом на основі його особистісних характеристик. Який стиль спілкування серед нижченаведених не рекомендовано використовувати у медичній практиці?
a. Демократичний
b. Ритуальний
*c. Маніпулятивний
d. Авторитарний
e. Ліберальний

5. Пацієнта віком 48 років шпиталізовано до психіатричного відділення. На момент обстеження стверджує, що він давно вже помер, його тіло було обезкровлене на патологоанатомічному столі, а зараз це лише лялькова оболонка. Який патологічний стан спостерігається у пацієнта?
a. Синдром Капгра
b. Синдром Кандинського-Клерамбо
c. Парафренний синдром
d. Паранояльний синдром
*e. Синдром Котара

6. Пацієнтка віком 34 роки звернулася до лікаря-психолога зі скаргами на зниження настрою протягом 7 місяців, зниження мотивації до роботи, порушення взаємовідносин між членами сім'ї, висловлює думки: "мене ніхто не розуміє", "чоловік та діти мене не люблять", "я жахлива дружина та матір". Порушення сну у вигляді труднощів під час засинання, періодичні пробудження, при яких важко заснути. Апетит знижений, схудла на 8 кг. Укажіть провідний регістр-синдром.
a. Психогенно-невротичний
b. Ендогенно-органічний
c. Екзогенно-органічний
d. Психогенно-психотичний
*e. Афективно-ендогенний

7. Укажіть розлади пам'яті, коли людина має помилкові, вигадані, фантастичного змісту спогади про події, яких не було і не могло бути в житті ("галюцинації пам'яті").
*a. Конфабуляції
b. Ілюзії
c. Псевдоремінісценції
d. Амнезія
e. Синдром Капгра

8. Оберіть шкалу, яку використовують для оцінки генералізованого тривожного розладу.
a. Шкала соціальної тривоги Лібовіца
*b. Пенсільванський опитувальник занепокоєння
c. Опитувальник страху Метьюза та Маркса
d. SPIN
e. SIAS

9. У пацієнта віком 65 років три тижні тому померла дружина, яка тривалий час хворіла на онкологічне захворювання. Чоловік звернувся зі скаргами на сум, постійні згадки про дружину, самотність, частий плач, прагнення передивлятися фотокартки, де вони разом, потребує більше спілкуватися з дітьми. Під час проведення обстеження супутньої психіатричної патології виявлено не було. Укажіть тактику лікаря-психіатра у цьому разі.
*a. Провести психоосвіту щодо процесу нормального горювання
b. Призначити пірацетам у відповідних дозуваннях, курс 4 тижні з подальшим спостереженням
c. Призначити есциталопрам 10 мг уранці, курс 2 тижні
d. Запропонувати пройти курс лікування в умовах денного стаціонару
e. Призначити курс травма-фокусованої когнітивно-поведінкової терапії

10. Пацієнтка віком 26 років знаходиться на лікуванні в стаціонарі психоневрологічного відділення у зв'язку з тривожним станом. Медичний персонал відділення помітив, що пацієнтка не виконує повноцінно умови лікування, під подушкою та матрацом знаходять наполовину пусті та повні ампули з інсуліном, які пацієнтка мала ввести відповідно до лікування первинного діагнозу "Цукровий діабет І-го типу". Укажіть попередній клінічний діагноз.
a. Дранкорексія
b. Нервова анорексія
c. Орторексія
d. Нервова булімія
*e. Діабулімія

11. Який напрям психотерапії описує принцип "тут і зараз"?
a. Кататимно-імагінативна психотерапія
*b. Гештальт-терапія
c. Психоаналіз
d. Психодрама
e. Арт-терапія

12. Укажіть препарати з найбільшою доказовою базою для лікування депресивного епізоду.
a. ТЦА
*b. СІЗЗС
c. Психостимулятори
d. Нормотимічні засоби
e. Інгібітори МАО

13. Пацієнтка віком 28 років на третій день після пологів почала агресивно поводити себе у відділенні, відмовляється годувати дитину, стверджуючи що її дитина загинула, а медичний персонал зробив іграшку з тіла новонародженого і вставив туди спеціальні технології, щоб "іграшка" могла кричати та їсти. Який найімовірніший діагноз?
a. Сепсис
b. Післяпологова депресія
*c. Післяпологовий психоз
d. Гостра реакція на стрес
e. Сутінкове потьмарення свідомості

14. Здобувач закладу вищої освіти отримав на іспиті першу низьку оцінку та дійшов висновку, що йому не вдасться скласти успішно іспити з інших предметів. Визначте тип когнітивної помилки.
*a. Надмірне узагальнення
b. Наклеювання ярликів
c. Читання думок
d. Передбачення
e. Персоналізація

15. Який метод є найефективнішим для вирівнювання сезонних коливань настрою та запобігання зимовій депресії у лікуванні пацієнтів із сезонним афективним розладом?
a. Фармакотерапія з антидепресантами
b. Когнітивно-поведінкова терапія
c. Психодинамічна терапія
d. Групова підтримуюча терапія
*e. Світлотерапія

16. Наявність якої ознаки при розладах статевої ідентифікації потребує психотерапевтичної інтервенції?
a. Садомазохізму
b. Вуайеризму
*c. Гендерної дисфорії
d. Трансвестизму
e. Транссексуалізму

17. Укажіть психологічну травму, яка характеризує психологічний чи емоційний ефект, що відчувають люди, які мешкають поряд із тими, хто пережив травму.
a. Повторювана травма
b. Монотравма
*c. Інтергенераційна травма
d. Травма розвитку
e. Трансгенераційна травма

18. Яка психотерапія є першою лінією для інтеграції у життя та пошуку сенсу травматичного досвіду?
a. Травма-фокусована психотерапія
b. Когнітивно-реконструктивна пролонгована експозиція
c. Розповідна експозиційна терапія
d. Коротка еклектична психотерапія
*e. Наративна експозиційна терапія

19. Яку допомогу необхідно надати людині, що перебуває у стані гострої реакції на стрес?
a. Провести дебрифінг
b. Увести розчин діазепаму внутрішньом'язово
*c. Першу психологічну допомогу
d. Провести сеанс когнітивно-поведінкової терапії
e. Шпиталізувати до психіатричного стаціонару

20. Батьки звернулись на консультацію щодо своєї восьмирічної доньки. Дівчинка навчається у другому класі, з останнього року почала раптово викрикувати різні звуки або слова, які не стосуються контексту розмови, через певний час почалися посмикування, притискання плеча до голови та биття самої себе в різні ділянки тіла. Спочатку батьки думали, що це прояв дитячої грайливості, але такий стан стає все частішим і все більш неприємним для дитини. У школі стан погіршується, що заважає дівчинці комунікувати з однолітками та навчатися. Який найімовірніший діагноз?
*a. Синдром Туретта
b. Транзиторний тіковий розлад
c. Синдром дефіциту уваги та гіпереактивності
d. Тривалий вокальний тіковий розлад
e. Тривалий моторний тіковий розлад

21. Для якого виду порушень інтелектуальної діяльності людини характерне нерозуміння переносного змісту прислів'я?
a. Порушення сприйняття
*b. Порушення мислення
c. Порушення мовлення
d. Порушення уяви
e. Порушення пам’яті

22. Який метод ґрунтується на усвідомленні зв'язку між думками та почуттями, що в результаті спричиняють негативні емоції та незадовільну поведінку?
*a. Когнітивна реструктуризація
b. Транзактний аналіз
c. Ситуаційне управління
d. Поведінкова активація
e. Релаксація

23. Які чинники зменшують вплив травматичної події на людину?
a. Фізична перевтома
b. Сприйняття того, що сталося, як несправедливості
*c. Активна поведінка
d. Відсутність соціальної підтримки
e. Пасивність у прийнятті рішень

24. Укажіть короткочасне почуття повної спустошеності та байдужості, що виникає під дією раптових важких психічних травм.
*a. Емоційний параліч
b. Ейфорія
c. Апатія
d. Тривога
e. Емоційна лабільність

25. Жінці під час лікування тривожно-депресивного розладу був призначений гідазепам у дозі 20 мг/добу. Про можливе виникнення якої побічної дії лікарського засобу лікар мав обов’язково попередити пацієнтку?
a. Порушення тонусу кишківника
b. Проблеми з сечовипусканням
c. Перепади артеріального тиску
d. Порушення вітамінного обміну
*e. Зниження швидкості реакцій

26. Під час огляду пацієнта віком 32 роки було виявлено руховий розлад, зокрема втрату здатності ходити та стояти, попри відсутність органічних порушень. Для якої патології характерні такі рухові розлади?
a. Астезії
b. Асинергії
c. Атаксії
*d. Абазії
e. Апраксії

27. Укажіть, поєднання яких лікарських засобів використовують для лікування депресивного синдрому, обтяженого психотичною симптоматикою.
a. -
b. ТЦА та антихолінергічних засобів
*c. Антидепресантів та нейролептиків другого покоління
d. Нейролептиків першого та другого покоління
e. Антидепресантів першого та другого покоління

28. Вкажіть систему наукових знань і профілактичних заходів, спрямованих на збереження та зміцнення психічного здоров'я населення.
a. Психопрофілактика
b. Психодіагностика
c. Психотерапія
d. Психологія
*e. Психогігієна

29. Яка група препаратів буде найбільш доцільною для медикаментозного лікування посттравматичного стресового розладу?
a. Транквілізатори
b. Нейролептики
c. Психостимулятори
*d. Антидепресанти
e. Седативні засоби

30. Пацієнт віком 25 років, звернувся на консультацію до лікаря-психолога зі скаргами на постійний стрес на роботі та вдома. Він відчуває тривогу, постійну сонливість та порушення концентрації уваги. Пацієнт хоче знайти спосіб для керування стресом та поліпшення власного психічного стану. Який психотерапевтичний напрям буде ефективним у цій ситуації?
*a. Майндфулнес-орієнтована когнітивна терапія
b. Транзактний аналіз
c. Раціонально-емотивна терапія
d. Психодинамічна психотерапія
e. Гештальт-терапія

31. Батьки звернулися на консультацію щодо свого трирічного сина. Під час занять із батьками дитина часто вовтузиться на місці або встає зі стільчика і починає бігати по квартирі, легко відволікається на сторонні предмети чи явища, може не звертати увагу, коли до нього звертаються. У садочку виникають труднощі у комунікації з однолітками, під час розмови може піти, вихователів не слухає, під час "тихої години" не спить, грається і може будити своїх друзів. Укажіть попередній клінічний діагноз.
a. Олігофренія
b. Синдром дефіциту уваги без гіперактивності
*c. Синдром дефіциту уваги з гіперактивністю
d. Аутизм
e. Синдром гіперактивності без дефіциту уваги

32. Укажіть психогенні реакції, що виникають у зв'язку із соматичним захворюванням та належать до групи реактивних станів за Смулевичем.
a. Соматоформні реакції
b. Соматогенії
c. Ятрогенії
d. Неврози
*e. Нозогенії

33. Яка з нижченаведених шкал на визначення симптомів депресії заповнюється фахівцем, що має спеціальну підготовку в галузі психічного здоров'я?
a. HADS
b. PDQ-5
*c. Шкала Монтгомері-Асберга
d. PHQ-9
e. Шкала А.Бека

34. Виберіть твердження, що характеризує поведінку психотерапевта у гуманістичному підході.
a. Не розкриває свої переживання перед пацієнтом, має свої думки та емоції
b. Виступає для пацієнта у ролі слухача, який лише вислуховує і не коментує
c. Виступає для пацієнта у ролі експерта, наставника, який допомагає сформувати нові більш адаптивні патерни
*d. На позиції рівного з пацієнтом, у контакті з власним життєвим досвідом, є конгруентним, застосовує саморозкриття
e. Застосовує переконання, спростовує помилкові судження, вказуючи на їх неточність, займає директивну позицію

35. Через яку побічну дію психологічного дебрифінгу його не рекомендовано на початкових етапах терапії ПТСР та розладів адаптації?
a. Суїцидальну налаштованість
b. Сенсибілізацію
*c. Ретравматизацію
d. Соматизацію
e. Дезадаптацію

36. Укажіть один із розладів, що характеризується посиленням харчового потягу, проявляється у постійному нездоланному відчуттю голоду, ненажерливості та відсутності відчуття насичення.
*a. Булімія
b. Анорексія
c. Парабулія
d. Полідипсія
e. Гіпербулія

37. Яку екстрену фармакотерапію рекомендовано при панічних атаках?
a. Амітриптилін 2,0 мл в/в
*b. Пропранолол 20 мг сублінгвально
c. Кветіапін 25 мг per os
d. Пароксетин 20 мг per os
e. Корвалол 40 крапель per os

38. Укажіть форму психічного розладу, що проявляється у сутінковому затьмаренні свідомості, зовні впорядкованій поведінці та автоматичному здійсненні різних дій із подальшою амнезією.
a. Автоматичне підкорення
b. Обнубуляція
*c. Транс
d. Аменція
e. Пасивний негативізм

39. Який розділ загальної профілактики займається розробленням і впровадженням у практику заходів щодо запобігання психічним захворюванням, їх хронізації та заходів із реабілітації психічно хворих?
a. Психіатрія
*b. Психопрофілактика
c. Психотерапія
d. Психологічне консультування
e. Психогігієна

40. Які фундаментальні аспекти психотерапії ПТСР?
a. Когнітивна корекція автоматичних думок та переконань щодо себе та своєї поведінки
*b. Зниження тривоги та встановлення особистості
c. Підняття самовпевненості та самооцінки
d. Сприймання навколишнього середовища та себе в ньому
e. Відтворення індивідуальних та фізичних якостей

41. Пацієнт віком 23 роки скаржиться на свербіж і печіння шкіри, відчуття повзання та укусів "якихось паразитів". "Спочатку це було лише на лівому стегні ввечері та вночі, зараз майже постійно та розповсюджується не тільки на ноги, а й на все тіло". Відчуває неприємний запах від тіла, все це дуже виснажує. Який патологічний стан спостерігається у пацієнта?
a. Обсесивно-компульсивний синдром
b. Психогенний свербіж
c. Дисморфофобія
d. Нюхове марення
*e. Дерматозойне марення

42. Який метод психотерапії використовується для когнітивної реструктуризації сенсу та інтеграції травматичного досвіду в минуле з формуванням відчуття контролю над травмою?
*a. Коротка еклектична психотерапія
b. Когнітивно-реконструктивна пролонгована експозиція
c. Розповідна експозиційна терапія
d. Наративна експозиційна терапія
e. Травма-фокусована психотерапія

43. Який психотерапевтичний метод є найбільш ефективним для реабілітації людей, які пережили травматичні події, зокрема природні катастрофи або терористичні атаки, з урахуванням необхідності зменшення симптомів посттравматичного стресового розладу та підтримки повернення до нормального життя?
a. Групова підтримуюча терапія
b. Арт-терапія
c. Діалектична поведінкова терапія
*d. Експозиційна терапія
e. Нейропсихологічний тренінг

44. Пацієнтка віком 20 років скаржиться на підвищений рівень тривожності, порушення сну у вигляді безсоння, неможливість нормально поїсти, відчуття стороннього тіла в горлі. Два дні тому в сусідній будинок влучила блискавка, ніхто не постраждав, однак картина тодішньої ситуації не може "вийти з голови". Укажіть провідний регістр-синдром.
a. Шизофренічний
b. Психогенно-психотичний
c. Афективно-ендогенний
*d. Психогенно-невротичний
e. Особистісно-аномальний

45. Чоловік протягом трьох місяців отримує циталопрам 20 мг/добу з приводу лікування ПТСР та проходить ТФ-КПТ. У пацієнта зникли скарги, нормалізувався сон та настрій. Яка подальша тактика лікаря?
a. Поступова відміна психотерапії
b. Поступова відміна антидепресанта
*c. Продовження фармакотерапії до 12-ти місяців
d. Продовження фармакотерапії до 3-х місяців
e. Різка відміна антидепресанта

46. Які симптоми належать до фази резистентності синдрому емоційного вигорання?
a. Відчуття "загнаності до клітки", тривога та депресія
b. Емоційний дефіцит, психовегетативні та психосоматичні порушення
c. Емоційна відстороненість та особистісна відстороненість
*d. Редукція професійних обов'язків та емоційно-моральна дезадаптація
e. Переживання психотравмуючих подій, незадоволеність собою

47. Укажіть комплекс заходів, спрямованих на відновлення здоров'я, функціонального стану і працездатності організму та використання всіх можливостей для зниження впливу станів, що обмежують життєдіяльність або призводять до інвалідизації. Основною метою є забезпечення особам із обмеженнями життєдіяльності можливості досягнення оптимальної соціальної інтеграції.
*a. Реабілітація
b. Психологічна діагностика
c. Психотерапія
d. Психосоціальна підтримка
e. Психічна депривація

48. Жінка звернулася до сімейного лікаря зі скаргами на втому та безсоння, що час від часу то зникали, то з'являлися надовго. Сімейний лікар направив пацієнтку до лікаря-психіатра. У процесі діагностики з'ясувалося, що пацієнтка була учасницею бойових дій. Має кошмарні повтрювані сновидіння, флешбеки, уникнення схожих до травматичних подій обставин, віддалилася від своїх друзів, родини, майже не виходить із дому, має підвищену тривогу та панічні атаки. Встановлено діагноз: посттравматичний стресовий розлад. Яке лікування необхідно призначити пацієнтці?
a. Емоційно-фокусовану терапію
b. Гештальт-терапію
c. Психодинамічну психотерапію
d. Тілесно-орієнтовану психотерапію
*e. КТП або EMDR

49. Пацієнт віком 56 років скаржиться на постійний біль, через який "немає радості життя". Хворіє на діабетичну полінейропатію. За шкалою MADRS - 29 балів. Який антидепресант є препаратом вибору в цій клінічній ситуації?
a. Сертралін
b. Тразодон
c. Міртазапін
*d. Дулоксетин
e. Амітриптилін

50. Укажіть властивості особистості, для оцінки яких використовується опитувальник Спілбергера (STAI).
a. Алекситимія
*b. Особистісна та реактивна тривожність
c. Когнітивні порушення
d. Акцентуації характеру
e. Тривога та депресія

51. Які препарати потрібно призначити насамперед як доповнення до немедикаментозних методів лікування посттравматичного стресового розладу у випадках, коли спостерігається значне і короткотривале порушення сну?
a. Седативні на ніч щоденно
*b. Снодійні, переважно небензодіазепінові, коротким курсом
c. Снодійні, похідні бензодіазепіну, коротким курсом
d. Снодійні, переважно небензодіазепінові на постійній основі
e. Антидепресанти, до 14-ти днів

52. Укажіть визначення, що характеризує зміст когніцій в осіб із панічним розладом.
*a. Викривлена катастрофічна інтерпретація симптомів тривоги
b. Інтеріоризація негативної зовнішньої оцінки з її подальшою соматизацією
c. Перебільшення загрози та прогнозування високого ризику небажаного результату
d. Запобігання негативним ситуаціям, що можуть статися з людиною чи її близьким оточенням
e. Помилкове пояснення нешкідливих тілесних симптомів як проявів небезпечного захворювання

53. Яка основна побічна дія антипсихотиків першого покоління?
a. Стимулююча дія на психіку
*b. Екстрапірамідні розлади
c. Метаболічні порушення
d. Серотоніновий синдром
e. Когнітивні порушення

54. Пацієнту, який був тренером з акробатики, після отримання поранення ампутували одну ногу. Після протезування і відновлення функції ходіння він вирішив повернутися до попередньої професії, старанно працював над цим і здійснив свій намір. Який рівень компенсації дефекту спостерігається у пацієнта?
a. Низький рівень (пристосування до дефекту)
b. Гіперкомпенсація
c. Гіпокомпенсація
d. Середній рівень
*e. Високий рівень (активне подолання дефекту)

55. Ускладненням якого методу психотерапії гострого стресового розладу та ПТСР є повторна психологічна травматизація пацієнтів?
a. Когнітивно-поведінкової терапії
b. Аутотренінгу
c. Майндфулнес
*d. Раннього дебрифінгу
e. Прогресивної релаксації

56. Яка група антидепресантів є препаратами першої лінії для медикаментозного лікування посттравматичного стресового розладу?
*a. Селективні інгібітори зворотного захоплення серотоніну
b. Селективні інгібітори зворотного захоплення дофаміну і норадреналіну
c. Інгібітори моноамінооксидази
d. Селективні інгібітори зворотного захоплення норадреналіну
e. Трициклічні антидепресанти

57. Для якого захворювання характерний такий психопатологічний симптом, як псевдогалюцинації?
a. Невротичного розладу
*b. Шизофренії
c. Інтоксикаційного психозу
d. Інфекційного психозу
e. Реактивного психозу

58. Як називається комплекс заходів спрямований на попередження рецидивів та хронізації нервово-психічних захворювань і відновлення працездатності людини, що перенесла захворювання?
a. -
*b. Третинна психопрофілактика
c. Вторинна психопрофілактика
d. Первинна психопрофілактика
e. Екстрена психопрофілактика

59. Укажіть стан потьмарення свідомості, за якого спостерігається збереження усіх видів орієнтування та здатність здійснювати звичні дії, але ускладнюється розуміння поточної ситуації.
*a. Обнубіляція
b. Оглушення
c. Кома
d. Сопор
e. Абсанс

60. Пацієнтку віком 78 років шпиталізовано до лікарні у стані психоемоційного збудження. Зі слів родичів, жінка не впізнає членів своєї родини вже протягом 2-3 років, має сомнамбулізм, трапляються прояви дитячої поведінки, настрій змінюється декілька разів упродовж дня. У день шпиталізації взяла до рук ножа та почала погрожувати членам сім'ї, стверджуючи що вони грабіжники. Який найімовірніший діагноз?
a. Гостра реакція на стрес
b. Патологічний афект
c. Циклотомія
*d. Деменція
e. Шизофренія

61. Пацієнт намагається зменшити тривогу за допомогою виконання більш або менш складної стереотипної послідовності дій. Яка система захисних дій, згідно з психоаналітичною теорією, описана у наведеному прикладі?
a. Раціоналізація
b. Компенсація
*c. Ритуал
d. Часткова компромісна реакція
e. Аскетизм

62. До якого рівня психологічної допомоги на етапі комплексного реагування після гострої фази надзвичайної ситуації належить соціально-психологічний супровід?
*a. Другого
b. Третього
c. П’ятого
d. Першого
e. Четвертого

63. Пацієнта, лежачого із закритими очима на кушетці або сидячого у зручному кріслі, вводять у стан розслаблення. Після досягнення пацієнтом стану розслаблення йому пропонують уявити образи на задану психотерапевтом тему у відкритій формі. Уявляючи образи, пацієнт розповідає про свої переживання психотерапевту. Який метод психотерапії використано в цьому разі?
a. Психодинамічну психотерапію
b. Психодраму
c. Транзактний аналіз
*d. Кататимно-імагінативну психотерапію
e. Символдраму

64. Дівчинка віком 15 років демонструє впертість, відмовляється виконувати шкільні завдання, підтримувати дружні стосунки з однолітками та співпрацювати з учителем. Коли батьки та викладачі вказують на недоліки дівчинки, це викликає її надмірну агресію та конфлікти. Укажіть доцільний метод психотерапії у цій ситуації.
*a. Поведінкова психотерапія
b. Гештальт-терапія
c. Групова психотерапія
d. Психодинамічна психотерапія
e. Емоційно-фокусована психотерапія

65. Укажіть основні завдання психогігієни.
a. Попередження виникнення конкретних психічних розладів
b. -
*c. Формування та підтримка психічного здоров'я різних верств населення
d. Прогнозування можливих спадкових психічних захворювань
e. Попередження виникнення інвалідності при хронічних психічних захворюваннях

66. У чоловіка з тяжким перебігом COVID-19, на тлі високої температури та задишки, виникло видіння його покійної матері, яка ніби кликала його. Який найімовірніший психопатологічний розлад виник у пацієнта?
*a. Соматогенія
b. Соматизована психічна реакція
c. Нозогенія
d. Неврастенія
e. Психогенія

67. У пацієнтки віком 36 років виявлено симптоми компульсивного переїдання («заїдає стрес», багато їсть на самоті без відчуття насичення, потім відчуває сором за напад переїдання). Який метод психологічного впливу є особливо ефективним для цього розладу харчової поведінки?
a. Ділення продуктів на «корисні» та «шкідливі»
*b. Інтуїтивне харчування
c. Психоосвіта
d. Підрахунок калорій
e. Обмеження харчування

68. Лікар-психіатр складає індивідуальну психотерапевтичну програму для пацієнта з шизоафективним розладом. Який елемент програми є найпершим?
a. Тренінг соціальних навичок
*b. Психоосвіта
c. Поведінкова терапія
d. Арт-терапія
e. Когнітивний тренінг

69. Юнак віком 17 років скаржиться на підвищену тривожність, негативні емоції, підвищену втомлюваність, панічні атаки. Виберіть психотерапевтичний підхід для допомоги цьому пацієнтові.
a. Арт-терапія
b. Психоаналіз
c. Сугестія
*d. Тілесно-орієнтована психотерапія
e. Групова психотерапія

70. До якого типу ознак синдрому емоційного вигорання необхідно віднести зміни апетиту та ваги?
*a. Соматичних
b. Поведінкових
c. Інтелектуальних (когнітивних)
d. Емоційних
e. Соціальних

71. Робота медичного працівника, як правило, емоційно насичена та призводить до розвитку синдрому вигорання. Укажіть, що розуміють під "емоційним виснаженням" у контексті цього синдрому.
a. Зникнення емоційності
b. Розчарування результатами власної роботи
c. Негативне ставлення працівника до колег по роботі
d. Зниження емоційного тонусу
*e. Вичерпаність емоційних та фізичних ресурсів

72. Укажіть форму потьмарення свідомості з переважанням незв'язності мовлення, моторики та розгубленості.
a. Ганзеровський синдром
*b. Аментивний синдром
c. Пуерилізм
d. Псевдодеменція
e. Парафренний синдром

73. Скільки невдалих курсів лікування потрібно, щоб визначити терапевтично резистентну депресію?
a. 1 невдалий повний курс терапії
b. Понад 3 невдалих курси терапії
c. 3 послідовних курси терапії
d. ---
*e. 2 послідовних курси терапії

74. Укажіть твердження, що найбільш характерне для нервової анорексії.
*a. Прагнення до стрункості стає єдиним пріоритетом
b. Зазвичай присутня значна депресія
c. Блювання часто виникає пізніше в перебігу хвороби
d. Втрата ваги асоціюється з ескалацією гніву
e. Апетит спочатку не втрачається

75. Укажіть першу лінію індивідуальної психотерапії при гострому депресивному епізоді.
a. Психодинамічна терапія та емоційно-сфокусована терапія
*b. Когнітивно-поведінкова терапія (КПТ) та міжособистісна терапія
c. Система психотерапії когнітивно-поведінкового аналізу
d. Позитивна психотерапія
e. Когнітивно-поведінкова терапія + фармакотерапія

76. Яким основним типам медичних працівників загрожує синдром емоційного вигорання?
*a. Педантичному, демонстративному та емотивному
b. Демонстративному, гіпертимному та емотивному
c. Демонстративному, гіпертимному та збудливому
d. Педантичному, демонстративному та збудливому
e. Педантичному, гіпертимному та збудливому

77. Яка діагностична шкала є скрінінговою для генералізованого тривожного розладу?
a. Госпітальна шкала тривоги і депресії HADS
b. Шкала особистісної та реактивної тривожності Спілбергера-Ханіна
c. Шкала тривоги Гамільтона HAM-A
d. Шкала тривоги Кові
*e. Шкала тривоги GAD-7

78. Укажіть тривожний стан, за якого людина має постійний страх захворіти, нав'язливу думку про хворобу або дефект фізичних властивостей та надмірне занепокоєння своїм зовнішнім виглядом.
a. Дисморфофобія
*b. Іпохондрія
c. Алекситимія
d. Ятрогенія
e. Фрустрація

79. Укажіть психолога, який запропонував трансперсональну психотерапію та є засновником Міжнародної трансперсональної організації.
*a. Станіслав Гроф
b. Іпполіт Бернгейм
c. П'єр Жане
d. Зигмунд Фройд
e. Йозеф Брейєр

80. Який із нижченаведених лікарських засобів належить до групи антипсихотиків, та може використовуватися в малих дозах для лікування безсоння та генералізованої тривоги?
a. Міртазапін
b. Галоперидол
c. Вальпроат
d. Клозапін
*e. Кветіапін

81. Пацієнтка віком 58 років хворіє на ішемічну хворобу серця та цукровий діабет 2-го типу. У пацієнтки спостерігається надлишкова маса тіла, курить, працює бухгалтером, зарплата маленька, але допомагає матеріально дорослим дітям. Практично не відпочиває. Скаржиться на періодичний головний біль, поганий сон, дратівливість, слабкість. До лікування ставиться скептично. Оберіть метод та мету втручання на першому етапі.
a. Когнітивно-поведінкова терапія для змін способу життя
b. Аутотренінг для профілактики психічних розладів
c. Сімейна терапія для перерозподілу навантаження
*d. Мотиваційне інтерв’ю для формування ефективної прихильності
e. М’язова релаксація для зменшення дратівливості

82. У чоловiка віком 43 роки спостерігається стан психомоторного збудження: зазирає за двері і переконаний, що там знаходяться його приятелi. Говорить, що чує голоси знайомих та стороннiх людей, які сперечаються між собою щодо нього і вимагають його покарання, а інші захищають його. Повторює слова, якi нiбито почув iз-за стiни. Який патологічний стан виник у пацієнта?
a. Нав’язливi iдеї
b. Маячiння
*c. Гострий галюциноз
d. Вербальнi iлюзiї
e. Конфабуляцiї

83. Пацієнт віком 28 років, звернувся на консультацію, із висловленням агресивних тенденцій до свого партнера. Під час бесіди чоловік приглядається до погляду лікаря, на запитання уточнювального характеру відповідає: "Саме так, тільки такі ж розумні люди, як ми з Вами, можуть зрозуміти один одного". Принижує партнера, ставлячи його на друге місце, підносячи власну персону. Не сприймає критику, постійно очікує схвалення дій та думок. Який розлад особистості спостерігається у пацієнта?
*a. Нарцисичний
b. Емоційно-нестабільний
c. Шизоїдний
d. Дисоціальний
e. Тривожний

84. За спостереженнями одного з видатних сучасних психотерапевтів К. Роджерса, якщо людині дозволити без перешкод виразити свої негативні емоції, то поступово вони самі собою змінюються на позитивні. Як називається цей метод погашення конфлікту?
a. Принцип "емоційного заміщення"
b. Принцип "примусового вислуховування опонента"
c. Принцип "авторитетного третього"
d. Принцип "оголення агресії"
*e. Принцип "виходу почуттів"

85. Яка з нижченаведених методик застосовується в неврологічній практиці для диференційної діагностики ішемічних розладів, а також при інших ураженнях головного мозку первинного та вторинного генезу, коли є ризик розвитку деменції?
a. МОСА
b. MMSE
*c. Шкала Хачинського
d. Опитувальник нейроповедінкових симптомів
e. Клінічна рейтингова шкала деменції

86. Жінка віком 35 років звернулася до лікаря-психолога зі скаргами на пригнічений настрій, труднощі в соціалізації, відчуття втрати частини себе. Із анамнезу відомо, що симптоми спостерігаються протягом 8-ми місяців. Початок прояву симптомів пов'язує з трагічною смертю чоловіка. Який найімовірніший діагноз?
a. Розлад адаптації
b. ПТСР
c. Генералізований тривожний розлад
d. Нормальне горювання
*e. Розлад тривалого горя

87. Який психотерапевтичний підхід є найефективнішим для полегшення прийняття втрати та адаптації до нового способу життя у пацієнтів після ампутації кінцівки?
a. Майндфулнес та релаксаційні техніки
b. Психодинамічна терапія
c. Експозиційна терапія
d. Групова терапія для осіб із фізичними ушкодженнями
*e. Когнітивно-поведінкова терапія

88. Укажіть твердження, що характеризує редукцію особистісних досягнень.
a. Зникнення емоційності
b. Вичерпаність емоційних ресурсів
c. Зниження емоційного тонусу
d. Негативне ставлення працівника до колег по роботі
*e. Розчарування результатами власної роботи

89. Укажіть метод психотерапевтичної роботи, у якому учасники групи можуть відображати свої почуття, думки та конфлікти через розіграш сцен або ролей, що моделюють реальні або уявні ситуації.
*a. Психодрама
b. Раціонально-емотивна терапія
c. Транзактний аналіз
d. Символдрама
e. Екзистенційно-гуманістична психотерапія

90. На якій стадії психосексуального розвитку людини, згідно з психоаналітичною теорією З.Фройда, формується Супер-Его?
a. Латентній
b. Оральній
*c. Фалічній
d. Анальній
e. Генітальній

91. Для якого стану дисгармонійного характеру доведеним методом терапії є діалектично-поведінкова терапія?
a. Тривожно-депресивних розладів
*b. Межового розладу особистості
c. Вікових криз
d. Обсесивно-компульсивного розладу
e. Прокрастинації

92. Дівчину віком 18 років шпиталізовано до приймального відділення лікарні зі скаргами на запаморочення, головний біль і нудоту під час повітряної тривоги. Пацієнтка тривожна, тремтить, пітніє та важко дихає. В очікуванні лікаря почала скаржитися на відчуття поколювання у пальцях і навколо рота. Яку тактику потрібно використати першочергово?
*a. Застосувати дихальні техніки (подихати в паперовий мішок)
b. Призначити бензодіазепіни
c. Дати кисневу маску
d. Негайно ввести розчин глюкози
e. Зробити скринінг сечі на наркотики

93. Укажіть шкалу вимірювання інтелекту.
a. Шкала MMPI
b. Шкала Спілберга
c. Шкала Бека
d. Шкала Манії
*e. Шкала Векслера

94. Що насамперед передбачає медико-психологічний супровід пацієнта з тяжкою деменцією?
a. Когнітивний тренінг для пацієнта
b. Сімейну психотерапію (пацієнт та доглядальник)
c. Тренінг соціальних навичок для пацієнта
*d. Психологічну підтримку та психоосвіту доглядальника
e. Психологічну підтримку та психоосвіту пацієнта

95. Укажіть імовірні зміни в лабораторних показниках крові пацієнта з синдромом емоційного вигорання.
a. Зниження рівня серотоніну
b. Підвищення рівня дофаміну
c. Підвищення рівня кортизолу
d. Підвищення рівня адреналіну
*e. Зниження рівня кортизолу

96. Жінка амбулаторно впродовж шести тижнів отримує препарат есциталопрам для лікування депресивного епізоду. Після нервування на роботі у неї виникли симптоми тривоги, що турбує її більшу частину дня. Яка терапевтична тактика лікування пацієнтки?
a. Перейти на лікування іншим антидепресантом
b. Перейти на лікування антидепресантом іншої групи
*c. Додати до лікування бензодіазепіни не довше, ніж на 14 днів
d. Додати до лікування антигістамінні препарати
e. Додати до лікування антипсихотики

97. Через який час після перенесеної психотравмуючої події можна застосовувати травмофокусовані інтервенції?
*a. Не раніше ніж через 2 тижні після психотравмуючої події
b. Через 24 год після психотравмуючої події
c. У перші години після психотравмуючої події
d. Через 48 год після психотравмуючої події
e. Не раніше ніж через 2 місяці після психотравмуючої події

98. Яка стадія емоційного вигорання характеризується зниженням інтересу до роботи та потреби в спілкуванні, апатією, дратівливістю, почуттям виснаженості навіть після сну та вихідних?
a. П'ята
b. Четверта
c. Перша
d. Третя
*e. Друга

99. У психічному стані пацієнта виявлено знижений настрій, психомоторне гальмування, маячні й суїцидальні ідеї самозвинувачення та гріховності. Яку терапевтичну тактику доцільно застосувати?
a. Стаціонарне лікування комбінацією антидепресанта та транквілізатора
b. -
*c. Стаціонарне лікування комбінацією антидепресанта та антипсихотика другого покоління
d. Амбулаторне лікування комбінацією антидепресанта та антипсихотика
e. Стаціонарне лікування комбінацією антидепресанта та антипсихотика першого покоління

100. На вирішення яких завдань спрямована соціально-корекційна терапія?
*a. Будь-яких соціальних проблем, включаючи ті, що пов’язані з психічними захворюваннями
b. Будь-яких соціальних проблем, за винятком тих, що пов’язані з психічними захворюваннями
c. На лікування дисоціального розладу особистості (соціопатії)
d. На виправлення викривлених соціальних стереотипів та норм поведінки
e. На підкорення людини будь-яким нормам суспільства, включаючи не прийнятні для неї

101. Укажіть розлади пам'яті, коли людина має помилкові спогади, яких не було в цей час, але які були чи могли бути в минулому житті ("ілюзії пам'яті") .
*a. Псевдоремінісценції
b. Антероградна амнезія
c. Амнестичне дезорієнтування
d. Конфабуляції
e. Ретроградна амнезія

102. Пацієнтка скаржиться на ниючий м'язовий біль, нездатність розслабитися, постійне занепокоєння, що триває понад пів року. Стан погіршується через несподівані події, навіть приємні. У цьому разі виникає сухість у роті, прискорене серцебиття, пітливість. Установіть найімовірніший діагноз.
a. Панічний розлад
*b. Генералізований тривожний розлад
c. Гостра реакція на стрес
d. Специфічна фобія
e. Посттравматичний стресовий розлад

103. У контексті психотерапевтичної допомоги первинне інтерв'ю необхідне для збору інформації про пацієнта. Яка рекомендована тривалість першого інтерв'ю?
a. 30 хв
b. 15 хв
c. 90 хв
d. 20 хв
*e. 50 хв

104. Що із нижченаведеного належить до поведінкових технік поведінкової психотерапії?
a. Зважування плюсів і мінусів
b. Відволікання
c. Когнітивне викривлення
d. Аналіз "за" і "проти"
*e. Експеримент-відкриття

105. Пацієнтка три тижні тому під час пограбування отримала удар кулаком в обличчя. Сліди забоїв уже значно зменшилися, але жінка боїться виходити з дому через страх повторного нападу. Вона відчуває себе "на межі", легко лякається, легко може заплакати. Сон переривчастий, іноді повторюються нав'язливі сни про подальші напади. Установіть найбільш імовірний діагноз.
a. Панічний розлад з агорафобією
b. Специфічна фобія
*c. Гостра реакція на стрес
d. Генералізований тривожний розлад
e. Посттравматичний стресовий розлад

106. Яка тактика лікування вважається найбільш доречною для пацієнтів із ранніми ознаками шизофренії, особливо з урахуванням необхідності зменшення психозу та попередження подальшої прогресії захворювання?
a. Майндфулнес та релаксаційні техніки
b. Когнітивно-поведінкова терапія та тренінг соціальних навичок
c. Групова терапія та арт-терапія
d. Негайна фармакотерапія та психодинамічна терапія
*e. Фармакотерапія та підтримуюча психотерапія

107. Який антидепресант протипоказаний при епілепсії?
a. Вортіоксетин
b. Агомелатин
c. Моклобемід
*d. Бупропіон
e. Міртазапін

108. Який із нижченаведених методів є найефективнішим у відновленні когнітивних функцій та покращенні якості життя, включаючи пам'ять, увагу та розв'язування проблем у пацієнтів після перенесеного інсульту?
a. Арт-терапія
b. Гештальт-терапія
c. Медикаментозна терапія
d. Рефлексотерапія
*e. Нейропсихологічний тренінг

109. У військовослужбовця, який повернувся з зони активних бойових дій 2 місяці тому, діагностовано посттравматичний стресовий розлад. Який напрям психотерапевтичного лікування доцільно застосувати?
a. Екзистенціальну психотерапію
b. Гештальт-терапію
c. Клієнт-центровану психотерапію
d. Психоаналіз
*e. EMDR

110. Укажіть обов’язкову ознаку деліріозного затьмарення свідомості.
a. Афект здивування, розгубленість
b. Агресивно-захисна поведінка
c. Фантастичні сюжетні уявлення
d. Автоматичні рухи
*e. Істинні зорові галюцинації та ілюзії

111. Який тест із нижченаведених використовується для оцінки симптомів посттравматичного стресу?
*a. PCL-5
b. GAD-7
c. PHQ-9
d. MADRS
e. HADS

112. Чоловіку віком 45 років діагностовано депресію. Протягом останніх 10-ти років він бореться із залежністю від наркотиків і нещодавно зазнав значної втрати в особистому житті. Який імовірний тип супутньої патології може розвинутися в пацієнта?
a. Біполярний розлад
b. Розлад харчової поведінки
c. Шизофренія
*d. Розлад вживання психоактивних речовин
e. Тривожний розлад

113. Укажіть, до якої складової частини профілактики професійного вигорання належить твердження: "Використання методів медитації, візуалізації (з використанням образів улюбленого куточка природи)".
a. Психологічної
*b. Духовної
c. Медичної
d. Соціальної
e. Біологічної

114. Для якого синдрому характерна наявність несистематизованих маревних ідей різного змісту в поєднанні з галюцинаціями, псевдогалюцинаціями?
a. Паранояльного
b. Соматичного
*c. Параноїдного
d. Кандинського-Клерамбо
e. Парафренного

115. Який із нижченаведених напрямів психотерапії використовує рольові техніки та аналіз несвідомих механізмів захисту?
*a. Психодинамічна психотерапія
b. Поведінкова психотерапія
c. Гештальт-терапія
d. Сімейна психотерапія
e. Емоційно-фокусована психотерапія

116. Для оцінки ступеня тяжкості порушень яких психічних явищ використовується Коротке дослідження психічного стану (MMSE)?
a. Моторики
b. Емоцій та настрою
c. Відчуттів
*d. Когнітивних функцій
e. Інтелекту

117. До лікаря-психолога був направлений пацієнт для діагностики психопатологічних станів, психологічних феноменів та індивідуальних особливостей. Який метод отримання інформації про індивідуальні медико-психологічні якості особистості найдоцільніше використати у цьому разі?
a. Діагностичні тестові методи
b. Скринінгові методики
c. Проєктивні методики
*d. Клінічне інтерв'ю
e. Огляд

118. Укажіть одну з пізнавальних діяльностей людини, для дослідження якої використовують таблиці Шульте.
a. Мова
b. Мислення
*c. Увага
d. Пам'ять
e. Відчуття

119. Лікар в окулярах справляє на пацієнта краще враження, тому що асоціюється з вищими розумовими здібностями. Визначте цей тип когнітивної помилки.
a. Передбачення
b. Персоналізація
c. Читання думок
d. Надмірне узагальнення
*e. Наклеювання ярликів

120. Яка з нижченаведених психодіагностичних методик дозволяє оцінити пам'ять, організацію діяльності та конструктивний праксис?
a. C-SSRS
*b. Тест на малювання годинника
c. MOCA
d. CDR
e. CAPS

121. Укажіть лікаря-психіатра, який широко використовував у своїй практиці гіпноз та виділив основні його стадії.
a. Іван Павлов
b. Джеймс Бред
c. П’єр Жане
d. Іпполіт Бернгейм
*e. Жан-Мартен Шарко

122. Чоловік віком 35 років викликав екстрену (швидку) медичну допомогу через відчуття задухи, страх смерті та прискорене серцебиття. Мав думки, що помирає, стан не проходив упродовж 15-20 хв, потім нормалізувався. З анамнезу відомо: здоровий, хронічні соматичні захворювання відсутні. За результатами обстеження у лікаря-кардіолога патологій не виявлено. Проте ці епізоди повторювалися й надалі. Яку тактику доцільно застосувати у цьому разі?
*a. Направити до лікаря-психіатра
b. Направити до лікаря-гастроентеролога
c. Лікування у стаціонарі
d. Повторне обстеження в іншого лікаря-кардіолога
e. Направити до лікаря-невролога

123. Укажіть одне із завдань сімейної психотерапії.
*a. Збільшення відкритості комунікації
b. Зцілення від психосоматичних розладів
c. -
d. Відслідковування автоматичних негативних думок
e. Сприяння усвідомленню несвідомих тенденцій, потягів і конфліктів

124. Пацієнт із діагнозом: післяінсультна депресія, знаходиться на етапі підтримувальної терапії. Який вид психотерапії є найефективнішим у цьому разі?
a. Керована самодопомога
b. Поведінкова активація
c. Когнітивно-поведінкова терапія
*d. Когнітивна терапія на основі усвідомленості
e. Інтерперсональна терапія

125. Укажіть основну відмінність клінічного інтерв'ю від звичайного розпитування.
*a. Націлене не лише на скарги, але й на виявлення прихованих мотивів поведінки людини та надання їй допомоги
b. Передбачає можливість оцінювання індивідуально-психологічних особливостей пацієнта
c. Поєднує психодіагностичні процедури і безпосереднє обстеження
d. Передбачає емоційну підтримку та обговорення планів на майбутнє
e. Націлене лише на виявлення скарг пацієнта

126. Який тип методів найдоцільніше застосувати під час встановлення діагнозу шестирічній дитині з підозрою на депресивний або тривожний розлад?
a. Скринінгові
b. Генетико-моделюючі
*c. Проєктивні
d. Експериментальні
e. Анкетування

127. Якому віку, згідно з психоаналітичною теорією З.Фройда, відповідає латентна стадія психосексуального розвитку людини?
a. 3-5 років
b. 1-2 роки
c. 7-8 років
*d. 5-6 років
e. 2-3 роки

128. Пацієнт, у якого місяць тому діагностовано загострення епізоду шизофренії та якого шпиталізовано, виписується з відділення. Лікування призвело до значного покращення стану, він почуває себе задовільно, проте дізнався, що під час перебування на стаціонарному лікуванні його було звільнено з роботи, оскільки керівник дізнався про лікування в психіатричному закладі та був переконаний, що його підлеглий буде лякати персонал, клієнтів та провалить справи на роботі. Як можна оцінити переконання начальника пацієнта в розрізі подальшої реабілітації пацієнта?
a. Насильство
b. -
c. Ефективний менеджмент
*d. Стигматизація
e. Психо-соціальна підтримка

129. Укажіть стан, за якого спостерігається ослаблення емоцій, байдужість до свого становища та оточуючих, що іноді хворобливо переживається.
*a. Апатія
b. Гіпертимія
c. Емоційна лабільність
d. Морія
e. Гіпотимія

130. На що повинна бути спрямована психопрофілактика у професійній діяльності лікаря?
a. Попередження професійних конфліктних ситуацій із медичним персоналом
b. Попередження емоційного вигорання та конфліктних ситуацій у сімейному середовищі
c. Попередження конфліктних ситуацій у сімейному середовищі
*d. Попередження професійних та особистих криз, професійної деформації особистості й емоційного вигорання
e. Психотерапію емоційного вигорання та професійної деформації

131. Для якого синдрому характерний симптом ехолалії?
a. Маніакальний синдром
*b. Кататонічне збудження
c. Психоорганічний синдром
d. Іпохондричний синдром
e. Кататонічний ступор

132. Пацієнт віком 43 роки скаржиться на головний біль, тремор, перепади артеріального тиску, порушення сну, головокружіння, тривожність, напруження, подавлений настрій і зниження пам'яті. Попередньо проходив лікування протягом 8-ми місяців у туберкульозному диспансері. Під час патопсихологічного дослідження виявлено: когнітивна сфера - зниження короткотривалої та довготривалої пам’яті, нестійкість уваги, емоційно-вольова сфера - середній рівень реактивної та особистісної тривожності, депресивна симптоматика легкого ступеня, особистісна сфера - без особливостей акцентуації. Укажіть провідний регістр-синдром.
a. Психогенно-невротичний
b. Психогенно-психотичний
c. Ендогенно-органічний
*d. Екзогенно-органічний
e. Особистісно-аномальний

133. Визначте психогенно зумовлений субдепресивний розлад тривалістю 2 роки і більше, симптомами якого є: переважно сумний настрій, адинамія та астено-вегетативні прояви.
a. Реактивна депресія
*b. Дистимія
c. Рекурентна депресія
d. Ларвована депресія
e. Смуток породіллі

134. Яка з нижченаведених психодіагностичних шкал застосовується для діагностики безсоння?
a. MMPI
b. NSI
*c. PSQI
d. PCL-5
e. HADS

135. Яка патологія є протипоказанням до застосування Eye Movement Desensitization and Reprocessing (EMDR)?
a. Тривожний розлад
b. Обсесивно-компульсивний розлад
c. ПТСР
d. Депресія
*e. Відшарування сітківки ока

136. До лікаря-психолога направлена пацієнтка віком 28 років із підозрою на розлад особистості. Під час контакту жінка інертна, у комунікації не зацікавлена, часто відволікається, спостерігається її відстороненість. Відзначає, що має незначне коло соціальних контактів та майже не має хобі чи інтересів. Емоційно невиразна, у минулому не відзначає епізодів значного підвищеного або зниженого настрою. Який розлад особистості спостерігається у пацієнтки?
a. Дисоціальний
*b. Шизоїдний
c. Ананкастний
d. Тривожний
e. Залежної особистості

137. До якого типу ознак синдрому емоційного вигорання належить формальне виконання роботи?
a. Соматичних
b. Поведінкових
c. Соціальних
*d. Інтелектуальних (когнітивних)
e. Емоційних

138. Пацієнтка віком 22 роки звернулася на консультацію у зв'язку з раптовим посиленням сексуального потягу, від якого вона не може позбутися протягом доби, відсутністю оргазму. Мала стосунки з чоловіком, сексуальний контакт із яким був 1-2 рази на тиждень, однак протягом останніх 2-х тижнів змінила шість партнерів, кількість сексуальних контактів зросла до 1-2 на добу. Який найімовірніший діагноз?
a. Сатиріазис
*b. Німфоманія
c. Сексуальна аверсія
d. Диспареунія
e. Вагінізм

139. Укажіть симптом, що характеризується утрудненням або нездатністю людини точно оцінити чи описати власні почуття та здатністю відрізняти емоційні стани від тілесних відчуттів за P. Sifneos.
a. Ангедонія
*b. Алекситимія
c. Абулія
d. Гіпобулія
e. Апатія

140. Укажіть протипоказання до застосування когнітивно-поведінкової психотерапії.
*a. Психози в стадії загострення
b. Депресивний епізод
c. Панічний розлад
d. Генералізований тривожний розлад
e. Шизофренія

141. Укажіть найчастішу причину деліріозного синдрому (делірію).
a. Біполярний розлад
*b. Екзогенне ураження головного мозку
c. Істерія
d. Епілепсія
e. Шизофренія

142. Який вид терапії має найбільшу ефективність та доказовість щодо специфічної фобії?
a. Психодинамічна психотерапія
b. Систематична десенсибілізація
c. Групова когнітивно-поведінкова терапія (КПТ)
d. Когнітивно-поведінкова терапія (КПТ) + фармакотерапія
*e. Експозиційна терапія

143. Пацієнт скаржиться на знижений настрій, порушення сну, відсутність інтересу до діяльності, що раніше його цікавила. Такий стан триває близько 3-х тижнів і впливає на повсякденне функціонування. Під час подальшого опитування та діагностики встановлено діагноз: депресивний епізод легкого ступеня. Який метод лікування найдоцільніший у цьому разі?
a. Призначити дулоксетин у комбінації з амітриптиліном
b. Застосування пароксетину або флуоксетину
c. ---
*d. Когнітивно-поведінкова психотерапія
e. Розчин амітриптиліну в/м за схемою

144. Укажіть систему заходів, що буде першочерговим вибором для лікування гострого стресового розладу.
*a. Психокорекція
b. Психогігієна
c. Психофармакотерапія
d. Психопрофілактика
e. Психореабілітація

145. Укажіть патологічний стан, за якого відсутні безумовні рефлекси.
a. Ступор
*b. Кома
c. Оглушення
d. Сопор
e. Делірій

146. У якому разі в терапії великого депресивного епізоду застосовуються тимостабілізатори?
*a. За відсутності терапевтичного ефекту лікування антидепресантами впродовж 4-х тижнів
b. Лише в період ремісії
c. Під час лікування антидепресантами другого ряду
d. Під час амбулаторного лікування
e. За наявності виражених симптомів тривоги

147. У чоловіка діагностовано обсесивно-компульсивний розлад (ОКР). Пацієнт має високий вихідний рівень тривоги та супутню виражену депресію. Яку первинну тактику лікування потрібно застосувати?
a. Гештальт-терапію
*b. Фармакотерапію селективними інгібіторами зворотного захоплення серотоніну
c. Когнітивно-поведінкову психотерапію
d. Фармакотерапія нейролептиками
e. Тілесно-орієнтовану терапію

148. Визначте психотерапевтичні техніки, що характерні для психоаналітичного підходу.
a. Систематична десенсибілізація, імплозивна терапія, метод інструкцій, імітаційне навчання, рольовий тренінг
b. Персональне знаходження позиції, зміщення перспективи, метод знаходження сенсу, дерефлексія
c. Щоденник думок, аргументи "за" та "проти", сократівський діалог, переоцінка фактів
*d. Метод вільних асоціацій, тлумачення сновидінь, інтерпретація, аналіз опору, аналіз переносу
e. Рефлективна техніка, техніка повторів, парадоксальна інтенція, дерефлексія, концентрування уваги на почуттях

149. Як називається комплекс заходів, спрямований на максимально раннє виявлення початкових фаз нервово-психічних захворювань та їх своєчасне (раннє) активне лікування?
a. Первинна психопрофілактика
b. Психокорекція
c. Третинна психопрофілактика
*d. Вторинна психопрофілактика
e. -

150. Укажіть засновника нейролінгвістичного програмування (НЛП).
a. З. Фройд
b. Ф. Перлз
c. К. Роджерс
d. В. Сатир
*e. Р. Бендлер

