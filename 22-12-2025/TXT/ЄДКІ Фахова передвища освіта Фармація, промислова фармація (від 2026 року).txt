1. Пацієнту із сухим кашлем призначено бутамірат. Через кілька днів він звернувся зі скаргою на побічну дію. Який ефект найбільш імовірний?
a. Гіпертензія
b. Бронхоспазм
c. Брадикардія
d. Тахікардія
*e. Сонливість

2. Для профілактики кровотечі перед проведенням хірургічної операції лікар призначив пацієнту етамзилат. Укажіть, завдяки якій фармакологічній дії проявляється гемостатичний ефект препарату.
a. Запобіганню утворення факторів згортання крові
b. Гальмуванню тромбоутворення
*c. Прискоренню агрегації тромбоцитів
d. Стимуляції еритропоезу
e. Зниженню утворення тромбоксана

3. Під час виготовлення супозиторіїв асистент фармацевта приготував супозиторну масу з дерматолом і маслом какао, але вона виявилася крихкою. Укажіть речовину, яку необхідно додати для утворення пластичної маси.
a. Вазелін
b. Віск
c. Ланолін водний
d. Парафін
*e. Ланолін безводний

4. В аптеці відбулася переоцінка лікарських засобів. Укажіть документ, у якому будуть відображатися ці дані.
*a. Акт
b. Довідка
c. Касова книга
d. Зведений реєстр
e. Прибуткова накладна

5. Хімік-аналітик проводить кількісне визначення хлорамфеніколу (левоміцетину) в очних краплях. Який титрований розчин він повинен використати?
a. Церію сульфат
b. Натрію едетат
c. Натрію тіосульфат
*d. Натрію нітрит
e. Натрію гідроксид

6. Відвідувачка аптеки просить допомогти укомплектувати аптечку для подорожі ефективним антисептиком, який мав би бактерицидну, фунгіцидну та вірулоцидну дію і не викликав би подразнення тканин, для використання з метою обробки ран та опіків.
*a. Повідон йод
b. Лінімент бальзамічний за Вишневським
c. Перекис водню
d. Калію перманганат
e. Йоду розчин спиртовий

7. Укажіть препарат, що підвищує внутрішньоочний тиск і протипоказаний при глаукомі.
a. Галантаміну гідробромід
b. Фізіостигмін
c. Неостигмін
*d. Атропіну сульфат
e. Пілокарпіну гідрохлорид

8. Асистенту фармацевта в бухгалтерії аптеки видали під звіт кошти для придбання розхідного інвентаря. Який документ повинен оформити касир?
a. Прибутковий касовий ордер
b. Супровідну відомість
c. Грошовий чек
*d. Видатковий касовий ордер
e. Інвентаризаційну відомість

9. Аптечний заклад як будь-яке підприємство зобов'язаний проводити планову інвентаризацію майна, коштів та фінансових зобов'язань. У якому разі при колективній матеріальній відповідальності в аптеці проведення інвентаризації є обов'язковим?
a. За усним зверненням всіх членів колективу
b. За усним зверненням хоча б одного з членів колективу
c. При прийомі на роботу нового члена колективу
*d. При вибутті з колективу більше ніж половини його членів
e. У разі звільнення хоча б одного з членів колективу

10. Укажіть, за наявності якого діагнозу доцільно застосовувати препарати заліза.
*a. Гіпохромна анемія
b. Гемолітична анемія
c. Лейкопенія
d. Лімфоцитоз
e. Гіперхромна анемія

11. До аптеки звернулася жінка віком 65 років із приводу профілактики остеопорозу. Який вітамінний засіб разом із препаратами кальцію варто розглянути для запобігання розвитку остеопорозу?
a. Ретинол
b. Піридоксин
c. Токоферол
*d. Ергокальциферол
e. Рибофлавін

12. Який із вітамінів групи В використовують у схемах метаболічної терапії при ішемічній хворобі серця, серцевій недостатності, цукровому діабеті та невритах?
a. Ціанокобаламін
b. Ергокальциферол
*c. Тіамін
d. Піридоксин
e. Ретинол

13. До рецептурно-виробничого відділу аптеки надійшов рецепт на виготовлення 20-ти доз складного порошку з екстрактом беладони без вказівки про консистенцію. Яку кількість сухого екстракту потрібно взяти, якщо в рецепті прописано 0,01 г екстракту беладони на одну дозу порошку?
a. 4,0 г
*b. 0,4 г
c. 0,2 г
d. 0,1 г
e. 2,0 г

14. Онкохворому пацієнту виписано рецепт на лікарський засіб для лікування основного захворювання. Укажіть розмір відшкодування вартості препарату за рахунок державних коштів.
a. 0%
*b. 100%
c. 25%
d. 50%
e. 10%

15. Однією з діагностичних ознак солодки коренів є характерний солодкий смак. Які біоактивно активні речовини зумовлюють цей смак?
a. Флавоноїди
b. Амінокислоти
c. Полісахариди
d. Кумарини
*e. Сапоніни

16. Асистент фармацевта отримав рецепт на виготовлення настою квітів ромашки із вказівкою "Cito". Укажіть, протягом якого часу потрібно нагрівати настій на киплячій водяній бані у цьому разі.
*a. 25 хв
b. 10 хв
c. 45 хв
d. 30 хв
e. 15 хв

17. Одним зі шляхів створення нових та удосконалення вже існуючих лікарських засобів є комбінування кількох діючих речовин, дія яких спрямована на розв'язання однієї проблеми на різних етапах або різними механізмами. Із якою метою клавуланову кислоту комбінують із амоксициліном?
*a. Пригнічення мікробних beta-лактамаз
b. Полегшення проникнення діючої речовини в мікробну клітину
c. Покращення всмоктування антибіотика у травному тракті
d. Застосування при інфекціях, викликаних бактеріями та найпростішими
e. Захисту слизової оболонки шлунка

18. Сироп солодки використовують як відхаркувальний та протизапальний засіб для полегшення відходження мокротиння. Які біологічно активні речовини визначають фармакологічну дію цього лікарського засобу?
a. Антраценпохідні алізаринового ряду
b. Стероїдні сапоніни
c. Алкалоїди ізохінолінового ряду
d. Фурокумарини
*e. Тритерпенові сапоніни

19. За електронним рецептом з аптеки було відпущено 30 таблеток амлодипіну по 5 мг (лікарський засіб підлягає реімбурсації). Який термін зберігання такого рецепта в інформаційно-комунікаційній системі?
a. 5 місяців
b. 2 роки
*c. 3 роки
d. 6 місяців
e. 1 місяць

20. Пацієнт хворіє на кандидомікоз, що розвинувся внаслідок тривалого лікування антибіотиками групи тетрациклінів. Який препарат буде ефективним у цьому разі?
a. Римантадин
b. Хлорамфенікол
*c. Ністатин
d. Метронідазол
e. Альбендазол

21. У відділ кадрів аптеки звернувся асистент фармацевта, що має стаж роботи одинадцять років, шість із яких не працював за спеціальністю, з проханням прийняти його на вакантну посаду. Чи оформить підприємство трудові відносини з цим кандидатом?
a. Не може бути прийнятий у жодному разі
b. Після проходження інтернатури
*c. Після проходження перепідготовки
d. Після випробувального терміну
e. Може бути прийнятий на вакантну посаду

22. У дворічної дитини після перенесеного грипу розвинувся гострий отит. Фармацевт запропонував комбінований безрецептурний препарат для місцевого застосування, який має знеболювальний та протизапальний ефекти. Укажіть компонент цього лікарського засобу, що забезпечує місцевоанестезувальну дію.
a. Феназон
*b. Лідокаїн
c. Метамізол
d. Ксилометазолін
e. Німесулід

23. Під час приготування рідких лікарських форм асистент фармацевта використовує концентровані розчини лікарських речовин. Яка концентрація 10 мл розчину кальцію хлориду відповідає 5,0 сухої речовини?
a. 25%
*b. 50%
c. 5%
d. 2%
e. 20%

24. Відпуск лікарських засобів та медичних виробів, що підлягають реімбурсації, здійснюється в аптечних закладах на підставі договорів з НСЗУ. Які аптеки можуть здійснювати такого виду відпуск лікарських засобів пацієнту?
a. Лише аптеки, які розташовані поблизу від медичного закладу пацієнта
b. Аптеки, які уклали договори з НСЗУ, лише в межах певного регіону
c. Будь-які аптеки, незалежно від того, чи укладено договір із НСЗУ
d. Лише аптеки, які розташовані в містах обласного підпорядкування
*e. Аптеки, які уклали договори з НСЗУ, незалежно від місця проживання чи перебування пацієнта

25. На аналіз надійшли тонкі листки із загостреною верхівкою й асиметричною основою. Пластинка хвиляста, жилкування перисте. У хімічному складі сировини виявлено сенозиди, флавоноїди та смолисті речовини. Укажіть рослинне джерело цієї сировини.
a. Кріп запашний
b. Кропива собача
c. Конвалія звичайна
d. Кульбаба лікарська
*e. Касія гостролиста

26. Укажіть лікарську рослинну сировину, яка містить філохінон, має гемостатичну дію і може бути використана як кровоспинний засіб під час внутрішньої кровотечі.
a. Споришу трава
b. Череди трава
c. Фіалки трава
d. Чистотілу трава
*e. Грициків трава

27. Яким чином фармацевту необхідно додати настойку м'яти перцевої до рідкої лікарської форми?
a. Першою, збовтавши
b. В останню чергу, збовтавши
c. Змішати з подвійною кількістю мікстури, в останню чергу, частинами, збовтавши
*d. Змішати з рівною кількістю мікстури, в останню чергу, частинами, збовтавши
e. Змішати з водою очищеною, в останню чергу, частинами, збовтавши

28. Укажіть із нижченаведеного варіант, у якому всі три активні фармацевтичні інгредієнти кількісно визначаються методом прямого йодометричного титрування згідно з вимогами ДФУ.
a. Натрію саліцилат, метамізол натрій, хлористоводнева кислота
b. Натрію тетраборат, метамізол натрій, глутамінова кислота
c. Натрію тіосульфат, глюкоза безводна, бензоат натрію
*d. Натрію тіосульфат, метамізол натрій, аскорбінова кислота
e. Натрію тіосульфат, сульфацетамід натрію, аскорбінова кислота

29. Одним із експрес-методів кількісного визначення вмісту лікарських речовин є рефрактометрія. Укажіть значення показника заломлення води очищеної, що використовують для калібрування приладу.
*a. 1,333
b. 1,311
c. 1,344
d. 1,322
e. 1,355

30. Асистент фармацевта готує складний дозований порошок, який містить 1,0 г камфори. Яку кількість крапель 95%-го спирту етилового необхідно додати для кращого подрібнення камфори?
a. 15
b. 20
c. 5
*d. 10
e. 30

31. Ацетилсаліцилова кислота - лікарський засіб органічної будови, що містить бензольне ядро. До якого класу сполук належить цей препарат?
*a. Ароматичних
b. Ациклічних
c. Неорганічних
d. Аліциклічних
e. Гетероциклічних

32. Для посилення терапевтичного ефекту, скорочення терміну лікування та запобігання ускладненням застосовують різні комбінації лікарських засобів. Який вид взаємодії виникає під час комбінації препаратів, коли ефект дорівнює сумі ефектів кожного з компонентів?
a. Фізіологічний антагонізм
b. Фізичний антагонізм
*c. Синергізм за типом підсумовування
d. Синергізм за типом потенціювання
e. Хімічний антагонізм

33. Які рецептурні бланки використовують у разі виписування психотропних лікарських засобів у суміші з індиферентними речовинами за повну вартість у паперовому вигляді?
a. Відпускається без рецепта
*b. Ф-3
c. Ф-1 у двох екземплярах
d. Ф-1 і Ф-3
e. Ф-1

34. Товариство з обмеженою відповідальністю відкриває нову аптеку та повинне забезпечити своєчасне надходження готівки на банківський рахунок. Яка організація встановлює терміни здавання та ліміт залишку готівки в касі?
*a. Підприємство самостійно
b. Національний банк України
c. Державна податкова служба
d. Територіальна Держлікслужба
e. Банк, у якому відкритий поточний рахунок підприємства

35. Із метою лікування артеріальної гіпертензії пацієнту призначено засіб, що блокує надходження йонів кальцію до серцевого м'яза та гладких м'язів судин. Укажіть із нижченаведеного цей лікарський засіб.
a. Празозин
b. Еналаприл
c. Бісопролол
d. Клонідин
*e. Ніфедипін

36. Лікарські засоби класифікують залежно від наявності в їхній структурі молекули функціональних груп. Який препарат належить до аліфатичних амінокислот?
a. Ацетилсаліцилова кислота
b. Бензойна кислота
c. Саліцилова кислота
*d. Глутамінова кислота
e. Метамізол натрію

37. Яким методом, згідно з вимогами ДФУ, проводять кількісне визначення біологічно активних речовин в евкаліпту прутовидного листі?
a. ВЕРХ
b. Спектрофотометрія
c. Титриметрія
*d. Перегонка з водяною парою
e. Гравіметрія

38. Який лікарський засіб, що належить до антагоністів опіатних рецепторів, можна відпустити без рецепта з аптеки в кількості 2 мг на один відпуск?
a. Буторфанол
b. Бупренорфін
*c. Налоксон
d. Налмефен
e. Налбуфін

39. Який індикатор використовують під час виконання кількісного визначення кислоти борної методом прямої алкаліметрії?
a. Ксиленоловий оранжевий
b. Метиленовий синій
c. Метиловий оранжевий
d. Протравний чорний
*e. Фенолфталеїн

40. Приміщення та устаткування аптеки повинні відповідати вимогам санітарно-протиепідемічного режиму аптечних закладів. Як часто підлягають вологому прибиранню із застосуванням дезінфекційних засобів стіни і двері аптеки?
a. Не рідше одного разу на зміну
b. Не рідше одного разу на місяць
*c. Не рідше одного разу на тиждень
d. Не рідше одного разу шість місяців
e. Не рідше одного разу на добу

41. Які дії здійснюються з товарно-матеріальними цінностями перед початком планової інвентаризації в аптеці?
a. Перевіряються на відповідність стандартам якості
b. Передаються на відповідальне зберігання
*c. Групуються, розсортовуються та розкладаються за назвами
d. Упаковуються для перевезення
e. Оцінюються за ринковою вартістю

42. Фахівець фармацевтичної лабораторії проводить експрес-аналіз відхаркувальної мікстури, що містить натрію бензоат. Який із нижченаведених реактивів утворює з натрію бензоатом блідо-жовтий осад?
a. Кислота хлористоводнева
*b. Заліза (ІІІ) хлорид
c. Кислота метоксифенілоцтова
d. Магнію сульфат
e. Калію гексагідроксостибіат (V)

43. В аптеці тимчасово відсутня настойка женьшеню, що застосовується як тонізуючий та адаптогенний засіб. Препарати з якої лікарської рослинної сировини аналогічної дії можна запропонувати відвідувачу?
a. Підбілу звичайного листя
b. Смородини чорної плоди
c. Цмину піскового квітки
*d. Родіоли рожевої корені
e. Кропиви собачої трава

44. На аналіз надійшла лікарська рослинна сировина Frangula alnus. Який реактив потрібно вибрати для ідентифікації похідних антрацену?
a. 1%-ий розчин желатини
b. 1%-ий розчин хлоридної кислоти
c. 10%-ий розчин заліза (III) сульфату
d. 5%-ий розчин натрію нітропрусиду
*e. 5%-ий розчин натрію гідроксиду

45. У дитини садна на колінах і капілярна кровотеча після падіння. Мати звернулася до аптеки з проханням порекомендувати антисептик для первинної обробки рани. Який лікарський засіб, що має антисептичну, кровоспинну дію та сприяє механічному очищенню рани, доцільно запропонувати в цій ситуації?
*a. Водню пероксид
b. Діамантовий зелений
c. Декаметоксин
d. Повідон йод
e. Нітрофурал

46. Фармацевт повідомив асистента фармацевта, що лікарський засіб, який потрібний для виготовлення мазі, зберігається в шафі для пахучих і летких речовин. Укажіть, яку субстанцію шукає асистент.
a. Сульфаніламід
*b. Камфору
c. Кислоту борну
d. Цинку оксид
e. Хлорамфенікол

47. Як називається етап фармакокінетики, під час якого ліпофільні лікарські засоби перетворюються в печінці на водорозчинні метаболіти для подальшого виведення?
a. Розподіл
b. Абсорбція
*c. Біотрансформація
d. Екскреція
e. Кумуляція

48. На фармацевтичне підприємство надійшла сировина хвоща трава. Вміст якої діючої речовини визначають відповідно до вимог Державної Фармакопеї України?
a. Алкалоїдів
b. Полісахаридів
c. Танінів
d. Ефірних олій
*e. Флавоноїдів

49. Фармацевт, готуючи порошок, використав лікарську речовину з шафи "Venena". Якого кольору повинні бути написи на штангласах із субстанціями цієї категорії?
a. Білого кольору на червоному тлі
b. Червоного кольору на чорному тлі
c. Червоного кольору на білому тлі
*d. Білого кольору на чорному тлі
e. Чорного кольору на білому тлі

50. Укажіть лікарський засіб, що може застосовуватися для тривалого симптоматичного лікування запалення та болю в суглобах при ревматоїдному артриті та є інгібітором переважно циклооксигенази-2, у зв'язку з чим викликає менше небажаних впливів на травний канал, порівняно з іншими нестероїдними протизапальними засобами.
a. Ацетилсаліцилова кислота
b. Ібупрофен
c. Індометацин
*d. Мелоксикам
e. Диклофенак

51. Аптека має ліцензію на право провадження господарської діяльності з придбання, зберігання та відпуску прекурсорів списку №2. Яка максимальна кількість калію перманганату може бути відпущена пацієнту з аптеки в споживчій упаковці без рецепта?
a. 6,0-8,0 г
*b. 3,0-5,0 г
c. 1,0-2,0 г
d. 2,0-4,0 г
e. 4,0-6,0 г

52. У рослинах яких родин найчастіше зустрічаються антраглікозиди?
a. Товстолисті, вересові
b. Соснові, ясноткові
c. Селерові, аралієві
d. Айстрові, вахтові
*e. Гречкові, крушинові

53. Кількісне визначення прокаїну гідрохлориду проводять методом нітритометрії. Яка частина молекули препарату зумовлює можливість його проведення?
a. Бензольне кільце
*b. Первинна ароматична аміногрупа
c. Хлористоводнева кислота, зв'язана з основою препарату
d. Диетиламіноетил
e. Складноефірне угрупування

54. Однорічна трав'яниста рослина становить заввишки 0,7-1,5 м і має стебло, розгалужене в його верхній частині. Листки чергові, сидячі, вузьколанцетні або лінійні. Квітки правильні, двостатеві, небесно-сині або фіолетові, на квітконіжках, зібрані на верхівці стебла в розлогі щиткоподібні суцвіття. Плід - яйцеподібна або куляста розтріскана коробочка з численним дрібним блискучим насінням. Укажіть цю лікарську рослину.
*a. Льон звичайний
b. Пижмо звичайне
c. Ромашка лікарська
d. Звіробій плямистий
e. Нагідки лікарські

55. Чоловік віком 42 роки із симптомами сезонного алергічного риніту звернувся до аптеки з метою придбання антигістамінного засобу для системного застосування, що не викликає сонливості. Укажіть лікарські засоби, що можуть застосуватися при полінозах протягом усього періоду контакту з алергенами.
a. Дифенгідрамін, дименгідринат
b. Дексаметазон, беклометазон
c. Ксилометазолін, тетразолін
d. Бромгексин, амброксол
*e. Лоратадин, дезлоратадин

56. Інвентаризація каси - це спосіб контролю за збереженням грошових коштів в аптечних закладах. Як часто проводиться планова інвентаризація каси на підприємствах?
*a. Один раз на квартал
b. Один раз на півріччя
c. Один раз на два місяці
d. Один раз на місяць
e. Один раз на рік

57. Стандарт GDP є обов'язковим елементом системи забезпечення якості лікарських засобів. Діяльності якого суб'єкта господарювання він стосується?
a. Аптечного пункту
*b. Аптечного складу
c. Аптеки в структурі лікувально-профілактичного закладу
d. Мобільного аптечного пункту
e. Аптеки

58. Для кількісного визначення калію йодиду як титрант використовують розчин срібла нітрату, як індикатор - еозинат натрію. Укажіть назву цього титриметричного методу.
a. Нітритометрія
b. Ацидиметрія
c. Комплексонометрія
*d. Аргентометрія
e. Алкаліметрія

59. Для ідентифікації неорганічного лікарського засобу проводять якісні реакції. Який лікарський засіб можна виявити за допомогою такого набору реактивів: хлористоводнева кислота, срібла нітрат, заліза (III) хлорид і калію піроантимонат?
a. Кислота борна
*b. Натрію тіосульфат
c. Кальцію хлорид
d. Магнію сульфат
e. Калію бромід

60. До лабораторії на аналіз надійшов розчин натрію тіосульфату. Хімік-аналітик провів якісну реакцію, у результаті якої утворився білий кристалічний осад. Який реактив використав спеціаліст?
a. Заліза хлорид
*b. Калію піроантимонат
c. Кислоту хлористоводневу
d. Натрію гідроксид
e. Срібла нітрат

61. Асистент фармацевта готує супозиторії методом ручного формування. Укажіть температурний режим зберігання цієї лікарської форми згідно з вимогами ДФУ.
*a. 8-15^оC
b. Не вище 20^оC
c. 2-8^оC
d. Не вище 25^оC
e. Не вище 5^оC

62. До аптеки звернувся відвідувач із проханням пояснити значення поняття "ОТС-препарат". Що повинен відповісти фармацевт?
a. Психотропний препарат
b. Наркотичний препарат
c. Лікарський засіб, що належить до переліку барвних речовин
*d. Препарат, що відпускається без рецепта лікаря
e. Рецептурний лікарський засіб

63. Під час перевірки серій лікарського засобу (ЛЗ), що підлягає державному контролю за розпорядженням Держлікслужби, уповноважена особа аптечного складу виявила такий ЛЗ. Яким внутрішнім документом керується уповноважена особа під час здійснення заходів щодо вилучення цього ЛЗ з обігу?
a. Розпорядженням керівника підприємства
b. Положенням про аптечний склад
*c. Планом термінових дій
d. Посадовою інструкцією
e. Наказом завідувача аптечного складу

64. У сільській місцевості роздрібна торгівля лікарськими засобами здійснюється через мобільний аптечний пункт, оскільки стаціонарна аптека та аптечний пункт відсутні. Скільки працівників має бути у штаті мобільного аптечного пункту, через який провадиться господарська діяльність із роздрібної торгівлі лікарськими засобами?
a. Лише один фармацевтичний працівник
b. Лише завідувач мобільного аптечного пункту
c. Один водій, один фармацевтичний працівник та завідувач мобільного аптечного пункту
*d. Один водій та не менше як один фармацевтичний працівник
e. Лише один водій

65. Укажіть лікарську рослинну сировину, що є джерелом слизу та використовується як обволікаючий та пом'якшувальний засіб.
a. Leonuri cardiacaea herba
*b. Althaeae radices
c. Belladonnae radices
d. Berberidis fructus
e. Serpylli herba

66. Основними біологічно активними речовинами глоду плодів є флавоноїди. Яку фармакологічну дію вони зумовлюють?
a. Послаблювальну і заспокійливу
b. Сечогінну і кровоспинну
c. Спазмолітичну і протизапальну
d. Тонізуючу і протисудомну
*e. Гіпотензивну і седативну

67. Який лікарський засіб пригнічує активність фібринолізу та застосовується для зупинки кровотеч, зумовлених підвищеним фібринолізом (під час будь-яких операцій, тромбоцитопенії та ін.)?
a. Варфарин
b. Фенілін
c. Етамзилат
d. Гепарин
*e. Транексамова кислота

68. На аптечний склад надійшла лікарська рослинна сировина (ЛРС): стебла прості або малогіллясті, довжиною до 35 см. Листки почергові, пальчасто-розсічені на 5 часток, частки листків лінійні, загострені. Колір стебел і листків зелений. Квітки поодинокі на верхівці стебел, золотисто-жовті, вільнопелюсткові. Плід збірний, овальний, складається з численних сухих горішків. Запах слабкий. Смак не визначається. Укажіть рослинне джерело цієї ЛРС.
a. Наперстянка пурпурова
b. Ромашка лікарська
*c. Горицвіт весняний
d. Нагідки лікарські
e. Конвалія звичайна

69. Асистент фармацевта готує мазь за прописом: Anaesthesini 1,0 Vaselini 9,0 M. f. unq. D) S. Змащувати уражені ділянки шкіри. Укажіть раціональний спосіб уведення речовини в основу.
a. Анестезин змішують з 9,0 г розтопленого вазеліну
b. Анестезин змішують з 0,5 г вазелінової олії
c. Анестезин змішують з 1,0 г вазелінової олії
*d. Анестезин змішують з 1,0 г розтопленого вазеліну
e. Анестезин змішують з 0,5 г розтопленого вазеліну

70. Пацієнту виписаний комбінований лікарський засіб (ЛЗ), що містить психотропну речовину. В оригінальній упаковці кількість цього засобу перевищує його гранично допустиму норму. Яку кількість такого ЛЗ можна відпустити пацієнту на один рецепт?
a. Одну упаковку ЛЗ, але не більше 30 таблеток
b. Одну упаковку ЛЗ, але не більше 40 таблеток
c. Одну упаковку ЛЗ, але не більше 20 таблеток
d. Одну упаковку ЛЗ, але не більше 10 таблеток
*e. Одну упаковку ЛЗ, але не більше 50 таблеток

71. Пацієнт із діагнозом: фолікулярний тонзиліт, приймає амоксицилін. На тлі лікування виникли бронхоспазм, набряк губ і висип на шкірі. Укажіть, як називається такий прояв негативної дії ліків на організм.
a. Матеріальна кумуляція
b. Синдром відміни
*c. Медикаментозна алергія
d. Функціональна кумуляція
e. Лікарська залежність

72. Для ідентифікації крушини кори нанесли краплю 10%-го розчину лугу, з'явилося вишнево-червоне забарвлення. Наявність яких біологічно активних речовин виявили за допомогою цієї реакції?
a. Стероїдних сапонінів
b. Ефірних олій
c. Алкалоїдів
*d. Антраценпохідних
e. Серцевих глікозидів

73. В аптечних закладах лікарські засоби відпускають за рецептом лікаря або без нього. Яка з нижченаведених фармакотерапевтичних вимог дозволяє зарахувати препарат до категорії безрецептурних?
a. Новий на фармацевтичному ринку і має обмежений досвід використання на практиці
b. При застосуванні може розвинутися звикання
c. Впливає на психічні процеси в центральній нервовій системі людини
d. Містить речовини, активність і побічні дії яких вимагають додаткових досліджень
*e. Не завдає прямої або непрямої шкоди здоров'ю

74. До аптечного закладу звернувся пацієнт із проханням відпустити йому за повну вартість по електронному рецепту доксициклін у таблетках по 100 мг №10. Укажіть термін дії цього рецепта.
a. 30 календарних днів
*b. 90 календарних днів
c. 20 календарних днів
d. 10 календарних днів
e. 50 календарних днів

75. Для ідентифікації розчину глюкози для ін'єкцій згідно з вимогами ДФУ вимірюють кут оптичного обертання. Який фізико-хімічний метод при цьому застосовується?
a. Спектроскопія ядерного магнітного резонансу
b. Рефрактометрiя
c. Тонкошарова хроматографiя
d. Iнфрачервона спектроскопiя
*e. Поляриметрія

76. Фармацевт відпустив за повну вартість комбінований лікарський засіб, що містить псевдоефедрин, який був виписаний на паперовому рецептурному бланку форми №1 (ф-1). Протягом якого терміну цей рецепт повинен зберігатися в аптечному закладі?
*a. Один рік, без урахування поточного
b. Тридцять днів
c. Три роки, без урахування поточного
d. Десять днів
e. П'ять років, без урахування поточного

77. Укажіть характерні мікроскопічні ознаки анатомічної будови листя м'яти перцевої.
*a. Округлі залозки з радіально розташованими клітинами
b. Волоски з грубобородавчастою поверхнею
c. Довгасто-овальні клітини з кристалічним піском
d. Поодинокі кристали оксалату кальцію
e. Друзи оксалату кальцію

78. У пацієнта сухий надсадний кашель як залишкове явище після нещодавно перенесеного ГРВІ. Який лікарський засіб показаний при сухому кашлі?
a. Мукалтин
b. Амброксол
*c. Бутамірат
d. Ацетилцистеїн
e. Бромгексин

79. Однією з функцій фармацевтичного аналізу є встановлення доброякісності лікарських засобів. Укажіть домішку, для визначення граничного вмісту якої у воді очищеній фармацевт-аналітик застосовує метод комплексонометрії.
a. Сульфати
*b. Лужноземельні метали
c. Хлориди
d. Нітрати
e. Речовини, що окиснюються

80. Лікарський засіб застосовується, як замісна терапія при гіпотиреозі та після часткового видалення щитоподібної залози. Препарат стимулює процеси росту та розвитку, обмін білків, жирів і вуглеводів, збільшує потребу тканин у кисні. Укажіть цей лікарський засіб.
a. Калію йодид
b. Пропілтіоурацил
c. Селен
*d. Левотироксин натрію
e. Тіамазол

81. До аптеки звернувся пацієнт із проханням відпустити йому нижченаведені лікарські засоби. Який із цих препаратів фармацевт може відпустити без рецепта лікаря?
a. Кетамін, 5%-ий розчин для ін'єкцій, по 2 мл №10
b. Метамізол натрію, 50%-ий розчин для ін'єкцій, по 2 мл №10
c. Феназепам, таблетки 2,5 мг №10
d. Натрію хлорид, 0,9%-ий розчин, 200 мл у флаконі для інфузій
*e. Перекис водню, розчин для зовнішнього застосування 3%, 40 мл

82. Під час приготування суспензій із гідрофільними речовинами використовують прийом скаламучування. Для якої речовини з нижченаведених доцільно використовувати цей метод?
a. Сульфадимезину
b. Білої глини
*c. Вісмуту нітрату основного
d. Фенілсаліцилат
e. Ксероформу

83. На етикетці екстемпорального лікарського засобу фармацевт зазначив "Зберігати при кімнатній температурі". Який температурний режим відповідає цій вимозі?
*a. 15-25^оC
b. Нижче 0^оC
c. 2-8^оC
d. 8-15^оC
e. Вище 25^оC

84. Лікарські засоби в аерозольних упаковках повинні зберігатися в сухому, захищеному від світла місці, подалі від вогню та опалювальних приладів. За якої температури повинні зберігатися ці препарати?
*a. 3-35^оC
b. 0-5^оC
c. 10-25^оC
d. 15-30^оC
e. 18-24^оC

85. До аптеки звернувся пацієнт із діагнозом: ішемічна хвороба серця, в анамнезі - бронхіальна астма. Який препарат із нижченаведених протипоказаний у цьому разі?
a. Карведилол
*b. Пропранолол
c. Атенолол
d. Бісопролол
e. Ніфедипін

86. Про який побічний ефект потрібно попередити пацієнта, який придбав в аптеці за рецептом лікаря препарат заліза для перорального застосування?
a. Імунодепресивна дія
b. Підвищення рівня глюкози в крові
c. Збудження ЦНС
*d. Забарвлення калу в чорний колір
e. Кровоточивість ясен

87. Сильнодіюча лікарська рослинна сировина (ЛРС) повинна зберігатися в окремому приміщенні або в окремій шафі під замком. Укажіть із нижченаведеного таку ЛРС.
a. Листя шавлії
b. Трава фіалки
*c. Листя блекоти
d. Корінь солодки
e. Трава череди

88. В аптеці тимчасово відсутні перстачу кореневища, що застосовуються як в’яжучий засіб. Яка лікарська рослинна сировина має аналогічну дію?
a. Вербени трава
b. Верби кора
*c. Вільхи супліддя
d. Валеріани корені
e. Волошки квіти

89. До аптеки надійшов рецепт на виготовлення спиртового розчину без зазначення концентрації спирту етилового. Спирт якої концентрації необхідно використати фармацевту?
a. 96%
*b. 90%
c. 70%
d. 95%
e. 40%

90. На фасаді аптечного закладу встановлено вивіску, на якій вказано вид та номер аптеки. Яку ще інформацію обов'язково має містити вивіска?
a. Режим роботи аптечного закладу, порівняння з іншими аптечними закладами
b. Інформація щодо цін, назва торговельної марки
c. Режим роботи аптечного закладу, інформація про орієнтованість аптечного закладу на обслуговування певних соціальних груп населення
*d. Найменування ліцензіата, торговельної марки, що належить ліцензіату на законних підставах, режим роботи аптечного закладу
e. Торговельна марка та найменування аптечного закладу, інформація щодо цін

91. Пацієнту в післяопераційний період тривалий час уводили морфіну гідрохлорид. Після різкої відміни препарату в пацієнта виникли тяжкі психічні та фізичні порушення. Про яку побічну дію йдеться в цьому разі?
a. Ідіосинкразію
b. Синдром віддачі
c. Синдром обкрадання
*d. Абстинентний синдром
e. Тахіфілаксію

92. У пацієнта на тлі лікування антидепресантами досягнуто зменшення проявів депресії. Лікар рекомендує поступово знижувати дозу, а не припиняти препарат раптово. Якого ускладнення прагне уникнути лікар?
a. Кумуляції
b. Залежності
c. Сенсибілізації
*d. Синдрому відміни
e. Тахіфілаксії

93. Унаслідок тривалого приймання препарату для лікування тяжкої форми бронхіальної астми у пацієнта розвинувся остеопороз. Який препарат із нижченаведених міг спричинити цей стан у пацієнта?
a. Монтелукаст
*b. Дексаметазон
c. Сальбутамол
d. Еуфілін
e. Сальметерол

94. Лікар виписав пацієнту петльовий діуретик фуросемід та попередив, що приймати його необхідно суворо за призначенням, тому що лікарський засіб може викликати негативні наслідки. Про яку саме можливу побічну дію йдеться?
a. Ульцерогенну дію
b. Гіперкаліємію
*c. Ототоксичність
d. Гепатотоксичність
e. Артеріальну гіпертензію

95. Пацієнт скаржиться на запаморочення та шум у вухах. Лікар призначив препарат, що поліпшує кровопостачання судин головного мозку. Укажіть цей лікарський засіб.
a. Пропранолол
*b. Цинаризин
c. Диклофенак
d. Нітрогліцерин
e. Метамізол натрію

96. До рецептурно-виробничого відділу аптеки надійшов рецепт на приготування крапель: Furacilini 0,05 Olei Vaselini 50,0 Misce.Da.Signa. По 2 краплі в ніс 3 рази на день. Укажіть раціональний спосіб уведення фурациліну до лікарської форми, врахувавши його фізико-хімічні властивості.
a. Розчиняють в ізотонічному розчині натрію хлориду при нагріванні
b. Додають у флакон до відпуску і нагрівають до повного розчинення
c. Додають до попередньо підігрітої вазелінової олії у флакон до відпуску
d. Спочатку подрібнюють із декількома краплями спирту, а потім додають до вазелінової олії
*e. Диспергують спочатку в сухому вигляді, а потім із невеликою кількістю вазелінової олії

97. Який документ фахівці аптеки повинні подати в НЗСУ, щоб отримати кошти з державного бюджету за відпущені лікарські засоби за програмою "Доступні ліки"?
a. Відомість
b. Рахунок
*c. Звіт
d. Товарний звіт
e. Реєстр рецептів

98. Укажіть лікарський засіб, дія якого ґрунтується на блокаді гістамінових рецепторів, однак він не належить до антигістамінних лікарських засобів і не застосовується для лікування алергічних захворювань.
a. Лоратадин
b. Дифенгідрамін
*c. Фамотидин
d. Дексаметазон
e. Дезлоратадин

99. На аналіз надійшла сировина, яка складається зі щільних густоопушених листків сірувато-зеленого кольору із сильним духмяним запахом. Поверхня листкової пластинки дрібночарункова, край городчастий, жилкування дрібносітчасте. Укажіть рослинне джерело сировини.
a. Ромашка лікарська
b. Евкаліпт прутоподібний
c. Валеріана лікарська
d. М'ята перцева
*e. Шавлія лікарська

100. Який шлях уведення лікарського засобу на основі ібупрофену потрібно обрати для однорічної дитини, якщо застосування пероральним шляхом неможливе?
a. Сублінгвальний
*b. Ректальний
c. Ін'єкційний підшкірний
d. Суббукальний
e. Інгаляційний

101. Тривале вживання деяких лікарських засобів під час планування вагітності та в період гестації збільшують ризик народження дитини з генетичними вадами розвитку. Як називається ця дія?
a. Фетотоксична
b. Тератогенна
c. Бластомогенна
d. Ембріотоксична
*e. Мутагенна

102. Для ефективного та якісного медикаментозного забезпечення населення в аптечному закладі потрібний достатній товарний запас ліків. До яких наслідків призведе завищений товарний запас в аптеці?
*a. Зменшення товарообіговості
b. Наявності дефектури
c. Втрати лояльності споживачів
d. Негативного іміджу аптеки
e. Зниження рентабельності

103. Лікарські засоби, що належать до безрецептурних, повинні відповідати певним критеріям, визначеним у нормативно-правових документах. Який лікарський засіб із нижченаведених може бути відпущений з аптечного закладу без рецепта лікаря?
a. Амоксициліну тригідрат
*b. Цетиризину гідрохлорид
c. Клонідину гідрохлорид
d. Фуразидин
e. Зопіклон

104. Укажіть лікарську рослину, відвар свіжої кори якої сильно подразнює слизові оболонки шлунка, може викликати блювання, кольки та діарею з домішками крові в калі. Тому перед застосуванням ця сировина має бути висушена в сушарці при 100^оC або витримана не менше одного року за кімнатної температури.
a. Taxus baccata
*b. Frangula alnus
c. Viburnum opulus
d. Quercus robur
e. Salix alba

105. Який антибактеріальний засіб із нижченаведених під час його застосування може виявляти такі побічні ефекти, як фотодерматоз, дисбактеріоз та дисплазію хрящової тканини в дітей?
a. Кларитроміцин
*b. Ципрофлоксацин
c. Ніфуроксазид
d. Цефтріаксон
e. Ко-тримоксазол

106. Відповідно до наказу керівника підприємства в аптеці буде проведена планова інвентаризація. Що є основною метою інвентаризації?
a. Перевірка дотримання касової дисципліни
b. Визначення продуктивності праці кожного працівника
*c. Виявлення нестачі або надлишку товару і коштів
d. Перевірка умов зберігання лікарських засобів та медичних виробів
e. Оцінка ефективності роботи фахівців

107. Фармацевт отримав рецепт для виготовлення супозиторіїв: Novocaini 0,03 Olei Cacao q.s. Misce, fiat globulus vaginali Da talеs doses №10 Signa. По 1 кульці на ніч. Яку масу масла какао потрібно взяти для виготовлення цього пропису?
*a. 39,7 г
b. 30,0 г
c. 29,7 г
d. 40,0 г
e. 50,0 г

108. До лікаря звернулася пацієнтка зі скаргами на періодичний "стріляючий біль" в одній частині обличчя. Після детального збору анамнезу лікар встановив діагноз: невралгія трійчастого нерва, та у складі комплексної терапії призначив вітамінний препарат. Укажіть цей препарат.
a. Фолієва кислота
b. Кислота нікотинова
c. Ретинолу ацетат
*d. Ціанокобаламін
e. Кислота аскорбінова

109. Атропіну сульфат застосовують під час лікування виразкової хвороби шлунка та дванадцятипалої кишки. Укажіть механізм дії лікарського засобу, завдяки якому зменшується секреція хлористоводневої кислоти та пепсину.
a. Стимуляція М-холінорецепторів
b. Блокада Н-холінорецепторів
c. Стимуляція Н-холінорецепторів
d. Блокада Н_2-гістамінових рецепторів
*e. Блокада М-холінорецепторів

110. У жінки, яка тривалий час вживає мікстуру з натрію бромідом у терапевтичних дозах, з'явилися скарги на сонливість, шкірний висип, нежить, почервоніння очей. Унаслідок чого відбулося посилення ефекту аж до розвитку отруєння?
a. Лікарської ідіосинкразії
*b. Матеріальної кумуляції
c. Потенціювання ефекту
d. Адитивного ефекту
e. Сенсибілізації

111. Унаслідок гострого отруєння опіоїдами в пацієнта спостерігається пригнічення дихання, що становить загрозу життю. Для усунення симптомів передозування пацієнтові було внутрішньовенно введено препарат "Налоксон". Укажіть, який вид взаємодії лікарських засобів лежить в основі цього призначення.
a. Синергізм за типом підсумовування
b. Функціональна кумуляція
c. Неконкурентний антагонізм
*d. Конкурентний антагонізм
e. Синергізм за типом потенціювання

112. До аптеки надійшов електронний рецепт на пільговий відпуск лікарського засобу у формі супозиторіїв, що містить у своєму складі кодеїн та парацетамол. Який термін дії електронного рецепта та як довго він повинен зберігатися в інформаційно-комунікаційній системі?
a. 1 місяць, 5 років
b. 10 днів, 1 рік
c. 10 днів, 5 років
*d. 1 місяць, 3 роки
e. 1 місяць, 1 рік

113. Аптечний заклад запланував інвентаризацію. На який максимальний термін може зачинитися аптека для проведення переобліку товарно-матеріальних цінностей?
a. Не більше ніж на 4 дні
b. Не більше ніж на 5 днів
c. Не більше ніж на 1 день
d. Не більше ніж на 2 дні
*e. Не більше ніж на 3 дні

114. До аптеки звернувся пацієнт із проханням відпустити йому ліки за рецептом, на якому стоїть штамп "Відпущено". Якими мають бути дії фармацевтичного фахівця?
a. Погасити рецепт штампом "Рецепт недійсний"
b. Відпустити лікарські засоби, що вказані в цьому рецепті
c. Зателефонувати лікарю, який виписав цей рецепт, для з'ясування ситуації
*d. Відмовити у відпуску ліків за цим рецептом
e. Відпустити половину від кількості ліків, зазначених у цьому рецепті

115. У прописі на мікстуру виписано 2,0 г натрію броміду. Який об'єм 20%-го концентрованого розчину відповідає цій кількості активного фармацевтичного інгредієнта?
a. 20 мл
b. 100 мл
*c. 10 мл
d. 2 мл
e. 40 мл

116. У складських приміщеннях лікарська рослинна сировина повинна зберігатися на стелажах. На якій відстані від підлоги встановлюються стелажі?
a. Не менше 30 см
b. Не менше 25 см
*c. Не менше 15 см
d. Не менше 20 см
e. Не менше 35 см

117. До аптечного складу надійшов лікарський засіб, що зберігається за температури від +2^оC до +8^оC. Вимог якої належної практики повинні дотримуватися фахівці під час зберігання цього лікарського засобу?
a. GPP
*b. GSP
c. GLP
d. GDP
e. GMP

118. Укажіть із нижченаведеного лікарську рослину, що містить серцеві глікозиди, а її сировиною є трава, листя та квіти.
a. Наперстянка великоквіткова
*b. Конвалія травнева
c. Строфант Комбе
d. Наперстянка пурпурова
e. Наперстянка шерстиста

119. Під час надходження листків кропиви дводомної на фармацевтичне підприємство виникли сумніви щодо їхньої ідентичності. Для підтвердження тотожності був проведений мікроскопічний аналіз. За якими діагностичними ознаками ідентифікують цю сировину?
a. Друзи, головчасті волоски
b. Стилоїди, бородавчасті волоски
c. Рафіди, сосочкоподібні волоски
d. Ідіобласти, багатоклітинні волоски
*e. Цистоліти, ретортоподібні волоски

120. Під час інвентаризації розчину морфіну гідрохлориду 1% по 1 мл в ампулах №5х20 була встановлена розбіжність у балансі - нестача п'яти ампул препарату. Який орган потрібно повідомити про встановлену розбіжність?
a. Держлікслужбу України
b. Міністерство охорони здоров'я
c. Держпродспоживслужбу
d. Територіальну Держлікслужбу
*e. Національну поліцію

121. Під час виконання якісного аналізу очних крапель кислоти борної фармацевт спостерігає утворення полум'я із зеленою облямівкою. Які реактиви необхідні для проведення цієї реакції?
*a. Кислота сульфатна концентрована, метанол
b. Кислота хлоратна, пентанол
c. Кислота хлористоводнева розведена, етанол
d. Кислота нітратна розведена, пропанол
e. Кислота оцтова безводна, бутанол

122. У зв'язку зі скаргами на періоди безсоння пацієнтові було призначено препарат, що діє як блокатор Н_1-гістамінових рецепторів, має седативну та антихолінергічну дію, тривалість терапії яким не повинна перевищувати 5 днів у зв'язку з ризиком розвитку зловживання та залежності. Укажіть цей лікарський засіб.
a. Діазепам
b. Атропін
*c. Доксиламін
d. Сульпірид
e. Флуоксетин

123. До рецептурно-виробничого відділу аптеки надійшов рецепт на виготовлення 10 порошків з атропіну сульфатом. На один порошок виписано 0,0005 г діючої речовини. У якому співвідношенні та в якій кількості потрібно використати тритурацію для приготування цього порошку?
a. 0,05 г тритурації атропіну сульфату (1:10)
*b. 0,5 г тритурації атропіну сульфату (1:100)
c. 0,005 г тритурації атропіну сульфату (1:100)
d. 0,5 г тритурації атропіну сульфату (1:10)
e. 0,05 г тритурації атропіну сульфату (1:100)

124. Однією з вимог при виготовленні нестерильних лікарських засобів в умовах аптек є дотримання належних умов зберігання. Що означає вказівка "Зберігати у сухому місці"?
a. При температурі від +8^оC до +15^оC
*b. При відносній вологості повітря не більше 60%
c. При температурі від +2^оC до +8^оC
d. У місці, яке виключає можливість попадання прямих сонячних променів
e. При температурі від +15^оC до +25^оC

125. Серед лікарських засобів, що впливають на чутливі нервові закінчення шкіри та слизових оболонок, є такі, що викликають рефлекторну відповідь виконавчих органів. Укажіть речовину, що виявляє таку дію.
a. Прокаїн
*b. Ментол
c. Бензокаїн
d. Біла глина
e. Лідокаїн

126. За підсумками інвентаризації, проведеної в аптечному закладі, у структурі якого наявний самостійний відділ запасів, виявлено нестачу субстанції папаверину гідрохлориду. Укажіть норму списання, яка використовується при розрахунку природної втрати для вказаного лікарського засобу.
a. 0,95% від використаної кількості
b. 0,65% від вартості лікарських форм
c. 2,15% від вартості лікарських форм
d. 0,4% від використаної кількості
*e. 1,7% від вартості лікарських форм

127. Фармацевт приготував суспензійну мазь на ліпофільній основі. Яка речовина утворює мазь такого типу?
a. Ментол
*b. Ксероформ
c. Танін
d. Рослинні екстракти
e. Протаргол

128. Пацієнту з вираженим тривожним розладом лікар призначив діазепам. Укажіть фармакологічний ефект цього лікарського засобу, що обумовлює показання до його застосування.
a. Потенціювальний
b. Протисудомний
c. Антипсихотичний
d. Снодійний
*e. Анксіолітичний

129. Кількісне визначення натрію хлориду можна провести за допомогою аргентометрії, методом Мора. Укажіть речовину, що використовується як індикатор під час цього методу дослідження.
a. Натрію еозинат
b. Дифенілкарбазон
*c. Калію хромат
d. Феруму (IIІ) амонію сульфат
e. Фенолфталеїн

130. Укажіть лікарський засіб, що виявляє виражену антигістамінну, снодійну, седативну, місцевоанестезуючу, протиблювотну дію та посилює дію анальгезуючих засобів.
a. Фексофенидин
b. Цетиризин
c. Мебгідролін
*d. Дифенгідрамін
e. Лоратадин

131. Показник заломлення залежить від температури, довжини хвилі світла, при яких проводиться рефрактометрія, від концентрації розчину та природи розчинника. При якій температурі згідно з вимогами ДФУ рекомендується проводити визначення?
a. 19-21^оC
b. Вище 20^оC
*c. 20±0,5^оC
d. 20±5^оC
e. Нижче 20^оC

132. Яка лікарська рослинна сировина використовується для отримання лікарських засобів для поліпшення мозкового кровообігу та когнітивних функцій?
*a. Гінкго листя
b. Глоду квіти
c. Споришу трава
d. Солодки корені
e. Глоду плоди

133. Розчини якої речовини під час зберігання жовтіють?
a. Стрептоциду
b. Глюкози
c. Прокаїну гідрохлориду
d. Етанолу
*e. Метамізолу натрієвої солі

134. До аптеки надійшов рецепт на приготування мікстури з кислотою хлористоводневою та пепсином. Яким чином фармацевт розчинятиме пепсин?
a. У холодній воді очищеній
b. У кислоті хлористоводневій розведеній
c. У гарячій воді очищеній
*d. У суміші води очищеної та кислоти хлористоводневої розведеної
e. В ізотонічному розчині натрію хлориду

135. У лабораторії проводять аналіз препаратів магнію. Який лікарський засіб досліджували, якщо під час додавання розчину барію хлориду в середовищі кислоти хлористоводневої утворився білий осад?
a. Оксид важкий
b. Оксид легкий
c. Карбонат основний
d. Хлорид гексагідрат
*e. Сульфат гептагідрат

136. У результаті неконтрольованого і тривалого застосування препаратів на основі парацетамолу пацієнтка скаржитися на біль у правому підребер'ї, загальну слабкість та темну сечу. Який тип токсичної дії найімовірніший?
a. Нейротоксична дія
*b. Гепатотоксична дія
c. Ототоксична дія
d. Нефротоксична дія
e. Ульцерогенна дія

137. Асистент фармацевта готує водну витяжку з кореня алтеї. Яку особливість технології він повинен врахувати?
a. Проціджують готовий водний витяг негайно
b. Готують із додаванням кислоти хлористоводневої
c. Враховують біологічну активність лікарської рослинної сировини
*d. Використовують метод холодного настоювання
e. Проціджують після повного охолодження

138. В аптеці тимчасово відсутні валеріани корені, що застосовуються як седативний засіб. Яка лікарська рослинна сировина має аналогічну дію?
a. Кульбаби лікарської корені
b. Софори японської плоди
*c. Собачої кропиви трава
d. Волошки синьої квітки
e. Брусниці звичайної листки

139. Який застережний напис обов'язково повинен бути зазначений на вторинній упаковці всіх лікарських засобів незалежно від їхнього способу зберігання?
a. Зберігати в темному місці
b. Зберігати в сухому місці
c. Зберігати в холодильнику
d. Зберігати при температурі не вище 25^оC
*e. Зберігати в недоступному для дітей місці

140. Який лікарський засіб аналогічної дії можна призначити замість трави грициків, що містить вітамін К та має кровоспинну дію, якщо її немає в аптеці?
a. Таблетки валеріани
b. Настойка женьшеню
c. Настойка глоду
*d. Екстракт водяного перцю
e. Екстракт родіоли рожевої

141. Який лікарський засіб із групи діуретиків застосовують при ускладненому гіпертонічному кризі з ознаками гострої серцевої недостатності?
a. Гідрохлортіазид
*b. Фуросемід
c. Спіронолактон
d. Маніт
e. Діакарб

142. Асистент фармацевта розкладає лікарські засоби в матеріальній кімнаті на місця зберігання з урахуванням фармакологічних груп. До препаратів якої фармакологічної групи належить флуоксетин?
a. Холінолітики
*b. Антидепресанти
c. Анксіолітики
d. Психостимулятори
e. Антигістамінні

143. Укажіть лікарські речовини, суспензії яких готують дисперсійним методом із додаванням стабілізатора.
a. Цинку оксид, тальк
b. Магнію оксид, натрію сульфат
c. Кислота борна, кальцію карбонат
*d. Камфора, ментол
e. Біла глина, бентоніт

144. Укажіть лікарський засіб, що є агоністом мускариночутливих рецепторів та застосовується у клінічній практиці місцево при підвищеному внутрішньоочному тиску, зрідка - для стимулювання слино- та сльозовиділення (наприклад, сухість при аутоімунному ураженні слинних і сльозових залоз).
a. Тетризолін
b. Атропін
*c. Пілокарпін
d. Бекламетазон
e. Ксилометазолін

145. Асистент фармацевта відпускає заліза (ІІІ) гідроксид полімальтозний комплекс у таблетках за призначенням лікаря. Під час застосування препарату можливі такі побічні ефекти: подразнення слизової оболонки травного тракту, нудота, блювання, біль в епігастральній ділянці. За якої умови застосування ризик прояву побічних ефектів зменшується?
a. Вживати з яєчним білком
b. Застосовувати обволікальні засоби
c. Запивати молоком
d. Застосовувати блокатори протонної помпи
*e. Приймати після вживання їжі

146. Для приготування розчинів йоду використовують його здатність утворювати легкорозчинні комплексні сполуки з калію йодидом. Яку кількість калію йодиду необхідно використати фармацевту, якщо в рецепті не вказано його масу?
a. Втричі менше від маси прописаного йоду
b. Половину від маси прописаного йоду
*c. Подвійну кількість від маси прописаного йоду
d. Втричі більше від маси прописаного йоду
e. Стільки, скільки ж йоду прописано

147. У разі помилки під час приготування відвару з листя сени у пацієнта може виникнути біль та різі в кишечнику. Укажіть правильну технологію приготування відвару з листя сени.
a. Проціджування крізь подвійний шар марлі та ватний тампон
*b. Проціджування після повного охолодження не менш ніж через 3-4 год
c. Проціджування в теплому вигляді через 10 хв після настоювання
d. Настоювання за кімнатної температури протягом 30 хв
e. Нагрівання протягом 30 хв

148. В аптечному закладі здійснюється відпуск екстемпоральних лікарських засобів, виготовлених із лікарської рослинної сировини (ЛРС), які дозволено відпускати виключно за електронними рецептами. Укажіть назву цієї ЛРС.
a. Folia Menthae piperitae
*b. Folia Cannabis sativa
c. Folia Melissae officinalis
d. Folia Eucalypti viminalis
e. Folіa Salvіae offіcіnalіs

149. До аптеки звернувся пацієнт, якому призначено інсулін людський короткої дії. Асистент фармацевта під час відпуску препарату попереджає про неухильне дотримання режиму дозування, харчування та фізичних навантажень. Яке ускладнення може розвинутися в пацієнта в разі передозування інсуліну або через надмірне фізичне навантаження?
a. Гіперліпідемія
b. Гіперглікемія
c. Ліподистрофія
*d. Гіпоглікемія
e. Бронхоспазм

150. До аптеки надійшла партія лікарських засобів із аптечного складу. Під час вхідного контролю уповноважена особа виявила, що таблетки ібупрофену мають термін придатності, що вже минув. До якої групи згідно з чинним законодавством належать такі лікарські засоби?
a. Підроблені
b. Контрафактні
c. Якісні
d. Фальсифіковані
*e. Неякісні

