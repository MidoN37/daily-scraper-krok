1. Які додаткові фактори ризику виникнення раку ендометрія у пацієнток з гіперплазією ендометрія в менопаузі?
a. Багатокамерна кістома яєчника
b. Цервікальна інтраепітеліальна неоплазія
c. Лейоміома матки
*d. Метаболічний синдром
e. Хронічний аутоімунний тиреоїдит

2. У жінки віком 28 років відбулися перші термінові пологи. На 2-у добу з'явився біль у ділянці симфізу, що підсилюється під час ходьби. Під час пальпації лонного зчленування виявляється біль та щілина між лонними кістками завширшки 0,8 см. Показники крові та сечі без змін. Яке найефективніше лікування жінки в цьому разі?
*a. Іммобілізація в гамаку, знеболювальні засоби
b. Металоостеосинтез
c. Носіння корсету впродовж 6-ти місяців
d. Гіпсова пов'язка на ділянку таза
e. -

3. Дівчина віком 15 років скаржиться на відсутність менструації. Об'єктивно спостерігається: фенотип - жіночий, наявні вторинні статеві ознаки. Під час гінекологічного огляду виявлено: оволосіння за жіночим типом, зовнішні статеві органи розвинені правильно, піхва - відсутня. За результатами УЗД виявлено: праві та ліві придатки візуалізуються, матка - відсутня. Який найімовірніший діагноз?
a. Синдром Шерешевського-Тернера
b. Синдром Моріса
c. Синдром Морганьї-Стюарта-Мореля
*d. Синдром Маєра-Рокітанського-Кюстера-Гаузера
e. -

4. Жінка віком 36 років перебуває в пологовому відділенні з діагнозом: вагітність ІV, 39 тижнів, пологи ІV, І період пологів. Пологова діяльність задовільна. Перейми через 3-4 хв по 30-35 с. Піхвове дослідження: відкриття шийки матки - 6 см, голівка притиснута до входу в малий таз. Відійшли меконіальні навколоплідні води. Серцебиття плода ясне, ритмічне, 144/хв (проводиться безперервний КТ-моніторинг). Раптово в жінки виникло відчуття страху, занепокоєння, збудження, озноб, кашель, ціаноз шкірних покривів. Об'єктивно спостерігається: ЧД - 35/хв, АТ - 80/50 мм рт. ст., пульс - 120/хв. Розвинулась кровотеча з пологових шляхів. За даними ЕКГ: синусова тахікардія, гіпоксія міокарда. Який найімовірніший діагноз?
a. ТЕЛА
b. Повітряна емболія
*c. Емболія навколоплідними водами
d. ДВЗ-синдром
e. Інфаркт міокарда

5. Пацієнтка з синдромом полікістозних яєчників та олігоменореєю, має індекс маси тіла - 28,8 кг/м^2. Лікар планує призначити додаткові обстеження. Які показники необхідно дослідити в жінки першочергово?
a. Коагулограма, D-димер
*b. Інсулінорезистентність, ліпідний профіль
c. Рівні кальцію та вітаміну D у крові
d. Загальний аналіз крові, рівень феритину
e. Біохімічні показники функції печінки та нирок

6. Жінку віком 24 роки шпиталізовано до акушерського відділення через 4 год після початку регулярної пологової діяльності. Під час піхвового дослідження виявлено: шийка матки майже згладжена, розкриття її менше ніж 3 см. У якому періоді та фазі пологів перебуває жінка?
a. Другий період пологів, рання фаза
b. Другий період пологів, пізня (потужна) фаза
*c. Перший період пологів, латентна фаза
d. Перший період пологів, активна фаза
e. Хибні пологи

7. Жінка віком 27 років у терміні вагітності 17-18 тижнів скаржиться на відчуття тяжкості внизу живота. В анамнезі: пологи, що ускладнилися розривом шийки матки. Об'єктивно спостерігається: шкіра та слизові оболонки чисті, блідо-рожеві, язик вологий, чистий. Аускультативно: тони серця ритмічні. Живіт м'який, не болючий під час пальпації, симптом Пастернацького негативний з обох боків, сечовипускання безболісне, прискорене, закрепи. Під час бімануального дослідження виявлено: шийка матки розм'якшена, вкорочена до 1,5 см, цервікальний канал вільно пропускає один палець, плодовий міхур цілий, матка в нормотонусі, збільшена до 18 тижнів вагітності. Виділення слизові, надмірні. Який найімовірніший діагноз?
a. Гострий цистит
*b. Істміко-цервікальна недостатність
c. Гестаційний пієлонефрит
d. Загроза пізнього самовільного викидня
e. Копростаз

8. Пацієнтка віком 28 років скаржиться на біль унизу живота, підвищення температури тіла до 38^оC, виділення з піхви з неприємним запахом, а також дискомфорт під час статевого акту. Пацієнтка зазначає, що за останній місяць мала неодноразовий біль під час менструації. В анамнезі: нерегулярні менструації. Об'єктивно спостерігається: температура тіла - 38,2^оC, пульс - 97/хв, АТ - 110/70 мм рт. ст. За результатами гінекологічного огляду: тракція за шийку матки - болюча, придатки матки з обох боків різко болючі, дещо збільшені в розмірах, обмежено рухомі, гнійні виділення з піхви. УЗД органів малого таза: яєчники збільшені в розмірах, вільна рідина за маткою не визначається. Який найімовірніший діагноз?
a. Цервіцит
b. Пельвіоперитоніт
c. Параметрит
*d. Гострий сальпінгоофорит
e. Гострий ендометрит

9. Жінці віком 29 років у терміні вагітності 18 тижнів після перенесеної гострої респіраторної інфекції з гарячкою, головним болем, кашлем і нежиттю проведено ультразвукове дослідження плода. Виявлено асцит, плевральний випіт у плода, набряк плаценти. Для якої перинатальної інфекції характерні такі ускладнення?
a. Краснухи
b. Сифілісу
c. Генітального герпесу
d. ВІЛ-інфекції
*e. Парвовірусу В19

10. Жінка віком 29 років у терміні вагітності 5-6 тижнів скаржиться на швидку стомлюваність, зміни настрою, незрозуміле збільшення маси тіла, сухість шкіри, охриплість голосу, мерзлякуватість. В анамнезі: два спонтанних аборти до 12 тижнів гестації. Який метод дослідження доцільно призначити жінці першочергово в цьому разі?
a. Скринінг на антифосфоліпідні антитіла
*b. Скринінг щитоподібної залози (ТТГ, АТПО)
c. Визначення лейкоцитарного антигену людини (HLA)
d. Тестування на антинуклеарні антитіла (ANA)
e. Визначення рівня пролактину

11. Жінку віком 34 роки шпиталізовано в терміні вагітності 36 тижнів. За результатами УЗД виявлено: повне передлежання плаценти (плацента розташована в ділянці внутрішнього вічка), ознаки врощення плаценти негативні. Біометрія плода відповідає гестаційному віку. Яка тактика розродження вагітної в цьому разі?
*a. Плановий кесарів розтин у 37 тижнів вагітності
b. Вагінальні пологи
c. Плановий кесарів розтин у 40 тижнів вагітності
d. Кесарів розтин з початком пологової діяльності
e. Плановий кесарів розтин у 38 тижнів вагітності

12. У вагітної жінки віком 32 роки під час обстеження виявлено залізодефіцитну анемію середнього ступеня. Розпочато лікування пероральним препаратом сульфату заліза по 1 таблетці 2 рази на добу. Через який проміжок часу потрібно оцінити приріст гемоглобіну у вагітної?
a. 1 тиждень
b. 3 місяці
*c. 21 день
d. 1 місяць
e. 14 днів

13. У пацієнтки віком 30 років під час гінекологічного огляду в дзеркалах виявлено поліп цервікального каналу. Під час кольпоскопії підтверджено наявність поліпоподібного утворення. За результатами цитологічного дослідження виявлено: проліферація залозистого епітелія. Яка лікувальна тактика доцільна в цьому разі?
a. Кріодеструкція поліповидного утворення
b. Динамічне спостереження з кольпоцитологічним контролем 1 раз у 2 місяці
c. Консервативне лікування
d. Очікувальна тактика
*e. Поліпектомія з подальшим роздільним діагностичним вишкрібанням матки

14. Подружня пара звернулася до лікаря зі скаргами на безпліддя протягом 3-х років. У жінки віком 28 років за результатами УЗД малого таза патологічних змін не виявлено, менструальний цикл регулярний, овуляція підтверджена. Результати цитології шийки матки за ПАП-тестом - NILM (I), цитограма в межах норми. За результатами спермограми чоловіка виявлено: олігоастенозооспермія І-ІІ ст. Оберіть наступний етап обстеження подружньої пари в цьому разі.
a. Призначення стимуляції овуляції жінці
b. Повторна спермограма чоловіка через 3 місяці
c. Проведення гормонального скринінгу жінці
d. Визначення рівня пролактину в жінки
*e. Проведення гістеросальпінгографії жінці

15. Жінка віком 28 років стала на облік до сімейного лікаря в терміні вагітності 9 тижнів. Об'єктивно спостерігається: ожиріння ІІІ ступеня. В анамнезі: одні пологи шляхом кесаревого розтину в терміні 35-36 тижнів у зв'язку з розвитком тяжкої прееклампсії. Визначте профілактичні заходи для попередження прееклампсії.
*a. Ацетилсаліцилова кислота по 100-150 мг 1 раз на день з 12 до 36 тижнів вагітності
b. Ацетилсаліцилова кислота по 75 мг 1 раз на день з 12 до 40 тижнів вагітності
c. Седативний фітопрепарат на весь період вагітності
d. Низькомолекулярні гепарини з 20 тижнів вагітності
e. Зміна способу життя, харчування, вітамінотерапія

16. Пацієнтка віком 49 років скаржиться на раптову появу непереборного бажання до сечовипускання, яке важко затримати, рідкісні епізоди ніктурії. Які рекомендації щодо способу життя доцільно надати пацієнтці в цьому разі?
a. Обмежити фізичні навантаження
b. Збільшити вживання фітоестрогенів
c. Обмежити вживання рідини
d. Збільшити вживання протеїнів
*e. Обмежити вживання кофеїну

17. Пацієнтка віком 27 років скаржиться на ниючий біль унизу живота протягом 2-х тижнів. На момент огляду спостерігається затримка менструації. Тест на вагітність - негативний. За результатами УЗД виявлено: кіста лівого яєчника 5 см у діаметрі, помірно болюча, щільно-еластичної консистенції, рухома. Який найімовірніший діагноз?
*a. Фолікулярна кіста яєчника
b. Серозна кіста яєчника
c. Кіста жовтого тіла
d. Параоваріальна кіста яєчника
e. Дермоїдна кіста

18. Жінка віком 47 років скаржиться на появу кров'янистих виділень із піхви мажучого характеру з неприємним запахом, тупий постійний біль унизу живота. Із анамнезу відомо, що менопауза 4 роки, до менопаузи спостерігалися тяжкі менструальні кровотечі, не обстежувалася, зупиняла кровотечі прийомом кровоспинних препаратів. Упродовж останнього року відзначала періодичну появу водянистих виділень буро-рожевого кольору, що пов'язувала з мимовільним сечовипусканням. Хворіє на артеріальну гіпертензію 8 років, цукровий діабет 2-го типу, сечокам'яну хворобу. Якому захворюванню притаманні подібні клінічні прояви?
a. Хронічний ендометрит
b. Гіперплазія ендометрія
c. Субмукозна лейоміома
*d. Рак ендометрія
e. Поліп ендометрія

19. Жінка віком 26 років у терміні вагітності 39 тижнів перебуває в пологовій залі. У неї триває активна фаза І періоду пологів. Передлежання плода головне. Плідні оболонки цілі. Під час аускультації серцебиття плода, яке вимірюється кожні 15 хв, становить 148-150/хв. З яким інтервалом необхідно проводити внутрішнє акушерське дослідження для оцінки прогресування пологів?
*a. 4 год
b. 60 хв
c. 30 хв
d. 3 год
e. 2 год

20. Жінка віком 45 років хворіє на тяжку форму передменструального синдрому та глибокий інфільтративний ендометріоз. Тривала медикаментозна терапія виявилася неефективною. Яке лікування доцільно призначити в цьому разі?
a. Надпіхвова ампутація матки без придатків
b. Двобічна оваріоектомія
*c. Тотальна гістеректомія з двобічною сальпінгооваріоектомією
d. Тотальна гістеректомія з двобічною оваріоектомією
e. Тотальна гістеректомія з двобічною сальпінгоектомією

21. У жінки, що виношує вагітність двійнею, яка настала в результаті екстракорпорального запліднення, у 32 тижні розвинулася помірна прееклампсія. Маса тіла жінки - 65 кг. Яке дозування низькомолекулярних гепаринів є оптимальним для профілактики тромбоемболічних ускладнень з урахуванням наявних у неї факторів ризику цього ускладнення?
a. Тинзапарин 7000 МО/добу
b. Еноксапарин по 80 мг/добу
*c. Еноксапарин по 40 мг/добу
d. Дальтепарин 10000 МО/добу
e. Дальтепарин 7500 МО/добу

22. Жінку віком 24 роки в терміні вагітності 39 тижнів шпиталізовано зі скаргами на регулярний переймоподібний біль унизу живота протягом 3-ох год. Серцебиття плода ясне, ритмічне, 140/хв. Під час піхвового дослідження виявлено: шийка матки згладжена, маткове вічко пропускає 1 поперечний палець, плідний міхур цілий, голівка притиснута до входу в малий таз, виділення слизові незначні. Яка подальша тактика ведення пологів доцільна в цьому разі?
*a. Продовжити консервативне ведення пологів
b. Розпочати стимуляцію пологів
c. -
d. Ургентний кесарів розтин
e. Амніотомія

23. У вагітної жінки віком 30 років 14 годин тому розпочалася пологова діяльність. Другий період пологів триває 2 години. Потуги через 4 хв, по 30 сек. Серцебиття плода ритмічне, 140/хв. Піхвове дослідження: відкриття шийки матки повне, голівка плода великим сегментом в площині входу в малий таз, сагітальний шов у прямому розмірі площини виходу з малого таза, мале тім'ячко встановлюється під лобком. Визначте подальшу тактику ведення пологів.
a. Накладання вихідних акушерських щипців
b. Кесарів розтин
c. Консервативне ведення пологів
*d. Вакуум-екстракція плода
e. Накладання порожнинних акушерських щипців

24. Пацієнтка віком 32 роки звернулася до акушера-гінеколога для планового огляду. Вона була на огляді місяць тому, приймає призначені препарати фолієвої кислоти та полівітамінний комплекс у профілактичних дозах. В анамнезі: одні фізіологічні пологи 4 роки тому. Об'єктивно спостерігається: з боку внутрішніх органів патологічних змін не виявлено, АТ - 120/60 мм рт. ст., матка по середній лінії в нормотонусі, висота дна матки на 2 пальці нижче пупка. Який імовірний термін вагітності на момент візиту жінки до лікаря та яку тактику потрібно обрати під час ведення цієї вагітної?
a. Ймовірний термін вагітності 24 тижні, визначення біофізичного профілю плода
b. Ймовірний термін вагітності 28 тижнів, визначення біофізичного профілю плода
c. Ймовірний термін вагітності 28 тижнів, УЗД з доплерометрією
*d. Ймовірний термін вагітності 20 тижнів, ультразвуковий скринінг
e. Ймовірний термін вагітності 24 тижні, токолітична терапія

25. Вагітна жінка віком 38 років засмучена, періодично плаче. Під спостереженням лікаря акушера-гінеколога з 12 тижнів. Перебіг вагітності ускладнений пізньою затримкою росту плода. Проведено опитування за допомогою Единбурзької шкали післяпологової депресії. Яка кількість балів за шкалою потребує скерування вагітної до психотерапевта або лікаря-психіатра?
a. 6 балів
b. 8 балів
c. 4 бали
*d. 12 балів
e. 10 балів

26. До приймального відділення звернулася жінка віком 28 років у терміні вагітності 9 тижнів із значною кровотечею із статевих шляхів, яка, зі слів жінки досягла 300 мл і продовжується. Укажіть алгоритм надання невідкладної допомоги вагітній у цьому разі.
a. Шпиталізація, терапія на збереження вагітності, УЗД, консультація лікаря-хірурга
b. Гемостатична терапія, терапія на збереження вагітності, консультація лікаря-гематолога, УЗД у плановому порядку
c. Шпиталізація до гематологічного відділення, консультація лікаря-терапевта, консультація лікаря-хірурга, кров на хоріонічний гонадотропін, терапія на збереження вагітності
d. Шпиталізація, протизапальна терапія, УЗД, консультація лікаря-терапевта, консультація лікаря-гематолога, гемостатична терапія
*e. Шпиталізація, катетеризація кубітальної вени, УЗД, виклик лікаря-анестезіолога, інструментальна ревізія стінок матки

27. Пацієнтка віком 25 років скаржиться на підвищення температури тіла до 38,5^оС, біль унизу живота, гнійно-кров'янисті виділення зі статевих шляхів. Із анамнезу відомо, що 4 дні тому пацієнтці виконано інструментальну ревізію порожнини матки після самовільного викидня в терміні 10 тижнів вагітності. Об'єктивно спостерігається: температура тіла - 39^оС, пульс - 100/хв, АТ - 120/80 мм рт. ст., живіт м'який, болісний під час пальпації над лоном. Синдроми подразнення очеревини відсутні. Гінекологічне обстеження: матка збільшена, пастозна, болісна під час пальпації, придатки без особливостей, склепіння глибокі, вільні. Який найімовірніший діагноз?
a. Гострий апендицит
b. Пельвіоперитоніт
c. Гострий аднексит
*d. Післяабортний ендометрит
e. Перфорація матки

28. У жінки віком 26 років на 4 добу після пологів температура тіла підвищилася до 39,3^оС. Об'єктивно спостерігається: АТ - 90/60 мм рт. ст., ЧД - 24/хв. Під час пальпації дно матки на 13 см вище лона. Бімануальне дослідження: матка м'яка, болюча, цервікальний канал вільно пропускає 2 поперечних пальці, лохії гнійно-кров'янисті, з неприємним запахом. Який найімовірніший діагноз?
a. Пельвіоперитоніт
*b. Ендометрит
c. Параметрит
d. Післяпологова виразка
e. Сальпінгоофорит

29. У жінки віком 35 років за результатами гістероскопії з прицільною біопсією ендометрія виявлено гіперплазію ендометрія без атипії. З анамнезу відомо, що має аномальні маткові кровотечі. Репродуктивних планів немає. ІМТ - 30 кг/м^2. Який із нижченаведених методів лікування рекомендовано запропонувати пацієнтці як варіант першої лінії?
a. Дидрогестерон по 20 мг на добу з 5 по 25 день циклу
b. КОК з етинілестрадіолом та дезогестрелом
*c. Введення левоноргестрел-вміщуючого ВМК
d. Дидрогестерон по 10 мг на добу з 11 по 25 день циклу
e. Гістероскопія з абляцією ендометрія

30. Пацієнтка віком 30 років звернулася до лікаря-гінеколога для підбору контрацепції. Відомо, що вона перебуває у шлюбі, народжувала двічі (останні пологи 2 роки тому), вагітність не планує. Хворіє на варикозне розширення вен нижніх кінцівок, ожиріння. Менструальний цикл регулярний, безболісний, менструації рясні, 8-9 днів. Який метод контрацепції доцільний для пацієнтки?
a. Контрацептивний пластир
b. Комбіновані оральні контрацептиви
c. Вагінальне кільце
*d. Гормональна внутрішньоматкова система з левоноргестрелом
e. Хірургічна стерилізація

31. Пацієнтка віком 55 років скаржиться на водянисті виділення з піхви з домішками крові. В анамнезі: менопауза 5 років, надмірна маса тіла, артеріальна гіпертензія. Під час огляду шийка матки без видимих змін. За результатами УЗД малого таза: потовщення ендометрія - 12 мм. Яке обстеження потрібно провести жінці першочергово в цьому разі?
*a. Діагностичне вишкрібання порожнини матки
b. МРТ органів малого таза
c. Мазок із піхви на флору
d. Діагностична лапароскопія
e. Аналіз крові на онкомаркер CA-125

32. Жінку віком 32 роки в терміні вагітності 40 тижнів шпиталізовано з регулярною пологовою діяльністю. Перейми через кожні 4-5 хв тривалістю 30-40 с. ЧСС плода - 149/хв. Під час внутрішнього акушерського дослідження виявлено: розкриття шийки матки - 5 см, плідний міхур цілий, передлежить голівка. У якому періоді пологів перебуває жінка?
a. Другий період, пізня фаза
b. Прелімінарний період
c. Перший період, латентна фаза
*d. Перший період, активна фаза
e. Другий період, рання фаза

33. У вагітної жінки віком 33 роки пологи розпочалися 10 год тому. Пологова діяльність активна, перейми дуже болючі, матка між переймами не розслабляється повністю. Серцебиття плода рясне, ритмічне, 140/хв. Піхвове дослідження: шийка матки згладжена, краї її щільні, розкриття маткового вічка 4-5 см, плідний міхур відсутній, голівка притиснута до входу в малий таз, води підтікають, світлі. Яку допомогу доцільно надати вагітній?
a. Продовжувати консервативне ведення пологів
*b. Провести перидуральну анестезію
c. Записати КТГ плода
d. -
e. Розпочати стимуляцію пологів

34. Батьки дворічної дитини звернулися на консультацію до дитячого гінеколога зі скаргами, що під час кожного акту сечовипускання донька тужиться, плаче, нервує. Об'єктивно спостерігається: злипання статевих губ у вигляді напівпрозорої плівки сіруватого кольору. Який найімовірніший діагноз?
a. -
b. Гіпофізарний нанізм
*c. Синехії малих статевих губ
d. Атрезія піхви
e. Синдром Моріса

35. Пацієнтка віком 24 роки скаржиться на нерегулярні менструації з менархе, збільшення маси тіла на 8 кг протягом 6-ти місяців, наявність оволосіння на обличчі, навколо ареоли, по середній лінії живота. Яке дослідження необхідно виконати для встановлення діагнозу в цьому разі?
a. Оцінювання за шкалою Феримана-Галвея
b. Дослідження індексу вільного тестостерону та рівня дегідроепіандростерону сульфату
*c. Ультразвукове дослідження органів малого таза
d. Дослідження рівнів естрадіолу та прогестерону
e. Дослідження рівнів ФСГ та ЛГ

36. Пацієнтка віком 52 роки прийшла на профілактичний огляд. У родинному анамнезі не було випадків раку грудної залози. Постменопауза 2 роки. Під час обстеження не виявлено жодних змін з боку грудних залоз та регіонарних лімфатичних вузлів. Який скринінг раку грудної залози рекомендовано жінці в цьому разі?
*a. Мамографія кожні 2 роки
b. Тонкоголкова біопсія грудної залози
c. Магнітно-резонансна томографія грудних залоз щороку
d. Ультразвукове дослідження грудних залоз щороку
e. Генетичне тестування на наявність мутацій BRCA-1 або BRCA-2

37. Жінка віком 27 років звернулася до сімейного лікаря. Об'єктивно спостерігається: конституція тіла правильна, ріст - 166 см, маса тіла - 69 кг, АТ - 120/80 мм рт. ст., збільшення об'єму живота. Дату останньої менструації та першого ворушіння плода не пам'ятає. За результатами акушерського обстеження виявлено: дно матки на рівні мечоподібного відростка, у правому боці матки промацується гладка широка поверхня плода, у лівому - дрібні рухомі виступи. Над лоном під час пальпації визначається велика округла балотуюча частина з чіткими контурами. Серцебиття плода ясне, ритмічне, 140/хв. Який імовірний термін вагітності на момент візиту жінки до лікаря та яку тактику потрібно обрати під час ведення цієї вагітної?
a. Термін 30 тижнів. Визначення біофізичного профілю плода
b. Термін 24 тижні. Шпиталізація для дообстеження та токолітична терапія
c. Термін 30 тижнів. УЗД з доплерометрією, шпиталізація
d. Термін 26 тижнів. Стандартне обстеження вагітної з ультразвуковим скринінгом у 32 тижні
*e. Термін 28 тижнів. Виконання всіх обстежень першого візиту. Заповнення анкети соціальних потреб

38. Жінка віком 23 роки скаржиться на затримку менструації протягом 3-х місяців, збільшення молочних залоз, нудоту, кров'яні виділення зі статевих шляхів. В анамнезі: 2 самовільні викидні. Під час огляду встановлено: дно матки визначається на 6 см вище лобка та наближається до середини відстані між пупком і лобком. За результатами ультразвукового дослідження виявлено: елементи плода не візуалізуються, "синдром снігової заметілі". Який найімовірніший діагноз?
a. Спонтанний аборт
*b. Пухирний занос
c. Завмерла вагітність
d. Передлежання плаценти
e. Позаматкова вагітність

39. У жінки віком 33 роки в терміні вагітності 38 тижнів після сильного головного болю, порушення зору, болю в епігастрії з'явилися посмикування м'язів обличчя, судоми. Соматичний анамнез не обтяжений. За 3 тижні до цього виникли набряки кінцівок та обличчя, АТ підвищувався до 170/100 мм рт. ст. До лікаря не зверталася. Приймала діуретичні препарати. Який найімовірніший діагноз?
a. Епілепсія
b. Тяжка прееклампсія
*c. Еклампсія
d. Гіпертонічний криз
e. Правець

40. У жінки віком 31 рік через 20 хв після народження посліду розпочалася кровотеча. Крововтрата становить 650 мл. Об'єктивно спостерігається: пульс - 106/хв, АТ - 110/70 мм рт. ст., розривів пологових шляхів не виявлено, послід цілий, матка періодично скорочується та розслабляється. Яка тактика лікування доцільна в цьому разі?
a. Фенілефрин внутрішньовенно
b. Дексаметазон внутрішньовенно
c. Мізопростол ректально
d. Карбетоцин внутрішньом'язово
*e. Окситоцин внутрішньовенно

41. У першонароджуючої пацієнтки з гестаційним діабетом розпочалася пологова діяльність середньої сили, перейми через 5-6 хв, переходять у потуги. Голівка плода притиснена до входу в малий таз, симптом Вастена позитивний, ЧСС плода - у межах 110-120/хв. Піхвове дослідження: шийка матки згладжена, відкриття шийки матки повне, плідний міхур відсутній, передлегла голівка плода над першою площиною малого таза, стрілоподібний шов у поперечному розмірі входу в малий таз. Яке ускладнення пологів характерне для описаних клінічних проявів?
a. Дискоординована пологова діяльність
b. Вторинна слабкість пологової діяльності
*c. Клінічно вузький таз
d. Дистрес плода в пологах
e. Розгинальне вставлення голівки

42. Пацієнтка віком 44 роки скаржиться на припливи жару, нічну пітливість, дратівливість та безсоння останні 3 місяці, нерегулярні менструації впродовж 6-ти місяців. Об'єктивно спостерігається: АТ - 130/80 мм рт. ст., пульс - 72/хв, ритмічний, температура тіла - 36,5^оС, маса тіла - 71 кг, зріст - 166 см. Під час гінекологічного огляду патології не виявлено. З якого методу дослідження треба почати обстеження жінки в цьому разі?
a. Кольпоскопія розширена
*b. Аналіз крові на фолікулостимулюючий гормон, пролактин, тиреотропний гормон
c. Аналіз крові на лютеїнізуючий гормон, пролактин, тестостерон
d. Комп'ютерна томографія органів малого таза з контрастом
e. Ультразвукове дослідження щитовидної залози

43. Пацієнтка віком 45 років скаржиться на періодичний біль у лівій грудній залозі, який з'являється за тиждень до менструації та зникає після її початку. Під час пальпації лівої грудної залози у верхньо-зовнішньому квадранті виявлено щільне, рухоме утворення розміром 1,5 см. Шкіра та сосок без патологічних змін, виділень немає. В анамнезі: 2 вагітності, пологи в 30 та 35 років, абортів немає. Матері пацієнтки у віці 58 років було встановлено діагноз: рак грудної залози. Яка першочергова тактика ведення цієї пацієнтки?
a. Призначити гормональну терапію комбінованими оральними контрацептивами, контроль через 6 місяців
*b. Скерувати на мамографію та ультразвукове дослідження грудних залоз
c. Спостерігати в динаміці протягом 6 місяців
d. Провести тонкоголкову аспіраційну біопсію
e. Провести променеву терапію

44. Пацієнтка віком 45 років скаржиться на рясні слизові виділення з піхви, іноді з домішками крові. Менструальний цикл регулярний. Під час огляду в дзеркалах шийка матки має нерівну поверхню з білуватими ділянками, які стають чітко вираженими після оброблення 3%-м розчином оцтової кислоти. Проведено цитологічне дослідження (ПАП-тест), виявлено HSIL. Яка тактика ведення пацієнтки в цьому разі?
a. Проведення тільки УЗД органів малого таза
b. Негайна хірургічна екстирпація матки
*c. Проведення кольпоскопії з біопсією
d. Консервативне лікування гормональними препаратами
e. Призначення антибіотиків і спостереження

45. Пацієнтка віком 38 років скаржиться на відчуття тривоги, дратівливості, перепади настрою, здуття живота та масталгію, які спостерігаються протягом 10-12 днів на місяць зі світлими проміжками. Із анамнезу відомо, що симптоми турбують 2 місяці, півроку тому для лікування аномальної маткової кровотечі введена ВМС з левоноргестрелом. Через 4 місяці після цього настала аменорея. Який найімовірніший діагноз?
a. Передменструальне загострення
*b. Передменструальний розлад із відсутністю менструації
c. Передменструальний синдром
d. Передменструальний дисфоричний розлад
e. Прогестаген-індукований передменструальний розлад

46. Пацієнтка віком 30 років скаржиться на мізерні менструації, відсутність вагітності впродовж 6-ти років. Із анамнезу відомо, що менструації з 17 років, нерегулярні, затримки від 30 до 60 днів. Об'єктивно спостерігається: ріст волосся за чоловічим типом, надлишкова маса тіла (ІМТ - 29,9 кг/м^2). Під час бімануального обстеження: матка зменшена в розмірах, безболісна, яєчники збільшені, щільної консистенції. За результатами УЗД виявлено: яєчники розмірами 4,0х3,5 і 5,5х4,0 см, у кожному яєчнику від 12 до 14 фолікулів діаметром 2-9 мм, об'єм яєчників >10 мл. Який найімовірніший діагноз?
a. Рак яєчників
b. Фолікулярні кісти яєчників
c. Хронічний сальпінгоофорит
*d. Синдром полікістозних яєчників
e. Кісти жовтого тіла

47. У жінки віком 33 роки з гестаційним цукровим діабетом розпочалися пологи в терміні вагітності 41 тиждень 5 днів. Пологи почалися спонтанно, І-й період пологів тривав 6 годин, ІІ-й період пологів - 50 хв. Через 2 хв після народження голівки плечовий пояс не народжується. Після народження голівки відзначається симптом "черепахи". Серцебиття плода в межах 120/хв. Яка першочергова лікарська тактика в цьому разі?
a. Операція кесаревого розтину в ургентному порядку
b. Застосувати обертальний маневр Вуда
c. Застосувати прийом Заванеллі
*d. Застосувати маневр Мак-Робертса
e. Симфізіотомія

48. Пацієнтка віком 32 роки звернулася до лікаря-репродуктолога зі скаргами на неможливість завагітніти протягом 3-х років регулярного статевого життя без використання контрацептивів. Менструальний цикл регулярний, болісні менструації тривалістю 5-6 днів. В анамнезі: лікування з приводу ІПСШ. За результатами УЗД ОМТ: непрямі ознаки спайкового процесу в лівій клубовій ділянці, фолікулярний апарат яєчників без патологій. Спермограма чоловіка: без патологій. Встановлено діагноз: безпліддя I, трубно-перитонеальний фактор. Який метод допоміжних репродуктивних технологій використовують під час лікування трубно-перитонеального безпліддя?
*a. Екстракорпоральне запліднення (ЕКЗ)
b. Інсемінація спермою чоловіка
c. Стимуляція овуляції
d. Кріоконсервація яйцеклітин
e. Перенесення зиготи в маткову трубу (ZIFT)

49. Пацієнтка віком 24 роки скаржиться на підвищення температури тіла до 37,8^оC, ниючий біль унизу живота, більше в правій здухвинній ділянці, каламутні виділення з піхви, що турбують протягом останнього тижня. Остання менструація з затримкою на 5 днів. В анамнезі: менструальний цикл регулярний, (3-4 дні/28-30 днів), без особливостей. Вагітностей не було. З метою контрацепції використовує ВМК, який введено під час попереднього менструального циклу. Статеві партнери непостійні. Гінекологічне дослідження: шийка матки в дзеркалах конічної форми, зовнішнє вічко цервікального каналу зімкнене, візуалізуються вусики ВМК, з цервікального каналу каламутні виділення. Тіло матки відхилене дозаду, звичайних розмірів та будови, рухоме. Рухи за шийку матки болючі. У ділянці придатків матки визначається болючість та тяжистість. Склепіння вільні. З якого методу дослідження доцільно розпочати обстеження пацієнтки в цьому разі?
a. Тесту на вагітність
b. КТ органів малого таза
c. Кольпоскопії
*d. Бактеріологічного дослідження цервікальних виділень
e. Трансвагінального ультразвукового дослідження

50. Пацієнтка віком 38 років скаржиться на порушення менструального циклу, що проявляється тривалими, надмірними кров'янистими виділеннями під час менструації, епізодами кров'янистих виділень у міжменструальний період. За результатами УЗД органів малого таза виявлено: неоднорідна структура ендометрія, деформований рельєф порожнини матки, гіперехогенні включення 18х23 мм по передній стінці ближче до дна, підвищена звукопровідність цього утворення. Який найімовірніший діагноз?
a. Гіперплазія ендометрія
b. Субмукозна лейоміома
c. Гострий ендометрит
*d. Поліп ендометрія
e. Стороннє тіло в порожнині матки

51. Жінка віком 21 рік у терміні вагітності 32 тижні проходить плановий огляд. Скарг не має. За останні 2 тижні відзначає збільшення маси тіла на 1,3 кг. Під час обстеження виявлено: АТ - 155/95 мм рт. ст., не змінюється при повторному вимірюванні, набряки обох стоп. Яка подальша тактика ведення вагітності?
a. Призначити гіпотензивну терапію
*b. Призначити загальний аналіз сечі
c. УЗД плода з доплерометрією
d. Призначити beta-адреноблокатори
e. Провести ЕКГ

52. Пацієнтка віком 74 роки скаржиться на збільшення живота, загальну слабкість, різке схуднення. Із анамнезу відомо, що менопауза впродовж 20-ти років. Під час гінекологічного огляду виявлено: шийка матки чиста, матка та придатки пропальпувати неможливо. За результатами УЗД ОМТ виявлено: у ділянці правих і лівих придатків солідні утворення діаметром 10 см, велика кількість вільної рідини в черевній порожнині. Який найімовірніший діагноз?
a. -
b. Кісти яєчників
c. Рак матки
*d. Рак яєчників
e. Піовар

53. У якому терміні гестації всім вагітним жінкам проводять діагностику гестаційного цукрового діабету шляхом перорального тесту толерантності до глюкози?
a. Під час прегравідарної підготовки
*b. Між 24 і 28-м тижнями вагітності
c. При взятті на облік
d. У 20 та 36 тижнів вагітності
e. У 20 тижнів вагітності

54. Вагітна жінка віком 33 роки перебуває в пологовій залі в ІІ періоді пологів. Діагноз: вагітність ІІ, 37 тижнів, біхоріальна біамніотична двійня. На висоті потуги народився І плід в головному передлежанні, масою - 3000 г, зростом - 47 см, за шкалою Апгар - 8 балів. Після проведення акушерського дослідження встановлено: сідниці ІІ плода притиснуті до входу в малий таз. Плідний міхур цілий. Яка подальша тактика ведення пологів?
a. Спробувати зробити поворот плода
b. Очікувальна тактика протягом 30-40 хв
*c. Провести амніотомію та продовжити консервативне розродження як при сідничному передлежанні плода
d. Розпочати родопідсилення розчином окситоцину
e. Перейти до розродження шляхом кесаревого розтину, враховуючи сідничне передлежання плода

55. У жінки віком 35 років у терміні вагітності 30 тижнів під час ультразвукового дослідження виявлено: передбачувана маса плода менше 3 перцентиля, індекс амніотичної рідини 4 см. Які показання до шпиталізації вагітної в цьому разі?
a. Сповільнений кровоплин в артерії пуповини
b. Полігідрамніон
c. Оцінка біофізичного профілю плода 5 балів
*d. Олігогідрамніон
e. Оцінка біофізичного профілю плода 7 балів

56. У післяпологовому періоді в жінки виявлено кровотечу зі статевих шляхів. Крововтрата під час пологів становила 800 мл. Пульс - 100/хв, АТ - 120/80 мм рт. ст. Розривів м'яких тканин родового каналу немає, послід цілий. Матка періодично скорочується та розслабляється. Кров, що витікає з матки, утворює згустки. Який найімовірніший діагноз?
*a. Гіпотонічна маткова кровотеча
b. ДВЗ-синдром
c. Емболія навколоплідними водами
d. Розрив матки
e. Атонічна кровотеча

57. Вагітну жінка віком 29 років скаржиться на переймоподібний біль унизу живота, який турбує протягом останніх 3-х год. Вагітність І, 29 тижнів. Об'єктивно спостерігається: матка в стані періодичного тонусу, положення плода повздовжнє, передлежить голівка плода притиснута до входу в малий таз. Серцебиття плода ясне, ритмічне до 146/хв. Піхвове дослідження: шийка матки центрована, вкорочена до 1,5 см, плідний міхур цілий, голівка плода над входом у малий таз. Яка тактика ведення вагітної жінки в цьому разі?
a. Перевести до пологового відділення та очікувати прогресування пологової діяльності
b. Шпиталізація. Введення розчину магнію сульфату протягом 3-5 днів
c. Шпиталізувати до пологового відділення та розпочати введення розчину окситоцину
*d. Шпиталізація. Профілактика РДС плоду розчином дексаметазону. Токолітична терапія протягом 48 год
e. Шпиталізувати до пологового відділення, провести амніотомію

58. Пацієнтка віком 45 років скаржиться на нерегулярні маткові кровотечі протягом останніх 3-х місяців після тривалої затримки менструації. Під час гінекологічного обстеження виявлено: шийка матки циліндрична, без дефектів епітелію, тіло матки не збільшене, щільне, придатки матки не пальпуються. За результатами УЗД органів малого таза виявлено: товщина ендометрія - 12 мм, оцінка доплерометрії - значна васкуляризація. Яке наступне діагностичне дослідження доцільно провести цій пацієнтці?
a. Лапароскопія
b. Кольпоскопія
c. Ендоцервікальний кюретаж
d. Дилатація та кюретаж матки
*e. Гістероскопія з біопсією ендометрія

59. Жінка віком 25 років на другу добу після пологів скаржиться на підвищення температури тіла 37,8^оC) Об'єктивно спостерігається: шкіра блідо-рожева, чиста, пульс - 84/хв, АТ - 120/80 мм рт. ст., молочні залози напружені, збільшені, болючі, виділення молозива незначне. Дно матки на 2 п/п нижче пупка. Матка щільна, безболісна, виділення кров'янисто-слизові в незначній кількості. Промежина ціла. Яка подальша лікувальна тактика для жінки?
a. Глюкокортикостироїди
*b. Зціджування грудного молока
c. Нестероїдні протизапальні засоби
d. Антибіотикотерапія
e. Кровоспинні препарати

60. Жінку віком 32 роки в терміні вагітності 42 тижні шпиталізовано до пологового будинку. Об'єктивно спостерігається: АТ - 105/60 мм рт. ст., пульс - 76/хв. Під час акушерського обстеження виявлено: матка в нормотонусі, передлежить голівка плода, серцебиття плода - 140/хв. За результатами піхвового дослідження виявлено: шийка матки вкорочена до 3 см, щільної консистенції, зовнішнє вічко закрите. Для дозрівання шийки матки ендоцервікально застосували гель динопростон 0,5 мг. Через 2 год після цього на КТГ зареєстровані епізоди пролонгованих децелерацій до 80 уд./хв упродовж 6 хв. Яка найімовірніша причина появи децелерацій?
a. Розрив матки
b. Анафілактична реакція
*c. Гіперстимуляція матки
d. Випадіння петель пуповини
e. Передчасне відшарування плаценти

61. Пацієнтка віком 58 років скаржиться на кров'янисті виділення зі статевих шляхів протягом 7 днів. В анамнезі: менопауза 6 років. За результатами УЗД виявлено: матка 4х3,5х4,5 см, товщина ендометрія - 10 мм, яєчники без особливостей. Яке першочергове обстеження для верифікації діагнозу в цьому разі?
*a. Пайпель-біопсія ендометрія
b. Діагностична гістероскопія
c. МРТ органів малого таза з контрастом
d. МРТ органів малого таза
e. ПАП-тест на основі рідинної цитології

62. Жінка віком 20 років через 12 днів після пологів скаржиться на значну локальну болісність, почервоніння шкіри клиновидної форми у верхньо-зовнішньому квадранті правої молочної залози, озноб і загальне погіршення самопочуття, підвищення температури тіла до 38,5^оС. Виділення із соска жовто-білого кольору в незначному обсязі. Регіонарні лімфатичні вузли не збільшені. Який найімовірніший діагноз?
a. Гнійний мастит
b. Серозний мастит
c. Лактостаз
d. Абсцес молочної залози
*e. Інфільтративний мастит

63. Пацієнтка віком 44 роки скаржиться на відчуття стороннього тіла в піхві під час фізичного навантаження. Об'єктивно спостерігається: опущення передньої стінки піхви у вигляді напівкулястого утворення на рівні присінка піхви. Патологію матки та придатків не виявлено. Який із нижченаведених станів, найімовірніше, супроводжує цю патологію?
a. Гострий цистит
b. Трофічна виразка шийки матки
c. Порушення менструального циклу
*d. Порушення сечовипускання
e. Хронічний тазовий біль

64. Жінку віком 19 років шпиталізовано з аномальною матковою кровотечею. Соматично здорова. Менструації з 14 років, регулярні, рясні, безболісні. В анамнезі 1 пологи, без ускладнень. Три місяці тому з приводу маткової кровотечі проведено гістероскопію з біопсією ендометрія, під час гістологічного дослідження - ендометрій у фазі проліферації. Пацієнтка використовувала рослинні препарати. Яка лікувальна тактика в цьому разі?
a. Антифібринолітики
*b. Комбіновані гормональні контрацептиви
c. Агоністи гонадотропін-рилізинг гормона
d. Дилатація та кюретаж
e. Нестероїдні протизапальні засоби

65. Пацієнтка віком 40 років скаржиться на наявність безболісного утворення в правій грудній залозі. Під час пальпації у верхньому зовнішньому квадранті правої грудної залози виявлено пухлину діаметром до 2,5-3,0 см, щільна, горбиста, рухлива, без чітких меж, зі шкірою не зв'язана. Регіональні лімфатичні вузли не збільшені. Яке дослідження потрібно провести для встановлення діагнозу?
a. Рентгенографію ОГК
b. УЗД грудної залози
c. Контрастну мамографію
d. Мамографію
*e. Пункційну біопсію новоутворення

66. Вагітну жінку віком 36 років шпиталізовано зі скаргами на регулярну пологову діяльність протягом 4 год. Вагітність V, 40 тижнів. Навколоплідні води відійшли 2 год тому. В анамнезі: чотири вагітності завершилися народженням живих доношених дітей. Під час огляду виявлено: перейми регулярні, 3-4 за 10 хв, тривалістю 30-35 с. Серцебиття плода ясне, ритмічне 144/хв. Голівка притиснута до входу в малий таз. Піхвове дослідження: шийка матки згладжена, відкриття - 7 см, стрілоподібний шов у поперечному розрізі площини входу в малий таз. З одного боку пальпуються перенісся та надбрівні дуги плода, з іншого - передній кут великого тім'ячка. Який найімовірніший діагноз?
a. Поперечне положення плода
*b. Лобне вставлення голівки
c. Лицеве вставлення голівки
d. Асинклітичне вставлення голівки
e. Передньоголовне вставлення голівки

67. Пацієнтка віком 48 років скаржиться на безсоння, приливи жару, дратівливість, збільшення маси тіла. В анамнезі: 2 роки тому їй проведено екстирпацію матки без придатків. Який режим застосування менопаузальної гормонотерапії доцільно призначити пацієнтці?
a. Менопаузальну гормонотерапію не призначати
b. Комбінована (естрогени з прогестагенами) терапія в циклічному режимі
c. Монотерапія прогестагенами
d. Монотерапія естрогенами
*e. Монофазна комбінована терапія (естрогени з прогестагенами) у безперервному режимі

68. Пацієнтка віком 32 роки в терміні вагітності 32 тижні раптово втратила свідомість у приймальному відділенні. Об'єктивно спостерігається: дихання відсутнє, пульс на центральних артеріях не пальпується. Яку невідкладну допомогу необхідно надати жінці першочергово в цьому разі?
a. Забезпечити прохідність дихальних шляхів та виконати інтубацію трахеї
b. Провести дефібриляцію та розпочати серцево-легеневу реанімацію через 5 хв після оцінки стану
*c. Негайно розпочати компресії грудної клітки, забезпечуючи нахил пацієнтки ліворуч під кутом 15-30^o для зміщення матки
d. Розпочати компресії грудної клітки на спині без зміщення матки, щоб не втрачати час
e. Негайно провести ургентний кесарів розтин без виконання серцево-легеневої реанімації, бо це знизить ризик гіпоксії плода

69. Пацієнтка віком 15 років скаржиться на відсутність менструації, росту грудних залоз та відсутність оволосіння під пахвами та на лобку. Під час огляду виявлено: крилоподібні складки шиї, низько посаджені вуха, низька лінія росту волосся на шиї, широко розставлені соски молочних залоз. Яке дослідження доцільно призначити пацієнтці першочергово в цьому разі?
a. Визначення рівнів ФСГ, ЛГ та естрадіолу
*b. Каріотипування
c. Визначення рівнів СТГ, ТТГ та пролактину
d. Рентгенографію кистей
e. УЗД органів малого таза та наднирників

70. Жінка віком 26 років скаржиться на періодичні незначні кров'янисті виділення з піхви протягом 3-х днів. Із анамнезу відомо, що остання менструація 7 тижнів тому. Живіт під час пальпації м'який, неболючий. Під час піхвового обстеження виявлено: тіло матки дещо збільшене, рухоме, цервікальний канал закритий, склепіння вільні, виділення з піхви темно-кров'янисті, незначні. Які обстеження потрібно провести першочергово в цьому разі?
*a. Трансвагінальне ультразвукове дослідження органів малого таза
b. Визначення рівня прогестерону в сироватці крові
c. Визначення рівня хоріонічного гонадотропіну людини в сироватці крові
d. Гістероскопія
e. Визначення рівня пролактину в сироватці крові

71. У жінки віком 30 років після пологів триває кровотеча. Об'єктивно спостерігається: АТ - 120/80 мм рт. ст., пульс - 102/хв. Через передню черевну стінку пальпується щільна матка, яка добре скоротилася. Послід без видимих дефектів. За результатами огляду пологових шляхів виявлено: неповний розрив промежини ІІІ ступеня. Яка анатомічна структура залишилася цілою в цьому разі?
a. Задня спайка та стінка піхви
*b. Передня стінка прямої кишки
c. Шкіра промежини
d. Зовнішній сфінктер прямої кишки
e. М'язи промежини

72. Пацієнтка віком 38 років скаржиться на виділення із сосків, порушення сну, неприємні відчуття під час статевого акту. Із анамнезу відомо, що хворіє на артеріальну гіпертензію, отримує медикаментозну терапію. Який діагностичний алгоритм необхідно застосувати в пацієнтки в цьому разі?
a. На фоні триваючої терапії дослідити рівень загального пролактину
b. На фоні триваючої терапії дослідити рівень молекулярних форм пролактину
c. Відмінити антигіпертензивні препарати на 5 днів, дослідити рівень молекулярних форм пролактину
*d. Відмінити антигіпертензивні препарати на 3 дні, дослідити рівень молекулярних форм пролактину
e. Відмінити антигіпертензивні препарати на 3 дні, дослідити рівень пролактину в розведенні 1:100

73. Жінка віком 35 років скаржиться на рясні кров'янисті виділення зі статевих шляхів протягом 10-ти днів, що з'явилися в строк менструації. З анамнезу відомо, що такі порушення менструального циклу відбуваються протягом останніх 8-ми місяців. В анамнезі: 1 вагітність, 1 пологи (5 років тому). Під час бімануального обстеження виявлено: матка збільшена, безболісна, рухлива, придатки не збільшені, безболісні. За результатами УЗД виявлено: субмукозний міоматозний вузол (тип 1 по FIGO) 1 см. Який метод лікування доцільно призначити в цьому разі?
a. Лапароскопія, супрацервікальна гістеректомія
b. Лапароскопічна гістеректомія
c. Фракційне вишкрібання цервікального каналу та порожнини матки
d. Лапаротомія, гістеректомія
*e. Гістерорезектоскопія

74. Жінка віком 58 років скаржиться на неконтрольоване підтікання сечі під час кашлю, чхання, сміху, фізичної активності, зміні положення тіла. В анамнезі: менопауза 9 років. Під час гінекологічного огляду слизова піхви атрофічна, суха, стоншена. Який найімовірніший діагноз?
*a. Стресове нетримання сечі
b. Рецидивуючий цистит
c. Змішане нетримання сечі
d. Міхурово-вагінальна нориця
e. Ургентне нетримання сечі (гіперактивний сечовий міхур)

75. Пацієнтка віком 43 роки скаржиться на аномальні маткові кровотечі на тлі лейоміоми матки. За результатами УЗД діагностовано пролапс субмукозної лейоміоми через шийку матки. Яке лікування доцільно провести пацієнтці в цьому разі?
a. Лапароскопічна резекція міоматозного вузла
b. Призначення КОК з дієногестом
c. Призначити гестагени в циклічному режимі
d. Емболізація маткових судин
*e. Вагінальна міомектомія

76. У жінки віком 20 років у І триместрі вагітності двічі з інтервалом 10 днів проведено бактеріологічне дослідження середньої порції сечі та виявлено кишкову паличку в кількості 100000 колонієутворювальних одиниць у мілілітрі. Який гормон сприяє розвитку інфекцій сечовивідних шляхів під час вагітності?
*a. Прогестерон
b. Пролактин
c. Естрадіол
d. beta-хоріонічний гонадотропін
e. Окситоцин

77. Пацієнтка віком 28 років скаржиться на біль унизу живота, більше праворуч, що посилюється під час менструації, мажучі кров'янисті виділення до та після менструації. За результатами УЗД виявлено: матка 45х45х50 мм, відзначається асиметрія стінок (передня - 23 мм, задня - 12 мм), праворуч від матки візуалізується округле утворення 68х75 мм з щільною капсулою та дрібнодисперсним вмістом. СА-125 - 65 Од/мл (N<35 Од/мл). Який найімовірніший діагноз?
a. Функціональна кіста правого яєчника
*b. Аденоміоз, ендометріоїдна кіста правого яєчника
c. Гіперплазія ендометрія
d. Лейоміома матки, хронічний аднексит
e. Лейоміома матки, правобічний гідросальпінкс

78. Жінку віком 25 років у терміні вагітності 36 тижнів шпиталізовано зі скаргами на постійний сильний біль внизу живота. Об'єктивно спостерігається: виражені набряки верхніх і нижніх кінцівок, обличчя, передньої черевної стінки, АТ - 120/70 мм рт. ст., пульс - 110/хв, ЧД - 20/хв. Матка в постійному підвищеному тонусі. Серцебиття плода не прослуховується. Виділення з піхви кров'янисті, незначні. Який найімовірніший діагноз?
a. Дискоординована пологова діяльність
b. Передлежання плаценти
*c. Передчасне відшарування нормально розташованої плаценти
d. Прелімінарний період
e. Перший період пологів, латентна фаза

79. Пацієнтка віком 38 років скаржиться на ниючий біль унизу живота, підвищення температури тіла до 38^оС протягом 3-х днів. В анамнезі: носій ВМС упродовж 8-ми років. Об'єктивно спостерігається: температура тіла - 37,8^оС, пульс - 98/хв, АТ - 110/70 мм рт. ст. Живіт під час пальпації болісний у нижніх відділах, без ознак подразнення очеревини. Огляд в дзеркалах: у цервікальному каналі нитки ВМС, виділення гнійні, помірні. Бімануально: матка не збільшена, м'яка, болісна під час пальпації, придатки без чітких контурів, чутливі, склепіння безболісні. Яка лікувальна тактика в цьому разі?
a. Гістеректомія з матковими трубами та антибактеріальна, дезінтоксикаційна, інфузійна терапія
b. Видалення ВМС, вишкрібання слизової матки та антибактеріальна, дезінтоксикаційна, інфузійна терапія
c. Видалення ВМС, гістероскопія та антибактеріальна, дезінтоксикаційна, інфузійна терапія
d. Проведення антибактеріальної, дезінтоксикаційної, інфузійної терапії без видалення ВМС
*e. Видалити ВМС після початку антибактеріальної, дезінтоксикаційної, інфузійної терапії

80. На обліку в жіночій консультації перебуває жінка віком 22 роки в терміні вагітності 9-10 тижнів. Під час проведення лабораторного дослідження діагностовано Rh-негативний тип крові, Rh-антитіла не виявлені. У чоловіка Rh-позитивний тип крові. У якому терміні необхідно провести профілактику Rh-імунізації вагітній?
a. 35-36 тижні
b. 10-14 тижні
c. 18-24 тижні
*d. 28-34 тижні
e. 16-18 тижні

81. Жінка віком 26 років народжує через природні пологові шляхи. В анамнезі: кесарів розтин 3 роки тому. Об'єктивно спостерігається: загальний стан задовільний, перейми через 3-4 хв. Положення плода поздовжнє, голівка плода зовнішніми прийомами не визначається. У жінки з'явилося відчуття тиску на пряму кишку. Серцебиття плода аритмічне, від 180/хв до 90/хв. Внутрішнє акушерське дослідження: голівка плода на тазовому дні, шийка матки не визначається. Яка доцільна тактика ведення пологів у цьому разі?
a. Порожнинні акушерські щипці. Ручне відділення плаценти та видалення посліду
b. Вакуум-екстракція плода
*c. Накладання вихідних акушерських щипців. Ручне відділення плаценти та видалення посліду
d. Ургентний кесарів розтин
e. Родопідсилення довенним краплинним введенням окситоцину. Ручне відділення плаценти та видалення посліду після народження плода

82. Жінку віком 33 роки в терміні вагітності 39 тижнів шпиталізовано зі спонтанним початком переймів. Передлежання плода головне. Під час активної пологової діяльності та відкритті шийки матки 5 см проведено епідуральну аналгезію. Об'єктивно спостерігається: АТ - 90/50 мм рт. ст., пульс - 92/хв. На кардіотокографії зареєстровано базальну ЧСС плода - 110/хв з пролонгованою пізньою децелерацією упродовж 8 хв. Яка подальша тактика ведення пологів у цьому разі?
*a. Ургентний кесарів розтин
b. Епізіотомія
c. Амніотомія
d. Вакуум-екстракція плода
e. Накладання акушерських щипців

83. Жінка віком 38 років у терміні вагітності 25-26 тижнів скаржиться на спрагу, часте сечовипускання, постійне відчуття голоду. За результатами УЗД параметри фетометрії відповідають терміну гестації. Глікемія натще 5,1 ммоль/л, загальний аналіз сечі в нормі. Проведено тест на толерантність до глюкози. Через одну годину глікемія - 11,0 ммоль/л, через дві години - 8,8 ммоль/л. Який найімовірніший діагноз?
*a. Гестаційний діабет
b. Цукровий діабет 2-го типу
c. Нецукровий діабет
d. Маніфестний цукровий діабет, вперше виявлений
e. Цукровий діабет 1-го типу

84. Укажіть терапію першої лінії в пацієнтки з передменструальними дисфоричними розладами, за умови відсутності лікування в анамнезі.
a. Комбіновані оральні контрацептиви в стандартному режимі
b. Препарати магнію, вітамін D
c. Прогестини в циклічному режимі
d. Терапія супутніх патологічних станів
*e. Препарати, що містять Vitex agnus castus

85. Пацієнтка віком 40 років скаржиться на біль унизу живота, блювання, підвищення температури тіла до 38^оC, загальну слабкість. Із анамнезу відомо, що хворіє протягом 2-х днів, 3 роки тому діагностовано лейоміому матки, остання менструація 10 днів тому. Об'єктивно спостерігається: АТ - 120/80 мм рт. ст., пульс - 140/хв, живіт болючий у нижніх відділах, симптоми подразнення очеревини позитивні. Бімануально: матка збільшена до 14-15 тижнів вагітності, асиметрична, болюча. Придатки не визначаються. Який найімовірніший діагноз?
a. Гострий апендицит
*b. Пельвіоперитоніт. Некроз міоматозного вузла
c. Пельвіоперитоніт. Апоплексія яєчника
d. Хоріоамніоніт
e. Порушена позаматкова вагітність

86. У жінки віком 32 роки на 3 добу після кесаревого розтину стан різко погіршився: з'явилися гикавка, блювання, сильний біль спочатку внизу живота, потім у всьому животі, затримка газів і випорожнень. Об'єктивно спостерігається: температура тіла - 38,5^оС, пульс - 120/хв, АТ - 105/60 мм рт. ст., живіт здутий, болючий під час пальпації, спостерігається напруження передньої черевної стінки, симптом Щоткіна-Блюмберга позитивний. Під час перкусії визначається ексудат в нижніх і бокових відділах живота. В аналізі крові: лейкоцити - 20·10^9/л, ШОЕ - 41 мм/год. Який найімовірніший діагноз?
a. Септичний шок
b. Пельвіоперитоніт
*c. Розлитий перитоніт
d. Гострий ендометрит
e. Тубооваріальний абсцес

87. Вагітна жінка віком 34 роки скаржиться на періодичний біль унизу живота впродовж 2,5 год. В анамнезі: кесарів розтин. Передбачувана маса плода - 4200 г. Під час однієї з перейм з'явився різкий біль у животі, пологова діяльність припинилася, артеріальний тиск знизився до 60/40 мм рт. ст., у жінки запаморочилася голова, частота пульсу почала зростати. Який найімовірніший діагноз?
a. Інфаркт міокарда
b. Тромбоемболія легеневої артерії
c. Вторинна слабість пологової діяльності
*d. Розрив матки по рубцю
e. Амніотична емболія

88. Пацієнтка віком 45 років скаржиться на кров'янисті виділення зі статевих шляхів, контактні кровотечі. Під час гінекологічного огляду в дзеркалах виявлено: кратероподібна виразка по центру шийки матки. Який найімовірніший діагноз?
a. -
b. Дисплазія шийки матки
*c. Рак шийки матки
d. Рак тіла матки
e. Ектопія шийки матки

89. Пацієнтка віком 21 рік звернулася до сімейного лікаря зі скаргою на затримку менструації протягом 2-х тижнів, що вперше виникла у житті на фоні регулярного циклу. Пацієнтка самостійно виконала вдома тест на вагітність, результат якого виявився позитивним. Вагітність бажана. Яка тактика найбільш доцільна в цьому разі?
*a. При відсутності соматичної патології направлення на перший візит в жіночу консультацію через 8 тижнів
b. -
c. УЗД з доплерометрією, спостереження та ведення сімейним лікарем
d. При відсутності соматичної патології спостереження та ведення сімейним лікарем
e. Визначення біофізичного профілю плода, спостереження і ведення сімейним лікарем

90. Пацієнтка віком 44 роки скаржиться на нерегулярні кровотечі та біль унизу живота. В анамнезі: 3 вагітності, 2 пологів, 1 закінчилася викиднем. Під час огляду шийка матки має виражену патологічну зону. ПАП-тест - наявність HSIL (високий ступінь інтраепітеліальної ураженості). Проведено біопсію, яка підтвердила наявність плоскоклітинного раку. Яка тактика лікування є оптимальною для цієї пацієнтки?
*a. Радикальна гістеректомія з тазовою лімфаденектомією
b. Спостереження з повторною біопсією через 6 місяців
c. Проведення хіміопроменевої терапії
d. Лазерна вапоризація шийки матки
e. Конусоподібна ексцизія шийки матки

91. Соматично здорова жінка віком 45 років звернулася до лікаря-гінеколога з метою призначення гормональної контрацепції. Менструації нерегулярні, рясні. Який лікарський засіб доцільно призначити в цьому разі?
a. КОК (етинілестрадіол/ципротерону ацетат)
b. КОК (етинілестрадіол/дроспиренон)
*c. КОК (естрадіола валерат/дієногест)
d. КОК (етинілестрадіол/дієногест)
e. КОК (етинілестрадіол/хлормадинону ацетат)

92. Пацієнтка віком 26 років скаржиться на нерегулярні менструації та неможливість завагітніти протягом 2-х років. За результатами УЗД виявлено: яєчники розміром більше 10 см^3, із множинними дрібними фолікулами (діаметром 2-9 мм), відсутність домінантного фолікула. Рівень АМГ - 8,2 нг/мл, рівень ФСГ - 6,0 мМО/мл (у межах норми), рівень ЛГ - 14,0 мМО/мл (підвищений), співвідношення ЛГ/ФСГ - 2,3 (підвищене). Чоловік обстежений, патологій не виявлено. Оберіть подальшу тактику лікування пацієнтки.
a. Рекомендація ЕКЗ
b. Проведення лапароскопії з оваріальним дрилінгом
*c. Індукція овуляції
d. Призначення гормональної замісної терапії
e. Призначення метформіну

93. Жінка віком 48 років скаржиться на рясні нерегулярні маткові кровотечі, біль унизу живота та збільшення розмірів живота. За результатами УЗД виявлено: у міометрії по передній стінці візуалізується велике округле утворення, з нечіткими та нерівними контурами, змішаної ехогенності, з підвищеним кровоплином всередині. Який найімовірніший діагноз?
a. Аденоміоз
b. Гіперплазія ендометрія
c. Лейоміома матки
d. Рак ендометрія
*e. Саркома матки

94. У жінки з монохоріальною біамніотичною двійнею під час УЗД у 37 тижнів вагітності виявлено: перший плід - у головному передлежанні з очікуваною масою 1800 г, положення другого плода - поперечне, очікувана маса - 2500 г. Дискордантність плодів - 28%. Загальний стан вагітної жінки задовільний. Пологова діяльність відсутня. Серцебиття плодів аускультативно ритмічне, 154 і 132 ударів на хвилину відповідно. КТГ першого плода оцінено у 8 балів, КТГ другого плода - у 9 балів. Який клінічний діагноз можна встановити на основі цих результатів дослідження?
a. Синдром анемії-поліцитемії
b. Синдром фето-фетальної трансфузії
*c. Синдром селективної затримки росту одного з плодів
d. Синдром зворотньої артеріальної перфузії
e. Синдром затримки росту плодів

95. У жінки на 5 добу після пологів загальний стан задовільний. Об'єктивно спостерігається: температура тіла - 36,6^оC, АТ - 130/70 мм рт. ст., пульс - 78/хв. Матка під час пальпації щільна, висота стояння дна матки на 5 см вище лона. Який характер лохій на 5-ту добу свідчить про неускладнений перебіг післяпологового періоду?
*a. Серозно-сукровичні
b. Кров'янисті
c. Яскраво-червоні, зі згустками
d. Світлі, рідкі, без домішок крові
e. Гнійні

96. Пацієнтка віком 29 років скаржиться на біль у ділянці тазу, рясну болісну менструацію. В анамнезі: 1 медичний аборт. Під час гінекологічного обстеження виявлено: піхва вузька, шийка матки без дефектів епітелія, тіло матки дифузно-збільшене, "кулястої" форми, щільне, придатки матки не пальпуються. Під час трансвагінального ультразвукового дослідження виявлено: асиметричне потовщення стінок матки з ехогенними острівцями. Який найімовірніший діагноз?
a. Саркома матки
b. Лейоміома матки
*c. Аденоміоз
d. Первинна дисменорея
e. Аномальна маткова кровотеча

97. Пацієнтка віком 45 років скаржиться на біль унизу живота та загальну слабкість. Під час гінекологічного обстеження пальпується утворення в правому яєчнику до 8 см, щільне, обмежено рухоме. За результатами УЗД: правий яєчник неоднорідний за рахунок багатокамерного утворення із солідним компонентом розмірами 15 мм, рівень кольорового доплерівського картування 4. Рівень HE-4 та індекс ROMA значно підвищені. Яке дослідження потрібно провести для встановлення діагнозу в цьому разі?
a. Пункцію заднього склепіння піхви
*b. Патологогістологічне дослідження новоутворення яєчника
c. Комп'ютерну томографію органів малого таза
d. Ультразвукове дослідження з контрастом
e. Аналіз крові на онкомаркер CA19-9

98. Пацієнтка віком 30 років скаржиться на кров'янисті виділення зі статевих шляхів після затримки менструації протягом 8-ми тижнів. За результатами УЗД виявлено: плідне яйце візуалізується в порожнині матки. Який найімовірніший діагноз?
a. Апоплексія яєчника
*b. Аборт, що розпочався
c. Пухирний занос
d. Позаматкова вагітність
e. Аномальна маткова кровотеча

99. Пацієнтка віком 53 роки скаржиться на неприємні відчуття в ділянці промежини, випинання, що збільшується під час напруження та кашлю. Під час огляду зовнішніх статевих органів тіло матки візуально виявляється на рівні присінку. Який найімовірніший діагноз?
a. Пролапс матки ІII ступеня
b. Цистоцеле
c. Ректоцеле
*d. Пролапс матки ІІ ступеня
e. Пролапс матки І ступеня

100. Пацієнтка віком 29 років на 8-му добу після операції кесаревого розтину скаржиться на біль унизу живота, підвищення температури тіла до 37,8^оC, виділення зі статевих шляхів із неприємним запахом, загальну слабкість. Об'єктивно спостерігається: живіт помірно здутий, болючий, дно матки пальпується вище лона. Яка тактика подальшого ведення пацієнтки в цьому разі?
a. Патронаж у жіночій консультації
*b. Екстрена шпиталізація до гінекологічного відділення
c. Шпиталізація до гінекологічного стаціонару після обстеження
d. Призначення антибактеріальної терапії в умовах жіночої консультації
e. Направлення на УЗД органів малого таза

101. Пацієнтка віком 32 роки скаржиться на періодичні кров'янисті виділення після статевого акту. В анамнезі: статеве життя з 19 років, кілька партнерів, бар'єрні методи контрацепції не використовувала. У минулому ніяких серйозних захворювань не відзначала, вагітностей не було. Профілактичний огляд не проводився останні 5 років. Під час гінекологічного огляду: шийка матки має патологічну зону, яка виглядає як білувата ділянка на червоному фоні при обробленні розчином оцтової кислоти. Виконано ПАП-тест, виявлено HSIL. Додатково проведено біопсію, яка підтвердила CIN IIІ. Яка тактика ведення пацієнтки в цьому разі?
a. Спостереження з повторним оглядом через 6 місяців
b. Негайна хіміотерапія
*c. Діатермоконізація шийки матки
d. Проведення консервативної терапії антибактеріальними засобами
e. Радикальна гістеректомія

102. Жінка віком 35 років у терміні вагітності 12 тижнів звернулася до лікаря для спостереження по вагітності. Із анамнезу відомо, що вагітність друга, під час першої вагітності спостерігалося підвищення АТ до 150/95 мм рт. ст., призначалася медикаментозна терапія, що тривала до пологів. Який лікарський засіб потрібно призначити вагітній жінці для профілактики прееклампсії в цьому разі?
a. Фолієву кислоту
b. Калію йодид
*c. Ацетилсаліцилову кислоту
d. Холекальциферол
e. Магнію сульфат

103. Жінка віком 22 роки в терміні вагітності 8 тижнів скаржиться на блювання до 10-15 разів на день, зниження маси тіла, слабкість. З якого методу дослідження рекомендовано розпочинати обстеження в цьому разі?
a. Проба за Зимницьким
b. Коагулограма
*c. Аналіз крові на визначення рівня калію, натрію, глюкози та креатиніну в крові
d. Проведення печінкових проб
e. Аналіз сечі на кетонові тіла

104. У жінки віком 29 років у терміні вагітності 33-34 тижнів з'явився переймоподібний біль унизу живота через кожні 20-30 хв тривалістю 10-15 с. Під час внутрішнього акушерського дослідження виявлено: шийка матки вкорочена, цервікальний канал відкритий до 2 см. Яка подальша тактика ведення вагітності?
a. Призначити токолітики, внутрішньовенне введення сульфату магнію
b. Призначити внутрішньовенне введення сульфату магнію, ввести 6 мг дексаметазону
*c. Призначити токоліз антагоністами кальцію, ввести 6 мг дексаметазону
d. Ургентний кесарів розтин
e. Очікувати початку пологів

105. Жінка віком 24 роки в терміні вагітності 20 тижнів скаржиться на біль у животі, багаторазове блювання, підвищення температури тіла до 38,7^оС. Перебуває під наглядом сімейного лікаря з 11 тижнів вагітності. Об'єктивно спостерігається: загальний стан середнього ступеня тяжкості, температура тіла - 38,7^оС, АТ - 115/70 мм рт. ст., ЧСС - 110/хв, ЧД - 25/хв, шкірні покриви бліді, язик підсихає, обкладений білим нальотом. Аускультативно: у легенях везикулярне дихання. Під час пальпації живота болісність у правій здухвинній ділянці, біль при рухах правої ноги, підвищення тонусу матки. Симптом Пастернацького негативний з обох сторін, сечовипускання вільне, випорожнення напіврідкі. Гінекологічне дослідження: шийка матки довжиною - 3 см дозаду, чиста, зів закритий, матка збільшена до 20 тижнів вагітності в підвищеному тонусі, зміщення матки в бік супроводжується болем, виділення слизові. У загальному аналізі крові: лейкоцитоз, ШОЕ - 15 мм/год. Який найімовірніший діагноз?
a. Гострий холецистит
*b. Гострий апендицит
c. Гострий панкреатит
d. Загроза пізнього викидня
e. Гострий пієлонефрит

106. У жінки віком 22 роки на 3-4 добу після пологів з'явилися скарги на болісність, набряк молочних залоз. Об'єктивно спостерігається: температура тіла - 37,3^оC, утруднене та болісне зціджування обох молочних залоз, регіонарні лімфатичні вузли не збільшені. Який найімовірніший діагноз?
a. Змішаний мастит
b. Гнійний мастит
c. Інфільтративний мастит
d. Серозний мастит
*e. Лактостаз

107. Під час гормонального обстеження пацієнтки з безплідністю виявлено: підвищення рівнів тестостерону, 17-гідроскіпрогестерону та дегідроепіандростерону. Який найімовірніший діагноз?
a. Гіпергонадотропний гіпогонадизм
b. Гіпергонадотропна аменорея
c. Синдром полікістозних яєчників
*d. Наднирникова гіперандрогенія
e. Гіперпролактинемія

108. Пацієнтка віком 54 роки скаржиться на печіння, сухість у ділянці вульви, болісні сечовипускання, дискомфорт під час статевого акту. В анамнезі: менопауза - 3 роки. Об'єктивно спостерігається: малі статеві губи деформовані, слизова оболонка стоншена, з поодинокими тріщинами. Вхід у піхву звужений. Який найімовірніший діагноз?
a. Плоскоклітинна карцинома вульви
b. Лейкоплакія вульви
c. Ендометріоз
d. Атрофічний вульвовагініт
*e. Склероатрофічний ліхен вульви

109. Жінка віком 30 років у терміні вагітності 38 тижнів скаржиться на прозорі виділення без запаху зі статевих шляхів. Об'єктивно спостерігається: скорочення матки відсутні, АТ - 126/75 мм рт. ст., пульс - 95/хв, температура тіла - 36,7^оС. Під час пальпації матка в нормотонусі, безболісна. Серцебиття плода - 148/хв. Під час гінекологічного огляду в дзеркалах спостерігається підтікання прозорої рідини з цервікального каналу. Який найімовірніший діагноз?
a. Ранній розрив плідних оболонок
*b. Терміновий допологовий розрив плідних оболонок
c. Хибні перейми
d. Перший період пологів
e. Передчасний допологовий розрив плідних оболонок

110. Жінка віком 25 років звернулася на консультацію до лікаря акушера-гінеколога. Із анамнезу відомо, що пологи 2, має резус-негативний фактор крові. За результатами УЗД: термін вагітності - 27 тижнів. За результатами обстеження виявлено: АТ - 120/80 мм рт. ст., дно матки на рівні мечоподібного відростка, з правого боку матки пальпується гладка широка поверхня плода, з лівого - дрібні рухомі виступи. Над лоном під час пальпації визначається велика округла балотуюча частина з чіткими контурами. Серцебиття плода ясне, ритмічне, 140/хв. Яку тактику потрібно обрати під час ведення цієї вагітної?
a. Анти-D імунопрофілактика для резус-негативних жінок у 13 тижнів вагітності
b. Визначення біофізичного профілю плода
*c. Визначення титру резус антитіл з подальшою анти-D імунопрофілактикою в 28 тижнів вагітності
d. УЗД з доплерометрією та рентгенографія органів черевної порожнини
e. УЗД з доплерометрією, шпиталізація, токолітична терапія

111. Жінка віком 48 років скаржиться на нетримання сечі та дискомфорт під час статевого акту. В анамнезі: 2 пологів великим плодом. Під час огляду в дзеркалах найбільш проксимальна частина передньої стінки піхви перебуває на 1 см вище дівочої пліви. Визначте стадію дисфункції тазового дна.
*a. Цистоцеле
b. Уретероцеле
c. Неповний матково-вагінальний пролапс. Цистоцеле. Ректоцеле
d. Повний матково-вагінальний пролапс. Ректоцеле. Ентероцеле піхви
e. Пролапс відсутній

112. Який вид аменореї притаманний загальній постстресовій реакції організму?
a. Аменорея при гіперандрогенії
b. Гіпергонадотропний гіпогонадизм
c. Гіпергонадотропна аменорея
*d. Функціональна гіпоталамічна аменорея
e. Аменорея при гіперпролактинемії

113. Жінка віком 29 років скаржиться на тривалі та рясні менструації протягом останніх 3-х місяців, що супроводжуються болем унизу живота та загальною слабкістю. В анамнезі: пологів не було, порушень менструального циклу раніше не спостерігалося. Вагітність не підтвердилася. Після останньої менструації кровотеча не припинилася, пацієнтка відзначає циклічний біль у ділянці малого таза, а також загальну слабкість. Об'єктивно спостерігається: пульс - 93/хв, АТ - 110/70 мм рт. ст., шкіра бліда, рясні кров'янисті виділення з піхви. Під час гінекологічного огляду: матка нормальних розмірів, безболісна, придатки матки без особливостей, виділення кров'янисті, помірні. Який найімовірніший діагноз?
a. Хронічний ендометрит
b. Хронічний сальпінгоофорит
c. Лейоміома матки
d. Синдром полікістозних яєчників
*e. Аномальна маткова кровотеча

114. Жінка віком 25 років скаржиться на нерегулярні менструації, надмірне оволосіння тіла. Відомо, що вона перебуває в шлюбі, не має репродуктивних планів. Об'єктивно спостерігається: ІМТ - 28 кг/м^2, оволосіння за чоловічим типом. Бімануально: матка не змінена, визначаються збільшені, щільні, неболючі яєчники. За результатами обстежень виявлено: біохімічна гіперандрогенія. Який із нижченаведених лікарських засобів доцільно призначити пацієнтці в цьому разі?
a. Дидрогестерон по 10 мг на добу з 5 по 25 день циклу
b. Дидрогестерон по 10 мг на добу з 11 по 25 день циклу
*c. Комбіновані оральні контрацептиви
d. Метформін по 500 мг через 12 год
e. Ввести левоноргестрел-вміщуючий ВМК

115. Жінка віком 34 роки 1 годину тому народила живий доношений плід чоловічої статі масою тіла 3600 г. Було активне ведення ІІІ періоду пологів. Стан роділлі задовільний. Ознаки відділення плаценти відсутні. Кров'янисті виділення з родових шляхів відсутні. Який найімовірніший діагноз?
a. Затримка в матці частин плаценти та оболонок
*b. Прирощення плаценти
c. Повне щільне прикріплення плаценти
d. Часткове щільне прикріплення плаценти
e. Защемлення плаценти, що відділилася

116. Пацієнтка віком 32 роки скаржиться на кров'янисті виділення між менструаціями, тягнучий біль унизу живота. Бімануально матка збільшена до розмірів, що відповідають 9 тижням вагітності, придатки без особливостей. Який найімовірніший діагноз?
*a. Міома матки
b. Хронічний салінгоофорит
c. Поліп ендометрія
d. Гіперплазія ендометрія
e. Кіста яєчника

117. Вагітну жінку віком 18 років шпиталізовано зі скаргами на рясні водянисті виділення із статевих шляхів, що з'явилися 14 год тому. Термін вагітності згідно з обмінною картою 30 тижнів. Об'єктивно спостерігається: ріст - 160 см, маса тіла - 43 кг, температура тіла - 38,5^оC, АТ - 110/70 мм рт. ст. Під час пальпації матка в нормотонусі, тазове передлежання плода, ЧСС плода ритмічне 170-176/хв. Під час гінекологічного огляду в дзеркалах: навколоплідні води з неприємним запахом, зеленого кольору, шийка матки 2 см, зовнішнє вічко - закрите. Яка подальша тактика ведення вагітної?
a. Шпиталізація, профілактика РДС, індукція пологів
b. Шпиталізація, магнезіальна терапія + антибактеріальна терапія
c. Шпиталізація, антибактеріальна терапія
d. Шпиталізація, призначення глюкокортикостероїдів
*e. Шпиталізація, ургентний кесарів розтин на фоні антибактеріальної терапії (макроліди +пеніциліни)

118. У жінки віком 25 років діагностовано тяжку форму передменструального дисфоричного розладу. Репродуктивних планів немає. Який із нижченаведених лікарських засобів необхідно призначити пацієнтці як медикаментозну терапію першої лінії?
a. КОК з етинілестрадіолом та левоноргестрелом
b. Дуфастон по 10 мг з 5 по 25 день менструального циклу
c. Будь-який КОК та вітаміномінеральний комплекс
*d. КОК з етинілестрадіолом, дроспіреноном та левомефолатом кальцію
e. Ввести левоноргестрел-вміщуючий ВМК

119. Жінку віком 43 роки шпиталізовано до пологового стаціонару в терміні вагітності 37-38 тижні. В анамнезі: 2 кесаревих розтини з приводу слабкості пологової діяльності та дистресу плода. Жінка має ожиріння ІІІ ступеня. Проводиться плановий кесарів розтин. Під час операції крововтрата становила 1650 мл. Визначте метод антибіотикопрофілактики для цієї жінки.
*a. Додаткова профілактична доза антибіотика (цефалоспорини 1 покоління) через 3-4 години після початкової дози
b. Антибіотикотерапія цефалоспоринами 2 покоління протягом 7 днів
c. Кліндаміцин однократно
d. Цефалоспорини 2 покоління однократно
e. Цефалоспорини 3 покоління протягом 5 днів

120. Жінка віком 23 роки в терміні вагітності 9-10 тижнів скаржиться на загальну слабкість, головний біль, підвищення температури тіла до 37,5^oС, почервоніння, свербіж очей, макулопапульозний висип рожевого кольору на обличчі та тілі, збільшення завушних лімфатичних вузлів. Із анамнезу відомо, що вона працює вихователькою в дитячому садку. Який найімовірніший діагноз?
a. Вітряна віспа
*b. Краснуха
c. Цитомегаловірусна інфекція
d. Парвовірусна інфекція
e. Кір

121. Дванадцятирічна дівчинка скаржиться на біль унизу живота, збільшення об'єму живота, втрату маси тіла, відсутність менструації. У черевній порожнині пальпується пухлинне утворення розмірами 20х20х10 см, гладке, еластичне, позитивний симптом балотування-асцит. Яка першочергова подальша тактика ведення пацієнтки в цьому разі?
a. Консультація лікаря-хірурга
*b. Направити на УЗД дослідження
c. Зробити КТ черевної порожнини
d. Провести тести на пухлині маркери раку яєчників
e. -

122. Жінка віком 27 років звернулася до жіночої консультації зі скаргами на відсутність вагітності. У шлюбі 4 роки, статеве життя без контрацепції. Об'єктивно спостерігається: розвиток статевих органів без відхилень від норми. Менструації регулярні, безболісні, 4-5/28 днів. З якого методу рекомендовано розпочати обстеження подружньої пари в цьому разі?
a. Гістеросальпінгографія
b. Визначення гормонального балансу репродуктивної системи
c. Лапароскопія
d. Вимірювання базальної температури
*e. Спермограма чоловіка

123. Пацієнтка віком 36 років скаржиться на ниючий біль унизу живота, рясні, болючі менструації. В анамнезі: 3 аборти, пологів не було. Над лоном пальпується пухлиноподібне утворення. За результатами бімануального дослідження: тіло матки збільшене до 14 тижнів вагітності, нерівномірна поверхня, щільне, рухоме. Придатки не пальпуються. Який найімовірніший діагноз?
*a. Вузлова фіброміома матки
b. Кістома яєчника
c. Вагітність
d. Ендометріоз
e. Пухлина нирки

124. Жінка віком 32 роки звернулася до лікаря акушера-гінеколога у зв'язку зі зменшенням рухової активності плода в терміні 34 тижні вагітності. Протягом останнього тижня хворіла респіраторною інфекцією із підвищенням температури тіла до 37,7^оC . За медичною допомогою до лікаря не зверталася. Під час аускультації серцебиття плода не вислуховується. Пологова діяльність відсутня. З якого методу обстеження рекомендовано розпочати обстеження в цьому разі?
*a. Ультразвукової фетоплацентометрії
b. Кардіотокографії
c. Рентгенографії ОЧП
d. Амніоцентезу
e. МРТ плода

125. У жінки віком 31 рік у терміні вагітності 36 тижнів розпочалися пологи. Відомо, що вагітність ІІ, минула вагітність закінчилася самостійними терміновими пологами, новонародженого було шпиталізовано на 12 днів з GBS інфекцією (стрептокок групи В), пневмонією та сепсисом. Під час цієї вагітності регулярно відвідувала ЖК, мала безсимптомну бактеріурію, за результатами бактеріологічного дослідження сечі стрептокок не виявлено. Під час внутрішнього акушерського дослідження виявлено: відкриття шийки матки - 7 см, плідні оболонки відсутні, навколоплідні води відійшли вдома. Яка тактика ведення пологів доцільна в цьому разі?
a. Повторне дослідження на стрептокок
*b. Внутрішньовенне введення пеніциліну під час пологів
c. Очікувальна тактика
d. Внутрішньовенне введення макролідів під час пологів
e. Плановий кесарів розтин

126. Пацієнтка віком 65 років скаржиться на значне випинання тканин із піхви, відчуття стороннього тіла та дискомфорт у ділянці промежини. Також зазначає утруднення під час дефекації та сечовипускання, необхідність ручної корекції для спорожнення сечового міхура. Симптоми прогресують протягом останніх 3-х років. Консервативне лікування (песарії, вправи для зміцнення м'язів тазового дна) виявилося неефективним. За результатами обстеження виявлено: матково-вагінальний пролапс IV ступеня, ректоцеле III ступеня, цистоцеле II ступеня. Яка оптимальна тактика лікування для цієї пацієнтки?
a. Оперативне лікування - підслизовий слінг
b. Обмеження фізичної активності та спостереження в динаміці
c. Подальше використання вагінального песарію
*d. Оперативне лікування в об'ємі трансвагінальної гістеректомії з пластикою передньої та задньої стінок піхви
e. Пластика передньої та задньої стінок піхви

127. Жінка віком 29 років у терміні вагітності 37-38 тижнів скаржиться на головний біль, закладеність носа, шум у вухах. АТ - 180/120 мм рт. ст. В аналізі сечі: протеїнурія - 5 г/л. Який найімовірніший діагноз?
a. Артеріальна гіпертензія І ступеня
*b. Тяжка прееклампсія
c. Еклампсія
d. Гестаційна гіпертензія
e. Помірна прееклампсія

128. Жінка віком 24 роки перебуває в пологовій залі з діагнозом: вагітність І, 41 тиждень, пологи І, І період пологів. 2 год тому відійшли меконіальні навколоплідні води в нормальній кількості. Ведеться постійний кардіомоніторинг плода. Протягом останніх 10 хв спостерігається брадикардія плода до 90-80/хв, яка не залежить від перейм. Спроби стабілізувати серцебиття плода шляхом зміни положення вагітної безуспішні. Піхвове дослідження: шийка матки згладжена, відкриття - 7 см, краї м'які, податливі, плідний міхур відсутній, голівка в І площині малого таза. Яка подальша тактика ведення пологів?
a. Інфузійна терапія розчином магнію сульфату
b. Продовжити спостереження протягом 30 хв
c. Продовжити спостереження протягом 1 год
*d. Негайне розродження шляхом кесаревого розтину
e. Розпочати посилення пологової діяльності шляхом введення розчину окситоцину

129. У жінки віком 60 років за результатами гістероскопії з прицільною біопсією ендометрія виявлено атипову гіперплазію ендометрія. Який із нижченаведених методів лікування рекомендовано запропонувати пацієнтці в цьому разі?
a. Надпіхвова ампутація матки без придатків
b. Гістероскопія з абляцією ендометрія
c. Екстирпація матки без придатків
d. Надпіхвова ампутація матки з придатками
*e. Екстирпація матки з придатками

130. Жінка віком 28 років cкаржиться на біль унизу живота, підвищення температури тіла до 38^оC, гнійні виділення з піхви. Бімануально: ліворуч від матки визначається болюче утворення без чітких контурів. За результатами УЗД виявлено: у ділянці лівих придатків візуалізується мультилокулярний комплекс 12х15 см з неоднорідним ехо-паттерном, товстими неправильними стінками, перегородками. Який найімовірніший діагноз?
a. Пароваріальна кіста ліворуч
b. Кіста лівого яєчника
c. Лівобічний сальпінгіт
d. Лівобічний оофорит
*e. Тубоваріальний абсцес ліворуч

131. Пацієнтка віком 29 років скаржиться на нагрубання обох грудних залоз, що з'являється за декілька днів до менструації та зникає на 3-4 день менструації. Об'єктивно спостерігається: в грудних залозах об'ємних утворень не виявлено, виділення із сосків відсутні. Головний біль та запаморочення не турбують. Менструальний цикл регулярний. Використовує бар'єрний метод контрацепції. За результатами УЗД органів малого таза та грудних залоз на 7-й день менструального цикла патологічних змін не виявлено. Рівні гонадотропних і стероїдних гормонів яєчника у сироватці крові в межах вікової норми. Який найімовірніший діагноз?
*a. Циклічна мастодинія
b. Фіброаденоз грудних залоз
c. Доброякісна дисплазія грудних залоз
d. Галакторея
e. Передменструальний синдром

132. Жінку віком 18 років шпиталізовано до пологового будинку в тяжкому стані після пологів на дому. Скаржиться на біль унизу живота. Об'єктивно спостерігається: шкіра бліда, вкрита холодним потом, пульс - 110/хв, АТ - 90/50 мм рт. ст., температура тіла - 36,4^оС. Під час пальпації живота різка болючість над лоном, у ділянці входу в малий таз - воронкоподібне заглиблення, що входить у порожнину таза. Поза статевою щілиною визначається кулеподібне утворення м'якої консистенції, червоно-фіолетового кольору. Який найімовірніший діагноз?
*a. Повний виворіт матки
b. Дефект плаценти
c. Розрив шийки матки
d. Матка Кувелера
e. Розрив матки

133. У пацієнтки віком 34 роки після пологів через 2 тижні з'явився біль у лівій кінцівці, ліве стегно та гомілка різко збільшилися в об'ємі - +10 см. Об'єктивно спостерігається: набряк лівої кінцівки, колір шкіри ціанотичний, підвищення температури тіла до 37,5^оC, пульсація судин збережена. Який найімовірніший діагноз?
*a. Ілеофеморальний тромбоз
b. Облітеруючий ендартеріїт
c. Попереково-крижовий радикуліт
d. Гострий тромбоз глибоких вен
e. Гострий тромбоз поверхневих вен

134. У якому випадку методи абляції протипоказані при лікуванні уражень шийки матки високого ступеня ризику?
*a. При підозрі на рак шийки матки
b. Перехідна зона або верхня межа будь-якого ураження візуалізуються повністю
c. Ураження не поширюється на цервікальний канал
d. Ураження покриває понад 25% площі поверхні ектоцервіксу
e. Ураження покриває понад 50% площі поверхні ектоцервіксу

135. Жінка віком 24 роки звернулася до лікаря-гінеколога на профілактичний огляд. Менструальний цикл регулярний. Не народжувала. Гінекологічні захворювання заперечує. Під час огляду в дзеркалах шийка матки без видимих дефектів епітелію, виділення слизові. Взято мазок на рідинну цитологію, виявлено LSIL. Яка подальша тактика ведення пацієнтки?
a. Кольпоскопія
b. -
c. Ексцизійна біопсія шийки матки
d. Ендоцервікальний кюретаж
*e. Повторна цитологія через 6-12 місяців

136. Дівчина віком 15 років скаржиться на рясні кров'янисті виділення зі статевих шляхів протягом 9-ти днів після затримки чергової менструації на 21 день. Статевим життям не живе. Загальний стан задовільний. Індекс маси тіла - 27,2 кг/м^2. В анамнезі: менархе з 12 років, менструальний цикл нерегулярний. Який первинний гемостаз доцільно запропонувати пацієнтці в цьому разі?
a. Ібупрофен по 400 мг 4 рази на добу
b. Монофазні КОК у контрацептивному режимі
c. Транексамову кислоту 10 мг/кг внутрішньовенно краплинно 1 раз на добу 4-5 днів
*d. Транексамову кислоту по 0,5 г перорально тричі на добу 4-5 днів
e. Ібупрофен по 200 мг 3 рази на добу

137. Пацієнтка віком 32 роки скаржиться на загальну слабкість, нездужання, підвищення температури тіла до 39^оC, озноб, біль у лівій половині живота та попереку. Пальпація в ділянці лівої нирки болюча. Під час обстеження визначається порушення уродинаміки верхніх сечових шляхів ліворуч, спричинене каменем сечоводу. Які методи відновлення уродинаміки застосовують в цій ситуації?
a. Паранефральна нефростомія
b. Емболізація артерій нирок
*c. Катетеризація сечоводу
d. Призначення діуретиків
e. Черезшкірна нефректомія

138. Пацієнтка віком 30 років скаржиться на мізерні гнійні виділення з піхви, печію, дискомфорт під час статевого акту. В анамнезі: пологи рік тому, годує дитину грудьми. Оцінка виділень за критеріями Hay-Ison відповідає 4 ступеню. Під час бактеріологічного дослідження виділень виявлено Staphylococcus aureus. Який найімовірніший діагноз?
a. Бактеріальний вагіноз
*b. Аеробний вагініт
c. Урогенітальний кандидоз
d. Трихомоніаз
e. Генітальний герпес

139. Під час огляду жінки віком 32 роки в терміні вагітності 38 тижнів виявлено: положення плода повздовжнє, головне передлежання, вагітність фізіологічна. В анамнезі: кесарів розтин з приводу дистресу плода в пологах 3 роки тому. Дитина розвивається нормально. Об'єктивно спостерігається: ділянка рубця в нижньому сегменті безболісна. На УЗД: товщина рубця - 5 мм на всьому протязі. Передбачувана маса тіла дитини - 3400 г. Який метод розродження доцільно запропонувати вагітній в цьому разі?
a. Акушерські щипці для виключення ІІ періоду пологів
b. Вакуум-екстракція плода під час ІІ періоду пологів
c. Ургентний кесарів розтин
*d. Пробні вагінальні пологи
e. Плановий кесарів розтин

140. Жінка віком 22 роки в терміні вагітності 25 тижнів скаржиться на швидку втомлюваність. Об'єктивно спостерігається: шкірні покриви та видимі слизові оболонки звичайного кольору, чисті, ЧСС - 96/хв, АТ - 120/80 мм рт. ст. Акушерське обстеження: матка в нормотонусі, серцебиття плода - 140/хв, виділення зі статевих шляхів світлі. В аналізі крові: еритроцити - 3,48·10^12/л, гемоглобін - 103 г/л, гематокрит - 30,8%, середній об'єм еритроцита - 73,4 фл. Який найімовірніший діагноз?
*a. Залізодефіцитна анемія
b. Набута гемолітична анемія
c. В_12-дефіцитна анемія
d. Гострий лейкоз
e. Хоріоамніоніт

141. Жінку віком 39 років з терміном вагітності 39 тижнів шпиталізовано до пологового відділення в активній фазі І періоду пологів. Після відходження меконіальних навколоплідних вод з'явилися ознаки кардіопульмонального шоку, сталася зупинка серця. Терміново розпочата серцево-легенева реанімація. Реанімаційні заходи не ефективні. Упродовж якого часу після зупинки серця потрібно провести розродження шляхом екстреного кесаревого розтину?
a. 15 хв
b. 45 хв
c. 30 хв
d. 10 хв
*e. 5 хв

142. Пацієнтка віком 60 років скаржиться на появу новоутворення в лівій грудній залозі. Із анамнезу відомо, що новоутворення помітила більше року тому, із того часу воно збільшилося в розмірах. Під час пальпації лівої грудної залози виявлено утворення 3х5 см, щільне, неболюче, малорухоме, без чітких контурів, збільшені ліві аксилярні лімфатичні вузли. Який першочерговий додатковий метод діагностики потрібно застосувати в цьому разі?
a. МРТ грудних залоз
*b. Мамографію
c. УЗД грудних залоз
d. Дослідження онкологічних маркерів
e. Біопсію пухлини

143. Жінка віком 32 роки скаржиться на рясні менструації, біль під час статевого акту. В анамнезі: носій вірусу простого герпесу (ВПГ) І та ІІ типів, вірусу папіломи людини (ВПЛ) 16-го і 18-го типів. Вагітностей не було. Статеве життя з 16 років без використання бар'єрних методів контрацепції. Під час розширеного кольпоскопічного дослідження на задній губі шийки матки виявлені зони ніжної мозаїки та пунктуації. За результатами цитологічного дослідження: койлоцитоз, ознаки ВПЛ інфекції. Який найімовірніший діагноз?
a. Лейкоплакія шийки матки
b. Ендометріоз шийки матки
c. Екзоцервіцит
*d. Цервікальна інтраепітеліальна неоплазія (плоского епітелію)
e. Ектропіон шийки матки

144. Жінка віком 29 років у терміні вагітності 39-40 тижнів шпиталізовано з пологовою діяльністю. Розміри таза: 25-27-31-18 см. Об'єктивно спостерігається: ОЖ - 100 см, ВДМ - 42 см. Положення плода повздовжнє, голівка притиснута до входу в малий таз. Серцебиття плода до 160/хв, приглушене. Перейми почалися 6 год тому, відчуває виражену болісність поза переймами, сеча з домішками крові. Контракційне кільце перебуває на рівні пупка, розташовано косо. Яке ускладнення виникло в пологах у жінки?
*a. Загроза розриву матки
b. Передлежання плаценти
c. Повний розрив матки
d. Емболія навколоплідними водами
e. Передчасне відшарування нормально розташованої плаценти

145. У жінки віком 32 роки пологи закінчилися 30 хв тому. Об'єктивно спостерігається: стан жінки задовільний, температура тіла - 36,6^оC, пульс - 80/хв, АТ - 120/80 мм рт. ст. Матка щільна, виділення зі статевих шляхів помірні кров'янисті. Як часто і протягом якого часу треба контролювати стан жінки після пологів?
a. Кожні 10 хв протягом 1 год
b. Кожні 60 хв протягом 3 год
c. Кожні 30 хв протягом 1 год
*d. Кожні 15 хв протягом 2 год
e. Кожні 120 хв протягом 4 год

146. Що є основним з варіантів вибору для припинення тяжкої та помірної кровотечі у дівчат-підлітків при неефективності лікування нестероїдними протизапальними засобами та антифібринолітиками?
a. Хірургічні методи лікування
b. Комбіновані оральні контрацептиви з динамічними дозуваннями гормонів
c. Монофазні препарати з вмістом етинілестрадіолу не більше 20 мкг
d. Прогестини
*e. Монофазні препарати з вмістом етинілестрадіолу не менше 30-35 мкг

147. У жінки віком 27 років у терміні вагітності 32-33 тижнів у І періоді пологів з'явилися скарги на слабкість, озноб, підвищення температури тіла до 39,1^оС. Відомо, що вагітність І, пологи І, ПДРПО (латентний проміжок 126 годин). Об'єктивно спостерігається: матка залишається в підвищеному тонусі між переймами, болюча, ЧСС плода - 165/хв, виділення з піхви - амніотична рідина, забарвлена меконієм, з неприємним запахом. Яке ускладнення виникло в жінки?
a. Гарячка невизначеної етіології
b. Передчасне відшарування плаценти
*c. Хоріоамніоніт
d. Дистрес плода
e. Емболія амніотичною рідиною

148. Жінка віком 33 роки скаржиться на кров'янисті виділення зі статевих шляхів протягом 10-ти днів. Під час УЗД ОМТ виявлено поліп ендометрія. Яка доцільна тактика лікування цієї пацієнтки?
a. Кюретаж порожнини матки
b. Пункція черевної порожнини через заднє склепіння піхви
c. Екстерпація матки з придатками
*d. Поліпектомія шляхом гістероскопії
e. Очікувальна тактика

149. Пацієнтка віком 48 років скаржиться на постійне нетримання сечі, що посилюється під час кашлю, фізичних навантажень та навіть у спокої. Симптоми тривають понад 2 роки. Попереднє лікування включало виконання вправ Кегеля та використання вагінальних песаріїв, проте суттєвого покращення не відбулося. В анамнезі: 3 вагітності, пологи природним шляхом. Інших скарг немає. За результатами уродинамічного дослідження підтверджено діагноз: стресове нетримання сечі тяжкого ступеня. Яка подальша тактика лікування пацієнтки?
*a. Розглянути оперативне лікування (підслизовий слінг)
b. Направити до лікаря-психолога для корекції психосоматичних аспектів
c. Призначити заспокійливі препарати
d. Рекомендувати обмеження фізичної активності
e. Продовжити консервативне лікування шляхом виконання вправ Кегеля

150. Жінці віком 43 роки встановлено діагноз: тяжка прееклампсія, передчасне відшарування плаценти. Екстрено проведено кесарів розтин. Об'єктивно спостерігається: ожиріння (ІМТ - 32,4 кг/м^2 ), варикозна хвороба нижніх кінцівок. В анамнезі: 3 роки тому флеботромбоз глибоких вен правої нижньої кінцівки. Яка оптимальна тривалість периопераційної тромбопрофілактики для цієї пацієнтки?
a. Тромбопрофілактика НМГ протягом усього періоду шпиталізації
b. Тромбопрофілактика НМГ щонайменше протягом 7-ми днів
*c. Тромбопрофілактика НМГ щонайменше протягом 6-ти тижнів
d. Переривчаста пневматична компресія (ППК) під час операції
e. Механічні заходи профілактики під час операції та впродовж перших 3-х діб післяопераційного періоду

