1. Яка з нижченаведених причин є основною для виникнення ділових конфліктів у медичних установах?
a. Дефіцит товарів першої необхідності
b. Нестабільність у суспільстві
*c. Низький рівень управлінської культури
d. Дисбаланс у розподілі матеріальних ресурсів
e. Відсутність належних умов праці

2. Який тип управління домінує в медичному закладі, якщо більшу частину повноважень щодо ухвалення управлінських рішень має керівник цього закладу?
*a. Централізований
b. Децентралізований
c. Лінійно-функціональний
d. Змішаний
e. Функціональний

3. У жінки, яка перебуває на 30-му тижні вагітності, спостерігаються такі зміни показників крові: гемоліз еритроцитів, підвищення активності амінотрансфераз, зниження концентрації фібриногену та тромбоцитопенія. Для якого патологічного стану характерні ці лабораторні ознаки?
a. Еклампсії
b. Помірної прееклампсії
c. Тяжкої прееклампсії
d. Поєднаної прееклампсії
*e. HELLP-синдрому

4. Чоловік віком 42 роки отримав проникаючу травму грудної клітки. Об'єктивно спостерігається: шкіра та слизові оболонки ціанотичні, прискорене поверхневе дихання, з рани на грудній клітці витікає піниста кров, а під час вдиху чутно шиплячий звук (звук всмоктування повітря через рану). Яку невідкладну допомогу необхідно насамперед надати пацієнту?
a. Прикласти холодний компрес на грудну клітку
b. Провести електричну дефібриляцію
c. Накласти комірець Шанца
*d. Накласти на рану оклюзійну пов’язку
e. Надати постраждалому стабільне бічне положення

5. У дворічної дитини, яка протягом п'яти днів хворіє на ГРВІ, раптово вночі з'явилися хриплий голос та грубий "гавкітливий" кашель, що супроводжувався шумним диханням з утрудненим вдихом. Об'єктивно спостерігається: тахіпное, ціаноз шкіри, втягнення над- і підключичних ямок та міжреберних проміжків під час вдиху. Який патологічний стан розвинувся в дитини?
a. Обструкція дихальних шляхів стороннім тілом
b. Паратонзилярний абсцес
c. Напад бронхіальної астми
d. Гострий обструктивний бронхіт
*e. Гострий стенозуючий ларинготрахеїт

6. Який внутрішній змінний фактор в організації визначає поділ праці та відповідальність за виконання конкретних завдань, що безпосередньо впливає на ефективність виробничого процесу?
a. Постановка завдань
b. Матеріально-технічні ресурси
c. Трудові ресурси (персонал)
*d. Організаційна структура
e. Загальні цілі

7. Пацієнт, який перебуває на етапі відновлення після інсульту, висловив бажання самостійно виконувати певні вправи вдома. Сестра медична, замість простої відмови, обговорила з ним можливі ризики та переваги, запропонувала адаптований комплекс вправ і домовилася про регулярний онлайн-моніторинг його стану. Яка модель взаємин між сестрою медичною у наведеній ситуації базується на діалозі, рівноправності та спільному прийняття рішень?
*a. Колегіальна
b. Контактна
c. Патерналістична
d. Авторитарна
e. Інженерна

8. Пацієнтка після перенесеного інсульту відчуває виражений страх втратити рівновагу та впасти, через що відмовляється виконувати балансувальні вправи. Сестра медична реабілітаційного відділення провела з нею бесіду щодо її побоювань та запропонувала спільно розробити стратегію їх подолання. Який принцип реабілітації реалізувала сестра медична під час сестринського втручання?
a. Своєчасність
*b. Пацієнтоцентричність
c. Цілеспрямованість
d. Послідовність
e. Безперервність

9. Складність і різноманітність організацій зумовлюють необхідність їх класифікації. Укажіть види організації за формою результату діяльності організації.
a. Приватні і державні
b. Формальні та неформальні
c. Безстрокові та тимчасові
d. Одиничні та об'єднані на основі кооперації
*e. Комерційні та некомерційні

10. Після успішного проведення реанімаційних заходів новонародженій дитині в пологовій залі необхідно забезпечити доступ до внутрішньовенного введення лікарських засобів для подальшої підтримки життєдіяльності організму. Які судини найкраще використовувати для катетеризації в цьому разі?
*a. Вени пуповини
b. Вени голови
c. Пахові вени
d. Підключичні вени
e. Ліктьові вени

11. Пацієнту віком 37 років призначено інгаляції іпратропію броміду (беродуалу). Який прилад використовується для проведення інгаляцій, що забезпечує наддрібнодисперсне розпилення лікарської речовини, сприяючи її глибокому проникненню в нижні дихальні шляхи?
a. -
b. Пульсоксиметр
c. Спірометр
*d. Небулайзер
e. Пікфлуометр

12. У перинатальному центрі народилася дитина, яка має ознаки недоношеності. Яка шкала використовується для визначення гестаційного віку дитини методом оцінювання показників фізичної та нервово-м'язової зрілості новонародженого?
a. Глазго
b. Бішопа
c. Лаутона
d. Апгар
*e. Баллард

13. Чоловік віком 57 років скаржиться на стискальний пекучий біль за грудниною з іррадіацією в ліве плече, що виник під час фізичного навантаження та не минув після приймання нітрогліцерину. Об'єктивно спостерігається: пацієнт стривожений, шкіра та видимі слизові оболонки бліді, тони серця ослаблені, ритмічні, АТ - 90/50 мм рт. ст. Результати ЕКГ: сегмент S-T над ізолінією, коронарний зубець Q. Для якої патології це характерно?
a. Ревматичної хвороби серця
b. Ендокардиту
c. Перикардиту
*d. Інфаркту міокарда
e. Міокардиту

14. У центрі ПМСД проводиться обстеження дитини віком 4 тижні, щодо дисплазії кульшових суглобів. Укажіть симптом, при позитивному виявленні якого, дитину необхідно скерувати до лікаря-ортопеда–травматолога.
a. Бабкіна
b. Мюссі
c. Мерфі
d. Кера
*e. Ортолані

15. У лейкоцитарній формулі здорової дитини спостерігається приблизно однакова кількість нейтрофілів та лімфоцитів (<<другий перехрест>> лейкоцитарної формули). У якому віці виявляється цей лабораторний феномен?
*a. 5-6 років
b. 11-12 років
c. 9-10 років
d. 2-3 роки
e. 7-8 років

16. У дитини грудного віку (вік - 6 місяців), яка хворіє на ГРВІ, спостерігається гарячка (температура тіла підвищилася до 39,6^oС). Який із нижченаведених лікарських засобів використовується для зниження температури тіла в дітей цього віку?
a. Ацетилсаліцилова кислота
b. Фуросемід
*c. Парацетамол
d. Дротаверин
e. Лоратадин

17. Жінка віком 29 років скаржиться на свербіж і печіння в ділянці зовнішніх статевих органів, дискомфорт у піхві, що посилюється під час статевого акту. Результати гінекологічного дослідження: слизова оболонка піхви гіперемована, набрякла, петехіальні крововиливи на слизовій оболонці вагінальної частини шийки матки ("полунична" шийка матки), вагінальні виділення пінисті, сіро-жовтого кольору, з неприємним запахом. Для якого захворювання характерні ці симптоми?
a. Кандидозного вульвовагініту
*b. Трихомоніазу
c. Аеробного вагініту
d. Хламідіозу
e. Бактеріального вагінозу

18. Старша сестра медична нефрологічного відділення проводить ознайомлення підлеглого медичного персоналу з основними службовими обов'язками, необхідними професійними навичками та організаційними аспектами їх діяльності. Який організаційно-правовий документ визначає розподіл обов'язків та повноважень медичних працівників у лікувальному закладі?
a. Рішення
b. Договір
c. -
d. Розпорядження
*e. Посадова інструкція

19. У постраждалого, який отримав вогнепальне поранення передпліччя, через 2 доби з'явилися інтенсивний нестерпний біль, щільний напружений набряк та порушення чутливості в кисті травмованої руки. Який патологічний стан, найімовірніше, розвинувся в постраждалого?
*a. Компартмент-синдром
b. Синдром тривалого стиснення
c. Тромбофлебіт
d. М'язова контрактура
e. ДВЗ-синдром

20. У чоловіка внаслідок проникаючого поранення грудної клітки розвинувся напружений пневмоторакс, який супроводжується блискавично наростаючою задишкою, ціанозом, тахікардією, гіпотензією. Укажіть оптимальне місце для проведення термінової пункційної декомпресії.
a. 5-те міжребер'я по середньоключичній лінії
*b. 5-те міжребер'я по передній пахвинній лінії
c. 2-е міжребер'я по пригруднинній лінії
d. 4-те міжребер'я по передній пахвинній лінії
e. -

21. Яка із загальних функцій менеджменту передбачає спонукання працівників організації до високопродуктивної діяльності для задоволення своїх потреб і досягнення цілей організації в цілому?
a. Організація
b. Контроль
c. Прогнозування
*d. Мотивація
e. Планування

22. Кому з нижченаведених пацієнтів показане лікування в денному стаціонарі медичного центру?
a. Пацієнту віком 67 років із гострим порушенням мозкового кровообігу
b. Пацієнтці віком 27 років, якій показаний остеосинтез
*c. Пацієнту віком 49 років із загостренням хронічного холециститу
d. Пацієнтці віком 78 років із ІV стадією раку шлунка
e. Пацієнту віком 56 років із термінальною стадією цирозу печінки

23. Який із нижченаведених факторів є протипоказанням для лікування пацієнта в умовах домашнього стаціонару?
*a. Тяжкий перебіг захворювання
b. Інвалідність
c. Похилий вік
d. -
e. Часті респіраторні захворювання

24. У пацієнта віком 45 років після фізичного навантаження розвинулися такі симптоми: задишка, виснажливий нападоподібний малопродуктивний кашель, відчуття стиснення в грудях. Об'єктивно спостерігається: шкіра бліда з ціанотичним відтінком, видих утруднений і подовжений, пульс прискорений, наявні голосні дистанційні сухі хрипи. Для якого патологічного стану найбільш характерні ці симптоми?
a. Набряку легень
b. Тиреотоксичного кризу
*c. Нападу бронхіальної астми
d. Нападу надшлуночкової пароксизмальної тахікардії
e. Гострого коронарного синдрому

25. У новонародженої дитини (вік - 1 місяць) виявлено холодний абсцес у ділянці верхньої третини лівого плеча. Яке порушення під час проведення щеплення проти туберкульозу спричинило появу цього ускладнення?
*a. Спосіб введення вакцини
b. Дозування імунобіологічного препарату
c. Термін вакцинації
d. Недотримання умов асептики
e. Вибір ділянки введення вакцини

26. У пацієнтки віком 30 років розвинувся напад пароксизмальної тахікардії. З яких заходів необхідно розпочати надання невідкладної допомоги в цьому разі?
a. Виконання електричної дефібриляції
b. Забезпечення горизонтального положення тіла
c. Введення гіпотензивних засобів
*d. Проведення вагусних проб
e. -

27. У пацієнта фтизіатричного стаціонару на тлі нападоподібного кашлю виникли різка задишка та біль у грудній клітці праворуч, що іррадіює в праве плече. Об'єктивно спостерігається: ціаноз губ, ЧД - 34/хв, АТ - 100/60 мм рт. ст., пульс - 110/хв, права половина грудної клітки відстає в акті дихання. Під час перкусії грудної клітки визначається виражений тимпанічний звук праворуч. Аускультативно - ослаблення дихальних шумів праворуч. Який патологічний стан, найімовірніше, розвинувся в пацієнта?
a. Тромбоемболія легеневої артерії
b. Набряк легень
c. Напад бронхіальної астми
d. Гострий коронарний синдром
*e. Спонтанний пневмоторакс

28. Укажіть технічний нормативний документ, який визначає вимоги до надання медичної допомоги пацієнту в разі конкретного захворювання, визначеного синдрому або в конкретній ситуації.
a. Формуляр
b. Комплексні стандарти
c. Рецепт
*d. Клінічний протокол
e. Технологічні стандарти

29. Пацiєнт скаржиться на інтенсивний бiль у правому пiдребер'ї, що iррадiює в праву лопатку. Напередодні було блювання, що не принесло полегшення. Об'єктивно спостерігається: температура тiла - 37,8^oС, під час пальпації живіт помiрно здутий, напружений та болючий у правому пiдребер'ї, помiрне напруження м'язiв черевної стiнки у правому пiдребер'ї, симптом Ортнера позитивний. Для якого захворювання характерні ці клінічні прояви?
*a. Гострого холециститу
b. Гострого апендициту
c. Перфоративної виразки шлунка
d. Гострого панкреатиту
e. Кишкової непрохiдності

30. Сімейний лікар встановив пацієнту попередній діагноз: гіпотиреоз - та скерував його на консультацію до ендокринологічного диспансеру. Який вид медичної допомоги він отримає в цьому медичному закладі?
*a. Третинну
b. Вторинну
c. Екстрену
d. Первинну
e. Невідкладну

31. Який інформативно-аналітичний документ на вимогу старшої сестри медичної терапевтичного відділення складено постовою сестрою медичною у зв'язку з її запізненням на роботу?
a. Акт про неявку на роботу
b. Доповідна записка
*c. Пояснювальна записка
d. Заява про звільнення
e. Службова записка про дисциплінарне порушення

32. Сестрі медичній потрібно оцінити швидкість адаптації організму пацієнтки до фізичного навантаження, а також визначити час, необхідний для відновлення після нього. Яку з нижченаведених проб потрібно провести в цьому разі?
a. Генчі
*b. Мартіне-Кушелевського
c. Штанге
d. Кліностатичну
e. -

33. Укажіть форму соціального медичного страхування в країнах із розвиненою системою охорони здоров'я, що є складовою частиною системи соціального страхування, проводиться в порядку, передбаченому законодавством країни і, відповідно, затверджена урядом.
*a. Обов'язкове
b. Змішане
c. Державне
d. Добровільне
e. Приватне

34. Пацієнту встановлено попередній діагноз: шигельоз. Який специфічний лабораторний метод діагностики використовується для підтвердження діагнозу?
*a. Бактеріологічне дослідження випорожнень
b. Загальний аналіз крові
c. Загальний аналіз сечі
d. Аналіз крові на глюкозу
e. Біохімічний аналіз крові

35. Під час огляду грудної клітки пацієнта терапевтичного відділення сестра медична виявила такі зміни: збільшення її передньо-заднього розміру, розширення міжреберних проміжків, горизонтальне розташування ребер, вибухання над- та підключичних ямок, тупий епігастральний кут. Яка патологічна форма грудної клітки сформувалася в пацієнта?
a. Човникоподібна
b. Паралітична
*c. Емфізематозна
d. Воронкоподібна
e. Рахітична

36. Пацієнтка віком 82 роки скаржиться на біль у мезогастральній ділянці, нудоту та триразове блювання. Укажіть правильну послідовність методів об'єктивного обстеження травної системи в цьому разі.
a. Огляд, перкусія, пальпація, аускультація
b. Огляд, аускультація, пальпація, перкусія
c. Огляд, перкусія, аускультація, пальпація
*d. Огляд, аускультація, перкусія, пальпація
e. Огляд, пальпація, перкусія, аускультація

37. В операційному блоці, де чіткий розподіл повноважень є критично важливим для безпеки пацієнтів, існує ризик виникнення конфліктів через нечіткість функціональних обов'язків. Який структурний метод управління є найефективнішими для запобігання та врегулювання конфліктів серед медичного персоналу в цьому разі?
a. Переговори
*b. Роз'яснення
c. Поступливість
d. Консенсус
e. -

38. Під час консультації в центрі первинної медико-санітарної допомоги мати трирічної дитини цікавиться принципами здорового харчування. Який відсоток від добового раціону має становити сніданок у дітей для забезпечення здорового харчування згідно з рекомендаціями ВООЗ?
a. 50%
b. 15%
c. 40%
*d. 25%
e. 35%

39. У закладі охорони здоров'я за наказом МО3 створено відділ, до складу якого увійшли: лікар-епідеміолог, помічник лікаря-епідеміолога, координатор з адміністрування антимікробних препаратів, координатор з гігієни рук, координатор навчання і підготовки з профілактики інфекцій, статистик. Укажіть цей відділ.
a. Профілактики внутрішньолікарняних інфекцій
b. Особливо небезпечних інфекцій
c. Інфекційних захворювань
d. Епідеміологічний
*e. Інфекційного контролю

40. Пацієнт віком 45 років хворіє на бронхіальну астму. Який метод функціональної діагностики використовують для моніторингу пікової об’ємної швидкості форсованого видиху з метою оцінки ефективності лікування та попередження загострень бронхіальної астми?
a. -
b. Спірометрія
*c. Піклуфометрія
d. Пневмотахометрія
e. Пульсоксиметрія

41. У тримісячної дитини, яка перебуває на грудному вигодовуванні, за результатами антропометричних досліджень виявлено недостатній приріст маси тіла за останній місяць. Під час опитування матері дитини з'ясувалося, що вона помічає зменшення об'єму грудного молока. Яку процедуру найдоцільніше насамперед провести для визначення подальшої тактики в цьому разі?
a. Визначення пульсу та його властивостей
b. Вимірювання довжини тіла дитини
c. Перевірка наявності й симетричності сухожильних рефлексів
d. Вимірювання окружності голови та грудної клітки
*e. Контрольне зважування дитини

42. Пацієнту, який хворіє на артеріальну гіпертензію, призначено проведення офтальмоскопії. Перед процедурою сестра медична закрапала йому в очі мідріатичний засіб. Через 10 хв пацієнт поскаржився на біль у правій скроневій ділянці, нудоту, нечіткість зору. Об'єктивно спостерігається: АТ - 120/80 мм рт. ст., ЧСС - 68/хв, ЧД - 22/хв. Укажіть наймовірнішу причину появи цих скарг у пацієнта.
*a. Напад закритокутової глаукоми
b. Крововилив у сітківку
c. Гіпертонічний криз
d. Гострий іридоцикліт
e. Анафілактичний шок

43. Пацієнту віком 69 років сестра медична за призначенням лікаря ввела внутрішньом'язово 1%-ий розчин морфіну гідрохлориду. Який показник потрібно обов'язково контролювати в пацієнта після введення цього препарату?
a. Рівень глюкози в крові
b. Колір шкірних покривів
c. Частоту серцевих скорочень
d. Температуру тіла
*e. Частоту дихання

44. У пацієнтки, яка хворіє на дифузний токсичний зоб, після раптового стресу з'явилися такі симптоми: різке психомоторне збудження, виражена пітливість, тахікардія (пульс - 194/хв, аритмічний), головний біль, гіпертермія (температура тіла 41,3^oС), блювання. Об'єктивно спостерігається: пацієнтка лежить у положенні "жаби", шкіра гіперемована, обличчя маскоподібне з виразом жаху, слизові оболонки сухі, АТ - 210/100 мм рт. ст. Яке ускладнення основного захворювання розвинулося в пацієнтки?
a. Анафілаксія
b. Гіпотиреоїдна кома
c. Гіпертонічний криз
*d. Тиреотоксичний криз
e. Гіпоглікемічна кома

45. Укажіть форму первинної медико-санітарної допомоги, надаючи яку, лікар загальної практики опікується членами прикріплених сімей протягом усього життя і несе повну відповідальність за стан їхнього здоров'я.
a. Спеціальна
b. Екстрена (швидка)
c. Консультативна
*d. Сімейна
e. Педіатрична

46. У пацієнта, який хворіє на туберкульоз легень, після фізичного навантаження раптово з'явилося відчуття стиснення в грудях та виник нападоподібний кашель, під час якого з рота й носа почала виділятися піниста кров (яскраво-червоного кольору, повільно згортається). Об'єктивно спостерігається: загальний стан тяжкий, шкіра бліда, ЧД - 43/хв, АТ - 95/60 мм рт. ст., пульс - 115/хв, ниткоподібний. Яке ускладнення основного захворювання розвинулося в пацієнта?
a. Шлункова кровотеча
b. Носова кровотеча
*c. Легенева кровотеча
d. Відкритий пневмоторакс
e. Спонтанний пневмоторакс

47. У пацієнта, який хворіє на пневмонію, температура тіла впродовж кількох годин швидко знизилася з 39,5^oС до 37^oС. Об'єктивно спостерігається: свідомість збережена, пацієнт млявий, апатичний, із зусиллям відповідає на запитання, шкірні покриви та слизові оболонки бліді, холодний липкий піт, кінцівки холодні, дихання поверхневе, пульс - 98/хв, слабкого наповнення, АТ - 80/50 мм рт. ст. Який патологічний стан розвинувся в пацієнта?
a. Гіпертонічний криз
b. Гостра дихальна недостатність
c. Гостра серцева недостатність
d. Гіпоглікемічна кома
*e. Гостра судинна недостатність

48. У доношеної новонародженої дівчинки на четвертий день життя з’явилися кров'янисто-слизові виділення зі статевої щілини та збільшення грудних залоз. Загальний стан дитини задовільний, апетит збережений, сон не порушений, рефлекси жваві, відповідають віку. Для якого стану характерні вказані симптоми?
a. Вульвовагініту
b. Сечокислого інфаркту нирок
c. Гнійного маститу
d. Вагініту
*e. Статевого кризу

49. Пацієнтці з декомпенсованою хронічною серцевою недостатністю призначено комплексне лікування: інгібітор АПФ (еналаприл), діуретик (фуросемід), beta-адреноблокатор (бісопролол) і блокатор рецепторів до альдостерону (спіронолактон). Через два тижні стан пацієнтки значно покращився: зменшилися задишка та набряки ніг, але з'явився сухий виснажливий кашель. Клінічних проявів ГРВІ не виявлено. Який лікарський засіб, найімовірніше, спричинив появу кашлю в пацієнтки?
a. Спіронолактон
b. -
*c. Еналаприл
d. Бісопролол
e. Фуросемід

50. Пацієнт віком 57 років скаржиться на біль у ділянці шлунка, який виникає після їжі переважно в осінньо-весняний період. Попередній діагноз: виразкова хвороба шлунка. Яка діагностична процедура є найінформативнішою для підтвердження діагнозу?
a. Біохімічний аналіз крові
b. УЗД органів черевної порожнини
c. Колоноскопія
d. Дуоденальне зондування
*e. Фіброезофагогастродуоденоскопія

51. Генеральний директор медичного закладу під час обговорення конфліктної ситуації наголосив, що система управління охорони здоров'я в Україні має три рівні. Яка з нижченаведених посад належить до оперативного рівня управління?
a. Постова сестра медична відділення
b. Заступник головного лікаря
c. Головна сестра медична
*d. Старша сестра медична відділення
e. Головний лікар

52. Лікар встановив пацієнту діагноз: цукровий діабет 2-го типу - та виписав рецепт на антидіабетичний препарат (метформін). Пацієнт повідомив лікарю, що має фінансові труднощі. Яке пояснення потрібно надати пацієнтові щодо придбання цього препарату?
a. Порекомендувати звернутися до соціальних служб, які можуть фінансово допомогти з придбанням препарату
b. Потрібно порекомендувати придбати препарат пізніше, коли з'являться кошти
*c. Препарат можна придбати за рецептом безкоштовно або з частковою доплатою в аптеках, що беруть участь у державній програмі "Доступні ліки"
d. Препарат можна придбати нетерміново, після вирішення фінансових проблем
e. Препарат можна придбати зі знижкою в аптеках, що проводять спеціальні акції

53. Пацієнту віком 43 роки встановлено попередній діагноз: хронічний панкреатит. Які лабораторні маркери мають найбільшу діагностичну значущість для виявлення порушення функції підшлункової залози?
*a. alpha-амілаза, еластаза 1
b. Трансамінази, С-реактивний білок
c. Білірубін, трансамінази
d. Холестерин, білірубін
e. Протромбіновий індекс, гематокрит

54. У чоловіка під час фізичних навантажень часто виникають синкопальні стани та задишка. В анамнезі – хронічна ревматична хвороба серця. Об'єктивно спостерігається: блідість шкірних покривів, синхронна пульсація сонних артерій із похитуванням голови, АТ – 180/50 мм рт. ст. Для якої вади серця характерні ці симптоми?
a. Недостатності мітрального клапана
*b. Недостатності аортального клапана
c. Стенозу мітрального клапана
d. Дефекту міжшлуночкової перегородки
e. Недостатності тристулкового клапана

55. Пацієнтка віком 62 роки одразу після парентерального введення вітаміну групи В відчула раптову слабкість та запаморочення, з'явилися жар у всьому тілі, кашель, задишка, генералізований висип на шкірі. Об'єктивно спостерігається: АТ - 80/40 мм рт. ст., пульс слабкий, частий, тони серця глухі, дихання поверхневе, часте. В анамнезі: цукровий діабет, артеріальна гіпертензія. Який патологічний стан, найімовірніше, розвинувся в пацієнтки?
a. Гіпертонічний криз
b. Пневмоторакс
c. Гіпоглікемія
d. Гіперглікемія
*e. Анафілаксія

56. У дев'ятирічної дитини триває напад надшлуночкової тахікардії. Після проведення вагусних маневрів (проби Вальсальви) напад не припинився. Який лікарський засіб доцільно застосувати в цьому разі?
a. Аміодарон
b. Анальгін (метамізол натрію)
*c. Аденозин
d. Адреналін (епінефрин)
e. Атропін

57. Який саме аспект управлінського процесу стосується створення й закріплення системи прав, обов'язків, повноважень і відповідальності працівників та підрозділів у рамках виконання конкретних операцій, робіт і етапів управлінських рішень?
a. Економічний
b. Правовий
c. Соціальний
*d. Організаційний
e. Технологічний

58. У концепції надання допомоги постраждалим на догоспітальному етапі основою є проведення первинного огляду постраждалого. Укажіть головну мету цього огляду.
*a. Швидке визначення станів, що загрожують життю постраждалого, та їх негайне усунення
b. Забезпечення психоемоційного супроводу
c. Забезпечення достатньої оксигенації з метою підтримання аеробного метаболізму
d. Аналіз функцій центральної нервової системи
e. Забезпечення прохідності верхніх дихальних шляхів та стабілізація шийного відділу хребта

59. Як називаються помилкові або неадекватні дії медичного працівника, що були виконані з профілактичною, діагностичною або лікувальною метою, спричинили розвиток захворювання або патологічного стану в пацієнта і класифікуються як нещасний випадок з юридичному аспекті?
*a. Ятрогенія
b. Медична помилка
c. Лікарська недбалість
d. Лікарська помилка
e. Упущення

60. Пацієнту, який хворіє на Н. pylori-асоційований гастрит, у складі комплексної терапії призначено кларитроміцин. До якої фармакологічної групи належить цей препарат?
*a. Антибіотики
b. Пробіотики
c. Спазмолітики
d. Антациди
e. Гастропротектори

61. Жінка віком 25 років годину тому отримала опік лівої кисті окропом. Об'єктивно спостерігається: шкіра в місці опіку гіперемована, набрякла, є пухирі, наповнені прозорою рідиною. Який із нижченаведених заходів треба насамперед провести на догоспітальному етапі під час надання невідкладної допомоги пацієнтці?
*a. Охолодити місце опіку прохолодною проточною водою
b. Проколоти пухирі та накласти суху пов'язку на уражену ділянку
c. Накласти мазеву пов'язку на уражену ділянку
d. Накласти пов'язку з антисептиком на уражену ділянку
e. Обробити місце опіку спиртовмісним розчином

62. Пацієнтка віком 62 роки скаржиться на біль у язику, відсутність апетиту, зміни смаку, оніміння, «повзання мурашок» та відчуття холоду в кінцівках, розлади дефекації й сечовипускання. В анамнезі - гастректомія. Об'єктивно спостерігається: хитка хода, м'язова слабкість, шкіра блідо-жовтяничного кольору, «лакований» яскраво-червоний язик, збільшення печінки та селезінки. У крові виявлено зниження кількості еритроцитів та гемоглобіну, підвищення кольорового показника, макроцитоз, наявність в еритроцитах тілець Жоллі та кілець Кебота. Для якого виду анемії характерні ці клініко-лабораторні показники?
a. Постгеморагічної
b. Залізодефіцитної
c. Апластичної
*d. Вітамін В12-дефіцитної
e. Гіпопластичної

63. Існує багато ефективних методів управління конфліктними ситуаціями в трудовому колективі. Які з нижченаведених методів управління передбачають чітке пояснення вимог до роботи для запобігання та усунення організаційних конфліктів?
*a. Структурні
b. Міжособові
c. Внутрішньоособові
d. -
e. Персональні

64. У трирічної дитини розвинувся гострий стенозуючий ларинготрахеїт. Об'єктивно спостерігається: ціаноз носогубного трикутника, стридорозне дихання, пульс - 105/хв, АТ - 100/60 мм рт. ст., сатурація - 92%. На якому етапі оцінки стану пацієнта за шкалою ABCDE можна виявити стридорозне дихання?
a. E
b. D
c. А
d. С
*e. В

65. Як називається тип професійного спілкування, що передбачає обмін інформацією, пропозиціями, вимогами, поглядами та мотивацією з метою розв'язання конкретних проблем як усередині організації, так і поза її межами?
a. Розважальне
b. Товариське
c. Емоційне
*d. Ділове
e. Формальне

66. Як називається національний документ, що засвідчує право на здійснення медичної діяльності з дотриманням спеціальних вимог?
*a. Ліцензія
b. Постанова
c. Розпорядження
d. Закон
e. Припис

67. Під час оцінки нервово-психічного та фізичного розвитку дитини з'ясувалося, що вона знає назви багатьох предметів, показує частини тіла, вимовляє 8-10 слів, розуміючи їхнє значення (наприклад, припиняє дію, коли чує слово "не можна"), виконує прості доручення на прохання дорослих, присідає без опори, самостійно ходить. Укажіть орієнтовний вік дитини.
a. 8 місяців
b. 3 місяці
c. 5 місяців
d. 9 місяців
*e. 12 місяців

68. Як називається шкала, що використовується для об’єктивного оцінювання рівня свідомості пацієнта, та застосовується переважно в разі травматичних уражень головного мозку?
a. Франкеля
*b. Глазго
c. Нортона
d. Бартела
e. Апгар

69. Старша сестра медична амбулаторії складає графік роботи підлеглих працівників. Укажіть норми навантаження на сестру медичну загальної практики згідно з чинним законодавством України.
a. 1500 осіб у місті, 1200 осіб у сільській місцевості
b. 900 осіб у місті, 800 осіб у сільській місцевості
*c. 750 осіб у місті, 600 осіб у сільській місцевості
d. 800 осіб у місті, 400 осіб у сільській місцевості
e. 450 осіб у місті, 150 осіб у сільській місцевості

70. Бойовий медик надає допомогу пораненим під час бойових дій. У якій зоні надання допомоги він може застосувати алгоритм MARCH згідно з концепцією TCCC?
a. Тільки в зеленій
b. Червоній або жовтій
c. Тільки в червоній
*d. Жовтій або зеленій
e. Червоній або зеленій

71. Пацієнта віком 68 років, який хворіє на цукровий діабет, шпиталізовано до лікарні в коматозному стані. Об'єктивно спостерігається: виражена сухість шкіри і слизових оболонок, зниження тонусу очних яблук, відсутність дихання Куссмауля та запаху ацетону з рота, пульс - 120/хв, виражена гіперглікемія (глюкоза крові - 45 ммоль/л). Який вид коми розвинувся в пацієнта?
a. Лактацидотична
b. Гіпоглікемічна
c. Діабетична кетацидотична
d. -
*e. Гіперосмолярна

72. У пацієнта під час аускультації серця вислуховується систолічний шум у ділянці верхівкового поштовху. Для недостатності якого клапана серця це характерно?
a. -
b. Аортального
c. Легеневої артерії
d. Тристулкового
*e. Мітрального

73. Пацієнт, який хворіє на виразкову хворобу дванадцятипалої кишки, скаржиться на слабкість, задишку під час незначних фізичних навантажень, спотворення смаку (бажання їсти крейду). Об'єктивно спостерігається: блідий, трофічні зміни шкіри. У крові: гемоглобін - 90 г/л, еритроцити - 3,3·10^12/л, КП - 0,75. Яке ускладнення основного захворювання розвинулося в пацієнта?
a. Еритремія
b. Гемолітична анемія
c. Апластична анемія
*d. Залізодефіцитна анемія
e. Вітамін B_12-дефіцитна анемія

74. У пацієнтки віком 56 років на тлі дефіциту вітаміну В_12 в організмі розвинулися такі симптоми: зміна ходи, атрофія м'язів нижніх кінцівок, порушення чутливості в кінцівках. Для якого захворювання характерний вказаний симптомокомплекс?
a. Метаболічної міопатії
b. Остеопорозу
c. Атеросклерозу
d. Поліартриту
*e. Фунікулярного мієлозу

75. Пацієнтку віком 25 років шпиталізовано до лікарні із симптомами передозування морфіном. Після внутрішньовенного введення налоксону її стан значно покращився. Який механізм дії цього препарату?
a. Блокада дофамінових рецепторів
b. Стимуляція серотонінових рецепторів
c. Стимуляція бензодіазепінових рецепторів
d. Блокада ГАМК-рецепторів
*e. Блокада опіоїдних рецепторів

76. Під час роботи на промисловому об'єкті один із працівників зазнав ураження електричним струмом. Постраждалий лежить на землі без свідомості, у його руці помітний провід. Укажіть перший крок у наданні домедичної допомоги постраждалому в цьому разі.
a. Очікувати на прибуття бригади екстреної (швидкої) медичної допомоги
*b. Безпечно припинити контакт постраждалого із джерелом електроструму
c. Провести оксигенотерапію
d. Увести внутрішньовенно 0,1%-ий розчин адреналіну (епінефрину)
e. Негайно розпочати проведення серцево-легеневої реанімації

77. У шестирічної дитини раптово підвищилася температура тіла до 39,5^oС. Який лікарський засіб категорично протипоказано для використання з метою зниження високої температури тіла дітям віком до 15 років?
a. Ібупрофен
b. Мефенамінова кислота
*c. Ацетилсаліцилова кислота
d. Парацетамол
e. -

78. У п'ятирічної дитини протягом останніх трьох років спостерігаються періодичні напади чхання, свербіж у носі (дитина часто чухає ніс та морщить його, що спричинило появу поперечної складки вище кінчика носа). Також відзначаються закладеність носа, рясні прозорі виділення з носа, утруднене носове дихання та поява синців під очима. Для якого захворювання характерний цей симптомокомплекс?
a. Гострого фарингіту
b. Інфекційного мононуклеозу
c. Гострого гаймориту
d. Дифтерії носа
*e. Алергічного риніту

79. Для якої вродженої вади серця характерні чотири анатомічні ознаки: стеноз легеневої артерії, дефект міжшлуночкової перегородки, декстрапозиція аорти та гіпертрофія правого шлуночка?
a. Аномалії Ебштейна
b. -
c. Коарктації аорти
d. Декстракардії
*e. Тетради Фалло

80. Сестра медична проводить бесіду з пацієнтом, який нещодавно завершив лікування з приводу гострого гломерулонефриту. Яка з нижченаведених рекомендацій є найбільш важливою для профілактики повторного епізоду гломерулонефриту?
*a. Санація вогнищ хронічної інфекції
b. Збільшення фізичної активності
c. Регулярний прийом сечогінних препаратів
d. Обмеження вживання солі
e. Уникнення вживання солодощів

81. У пацієнта віком 60 років шпиталізовано до лікарні зі скаргами на сильний оперізувальний біль в епігастрії, багаторазове блювання, що не приносить полегшення. Пацієнт блідий, шкіра волога, АТ - 85/50 мм рт. ст., ЧСС - 110/хв. В анамнезі - зловживання алкоголем. Для якого захворювання характерні вказані симптоми?
a. Гострого апендициту
b. Ниркової коліки
c. Кишкової непрохідності
*d. Гострого панкреатиту
e. Інфаркту міокарда

82. Пацієнт віком 45 років скаржиться на біль у грудній клітці зліва, що посилюється під час дихання, кашлю, нахилах тулуба у здоровий бік та на непродуктивний болісний кашель. Об’єктивно спостерігається: рухомість грудної клітки обмежена з ураженого боку, аускультативно вислуховується шум тертя плеври. Для якого захворювання характерні вказані клінічні прояви?
a. Бронхоектатичної хвороби
b. Гострого бронхіту
c. Гострого стенозуючого ларингіту
*d. Сухого плевриту
e. Бронхіальної астми

83. Жінка віком 30 років, яку за нижню кінцівку вкусила змія, скаржиться на різкий біль і печіння в ділянці укусу, спостерігається швидконаростаючий набряк кінцівки. Який із нижченаведених заходів входить до алгоритму надання невідкладної допомоги в цьому разі?
a. Припікання місця укусу гарячим предметом
b. Надрізання шкіри в місці укусу
c. Накладання джгута на кінцівку вище місця укусу
*d. Проведення іммобілізації кінцівки
e. Відсмоктування ротом отрути з місця укусу

84. Як у медичній організації називається комплекс заходів, спрямований на врахування потреб пацієнтів, адаптацію послуг до їхніх вимог, просування медичних послуг і популяризацію послуг медичного закладу?
*a. Маркетинг
b. Адміністративне управління
c. Управління персоналом
d. Фінансовий менеджмент
e. Логістика

85. Який етап алгоритму MARCH передбачає оцінювання прохідності верхніх дихальних шляхів?
a. R
b. M
*c. A
d. C
e. H

86. Пацієнту віком 55 років встановлено діагноз: артеріальна гіпертензія, І стадія, 2-й ступінь. У складі двокомпонентної антигіпертензивної терапії йому призначено амлодипін. До якої фармакологічної групи належить цей лікарський засіб?
a. Адреноміметики
*b. Антагоністи кальцію
c. Петльові діуретики
d. Тіазидні діуретики
e. Адреноблокатори

87. Укажіть вид медичної допомоги, що надається пацієнтам з невиліковними захворюваннями на пізніх стадіях, мета якої - полегшити симптоми та покращити якість життя пацієнтів.
a. Реабілітаційна
b. Висококваліфікована
c. Первинна
*d. Паліативна
e. Вторинна

88. Чоловік отримав вогнепальне поранення обличчя. Об'єктивно спостерігається: свідомість збережена, наявні травматичні пошкодження м'яких тканин ротової порожнини, зубів верхньої та нижньої щелепи. Самостійне дихання збережене, однак проявляються ознаки обструкції верхніх дихальних шляхів. Який медичний пристрій доцільно насамперед застосувати для тимчасового забезпечення прохідності дихальних шляхів?
a. Орофарингеальний повітровід
b. Пульсоксиметр
c. Зонд Блекмора
*d. Носоглотковий повітровід
e. Ендотрахеальна трубка

89. У вагітної жінки віком 33 роки на 39-му тижні вагітності розпочалися генералізовані судоми, яким передував інтенсивний головний біль, порушення зору ("мушки" перед очима, двоїння в очах), біль у правому верхньому квадранті живота та в епігастрії, нудота, блювання. Також з'ясувалося, що протягом вагітності в жінки спостерігалися підвищення артеріального тиску, набряки та протеїнурія. Який патологічний стан розвинувся в пацієнтки?
a. Епілептичний статус
b. Тромбоемболія легеневої артерії
c. Тяжка прееклампсія
d. -
*e. Еклампсія

90. Між сестрами медичними лікувального закладу, які працюють в одному відділенні, виник конфлікт через розбіжності в підходах до догляду за пацієнтами. Укажіть цей вид конфлікту.
a. Внутрішньоособовий
b. Міжгруповий
*c. Міжособовий
d. -
e. Між особою та групою

91. Сестрі медичній кардіологічного відділення необхідно виміряти пульс пацієнту. У який період доби та за яких обставин можна отримати найточніші показники цього параметра?
a. Вдень, після фізичного навантаження
b. Ввечері, перед сном, після вечері
c. Вранці, одразу після сніданку
*d. Вранці, одразу після пробудження, натще
e. В обідній час, після вживання їжі

92. Пацієнту віком 20 років проводять серцево-легеневу реанімацію. Який із нижченаведених критеріїв свідчить про ефективність штучної вентиляції легень і закритого масажу серця на етапі базової підтримки життя?
a. Збільшення ціанозу
b. -
c. Зниження тонусу повік
d. Поява акроціанозу
*e. Звуження зіниць

93. Пацієнтка віком 58 років скаржиться на загальну слабкість, зниження працездатності, сонливість, сухість та лущення шкіри, випадіння волосся, огрубіння голосу, збільшення маси тіла, мерзлякуватість. Об'єктивно спостерігається: пастозність обличчя, жовтуватий колір шкіри, збільшення язика, надмірний розвиток підшкірної жирової клітковини, пульс - 56/хв, ритмічний, АТ - 100/60 мм рт. ст. Рівень гормонів у крові: Т_4 і Т_3 знижений, ТТГ - підвищений. Для якого захворювання щитоподібної залози характерні вказані клініко-лабораторні показники?
a. Вузлового токсичного зоба
b. Хронічного тиреоїдиту
c. Гострого тиреоїдиту
d. Тиреотоксикозу
*e. Гіпотиреозу

94. Старша сестра медична терапевтичного відділення організовує роботу підлеглого медичного персоналу, застосовуючи командну інформацію як елемент інформаційного забезпечення. Яка ключова характеристика інформації є визначальною для оперативного виконання сестрами медичними призначень лікаря та якісного догляду за пацієнтами?
a. Періодичність
b. Доступність
c. -
*d. Своєчасність
e. Корисність

95. Укажіть три основних типи поведінки керівника залежно від стилю лідерства.
a. Партократичний, монархічний, ліберальний
b. Анархічний, автократичний, партократичний
c. Демократичний, монархічний, партократичний
d. Демократичний, ліберальний, охлократичний
*e. Автократичний, демократичний, ліберальний

96. У чоловіка віком 55 років раптово виникли сильний головний біль, запаморочення, блювання, оніміння та слабкість правої половини тіла. Об'єктивно спостерігається: гіперемія та асиметрія обличчя, АТ - 170/120 мм рт. ст. Який патологічний стан розвинувся в чоловіка?
a. Гострий менінгіт
b. Гіпертензивний криз
*c. Гостре порушення мозкового кровообігу
d. Неврит лицевого нерва
e. Мігренозний статус

97. У пацієнта без свідомості на кардіомоніторі фіксується порушення серцевого ритму, що потребує негайної дефібриляції. Який із нижченаведених серцевих ритмів є показанням до проведення дефібриляції?
a. Асистолія
*b. Шлуночкова тахікардія без пульсу
c. Безпульсова електрична активність
d. Атріовентрикулярна блокада
e. Фібриляція передсердь

98. Вакцинація проти яких захворювань розпочинається у віці 12 місяців (вводиться перша доза вакцини) згідно з Національним календарем профілактичних щеплень в Україні?
a. Краснухи, кашлюка, туберкульозу
b. Кашлюка, дифтерії, правця
c. Туберкульозу, кашлюка, вірусного гепатиту В
d. Дифтерії, туберкульозу, вірусного гепатиту В
*e. Епідемічного паротиту, краснухи, кору

99. Як називається комплекс заходів, спрямованих на знищення збудників патогенних мікроорганізмів на об'єктах навколишнього середовища?
a. Вакцинація
*b. Дезінфекція
c. Дезінсекція
d. Асептика
e. Дератизація

100. Дiвчина підліткового віку, перебуваючи в малопровітрюваному людному примiщеннi, спочатку вiдчула загальну слабкість, нудоту, запаморочення, мерехтіння "мушок" перед очима та шум у вухах, після чого знепритомніла. Які дії є пріоритетними під час надання невідкладної допомоги пацієнтці в цьому разі?
a. -
b. Дати вжити легкозасвоювані вуглеводи (воду з цукром)
*c. Забезпечити доступ свіжого повітря, надати пацієнтці горизонтальне положення з трохи піднятими нижніми кінцівками
d. Увести адреналін (епінефрин) внутрішньовенно
e. Розпочати виконання серцево-легеневої реанімації у співвідношенні 30 компресій на грудну клітку до 2 вдихів

101. Пацієнтка віком 49 років після фізичного перенавантаження відчула раптове прискорене серцебиття, дискомфорт у грудній клітці, запаморочення, відчуття нестачі повітря. Об'єктивно спостерігається: пульс - 140/хв, ритмічний, маятникоподібний, АТ - 100/60 мм рт. ст. Діагностовано напад пароксизмальної тахікардії. Яка специфічна методика, що рефлекторно підвищує тонус блукаючого нерва, використовується під час надання долікарської допомоги?
a. Катетерна абляція
b. Електрична дефібриляція
c. Перикардіоцентез
d. Черезстравохідна електростимуляція
*e. Проба Вальсальви

102. Головна сестра медична лікувального закладу концентрує управлінські функції на собі, самостійно приймає рішення з усіх питань, а стосунки з підлеглими будує на офіційній основі, надаючи завдання у формальному жорсткому тоні. Який стиль управління відображає цей підхід у взаємодії з підлеглими?
a. Ліберальний
b. -
c. Діловий
*d. Авторитарний
e. Колегіальний

103. Пацієнт віком 35 років перебуває в реанімаційному відділенні у зв'язку з гострим отруєнням невідомою речовиною. Які лабораторні зміни в аналізі сечі можуть свідчити про розвиток гострої ниркової недостатності?
a. Поліурія та гіперстенурія
b. Олігурія та гіперстенурія
c. -
*d. Олігурія та гіпостенурія
e. Діурез та відносна густина сечі в межах норми

104. Головна сестра медична розробила заходи, які заклад охорони здоров'я має виконати за рік, вказала терміни виконання та відповідальних виконавців. Яку функцію управління організацією вона виконала?
a. Функціональне блокування
b. Стратегічний менеджмент
c. Організаційний аналіз
d. Сервісне блокування
*e. Оперативне планування

105. У пацієнтки, яка хворіє на ревматоїдний артрит та впродовж року приймає глюкокортикоїди, з'явилися симптоми остеопорозу. Який інструментальний метод дослідження є інформативним для визначення щільності кісток?
a. Томографія
b. Термографія
*c. Денситометрія
d. Артропневмографія
e. Ангіографія

106. Укажіть посаду керівника недержавної форми власності, який відповідає за раціональну фінансово-господарську діяльність, використання матеріальних, фінансових і трудових ресурсів лікувально-профілактичного закладу.
a. Старша сестра медична
b. Ординатор
*c. Директор
d. Головна сестра медична
e. Завідувач відділення

107. Пацієнтка віком 42 роки скаржиться на задишку, помірний кашель із виділенням невеликої кількості мокротиння, тяжкість у лівій половині грудної клітки, підвищення температури тіла до 38,2^oC. Об'єктивно спостерігається: ЧД - 28/хв, ліва половина грудної клітки відстає в акті дихання, голосове тремтіння нижче кута лівої лопатки різко ослаблене, аускультативно в цій ділянці дихальні шуми відсутні. Для якого захворювання найхарактерніші ці симптоми?
a. Бронхоектатичної хвороби
*b. Ексудативного плевриту
c. Туберкульозу легень
d. Абсцесу легені
e. Міжреберної невралгії

108. Який підрозділ організовують в амбулаторно-поліклінічних закладах або поліклінічних відділеннях лікувально-профілактичних установ для надання медичної допомоги пацієнтам, які не потребують цілодобового лікарського та медсестринського догляду?
a. Відділення реабілітації
b. Центр первинної медико-санітарної допомоги
*c. Денний стаціонар
d. Лікувально-діагностичний центр
e. Домашній стаціонар

109. Пацієнту інфекційного стаціонару встановлено діагноз: дифтерія ротоглотки - та з лікувальною метою введено протидифтерійну сироватку. Укажіть її основний механізм дії.
*a. Нейтралізація токсину
b. Забезпечення седативного ефекту
c. Знищення збудника інфекції
d. Стабілізація гемодинаміки
e. Стимуляція імунної системи

110. У чоловіка віком 42 роки діагностовано вивих нижньої щелепи. Який вид пов'язки накладається після вправлення нижньої щелепи з метою іммобілізації (фіксації) щелепи в певному положенні?
a. Неаполітанська
b. Хрестоподібна
c. Вузлова
d. Чепець
*e. Пращоподібна

111. Медичну допомогу населенню надають медичні заклади, номенклатура яких затверджена Міністерством охорони здоров'я України. Які з нижченаведених закладів належать до лікувально-профілактичних?
a. -
b. Клінічні лабораторії
c. Аптечні установи
d. Бактеріологічні лабораторії
*e. Амбулаторії

112. Яка група інвалідності встановлюється пацієнту зі стійкими, вираженими функціональними порушеннями, що значно обмежують життєдіяльність й унеможливлюють самообслуговування, вимагаючи постійного стороннього догляду?
a. Четверта
b. Третя
c. -
d. Друга
*e. Перша

113. Укажіть пріоритетні дії медичного працівника перед початком надання невідкладної допомоги постраждалому в умовах надзвичайної ситуації.
a. Негайно перевезти постраждалого до найближчого медичного закладу
b. Перевести постраждалого в стабільне бічне положення
*c. Оцінити місце події та впевнитися в безпеці - власній та постраждалого
d. Негайно розпочати серцево-легеневу реанімацію
e. Перевірити в постраждалого життєво важливі показники (пульс, АТ, дихання)

114. Пацієнтка віком 55 років перебуває у стані без свідомості. В анамнезі: інсулінозалежний цукровий діабет, артеріальна гіпертензія. Об'єктивно спостерігається: шкіра бліда, рясне потовиділення, зіниці розширені, пульс - 98/хв, АТ - 140/90 мм рт. ст., судоми. Який патологічний стан розвинувся в пацієнтки?
*a. Гіпоглікемічна кома
b. Анафілактичний шок
c. Гіперглікемічна кома
d. Кардіогенний шок
e. Гіпертонічний криз

115. Яка форма медичного страхування згідно із Законом України "Про страхування" реалізується шляхом фінансування за рахунок коштів фізичних чи юридичних осіб і передбачає встановлення загальних умов страхування страховиком самостійно?
a. Загальне
b. Некомерційне
c. Спеціальне
*d. Добровільне
e. Обов'язкове

116. Керівник лікувального закладу проводить загальні збори з працівниками, а секретар задокументовує інформацію в письмовому вигляді. Як називається документ, у якому фіксується хід обговорення питань та прийняття рішень?
*a. Протокол
b. Розпорядження
c. Наказ
d. -
e. Вказівка

117. У пацієнта як реакція на стрес розвинувся патологічний стан, що проявляється значним зниженням рівня реагування на зовнішні подразники (навіть тим, що можуть загрожувати його життю), обмеженням спонтанних рухів та активності. Який патологічний стан розвинувся в пацієнта?
*a. Ступор
b. Кома
c. Деменція
d. Параліч
e. Делірій

118. Під час оцінки рівня свідомості в постраждалого з'ясувалося, що він не реагує на зовнішні подразники - голос та біль (перебуває у стані без свідомості). Яку шкалу використано для оцінки рівня свідомості постраждалого в цьому разі?
a. ABCDE
*b. AVPU
c. SAMPLE
d. SCORE
e. FAST

119. Умови денного стаціонару поліклініки передбачають надання медичної допомоги пацієнтам, які не потребують контролю та спостереження протягом доби. Який стан або захворювання є показаннями для лікування пацієнтів у денному стаціонарі?
*a. Діабетична ангіопатія нижніх кінцівок
b. Ускладнений гіпертонічний криз
c. Гострий психоз
d. -
e. Активна (відкрита) форма туберкульозу

120. У дитини, яка народилася з масою тіла 5200 г, об'єктивно спостерігається: щільні набряки на тильних поверхнях кистей та стоп, набряки обличчя, напіврозкритий рот, збільшені язик і губи, грубий, низького тембру голос під час плачу, уповільненість рухів і рефлексів, пізнє відходження меконію. Укажіть основний лікарський засіб, що використовуватиметься для лікування цієї дитини.
a. Діазепам
b. Преднізолон
*c. Левотироксин (L-тироксин)
d. Калію йодид (йодомарин)
e. Гідрокортизон

121. Укажіть частоту компресій на грудну клітку за 1 хв під час проведення серцево-легеневої реанімації у дорослих.
a. 70-80
b. 80-90
c. 60-70
d. 130-140
*e. 100-120

122. Головна сестра медична клінічної лікарні на нараді з підлеглими сестрами медичними, які пройшли курси підвищення кваліфікації, обговорювала стадії життєвого циклу організації. Укажіть стадії життєвого циклу організації.
a. Період росту та розвитку, етап стабілізації діяльності, припинення існування або оновлення
*b. Заснування, період росту та розвитку, етап стабілізації діяльності, припинення існування або оновлення
c. Період розвитку, етап стабілізації діяльності, припинення існування або оновлення
d. Заснування, етап стабілізації діяльності, припинення існування або оновлення
e. Утворення, народження, період росту, припинення існування або оновлення

123. Який тип організаційної структури дозволяє організувати управлінський процес за схемою: керівник вищого рівня - керівник нижчого рівня - виконавці, які виконують основну роботу в організації, а також характеризується наявністю методичної підтримки від обслуговуючих спеціалізованих підрозділів для виконання управлінських завдань?
a. Проєктна
b. Дивізіонально-продуктова
*c. Лінійно-функціональна
d. Матрична
e. Лінійно-штабна

124. Пацієнту гематологічного відділення встановлено попередній діагноз: хронічний лімфолейкоз. Укажіть найхарактернішу об'єктивну клінічну ознаку цього захворювання.
a. Анасарка
b. Жовтяниця
c. Гемартроз
*d. Лімфаденопатія
e. Артралгія

125. Укажіть орієнтовний вік дитини, яка добре фіксує погляд на яскравих предметах, піднімає голівку, лежачи на животі, видає незначні звуки ("агукає"), усміхається, спить близько 18-20 год на добу.
*a. 2 місяці
b. 5 місяців
c. 7 місяців
d. 4 місяці
e. 8 місяців

126. Пацієнтка віком 20 років скаржиться на рясні виділення зі статевих шляхів із неприємним "рибним" запахом. Результати гінекологічного дослідження: слизова оболонка піхви блідо-рожева, вагінальні виділення молочно-білого кольору, прилипають до стінок піхви, pH піхви - 5,0. Для якої патології характерні ці симптоми?
a. Трихомоніазу
b. Хламідіозу
c. Генітального герпесу
d. Кандидозного вульвовагініту
*e. Бактеріального вагінозу

127. Пацієнтка віком 34 роки, яка хворіє на цукровий діабет 1-го типу, раптово втратила свідомість. Об'єктивно спостерігається: судомні посмикування м'язів, блідість та вологість шкіри, мідріаз, пульс - 98/хв, АТ - 110/70 мм рт. ст. Який із нижченаведених лікарських засобів необхідно застосувати негайно з метою надання невідкладної допомоги пацієнтці?
*a. 40%-ий розчин глюкози в/в
b. 5%-ий розчин глюкози в/в
c. 10-14 ОД інсуліну короткої дії в/в
d. 0,1%-ий розчин адреналіну (епінефрину) в/м
e. 0,2%-ий розчин норадреналіну в/в

128. У хірургічному відділенні перебуває пацієнт після пілороантрумектомії (операції на шлунку у зв’язку зі стенозом воротаря). В анамнезі: хронічний бронхіт і тромбофлебіт вен нижніх кінцівок. Який метод профілактики розвитку гіпостатичної пневмонії у пацієнта доцільно застосувати в ранньому післяопераційному періоді?
a. Часте провітрювання палати
*b. Дихальну гімнастику
c. Еластичне бинтування нижніх кінцівок
d. Суворий ліжковий режим
e. Антибіотикотерапію

129. Яку допомогу потрібно надати породіллі в ІІІ періоді пологів, якщо плацента не відокремилася після введення утеротоніків і триває кровотеча?
*a. Провести ручне відділення та виділення посліду
b. Ушити розриви промежини
c. Оглянути пологові шляхи на цілісність
d. Спостерігати за кровотечею
e. Підготувати роділлю до лапаротомії

130. Пацієнту кардіологічного відділення проводиться аускультація серця. Який клапан серця найкраще вислуховується у точці, розташованій у II міжребер'ї праворуч від краю груднини?
a. Мітральний
b. -
c. Легеневої артерії
d. Тристулковий
*e. Аортальний

131. Постраждалий перебуває у стані без свідомості, але в нього збережений пульс і самостійне дихання. Яке положення необхідно надати постраждалому, щоб запобігти регургітації та западінню язика, в очікуванні приїзду бригади швидкої (екстреної) медичної допомоги?
a. Фаулера
b. Ортопное
*c. Стабільне бічне
d. Тренделенбурга
e. Сімса

132. У пацієнтки віком 19 років спостерігаються зміни зовнішності: збільшення кистей рук, стоп, лицевої частини черепа, зріст - 195 см. Рівень якого гормону доцільно насамперед перевірити в крові пацієнтки?
a. Інсуліну
b. Тиреотропіну
*c. Соматотропіну
d. Тестостерону
e. Прогестерону

133. Який лікарський засіб необхідно насамперед застосувати для надання невідкладної допомоги пацієнту, у якого розвинувся напад бронхіальної астми?
*a. Сальбутамол
b. Азитроміцин
c. Фуросемід
d. Дротаверин
e. Дексаметазон

134. У центрі ПМСД медичний працівник проводить обстеження трирічної дитини. Яка формула використовується для визначення нормального артеріального тиску у дітей цього віку.
a. 70 * n
b. 10 + 2n
c. 70 + 5n
*d. 90 + 2n
e. 80 * n

135. Укажіть обов'язковий документ, що медичний працівник має надати для проходження атестації, де зазначені відомості про трудову діяльність і надано оцінку його ділових і моральних якостей.
a. Протокол засідання лікарської комісії
b. Автобіографія
c. Довідка про доходи
d. Особова медична картка
*e. Характеристика з місця роботи

136. Пацієнтці віком 46 років, яка скаржиться на сухість у роті та швидку стомлюваність, проведено глюкозо-толерантний тест та отримано такі результати: рівень глюкози в крові натще - 6,5 ммоль/л, через 2 год - 8,4 ммоль/л. Оцініть результати тесту.
a. Нецукровий діабет
b. Цукровий діабет 1-го типу
*c. Порушення толерантності до вуглеводів
d. Цукровий діабет 2-го типу
e. Фізіологічна норма

137. Який лікарський засіб призначають усім здоровим новонародженим дітям у першу добу життя з метою профілактики геморагічної хвороби новонароджених?
a. Вітамін С
b. Гепарин
*c. Вітамін К
d. Вітамін D
e. Транексамову кислоту

138. Пацієнт віком 70 років скаржиться на стискальний біль за грудниною, що іррадіює в ліве плече, руку та лопатку. Біль виник після стресової ситуації. Який лікарський засіб доцільно насамперед застосувати із метою надання невідкладної допомоги пацієнту?
a. Гідазепам
b. Парацетамол
*c. Нітрогліцерин
d. Дротаверин
e. Ібупрофен

139. У здорової доношеної дитини на третю добу життя сеча набула жовтувато-цегляного кольору (залишає червонуватий слід на пелюшках). Загальний стан дитини не порушений. Для якого перехідного стану періоду новонародженості характерні ці клінічні прояви?
a. Токсичної еритеми
b. -
*c. Сечокислого інфаркту нирок
d. Статевого кризу
e. Транзиторної альбумінурії

140. Пацієнт віком 62 роки скаржиться на біль у правому колінному суглобі, що виникає в момент початку руху та зменшується через деякий час після ходьби. Останнім часом з'явилося відчуття "блоку" у суглобі, коли нога "защемлюється" в певному положенні, що супроводжується різким болем та обмеженням рухів. Об'єктивно спостерігається: деформація та обмеження згинання колінного суглоба, хрускіт у ньому. Для якого захворювання найхарактерніші ці симптоми?
a. Системного червоного вовчака
b. Бурситу
c. Ревматоїдного артриту
d. Подагри
*e. Деформуючого остеоартрозу

141. Унаслідок бойових дій постраждалий опинився під завалами зруйнованої будівлі. Об'єктивно спостерігається: права нижня кінцівка, яка стиснута уламками бетонних конструкцій, бліда, набрякла, пульс на підколінній артерії відсутній, чутливість порушена. Які дії треба виконати, якщо необхідно терміново евакуювати постраждалого, а з моменту стиснення кінцівки минуло більше ніж 10 хв?
a. Одразу після звільнення кінцівки розтерти її спиртовмісним розчином
b. Негайно після звільнення розмасажувати стиснуту кінцівку
c. Одразу після звільнення кінцівки підняти її вище рівня голови постраждалого
*d. Накласти джгут на кінцівку вище місця стиснення перед її звільненням
e. Накласти джгут на кінцівку вище місця стиснення після її звільнення

142. Пацієнт віком 49 років, який упродовж двадцяти трьох років працює апаратником синтезу на фармацевтичній фабриці, скаржиться на загальну слабкість, швидку стомлюваність, запаморочення, головний біль, порушення сну та кровоточивість ясен. Об'єктивно спостерігається: петехіальний висип та поодинокі крововиливи на шкірі, лабільність пульсу, АТ -- 100/60 мм рт. ст., печінка виступає з-під краю реберної дуги на 3 см. Результати аналізу крові: гемоглобін - 102 г/л, еритроцити 3,89·10^12/л, КП - 0,78, лейкоцити - 2,7·10^9/л, тромбоцити - 103·10^9/л. Яка найімовірніша причина появи цього клініко-лабораторного симптомокомплексу?
a. Гостра інтоксикація бензолом
b. -
*c. Хронічна інтоксикація бензолом
d. Хронічна інтоксикація марганцем
e. Гостра інтоксикація окисом вуглецю

143. Який спеціальний державний орган, створений для реформування галузі охорони здоров'я в Україні, відповідає за замовлення медичних послуг у закладах охорони здоров'я незалежно від форми власності чи фізичної особи-підприємця та за їх оплату в рамках гарантованого обсягу медичної допомоги?
a. Міністерство охорони здоров'я України
*b. Національна служба здоров'я України
c. Кабінет Міністрів України
d. Обласна державна адміністрація
e. Центр первинної медико-санітарної допомоги

144. Потерпілому внаслідок ДТП чоловіку віком 44 роки проведено ургентне оперативне втручання з приводу гемоперитонеуму. У разі пошкодження якого внутрішнього органа можна використовувати кров пацієнта із черевної порожнини для реінфузії, якщо забезпечені необхідні умови стерильності?
a. Підшлункової залози
b. Тонкого кишечника
c. Печінки
*d. Селезінки
e. Шлунка

145. У десятирічної дівчинки спостерігаються тривалий субфебрилітет, зменшення маси тіла. Під час об'єктивного обстеження виявлено: блідість шкіри та слизових оболонок, дрібнопетехіальний висип на шкірі тулуба і кінцівок, генералізоване збільшення лімфовузлів, гепатоспленомегалія. У периферичній крові: анемія, лейкоцитоз, тромбоцитопенія. У пунктаті кісткового мозку: тотальна бласттрансформація. Для якого захворювання характерні ці клініко-лабораторні показники?
a. Гідраденіту
b. Анемії Фанконі
c. Інфекційного мононуклеозу
*d. Гострого лейкозу
e. Вітамін B_12-дефіцитної анемії

146. Основною формою медсестринської комунікації є спілкування сестри медичної та пацієнта, успішність якого залежить від певних критеріїв ефективної комунікації. Укажіть основні критерії міжособового спілкування.
a. Відсутність спільного комунікативного простору
b. Неправильність думки співрозмовника та відповідна реакція на неї
c. Виникнення комунікативних бар'єрів
d. Пасивність учасників комунікації
*e. Формування, отримання, оброблення інформації та розвиток стосунків

147. Пацієнт віком 45 років скаржиться на довготривалий кашель, зниження маси тіла, загальну слабкість та нічну пітливість, підвищення температури тіла до субфебрильних цифр. Попередній діагноз: туберкульоз легень. Укажіть основний критерій для підтвердження цього діагнозу.
a. Позитивний квантифероновий тест
*b. Виявлення збудника туберкульозу в мокротинні
c. Специфічні рентгенологічні зміни органів грудної клітки
d. Лейкоцитоз у периферичній крові
e. Позитивна проба Манту

148. Укажіть медичний заклад, що надає медичну допомогу з багатьох лікарських спеціальностей у межах закладу та вдома.
*a. Поліклініка
b. Хоспіс
c. Перинатальний центр
d. Санітарна станція
e. Станція переливання крові

149. Пацієнт, який довгий час працює бурильником у шахті, скаржиться на дискомфорт у кистях. Який із нижчезазначених методів дослідження дозволить оцінити їх больову чутливість?
a. Холодова проба
*b. Алгезиметрія
c. Палестезіометрія
d. Динамометрія
e. Капіляроскопія

150. Пацієнт віком 65 років під час нападу стенокардії прийняв сублінгвально 1 таблетку нітрогліцерину. Укажіть найчастіший побічний ефект цього лікарського засобу.
a. Зниження слуху
*b. Головний біль
c. Парестезії
d. Агранулоцитоз
e. Ністагм

