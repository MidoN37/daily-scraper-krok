1. У чоловіка діагностовано обсесивно-компульсивний розлад (ОКР). Пацієнт має високий вихідний рівень тривоги та супутню виражену депресію. Яку первинну тактику лікування потрібно застосувати?
*a. Фармакотерапію селективними інгібіторами зворотного захоплення серотоніну
b. Тілесно-орієнтовану терапію
c. Когнітивно-поведінкову психотерапію
d. Гештальт-терапію
e. Фармакотерапія нейролептиками

2. Укажіть першу лінію індивідуальної психотерапії при гострому депресивному епізоді.
a. Психодинамічна терапія та емоційно-сфокусована терапія
b. Когнітивно-поведінкова терапія + фармакотерапія
*c. Когнітивно-поведінкова терапія (КПТ) та міжособистісна терапія
d. Система психотерапії когнітивно-поведінкового аналізу
e. Позитивна психотерапія

3. Які препарати потрібно призначити насамперед як доповнення до немедикаментозних методів лікування посттравматичного стресового розладу у випадках, коли спостерігається значне і короткотривале порушення сну?
a. Снодійні, переважно небензодіазепінові на постійній основі
b. Снодійні, похідні бензодіазепіну, коротким курсом
c. Антидепресанти, до 14-ти днів
*d. Снодійні, переважно небензодіазепінові, коротким курсом
e. Седативні на ніч щоденно

4. Укажіть короткочасне почуття повної спустошеності та байдужості, що виникає під дією раптових важких психічних травм.
a. Апатія
b. Ейфорія
c. Емоційна лабільність
*d. Емоційний параліч
e. Тривога

5. Укажіть лікаря-психіатра, який широко використовував у своїй практиці гіпноз та виділив основні його стадії.
a. Іван Павлов
*b. Жан-Мартен Шарко
c. П’єр Жане
d. Джеймс Бред
e. Іпполіт Бернгейм

6. Пацієнт віком 43 роки скаржиться на головний біль, тремор, перепади артеріального тиску, порушення сну, головокружіння, тривожність, напруження, подавлений настрій і зниження пам'яті. Попередньо проходив лікування протягом 8-ми місяців у туберкульозному диспансері. Під час патопсихологічного дослідження виявлено: когнітивна сфера - зниження короткотривалої та довготривалої пам’яті, нестійкість уваги, емоційно-вольова сфера - середній рівень реактивної та особистісної тривожності, депресивна симптоматика легкого ступеня, особистісна сфера - без особливостей акцентуації. Укажіть провідний регістр-синдром.
a. Психогенно-психотичний
*b. Екзогенно-органічний
c. Психогенно-невротичний
d. Ендогенно-органічний
e. Особистісно-аномальний

7. Робота медичного працівника, як правило, емоційно насичена та призводить до розвитку синдрому вигорання. Укажіть, що розуміють під "емоційним виснаженням" у контексті цього синдрому.
a. Негативне ставлення працівника до колег по роботі
b. Зникнення емоційності
c. Розчарування результатами власної роботи
d. Зниження емоційного тонусу
*e. Вичерпаність емоційних та фізичних ресурсів

8. Пацієнт із діагнозом: післяінсультна депресія, знаходиться на етапі підтримувальної терапії. Який вид психотерапії є найефективнішим у цьому разі?
a. Інтерперсональна терапія
b. Поведінкова активація
*c. Когнітивна терапія на основі усвідомленості
d. Керована самодопомога
e. Когнітивно-поведінкова терапія

9. Вкажіть систему наукових знань і профілактичних заходів, спрямованих на збереження та зміцнення психічного здоров'я населення.
a. Психотерапія
*b. Психогігієна
c. Психопрофілактика
d. Психологія
e. Психодіагностика

10. Який метод ґрунтується на усвідомленні зв'язку між думками та почуттями, що в результаті спричиняють негативні емоції та незадовільну поведінку?
a. Ситуаційне управління
b. Релаксація
*c. Когнітивна реструктуризація
d. Транзактний аналіз
e. Поведінкова активація

11. Яка з нижченаведених методик застосовується в неврологічній практиці для диференційної діагностики ішемічних розладів, а також при інших ураженнях головного мозку первинного та вторинного генезу, коли є ризик розвитку деменції?
a. Опитувальник нейроповедінкових симптомів
b. МОСА
c. MMSE
*d. Шкала Хачинського
e. Клінічна рейтингова шкала деменції

12. Скільки невдалих курсів лікування потрібно, щоб визначити терапевтично резистентну депресію?
a. 3 послідовних курси терапії
*b. 2 послідовних курси терапії
c. Понад 3 невдалих курси терапії
d. ---
e. 1 невдалий повний курс терапії

13. Виберіть твердження, що характеризує поведінку психотерапевта у гуманістичному підході.
a. Застосовує переконання, спростовує помилкові судження, вказуючи на їх неточність, займає директивну позицію
b. Не розкриває свої переживання перед пацієнтом, має свої думки та емоції
*c. На позиції рівного з пацієнтом, у контакті з власним життєвим досвідом, є конгруентним, застосовує саморозкриття
d. Виступає для пацієнта у ролі експерта, наставника, який допомагає сформувати нові більш адаптивні патерни
e. Виступає для пацієнта у ролі слухача, який лише вислуховує і не коментує

14. У психічному стані пацієнта виявлено знижений настрій, психомоторне гальмування, маячні й суїцидальні ідеї самозвинувачення та гріховності. Яку терапевтичну тактику доцільно застосувати?
a. Стаціонарне лікування комбінацією антидепресанта та антипсихотика першого покоління
*b. Стаціонарне лікування комбінацією антидепресанта та антипсихотика другого покоління
c. Амбулаторне лікування комбінацією антидепресанта та антипсихотика
d. -
e. Стаціонарне лікування комбінацією антидепресанта та транквілізатора

15. Який тест із нижченаведених використовується для оцінки симптомів посттравматичного стресу?
a. HADS
b. MADRS
c. GAD-7
d. PHQ-9
*e. PCL-5

16. Здобувач закладу вищої освіти отримав на іспиті першу низьку оцінку та дійшов висновку, що йому не вдасться скласти успішно іспити з інших предметів. Визначте тип когнітивної помилки.
a. Читання думок
*b. Надмірне узагальнення
c. Наклеювання ярликів
d. Передбачення
e. Персоналізація

17. Жінка звернулася до сімейного лікаря зі скаргами на втому та безсоння, що час від часу то зникали, то з'являлися надовго. Сімейний лікар направив пацієнтку до лікаря-психіатра. У процесі діагностики з'ясувалося, що пацієнтка була учасницею бойових дій. Має кошмарні повтрювані сновидіння, флешбеки, уникнення схожих до травматичних подій обставин, віддалилася від своїх друзів, родини, майже не виходить із дому, має підвищену тривогу та панічні атаки. Встановлено діагноз: посттравматичний стресовий розлад. Яке лікування необхідно призначити пацієнтці?
a. Емоційно-фокусовану терапію
b. Психодинамічну психотерапію
c. Гештальт-терапію
d. Тілесно-орієнтовану психотерапію
*e. КТП або EMDR

18. Для якого стану дисгармонійного характеру доведеним методом терапії є діалектично-поведінкова терапія?
a. Прокрастинації
b. Тривожно-депресивних розладів
c. Обсесивно-компульсивного розладу
*d. Межового розладу особистості
e. Вікових криз

19. Укажіть протипоказання до застосування когнітивно-поведінкової психотерапії.
a. Генералізований тривожний розлад
b. Депресивний епізод
c. Шизофренія
d. Панічний розлад
*e. Психози в стадії загострення

20. Укажіть основні завдання психогігієни.
a. Попередження виникнення конкретних психічних розладів
b. -
*c. Формування та підтримка психічного здоров'я різних верств населення
d. Попередження виникнення інвалідності при хронічних психічних захворюваннях
e. Прогнозування можливих спадкових психічних захворювань

21. Пацієнту, який був тренером з акробатики, після отримання поранення ампутували одну ногу. Після протезування і відновлення функції ходіння він вирішив повернутися до попередньої професії, старанно працював над цим і здійснив свій намір. Який рівень компенсації дефекту спостерігається у пацієнта?
a. Гіпокомпенсація
b. Низький рівень (пристосування до дефекту)
c. Гіперкомпенсація
d. Середній рівень
*e. Високий рівень (активне подолання дефекту)

22. Яка група препаратів буде найбільш доцільною для медикаментозного лікування посттравматичного стресового розладу?
a. Транквілізатори
b. Седативні засоби
c. Нейролептики
d. Психостимулятори
*e. Антидепресанти

23. Укажіть симптом, що характеризується утрудненням або нездатністю людини точно оцінити чи описати власні почуття та здатністю відрізняти емоційні стани від тілесних відчуттів за P. Sifneos.
*a. Алекситимія
b. Абулія
c. Гіпобулія
d. Апатія
e. Ангедонія

24. Який метод є найефективнішим для вирівнювання сезонних коливань настрою та запобігання зимовій депресії у лікуванні пацієнтів із сезонним афективним розладом?
a. Психодинамічна терапія
*b. Світлотерапія
c. Когнітивно-поведінкова терапія
d. Фармакотерапія з антидепресантами
e. Групова підтримуюча терапія

25. Укажіть твердження, що найбільш характерне для нервової анорексії.
a. Втрата ваги асоціюється з ескалацією гніву
b. Апетит спочатку не втрачається
c. Блювання часто виникає пізніше в перебігу хвороби
d. Зазвичай присутня значна депресія
*e. Прагнення до стрункості стає єдиним пріоритетом

26. Укажіть патологічний стан, за якого відсутні безумовні рефлекси.
*a. Кома
b. Ступор
c. Оглушення
d. Сопор
e. Делірій

27. Пацієнт віком 23 роки скаржиться на свербіж і печіння шкіри, відчуття повзання та укусів "якихось паразитів". "Спочатку це було лише на лівому стегні ввечері та вночі, зараз майже постійно та розповсюджується не тільки на ноги, а й на все тіло". Відчуває неприємний запах від тіла, все це дуже виснажує. Який патологічний стан спостерігається у пацієнта?
a. Психогенний свербіж
*b. Дерматозойне марення
c. Нюхове марення
d. Обсесивно-компульсивний синдром
e. Дисморфофобія

28. Яку екстрену фармакотерапію рекомендовано при панічних атаках?
a. Амітриптилін 2,0 мл в/в
*b. Пропранолол 20 мг сублінгвально
c. Кветіапін 25 мг per os
d. Корвалол 40 крапель per os
e. Пароксетин 20 мг per os

29. Пацієнтку віком 78 років шпиталізовано до лікарні у стані психоемоційного збудження. Зі слів родичів, жінка не впізнає членів своєї родини вже протягом 2-3 років, має сомнамбулізм, трапляються прояви дитячої поведінки, настрій змінюється декілька разів упродовж дня. У день шпиталізації взяла до рук ножа та почала погрожувати членам сім'ї, стверджуючи що вони грабіжники. Який найімовірніший діагноз?
a. Шизофренія
*b. Деменція
c. Патологічний афект
d. Гостра реакція на стрес
e. Циклотомія

30. Лікар в окулярах справляє на пацієнта краще враження, тому що асоціюється з вищими розумовими здібностями. Визначте цей тип когнітивної помилки.
a. Передбачення
*b. Наклеювання ярликів
c. Персоналізація
d. Читання думок
e. Надмірне узагальнення

31. У якому разі в терапії великого депресивного епізоду застосовуються тимостабілізатори?
a. Під час амбулаторного лікування
*b. За відсутності терапевтичного ефекту лікування антидепресантами впродовж 4-х тижнів
c. Лише в період ремісії
d. За наявності виражених симптомів тривоги
e. Під час лікування антидепресантами другого ряду

32. Укажіть імовірні зміни в лабораторних показниках крові пацієнта з синдромом емоційного вигорання.
a. Зниження рівня серотоніну
b. Підвищення рівня кортизолу
c. Підвищення рівня дофаміну
*d. Зниження рівня кортизолу
e. Підвищення рівня адреналіну

33. Укажіть психолога, який запропонував трансперсональну психотерапію та є засновником Міжнародної трансперсональної організації.
a. Іпполіт Бернгейм
b. Зигмунд Фройд
c. Йозеф Брейєр
d. П'єр Жане
*e. Станіслав Гроф

34. Пацієнтка віком 26 років знаходиться на лікуванні в стаціонарі психоневрологічного відділення у зв'язку з тривожним станом. Медичний персонал відділення помітив, що пацієнтка не виконує повноцінно умови лікування, під подушкою та матрацом знаходять наполовину пусті та повні ампули з інсуліном, які пацієнтка мала ввести відповідно до лікування первинного діагнозу "Цукровий діабет І-го типу". Укажіть попередній клінічний діагноз.
a. Нервова булімія
b. Орторексія
c. Дранкорексія
*d. Діабулімія
e. Нервова анорексія

35. Для оцінки ступеня тяжкості порушень яких психічних явищ використовується Коротке дослідження психічного стану (MMSE)?
a. Емоцій та настрою
b. Інтелекту
c. Відчуттів
d. Моторики
*e. Когнітивних функцій

36. До якого рівня психологічної допомоги на етапі комплексного реагування після гострої фази надзвичайної ситуації належить соціально-психологічний супровід?
a. П’ятого
b. Першого
*c. Другого
d. Четвертого
e. Третього

37. Лікар-психіатр складає індивідуальну психотерапевтичну програму для пацієнта з шизоафективним розладом. Який елемент програми є найпершим?
a. Арт-терапія
*b. Психоосвіта
c. Когнітивний тренінг
d. Тренінг соціальних навичок
e. Поведінкова терапія

38. Пацієнта, лежачого із закритими очима на кушетці або сидячого у зручному кріслі, вводять у стан розслаблення. Після досягнення пацієнтом стану розслаблення йому пропонують уявити образи на задану психотерапевтом тему у відкритій формі. Уявляючи образи, пацієнт розповідає про свої переживання психотерапевту. Який метод психотерапії використано в цьому разі?
a. Психодинамічну психотерапію
*b. Кататимно-імагінативну психотерапію
c. Транзактний аналіз
d. Символдраму
e. Психодраму

39. Наявність якої ознаки при розладах статевої ідентифікації потребує психотерапевтичної інтервенції?
a. Вуайеризму
b. Транссексуалізму
c. Садомазохізму
*d. Гендерної дисфорії
e. Трансвестизму

40. Визначте основну мету когнітивно-поведінкової психотерапії хронічного болю.
a. Зміна сприйняття болю через вплив на психологічний складник
b. Поведінкова активізація та декатастрофізація переживань
c. Послаблення когнітивних факторів, що посилюють больові відчуття
*d. Покращення дієздатності та якості життя людини
e. Зменшення психологічних симптомів у пацієнта

41. Жінка амбулаторно впродовж шести тижнів отримує препарат есциталопрам для лікування депресивного епізоду. Після нервування на роботі у неї виникли симптоми тривоги, що турбує її більшу частину дня. Яка терапевтична тактика лікування пацієнтки?
a. Додати до лікування антигістамінні препарати
*b. Додати до лікування бензодіазепіни не довше, ніж на 14 днів
c. Перейти на лікування іншим антидепресантом
d. Додати до лікування антипсихотики
e. Перейти на лікування антидепресантом іншої групи

42. Пацієнтка скаржиться на ниючий м'язовий біль, нездатність розслабитися, постійне занепокоєння, що триває понад пів року. Стан погіршується через несподівані події, навіть приємні. У цьому разі виникає сухість у роті, прискорене серцебиття, пітливість. Установіть найімовірніший діагноз.
a. Панічний розлад
b. Посттравматичний стресовий розлад
c. Специфічна фобія
d. Гостра реакція на стрес
*e. Генералізований тривожний розлад

43. Пацієнта віком 48 років шпиталізовано до психіатричного відділення. На момент обстеження стверджує, що він давно вже помер, його тіло було обезкровлене на патологоанатомічному столі, а зараз це лише лялькова оболонка. Який патологічний стан спостерігається у пацієнта?
a. Синдром Кандинського-Клерамбо
b. Парафренний синдром
c. Синдром Капгра
d. Паранояльний синдром
*e. Синдром Котара

44. Яка тактика лікування вважається найбільш доречною для пацієнтів із ранніми ознаками шизофренії, особливо з урахуванням необхідності зменшення психозу та попередження подальшої прогресії захворювання?
a. Когнітивно-поведінкова терапія та тренінг соціальних навичок
b. Негайна фармакотерапія та психодинамічна терапія
c. Групова терапія та арт-терапія
d. Майндфулнес та релаксаційні техніки
*e. Фармакотерапія та підтримуюча психотерапія

45. Чоловіку віком 45 років діагностовано депресію. Протягом останніх 10-ти років він бореться із залежністю від наркотиків і нещодавно зазнав значної втрати в особистому житті. Який імовірний тип супутньої патології може розвинутися в пацієнта?
a. Шизофренія
b. Тривожний розлад
c. Біполярний розлад
d. Розлад харчової поведінки
*e. Розлад вживання психоактивних речовин

46. За спостереженнями одного з видатних сучасних психотерапевтів К. Роджерса, якщо людині дозволити без перешкод виразити свої негативні емоції, то поступово вони самі собою змінюються на позитивні. Як називається цей метод погашення конфлікту?
*a. Принцип "виходу почуттів"
b. Принцип "примусового вислуховування опонента"
c. Принцип "авторитетного третього"
d. Принцип "оголення агресії"
e. Принцип "емоційного заміщення"

47. На вирішення яких завдань спрямована соціально-корекційна терапія?
a. Будь-яких соціальних проблем, за винятком тих, що пов’язані з психічними захворюваннями
*b. Будь-яких соціальних проблем, включаючи ті, що пов’язані з психічними захворюваннями
c. На лікування дисоціального розладу особистості (соціопатії)
d. На виправлення викривлених соціальних стереотипів та норм поведінки
e. На підкорення людини будь-яким нормам суспільства, включаючи не прийнятні для неї

48. Укажіть метод психотерапевтичної роботи, у якому учасники групи можуть відображати свої почуття, думки та конфлікти через розіграш сцен або ролей, що моделюють реальні або уявні ситуації.
a. Символдрама
*b. Психодрама
c. Транзактний аналіз
d. Екзистенційно-гуманістична психотерапія
e. Раціонально-емотивна терапія

49. Укажіть стан, за якого спостерігається ослаблення емоцій, байдужість до свого становища та оточуючих, що іноді хворобливо переживається.
a. Емоційна лабільність
b. Гіпертимія
c. Морія
*d. Апатія
e. Гіпотимія

50. Укажіть обов’язкову ознаку деліріозного затьмарення свідомості.
a. Агресивно-захисна поведінка
b. Фантастичні сюжетні уявлення
c. Автоматичні рухи
*d. Істинні зорові галюцинації та ілюзії
e. Афект здивування, розгубленість

51. Батьки звернулись на консультацію щодо своєї восьмирічної доньки. Дівчинка навчається у другому класі, з останнього року почала раптово викрикувати різні звуки або слова, які не стосуються контексту розмови, через певний час почалися посмикування, притискання плеча до голови та биття самої себе в різні ділянки тіла. Спочатку батьки думали, що це прояв дитячої грайливості, але такий стан стає все частішим і все більш неприємним для дитини. У школі стан погіршується, що заважає дівчинці комунікувати з однолітками та навчатися. Який найімовірніший діагноз?
a. Синдром дефіциту уваги та гіпереактивності
b. Тривалий моторний тіковий розлад
c. Тривалий вокальний тіковий розлад
d. Транзиторний тіковий розлад
*e. Синдром Туретта

52. Укажіть систему заходів, що буде першочерговим вибором для лікування гострого стресового розладу.
a. Психогігієна
*b. Психокорекція
c. Психореабілітація
d. Психофармакотерапія
e. Психопрофілактика

53. Укажіть визначення, що характеризує зміст когніцій в осіб із панічним розладом.
a. Помилкове пояснення нешкідливих тілесних симптомів як проявів небезпечного захворювання
b. Запобігання негативним ситуаціям, що можуть статися з людиною чи її близьким оточенням
*c. Викривлена катастрофічна інтерпретація симптомів тривоги
d. Інтеріоризація негативної зовнішньої оцінки з її подальшою соматизацією
e. Перебільшення загрози та прогнозування високого ризику небажаного результату

54. Що насамперед передбачає медико-психологічний супровід пацієнта з тяжкою деменцією?
a. Тренінг соціальних навичок для пацієнта
b. Психологічну підтримку та психоосвіту пацієнта
c. Когнітивний тренінг для пацієнта
*d. Психологічну підтримку та психоосвіту доглядальника
e. Сімейну психотерапію (пацієнт та доглядальник)

55. До лікаря-психолога направлена пацієнтка віком 28 років із підозрою на розлад особистості. Під час контакту жінка інертна, у комунікації не зацікавлена, часто відволікається, спостерігається її відстороненість. Відзначає, що має незначне коло соціальних контактів та майже не має хобі чи інтересів. Емоційно невиразна, у минулому не відзначає епізодів значного підвищеного або зниженого настрою. Який розлад особистості спостерігається у пацієнтки?
a. Залежної особистості
b. Ананкастний
c. Дисоціальний
d. Тривожний
*e. Шизоїдний

56. Укажіть основну відмінність клінічного інтерв'ю від звичайного розпитування.
a. Націлене лише на виявлення скарг пацієнта
*b. Націлене не лише на скарги, але й на виявлення прихованих мотивів поведінки людини та надання їй допомоги
c. Передбачає можливість оцінювання індивідуально-психологічних особливостей пацієнта
d. Передбачає емоційну підтримку та обговорення планів на майбутнє
e. Поєднує психодіагностичні процедури і безпосереднє обстеження

57. Укажіть стан потьмарення свідомості, за якого спостерігається збереження усіх видів орієнтування та здатність здійснювати звичні дії, але ускладнюється розуміння поточної ситуації.
a. Абсанс
b. Кома
c. Оглушення
*d. Обнубіляція
e. Сопор

58. Укажіть одне із завдань сімейної психотерапії.
a. -
b. Зцілення від психосоматичних розладів
*c. Збільшення відкритості комунікації
d. Відслідковування автоматичних негативних думок
e. Сприяння усвідомленню несвідомих тенденцій, потягів і конфліктів

59. Після перенесеної психотравми пацієнтку турбує порушення сну, мінливість настрою, прискорене серцебиття, задишка, зниження апетиту, втрата чутливості рук. Об’єктивно спостерігається: егоцентрична, бурхливо виявляє емоції, емоційно лабільна, легко навіювана, схильна до маніпулятивної поведінки. Вкажіть психопатологічний синдром.
*a. Істеричний
b. Іпохондричний
c. Депресивний
d. Астенічний
e. Обсесивно-компульсивний

60. Що із нижченаведеного належить до поведінкових технік поведінкової психотерапії?
*a. Експеримент-відкриття
b. Аналіз "за" і "проти"
c. Відволікання
d. Когнітивне викривлення
e. Зважування плюсів і мінусів

61. Які фундаментальні аспекти психотерапії ПТСР?
a. Когнітивна корекція автоматичних думок та переконань щодо себе та своєї поведінки
b. Підняття самовпевненості та самооцінки
*c. Зниження тривоги та встановлення особистості
d. Відтворення індивідуальних та фізичних якостей
e. Сприймання навколишнього середовища та себе в ньому

62. Юнак віком 17 років скаржиться на підвищену тривожність, негативні емоції, підвищену втомлюваність, панічні атаки. Виберіть психотерапевтичний підхід для допомоги цьому пацієнтові.
*a. Тілесно-орієнтована психотерапія
b. Групова психотерапія
c. Психоаналіз
d. Арт-терапія
e. Сугестія

63. Який із нижченаведених напрямів психотерапії використовує рольові техніки та аналіз несвідомих механізмів захисту?
a. Поведінкова психотерапія
b. Емоційно-фокусована психотерапія
*c. Психодинамічна психотерапія
d. Сімейна психотерапія
e. Гештальт-терапія

64. У пацієнтки віком 36 років виявлено симптоми компульсивного переїдання («заїдає стрес», багато їсть на самоті без відчуття насичення, потім відчуває сором за напад переїдання). Який метод психологічного впливу є особливо ефективним для цього розладу харчової поведінки?
*a. Інтуїтивне харчування
b. Психоосвіта
c. Обмеження харчування
d. Ділення продуктів на «корисні» та «шкідливі»
e. Підрахунок калорій

65. Ускладненням якого методу психотерапії гострого стресового розладу та ПТСР є повторна психологічна травматизація пацієнтів?
a. Майндфулнес
b. Когнітивно-поведінкової терапії
c. Прогресивної релаксації
*d. Раннього дебрифінгу
e. Аутотренінгу

66. Яка основна побічна дія антипсихотиків першого покоління?
a. Серотоніновий синдром
*b. Екстрапірамідні розлади
c. Когнітивні порушення
d. Метаболічні порушення
e. Стимулююча дія на психіку

67. Для якого синдрому характерна наявність несистематизованих маревних ідей різного змісту в поєднанні з галюцинаціями, псевдогалюцинаціями?
a. Парафренного
b. Кандинського-Клерамбо
c. Паранояльного
*d. Параноїдного
e. Соматичного

68. Пацієнтка віком 58 років хворіє на ішемічну хворобу серця та цукровий діабет 2-го типу. У пацієнтки спостерігається надлишкова маса тіла, курить, працює бухгалтером, зарплата маленька, але допомагає матеріально дорослим дітям. Практично не відпочиває. Скаржиться на періодичний головний біль, поганий сон, дратівливість, слабкість. До лікування ставиться скептично. Оберіть метод та мету втручання на першому етапі.
a. Сімейна терапія для перерозподілу навантаження
*b. Мотиваційне інтерв’ю для формування ефективної прихильності
c. М’язова релаксація для зменшення дратівливості
d. Аутотренінг для профілактики психічних розладів
e. Когнітивно-поведінкова терапія для змін способу життя

69. Для якого захворювання характерний такий психопатологічний симптом, як псевдогалюцинації?
a. Реактивного психозу
*b. Шизофренії
c. Невротичного розладу
d. Інфекційного психозу
e. Інтоксикаційного психозу

70. Яка діагностична шкала є скрінінговою для генералізованого тривожного розладу?
a. Шкала тривоги Кові
b. Шкала особистісної та реактивної тривожності Спілбергера-Ханіна
c. Шкала тривоги Гамільтона HAM-A
*d. Шкала тривоги GAD-7
e. Госпітальна шкала тривоги і депресії HADS

71. Як називається комплекс заходів спрямований на попередження рецидивів та хронізації нервово-психічних захворювань і відновлення працездатності людини, що перенесла захворювання?
a. -
*b. Третинна психопрофілактика
c. Екстрена психопрофілактика
d. Вторинна психопрофілактика
e. Первинна психопрофілактика

72. Який психотерапевтичний підхід є найефективнішим для полегшення прийняття втрати та адаптації до нового способу життя у пацієнтів після ампутації кінцівки?
*a. Когнітивно-поведінкова терапія
b. Експозиційна терапія
c. Групова терапія для осіб із фізичними ушкодженнями
d. Майндфулнес та релаксаційні техніки
e. Психодинамічна терапія

73. Батьки звернулися на консультацію щодо свого трирічного сина. Під час занять із батьками дитина часто вовтузиться на місці або встає зі стільчика і починає бігати по квартирі, легко відволікається на сторонні предмети чи явища, може не звертати увагу, коли до нього звертаються. У садочку виникають труднощі у комунікації з однолітками, під час розмови може піти, вихователів не слухає, під час "тихої години" не спить, грається і може будити своїх друзів. Укажіть попередній клінічний діагноз.
a. Синдром гіперактивності без дефіциту уваги
b. Синдром дефіциту уваги без гіперактивності
c. Олігофренія
d. Аутизм
*e. Синдром дефіциту уваги з гіперактивністю

74. У чоловiка віком 43 роки спостерігається стан психомоторного збудження: зазирає за двері і переконаний, що там знаходяться його приятелi. Говорить, що чує голоси знайомих та стороннiх людей, які сперечаються між собою щодо нього і вимагають його покарання, а інші захищають його. Повторює слова, якi нiбито почув iз-за стiни. Який патологічний стан виник у пацієнта?
a. Конфабуляцiї
b. Нав’язливi iдеї
c. Вербальнi iлюзiї
d. Маячiння
*e. Гострий галюциноз

75. Яка з нижченаведених психодіагностичних шкал застосовується для діагностики безсоння?
a. NSI
b. MMPI
*c. PSQI
d. PCL-5
e. HADS

76. Яким основним типам медичних працівників загрожує синдром емоційного вигорання?
*a. Педантичному, демонстративному та емотивному
b. Демонстративному, гіпертимному та емотивному
c. Демонстративному, гіпертимному та збудливому
d. Педантичному, гіпертимному та збудливому
e. Педантичному, демонстративному та збудливому

77. Який напрям психотерапії описує принцип "тут і зараз"?
a. Кататимно-імагінативна психотерапія
b. Психодрама
*c. Гештальт-терапія
d. Психоаналіз
e. Арт-терапія

78. Який психотерапевтичний метод є найбільш ефективним для реабілітації людей, які пережили травматичні події, зокрема природні катастрофи або терористичні атаки, з урахуванням необхідності зменшення симптомів посттравматичного стресового розладу та підтримки повернення до нормального життя?
a. Групова підтримуюча терапія
b. Діалектична поведінкова терапія
*c. Експозиційна терапія
d. Арт-терапія
e. Нейропсихологічний тренінг

79. Пацієнт скаржиться на знижений настрій, порушення сну, відсутність інтересу до діяльності, що раніше його цікавила. Такий стан триває близько 3-х тижнів і впливає на повсякденне функціонування. Під час подальшого опитування та діагностики встановлено діагноз: депресивний епізод легкого ступеня. Який метод лікування найдоцільніший у цьому разі?
a. ---
b. Призначити дулоксетин у комбінації з амітриптиліном
c. Застосування пароксетину або флуоксетину
d. Розчин амітриптиліну в/м за схемою
*e. Когнітивно-поведінкова психотерапія

80. Які чинники зменшують вплив травматичної події на людину?
a. Фізична перевтома
*b. Активна поведінка
c. Відсутність соціальної підтримки
d. Сприйняття того, що сталося, як несправедливості
e. Пасивність у прийнятті рішень

81. Яка стадія емоційного вигорання характеризується зниженням інтересу до роботи та потреби в спілкуванні, апатією, дратівливістю, почуттям виснаженості навіть після сну та вихідних?
a. П'ята
b. Перша
*c. Друга
d. Третя
e. Четверта

82. Дівчинка віком 15 років демонструє впертість, відмовляється виконувати шкільні завдання, підтримувати дружні стосунки з однолітками та співпрацювати з учителем. Коли батьки та викладачі вказують на недоліки дівчинки, це викликає її надмірну агресію та конфлікти. Укажіть доцільний метод психотерапії у цій ситуації.
a. Групова психотерапія
b. Психодинамічна психотерапія
c. Гештальт-терапія
*d. Поведінкова психотерапія
e. Емоційно-фокусована психотерапія

83. Пацієнтка три тижні тому під час пограбування отримала удар кулаком в обличчя. Сліди забоїв уже значно зменшилися, але жінка боїться виходити з дому через страх повторного нападу. Вона відчуває себе "на межі", легко лякається, легко може заплакати. Сон переривчастий, іноді повторюються нав'язливі сни про подальші напади. Установіть найбільш імовірний діагноз.
a. Специфічна фобія
b. Генералізований тривожний розлад
c. Посттравматичний стресовий розлад
*d. Гостра реакція на стрес
e. Панічний розлад з агорафобією

84. Для якого синдрому характерний симптом ехолалії?
a. Маніакальний синдром
*b. Кататонічне збудження
c. Психоорганічний синдром
d. Кататонічний ступор
e. Іпохондричний синдром

85. Визначте психогенно зумовлений субдепресивний розлад тривалістю 2 роки і більше, симптомами якого є: переважно сумний настрій, адинамія та астено-вегетативні прояви.
a. Смуток породіллі
b. Рекурентна депресія
c. Реактивна депресія
d. Ларвована депресія
*e. Дистимія

86. Через яку побічну дію психологічного дебрифінгу його не рекомендовано на початкових етапах терапії ПТСР та розладів адаптації?
a. Суїцидальну налаштованість
b. Дезадаптацію
c. Сенсибілізацію
d. Соматизацію
*e. Ретравматизацію

87. Пацієнтка віком 28 років на третій день після пологів почала агресивно поводити себе у відділенні, відмовляється годувати дитину, стверджуючи що її дитина загинула, а медичний персонал зробив іграшку з тіла новонародженого і вставив туди спеціальні технології, щоб "іграшка" могла кричати та їсти. Який найімовірніший діагноз?
a. Сутінкове потьмарення свідомості
b. Сепсис
c. Гостра реакція на стрес
*d. Післяпологовий психоз
e. Післяпологова депресія

88. Яка група антидепресантів є препаратами першої лінії для медикаментозного лікування посттравматичного стресового розладу?
a. Інгібітори моноамінооксидази
b. Селективні інгібітори зворотного захоплення норадреналіну
c. Селективні інгібітори зворотного захоплення дофаміну і норадреналіну
*d. Селективні інгібітори зворотного захоплення серотоніну
e. Трициклічні антидепресанти

89. Жінка віком 35 років звернулася до лікаря-психолога зі скаргами на пригнічений настрій, труднощі в соціалізації, відчуття втрати частини себе. Із анамнезу відомо, що симптоми спостерігаються протягом 8-ми місяців. Початок прояву симптомів пов'язує з трагічною смертю чоловіка. Який найімовірніший діагноз?
a. Розлад адаптації
b. Генералізований тривожний розлад
c. ПТСР
*d. Розлад тривалого горя
e. Нормальне горювання

90. Яку допомогу необхідно надати людині, що перебуває у стані гострої реакції на стрес?
a. Шпиталізувати до психіатричного стаціонару
b. Провести дебрифінг
c. Увести розчин діазепаму внутрішньом'язово
d. Провести сеанс когнітивно-поведінкової терапії
*e. Першу психологічну допомогу

91. Дівчину віком 18 років шпиталізовано до приймального відділення лікарні зі скаргами на запаморочення, головний біль і нудоту під час повітряної тривоги. Пацієнтка тривожна, тремтить, пітніє та важко дихає. В очікуванні лікаря почала скаржитися на відчуття поколювання у пальцях і навколо рота. Яку тактику потрібно використати першочергово?
*a. Застосувати дихальні техніки (подихати в паперовий мішок)
b. Негайно ввести розчин глюкози
c. Дати кисневу маску
d. Призначити бензодіазепіни
e. Зробити скринінг сечі на наркотики

92. Пацієнт віком 56 років скаржиться на постійний біль, через який "немає радості життя". Хворіє на діабетичну полінейропатію. За шкалою MADRS - 29 балів. Який антидепресант є препаратом вибору в цій клінічній ситуації?
a. Тразодон
b. Сертралін
c. Міртазапін
d. Амітриптилін
*e. Дулоксетин

93. Пацієнт, у якого місяць тому діагностовано загострення епізоду шизофренії та якого шпиталізовано, виписується з відділення. Лікування призвело до значного покращення стану, він почуває себе задовільно, проте дізнався, що під час перебування на стаціонарному лікуванні його було звільнено з роботи, оскільки керівник дізнався про лікування в психіатричному закладі та був переконаний, що його підлеглий буде лякати персонал, клієнтів та провалить справи на роботі. Як можна оцінити переконання начальника пацієнта в розрізі подальшої реабілітації пацієнта?
a. Насильство
*b. Стигматизація
c. -
d. Ефективний менеджмент
e. Психо-соціальна підтримка

94. Через який час після перенесеної психотравмуючої події можна застосовувати травмофокусовані інтервенції?
*a. Не раніше ніж через 2 тижні після психотравмуючої події
b. У перші години після психотравмуючої події
c. Не раніше ніж через 2 місяці після психотравмуючої події
d. Через 48 год після психотравмуючої події
e. Через 24 год після психотравмуючої події

95. Який розділ загальної профілактики займається розробленням і впровадженням у практику заходів щодо запобігання психічним захворюванням, їх хронізації та заходів із реабілітації психічно хворих?
a. Психологічне консультування
b. Психотерапія
c. Психогігієна
*d. Психопрофілактика
e. Психіатрія

96. На що повинна бути спрямована психопрофілактика у професійній діяльності лікаря?
a. Попередження емоційного вигорання та конфліктних ситуацій у сімейному середовищі
b. Попередження професійних конфліктних ситуацій із медичним персоналом
c. Психотерапію емоційного вигорання та професійної деформації
d. Попередження конфліктних ситуацій у сімейному середовищі
*e. Попередження професійних та особистих криз, професійної деформації особистості й емоційного вигорання

97. Оберіть шкалу, яку використовують для оцінки генералізованого тривожного розладу.
a. Шкала соціальної тривоги Лібовіца
b. SIAS
c. Опитувальник страху Метьюза та Маркса
*d. Пенсільванський опитувальник занепокоєння
e. SPIN

98. Укажіть препарати з найбільшою доказовою базою для лікування депресивного епізоду.
a. Нормотимічні засоби
b. Інгібітори МАО
c. Психостимулятори
d. ТЦА
*e. СІЗЗС

99. Укажіть одну з пізнавальних діяльностей людини, для дослідження якої використовують таблиці Шульте.
*a. Увага
b. Мова
c. Мислення
d. Пам'ять
e. Відчуття

100. Яка патологія є протипоказанням до застосування Eye Movement Desensitization and Reprocessing (EMDR)?
a. Тривожний розлад
b. Обсесивно-компульсивний розлад
c. ПТСР
d. Депресія
*e. Відшарування сітківки ока

101. Пацієнт віком 28 років, звернувся на консультацію, із висловленням агресивних тенденцій до свого партнера. Під час бесіди чоловік приглядається до погляду лікаря, на запитання уточнювального характеру відповідає: "Саме так, тільки такі ж розумні люди, як ми з Вами, можуть зрозуміти один одного". Принижує партнера, ставлячи його на друге місце, підносячи власну персону. Не сприймає критику, постійно очікує схвалення дій та думок. Який розлад особистості спостерігається у пацієнта?
a. Дисоціальний
b. Тривожний
*c. Нарцисичний
d. Емоційно-нестабільний
e. Шизоїдний

102. Укажіть, до якої складової частини профілактики професійного вигорання належить твердження: "Використання методів медитації, візуалізації (з використанням образів улюбленого куточка природи)".
a. Медичної
b. Біологічної
c. Психологічної
*d. Духовної
e. Соціальної

103. Укажіть шкалу вимірювання інтелекту.
a. Шкала MMPI
b. Шкала Бека
c. Шкала Манії
d. Шкала Спілберга
*e. Шкала Векслера

104. Укажіть, поєднання яких лікарських засобів використовують для лікування депресивного синдрому, обтяженого психотичною симптоматикою.
a. -
b. Нейролептиків першого та другого покоління
c. Антидепресантів першого та другого покоління
d. ТЦА та антихолінергічних засобів
*e. Антидепресантів та нейролептиків другого покоління

105. У контексті психотерапевтичної допомоги первинне інтерв'ю необхідне для збору інформації про пацієнта. Яка рекомендована тривалість першого інтерв'ю?
a. 30 хв
*b. 50 хв
c. 20 хв
d. 90 хв
e. 15 хв

106. Пацієнтка віком 22 роки звернулася на консультацію у зв'язку з раптовим посиленням сексуального потягу, від якого вона не може позбутися протягом доби, відсутністю оргазму. Мала стосунки з чоловіком, сексуальний контакт із яким був 1-2 рази на тиждень, однак протягом останніх 2-х тижнів змінила шість партнерів, кількість сексуальних контактів зросла до 1-2 на добу. Який найімовірніший діагноз?
*a. Німфоманія
b. Диспареунія
c. Сатиріазис
d. Вагінізм
e. Сексуальна аверсія

107. Чоловік віком 35 років викликав екстрену (швидку) медичну допомогу через відчуття задухи, страх смерті та прискорене серцебиття. Мав думки, що помирає, стан не проходив упродовж 15-20 хв, потім нормалізувався. З анамнезу відомо: здоровий, хронічні соматичні захворювання відсутні. За результатами обстеження у лікаря-кардіолога патологій не виявлено. Проте ці епізоди повторювалися й надалі. Яку тактику доцільно застосувати у цьому разі?
*a. Направити до лікаря-психіатра
b. Направити до лікаря-гастроентеролога
c. Повторне обстеження в іншого лікаря-кардіолога
d. Направити до лікаря-невролога
e. Лікування у стаціонарі

108. Який тип методів найдоцільніше застосувати під час встановлення діагнозу шестирічній дитині з підозрою на депресивний або тривожний розлад?
a. Експериментальні
b. Скринінгові
c. Генетико-моделюючі
d. Анкетування
*e. Проєктивні

109. Визначте психотерапевтичні техніки, що характерні для психоаналітичного підходу.
a. Щоденник думок, аргументи "за" та "проти", сократівський діалог, переоцінка фактів
b. Персональне знаходження позиції, зміщення перспективи, метод знаходження сенсу, дерефлексія
c. Рефлективна техніка, техніка повторів, парадоксальна інтенція, дерефлексія, концентрування уваги на почуттях
*d. Метод вільних асоціацій, тлумачення сновидінь, інтерпретація, аналіз опору, аналіз переносу
e. Систематична десенсибілізація, імплозивна терапія, метод інструкцій, імітаційне навчання, рольовий тренінг

110. Укажіть психогенні реакції, що виникають у зв'язку із соматичним захворюванням та належать до групи реактивних станів за Смулевичем.
a. Неврози
b. Соматогенії
*c. Нозогенії
d. Ятрогенії
e. Соматоформні реакції

111. Укажіть розлади пам'яті, коли людина має помилкові спогади, яких не було в цей час, але які були чи могли бути в минулому житті ("ілюзії пам'яті") .
a. Конфабуляції
b. Антероградна амнезія
c. Амнестичне дезорієнтування
d. Ретроградна амнезія
*e. Псевдоремінісценції

112. Який вид терапії має найбільшу ефективність та доказовість щодо специфічної фобії?
a. Когнітивно-поведінкова терапія (КПТ) + фармакотерапія
b. Психодинамічна психотерапія
*c. Експозиційна терапія
d. Групова когнітивно-поведінкова терапія (КПТ)
e. Систематична десенсибілізація

113. Укажіть найчастішу причину деліріозного синдрому (делірію).
a. Істерія
b. Шизофренія
*c. Екзогенне ураження головного мозку
d. Біполярний розлад
e. Епілепсія

114. Пацієнтку віком 23 роки шпиталізовано до лікарні у зв'язку з втратою свідомості та нападом тоніко-клонічних судом. Який метод діагностики необхідно використати у цьому разі?
a. Магніто-резонансну томографію
*b. Електроенцефалографію
c. Комп'ютерну томографію
d. Ехоенцефалографію
e. Ангіографію судин головного мозку

115. Пацієнтка віком 20 років скаржиться на підвищений рівень тривожності, порушення сну у вигляді безсоння, неможливість нормально поїсти, відчуття стороннього тіла в горлі. Два дні тому в сусідній будинок влучила блискавка, ніхто не постраждав, однак картина тодішньої ситуації не може "вийти з голови". Укажіть провідний регістр-синдром.
*a. Психогенно-невротичний
b. Шизофренічний
c. Афективно-ендогенний
d. Психогенно-психотичний
e. Особистісно-аномальний

116. Укажіть психологічну травму, яка характеризує психологічний чи емоційний ефект, що відчувають люди, які мешкають поряд із тими, хто пережив травму.
a. Трансгенераційна травма
b. Травма розвитку
c. Монотравма
d. Повторювана травма
*e. Інтергенераційна травма

117. Для якого виду порушень інтелектуальної діяльності людини характерне нерозуміння переносного змісту прислів'я?
a. Порушення уяви
*b. Порушення мислення
c. Порушення мовлення
d. Порушення пам’яті
e. Порушення сприйняття

118. Який метод психотерапії використовується для когнітивної реструктуризації сенсу та інтеграції травматичного досвіду в минуле з формуванням відчуття контролю над травмою?
a. Когнітивно-реконструктивна пролонгована експозиція
b. Розповідна експозиційна терапія
*c. Коротка еклектична психотерапія
d. Наративна експозиційна терапія
e. Травма-фокусована психотерапія

119. Укажіть властивості особистості, для оцінки яких використовується опитувальник Спілбергера (STAI).
*a. Особистісна та реактивна тривожність
b. Алекситимія
c. Акцентуації характеру
d. Когнітивні порушення
e. Тривога та депресія

120. Яка психотерапія є першою лінією для інтеграції у життя та пошуку сенсу травматичного досвіду?
a. Когнітивно-реконструктивна пролонгована експозиція
b. Травма-фокусована психотерапія
c. Коротка еклектична психотерапія
d. Розповідна експозиційна терапія
*e. Наративна експозиційна терапія

121. До якого типу ознак синдрому емоційного вигорання належить формальне виконання роботи?
a. Соціальних
*b. Інтелектуальних (когнітивних)
c. Соматичних
d. Поведінкових
e. Емоційних

122. Укажіть один із розладів, що характеризується посиленням харчового потягу, проявляється у постійному нездоланному відчуттю голоду, ненажерливості та відсутності відчуття насичення.
a. Гіпербулія
b. Парабулія
*c. Булімія
d. Полідипсія
e. Анорексія

123. Якому віку, згідно з психоаналітичною теорією З.Фройда, відповідає латентна стадія психосексуального розвитку людини?
a. 3-5 років
*b. 5-6 років
c. 1-2 роки
d. 2-3 роки
e. 7-8 років

124. Який із нижченаведених методів є найефективнішим у відновленні когнітивних функцій та покращенні якості життя, включаючи пам'ять, увагу та розв'язування проблем у пацієнтів після перенесеного інсульту?
a. Гештальт-терапія
b. Медикаментозна терапія
c. Арт-терапія
*d. Нейропсихологічний тренінг
e. Рефлексотерапія

125. Укажіть форму потьмарення свідомості з переважанням незв'язності мовлення, моторики та розгубленості.
a. Парафренний синдром
b. Псевдодеменція
*c. Аментивний синдром
d. Пуерилізм
e. Ганзеровський синдром

126. Під час огляду пацієнта віком 32 роки було виявлено руховий розлад, зокрема втрату здатності ходити та стояти, попри відсутність органічних порушень. Для якої патології характерні такі рухові розлади?
a. Астезії
b. Асинергії
*c. Абазії
d. Апраксії
e. Атаксії

127. Укажіть твердження, що характеризує редукцію особистісних досягнень.
*a. Розчарування результатами власної роботи
b. Зниження емоційного тонусу
c. Вичерпаність емоційних ресурсів
d. Негативне ставлення працівника до колег по роботі
e. Зникнення емоційності

128. На якій стадії психосексуального розвитку людини, згідно з психоаналітичною теорією З.Фройда, формується Супер-Его?
a. Латентній
*b. Фалічній
c. Генітальній
d. Анальній
e. Оральній

129. Який із нижченаведених лікарських засобів належить до групи антипсихотиків, та може використовуватися в малих дозах для лікування безсоння та генералізованої тривоги?
a. Міртазапін
b. Вальпроат
*c. Кветіапін
d. Галоперидол
e. Клозапін

130. Які симптоми належать до фази резистентності синдрому емоційного вигорання?
a. Емоційний дефіцит, психовегетативні та психосоматичні порушення
b. Відчуття "загнаності до клітки", тривога та депресія
c. Емоційна відстороненість та особистісна відстороненість
d. Переживання психотравмуючих подій, незадоволеність собою
*e. Редукція професійних обов'язків та емоційно-моральна дезадаптація

131. На початку проведення обстеження лікар вибирає стиль спілкування зі своїм пацієнтом на основі його особистісних характеристик. Який стиль спілкування серед нижченаведених не рекомендовано використовувати у медичній практиці?
a. Ритуальний
b. Авторитарний
c. Демократичний
d. Ліберальний
*e. Маніпулятивний

132. Як називається комплекс заходів, спрямований на максимально раннє виявлення початкових фаз нервово-психічних захворювань та їх своєчасне (раннє) активне лікування?
a. Психокорекція
b. Первинна психопрофілактика
c. -
*d. Вторинна психопрофілактика
e. Третинна психопрофілактика

133. У військовослужбовця, який повернувся з зони активних бойових дій 2 місяці тому, діагностовано посттравматичний стресовий розлад. Який напрям психотерапевтичного лікування доцільно застосувати?
a. Клієнт-центровану психотерапію
*b. EMDR
c. Екзистенціальну психотерапію
d. Психоаналіз
e. Гештальт-терапію

134. Укажіть тривожний стан, за якого людина має постійний страх захворіти, нав'язливу думку про хворобу або дефект фізичних властивостей та надмірне занепокоєння своїм зовнішнім виглядом.
*a. Іпохондрія
b. Ятрогенія
c. Алекситимія
d. Дисморфофобія
e. Фрустрація

135. Чоловік протягом трьох місяців отримує циталопрам 20 мг/добу з приводу лікування ПТСР та проходить ТФ-КПТ. У пацієнта зникли скарги, нормалізувався сон та настрій. Яка подальша тактика лікаря?
a. Поступова відміна психотерапії
b. Поступова відміна антидепресанта
c. Різка відміна антидепресанта
d. Продовження фармакотерапії до 3-х місяців
*e. Продовження фармакотерапії до 12-ти місяців

136. Яка з нижченаведених шкал на визначення симптомів депресії заповнюється фахівцем, що має спеціальну підготовку в галузі психічного здоров'я?
a. PDQ-5
b. HADS
*c. Шкала Монтгомері-Асберга
d. Шкала А.Бека
e. PHQ-9

137. Який антидепресант протипоказаний при епілепсії?
a. Агомелатин
b. Моклобемід
*c. Бупропіон
d. Міртазапін
e. Вортіоксетин

138. У чоловіка з тяжким перебігом COVID-19, на тлі високої температури та задишки, виникло видіння його покійної матері, яка ніби кликала його. Який найімовірніший психопатологічний розлад виник у пацієнта?
a. Неврастенія
*b. Соматогенія
c. Нозогенія
d. Соматизована психічна реакція
e. Психогенія

139. До якого типу ознак синдрому емоційного вигорання необхідно віднести зміни апетиту та ваги?
a. Соціальних
b. Інтелектуальних (когнітивних)
c. Поведінкових
*d. Соматичних
e. Емоційних

140. До лікаря-психолога був направлений пацієнт для діагностики психопатологічних станів, психологічних феноменів та індивідуальних особливостей. Який метод отримання інформації про індивідуальні медико-психологічні якості особистості найдоцільніше використати у цьому разі?
a. Огляд
b. Скринінгові методики
c. Діагностичні тестові методи
*d. Клінічне інтерв'ю
e. Проєктивні методики

141. Яка з нижченаведених психодіагностичних методик дозволяє оцінити пам'ять, організацію діяльності та конструктивний праксис?
a. MOCA
b. CAPS
c. CDR
*d. Тест на малювання годинника
e. C-SSRS

142. Пацієнт намагається зменшити тривогу за допомогою виконання більш або менш складної стереотипної послідовності дій. Яка система захисних дій, згідно з психоаналітичною теорією, описана у наведеному прикладі?
a. Раціоналізація
*b. Ритуал
c. Компенсація
d. Аскетизм
e. Часткова компромісна реакція

143. Укажіть комплекс заходів, спрямованих на відновлення здоров'я, функціонального стану і працездатності організму та використання всіх можливостей для зниження впливу станів, що обмежують життєдіяльність або призводять до інвалідизації. Основною метою є забезпечення особам із обмеженнями життєдіяльності можливості досягнення оптимальної соціальної інтеграції.
*a. Реабілітація
b. Психосоціальна підтримка
c. Психотерапія
d. Психічна депривація
e. Психологічна діагностика

144. У пацієнта віком 65 років три тижні тому померла дружина, яка тривалий час хворіла на онкологічне захворювання. Чоловік звернувся зі скаргами на сум, постійні згадки про дружину, самотність, частий плач, прагнення передивлятися фотокартки, де вони разом, потребує більше спілкуватися з дітьми. Під час проведення обстеження супутньої психіатричної патології виявлено не було. Укажіть тактику лікаря-психіатра у цьому разі.
a. Призначити пірацетам у відповідних дозуваннях, курс 4 тижні з подальшим спостереженням
b. Запропонувати пройти курс лікування в умовах денного стаціонару
*c. Провести психоосвіту щодо процесу нормального горювання
d. Призначити есциталопрам 10 мг уранці, курс 2 тижні
e. Призначити курс травма-фокусованої когнітивно-поведінкової терапії

145. Укажіть засновника нейролінгвістичного програмування (НЛП).
a. К. Роджерс
b. В. Сатир
c. Ф. Перлз
d. З. Фройд
*e. Р. Бендлер

146. Укажіть розлади пам'яті, коли людина має помилкові, вигадані, фантастичного змісту спогади про події, яких не було і не могло бути в житті ("галюцинації пам'яті").
a. Амнезія
b. Псевдоремінісценції
c. Ілюзії
d. Синдром Капгра
*e. Конфабуляції

147. Пацієнтка віком 34 роки звернулася до лікаря-психолога зі скаргами на зниження настрою протягом 7 місяців, зниження мотивації до роботи, порушення взаємовідносин між членами сім'ї, висловлює думки: "мене ніхто не розуміє", "чоловік та діти мене не люблять", "я жахлива дружина та матір". Порушення сну у вигляді труднощів під час засинання, періодичні пробудження, при яких важко заснути. Апетит знижений, схудла на 8 кг. Укажіть провідний регістр-синдром.
a. Екзогенно-органічний
b. Психогенно-невротичний
c. Ендогенно-органічний
d. Психогенно-психотичний
*e. Афективно-ендогенний

148. Укажіть форму психічного розладу, що проявляється у сутінковому затьмаренні свідомості, зовні впорядкованій поведінці та автоматичному здійсненні різних дій із подальшою амнезією.
a. Аменція
b. Автоматичне підкорення
c. Обнубуляція
*d. Транс
e. Пасивний негативізм

149. Жінці під час лікування тривожно-депресивного розладу був призначений гідазепам у дозі 20 мг/добу. Про можливе виникнення якої побічної дії лікарського засобу лікар мав обов’язково попередити пацієнтку?
a. Порушення вітамінного обміну
b. Перепади артеріального тиску
*c. Зниження швидкості реакцій
d. Порушення тонусу кишківника
e. Проблеми з сечовипусканням

150. Пацієнт віком 25 років, звернувся на консультацію до лікаря-психолога зі скаргами на постійний стрес на роботі та вдома. Він відчуває тривогу, постійну сонливість та порушення концентрації уваги. Пацієнт хоче знайти спосіб для керування стресом та поліпшення власного психічного стану. Який психотерапевтичний напрям буде ефективним у цій ситуації?
a. Раціонально-емотивна терапія
*b. Майндфулнес-орієнтована когнітивна терапія
c. Транзактний аналіз
d. Психодинамічна психотерапія
e. Гештальт-терапія

