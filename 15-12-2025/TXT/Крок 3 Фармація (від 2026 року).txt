1. Медичне сортування проводиться під час надзвичайних ситуацій, що пов'язані з великою кількістю поранених. На скільки сортувальних категорій розподіляються потерпілі та за якими категоріями?
*a. Чотири сортувальні групи за станом здоров'я та потребою в однорідних лікувальних та евакуаційних заходах
b. Дві сортувальні групи за станом здоров'я та потребою в однорідних лікувальних та евакуаційних заходах
c. На догоспітальному етапі медичне сортування не проводиться
d. Три сортувальні групи за станом здоров'я
e. Дві сортувальні групи за потребою в евакуаційних заходах

2. Який економічний показник дозволяє оцінити ефективність торгово-фінансової та виробничої діяльності аптеки?
a. Інкрементальний показник
b. Сальдо
*c. Рентабельність
d. Товарообіговість
e. Торговельні накладення

3. Із якою метою під час надання домедичної та першої медичної допомоги використовується "оклюзійна торакальна пов'язка (наліпка) на гелевій основі з клапаном (або без клапана)", що передбачена Переліком лікарських засобів та медичних виробів, які повинні бути в складі аптечок медичних загальновійськових індивідуальних?
a. Зупинки масивної зовнішньої кровотечі при вогнепальному пораненні голови
*b. Перешкоджання потраплянню повітря в рану при зовнішньому відкритому пневмотораксі
c. Зменшення тепловтрат чи перегрівання людського тіла в екстрених випадках
d. Знерухомлення кінцівки при відкритих переломах, де зламана кістка виступає назовні
e. Транспортної іммобілізації кінцівки при частковій ампутації

4. Укажіть час розпадання гранул шипучих під час проведення фармако-технологічних досліджень згідно з вимогами ДФУ.
a. До 45 хв
*b. До 5 хв
c. До 60 хв
d. До 30 хв
e. До 15 хв

5. Які дії заборонені для підтримання ліцензіатом відповідності санітарного стану приміщень та устаткування аптеки вимогам санітарно-протиепідемічного режиму аптечних закладів?
*a. Сухе прибирання
b. Застосуванням мийних засобів
c. Дезінфекція
d. Використання окремого інвентаря
e. Дератизація

6. Лікарські засоби якої групи повинні перш за все входити до складу тактичної індивідуальної медичної аптечки (IFAK), що використовується для надання домедичної допомоги пораненим під час бойових дій?
a. Протиалергійні
b. Знеболювальні
c. Протигрибкові
d. Протизапальні
*e. Кровоспинні

7. Для пацієнтів із порушеннями функції якого органа існують обмеження щодо застосування лікарських засобів, які містять йод, під час симптоматичного лікування захворювань горла?
*a. Щитоподібної залози
b. Серця
c. Підшлункової залози
d. Печінки
e. Нирок

8. Пацієнт віком 42 роки з ревматоїдним артритом в анамнезі має виразкову хворобу дванадцятипалої кишки. Який лікарський засіб із групи НПЗЗ можна йому рекомендувати?
a. Ацетилсаліцилову кислоту
b. Напроксен
c. Диклофенак
*d. Целекоксиб
e. Iндометацин

9. Яку лікарську рослинну сировину з нижченаведеного можна рекомендувати пацієнту як відхаркувальний засіб?
a. Розторопші плоди
*b. Подорожника великого листя
c. Шипшини плоди
d. Вільхи супліддя
e. Буркуну траву

10. Який технологічний процес одержання таблеток доцільно обрати для лікарських речовин, що мають хорошу сипкість та спресовуваність?
a. Вологе гранулювання
b. Компактування
*c. Пряме пресування
d. Пресування з попередньою грануляцією
e. Формування

11. У монографії ДФУ "Цефотаксим для ін'єкцій" описано приготування випробовуваного розчину у воді, вільній від вуглецю діоксиду, і вказано, що одержаний розчин має бути прозорим. Укажіть речовину, з якою фахівець має порівняти одержаний розчин, щоб виконати це випробування.
a. Гідразин
b. Пентанол
c. Етанол
*d. Вода
e. Гліцин

12. Який показник визначається діленням суми товарообігу на одного працівника середньоспискової чисельності аптеки?
a. Прибуток
b. Товарообіговість
*c. Продуктивність праці
d. Торгові накладення
e. Рентабельність

13. За що відповідає уповноважена особа суб'єкта господарювання, яка провадить господарську діяльність із роздрібної торгівлі лікарськими засобами?
*a. Функціонування системи якості
b. Фінансову звітність та облік
c. Закупівлю товарно-матеріальних цінностей
d. Облік та збереження майна
e. Взаємодію з органами місцевого самоврядування

14. Хто затверджує перелік життєво необхідного та найбільш важливого медичного майна, що утримується на медичних складах для забезпечення військ у надзвичайних ситуаціях мирного часу, згідно з Порядком постачання медичного майна Збройним Силам України в мирний час?
a. Начальник Держлікслужби з лікарських засобів
b. Начальник військово-польової аптеки
c. Начальник генерального штабу
*d. Начальник служби забезпечення медичним майном
e. Військовий лікар

15. Під час обстеження немовляти лікар-неонатолог виявив передчасне закриття артеріальної (Боталової) протоки та легеневу гіпертензію. Відомо, що в ІІІ триместрі вагітності жінка скаржилася на біль у спині та для полегшення стану приймала піридоксин, парацетамол, індометацин, фуросемід, ціанокобаламін. Який із призначених препаратів міг спровокувати дефект?
a. Парацетамол
b. Піридоксин
c. Ціанокобаламін
*d. Індометацин
e. Фуросемід

16. Пацієнт віком 70 років хворіє на артеріальну гіпертензію та доброякісну гіперплазію передміхурової залози. Який препарат із групи антигіпертензивних лікарських засобів є препаратом вибору для цього пацієнта?
*a. Доксазозин
b. Бісопролол
c. Клонідин
d. Лізиноприл
e. Ірбесартан

17. Начальнику медичної служби військової частини в кінці фінансового року необхідно запланувати витребування медичного майна та техніки на наступний рік у мирний час. Як він буде здійснювати витребування медичного майна та техніки?
*a. На підставі норм постачання та забезпеченості медичним майном на початок року
b. З урахуванням потреб та можливостей здійснення замовлень медичного майна
c. На підставі фактичних запитів військових частин
d. За фактичною потребою та з урахуванням їх забезпеченості до кінця року
e. За власним бажанням військових частин

18. До аптеки звернувся відвідувач щодо герпетичного висипу на верхній губі. Укажіть лікарський засіб для етіотропної терапії.
a. Перметрин
b. Оксид цинку
*c. Ацикловір
d. Бензилбензоат
e. Повідон-йод

19. Укажіть із нижченаведеного переліку лікарську рослинну сировину, що містить ненасичені жирні кислоти та використовується для профілактики атеросклерозу.
a. Ехінацеї трава
b. Вільхи супліддя
c. Дягелю кореневища
*d. Гарбуза насіння
e. Кропу плоди

20. Про який вид побічної реакції має повідомити фармацевт через карту-повідомлення за наявності у пацієнта реакції на використання лікарського засобу, характер або тяжкість проявів, що не призводить до смерті, не становить загрози для життя, не вимагає госпіталізації або збільшення терміну госпіталізації, не викликає стійкої або значної непрацездатності чи інвалідності та вроджених аномалій чи вад розвитку та не має іншої важливої медичної оцінки?
a. Передбачену
*b. Несерйозну
c. Серйозну
d. Непередбачену
e. Незафіксовану

21. Відповідно до вимог чинного законодавства, фінансова звітність підприємства складається з п'яти обов'язкових документів. У якому з них буде відображено довгостроковий кредит аптечного закладу?
a. Звіті про власний капітал
b. Примітках до фінансової звітності
c. Звіті про рух грошових коштів
d. Звіті про фінансові результати
*e. Балансі підприємства

22. Залежно від змісту господарських операцій у фармації використовують різні види цін. Як називаються ціни, рівень яких штучно занижений, порівняно з цінами за звичайними комерційними операціями?
*a. Демпінгові
b. Договірні
c. Регульовані
d. Фіксовані
e. Монопольні

23. На які види поділяють медичне майно відповідно до облікової класифікації та Наказу Міністерства оборони України "Про затвердження Порядку постачання медичного майна Збройним Силам України в мирний час"?
a. Фармацевтичне та лікувальне
b. Спеціальне та споживче
c. Лабораторне та санітарно-господарче
*d. Інвентарне та витратне
e. Апаратне та інструментальне

24. В аналітичній лабораторії був визначений індекс набухання для лікарської рослинної сировини (ЛРС), що містить гетерополісахариди. Наявність якої речовини в ЛРС визначається у такий спосіб?
a. Муреїну
b. Хітину
c. Глікогену
d. Інуліну
*e. Слизу

25. Як можна класифікувати трудову адаптацію, що ґрунтується на пристосуванні до керівника та колег чи колективу і відображає загалом систему стосунків між людьми в процесі спільної праці?
a. Професійна
b. Вторинна
c. Первинна
d. Психофізіологічна
*e. Соціально-психологічна

26. Для прийняття рішення про вибір методу лікування лікар зупинився на інформації, що ґрунтується на думці експертів. Якому рівню відповідає ця інформація згідно із засадами доказової медицини?
a. Помірна достовірність - В
b. -
c. Обмежена достовірність - С
*d. Невизначена достовірність - D
e. Висока достовірність - А

27. Укажіть перелік лікарських засобів, які відпускаються без рецепта для симптоматичного лікування болю в горлі.
a. Сульфатіазол, Сульфаніламід, Хлорамфен
b. Ксилометазолін, Оксиметазолін, Трамазолін
c. Ацетилсаліцилова кислота, Парацетамол, Метамізол натрію
d. Амброксол, Бромгексин, Карбоцистеїн
*e. Амбазон, Гексетидин, Декаметоксин

28. Пацієнт знаходиться в інфекційному відділенні в тяжкому стані. До одержання результатів бактеріологічного аналізу йому призначили цефтріаксон в/в 2 рази на день по 1,0 г. До якої фармакологічної групи належить цей лікарський засіб?
a. Карбапенеми
b. Аміноглікозиди
*c. Цефалоспорини
d. Пеніциліни
e. Монобактами

29. Через можливість виникнення яких побічних фармакологічних властивостей фторхінолони протипоказані пацієнтам віком до 14 років?
a. Тератогенних
b. Гепатотоксичних
c. Кардіотоксичних
d. Нефротоксичних
*e. Хондротоксичних

30. Застосування якого з нижченаведених антибіотиків може викликати побічну дію - синдром "червоної людини"?
a. Рифампіцину
b. Стрептоміцину
c. Азитроміцину
*d. Ванкоміцину
e. Доксицикліну

31. Про який вид побічної реакції має повідомити фармацевт до ДП "Державний експертний центр Міністерства охорони здоров'я України" через карту-повідомлення за наявності у пацієнта реакції на використання лікарського засобу, характер або тяжкість проявів якої узгоджуються з наявною інформацією про лікарський засіб в інструкції для медичного застосування зареєстрованого лікарського засобу?
*a. Передбачену
b. Несерйозну
c. Серйозну
d. Незафіксовану
e. Непередбачену

32. Який наслідок чекає на завідувача аптеки через відсутність організаційного механізму управління системою адаптації персоналу або його декларативний характер?
a. Налагоджена система нематеріальної мотивації
b. Прийняття новим співробітником своєї соціальної ролі у колективі
*c. Високий рівень плинності кадрів, швидке звільнення нових співробітників
d. Визнання і сприйняття новим співробітником норм і цінностей колективу
e. Зниження витрат, необхідних для введення нового співробітника в справи

33. Уміст якої групи біологічно активних речовин повинен контролювати фахівець у лікарській рослинній сировині "Дуба кора" згідно з вимогами ДФУ?
a. Полісахаридів
b. Алкалоїдів
c. Гідроксикоричних кислот
d. Флавоноїдів
*e. Танінів

34. Асистент фармацевта готує порошки, до складу яких входить натрію тетраборат. Укажіть особливість його введення до цієї лікарської форми.
a. Застосовують для затирання пор ступки
*b. Розтирають зі спиртом етиловим
c. Додають в останню чергу
d. Застосовують метод "тришаровості"
e. Використовують тритурацію

35. Який термін дії електронного рецепта, виписаного на рецептурному бланку №3 (ф-3), на наркотичні (психотропні) лікарські засоби?
a. 15 календарних днів
b. 20 календарних днів
c. 30 календарних днів
d. 60 календарних днів
*e. 10 календарних днів

36. Укажіть із нижченаведених лікарських засобів антибіотик полієнового ряду для лікування системних і локалізованих мікозів (кандидозів).
*a. Ністатин
b. Клотримазол
c. Азитроміцин
d. Лінкоміцин
e. Амікацин

37. Під час аварії та вибуху на атомній електростанції (АЕС) у повітря було викинуто близько 30 кг радіоактивного йоду. Який із радіопротекторів доцільно застосовувати у цьому разі?
a. Цистамін
*b. Йодид калію
c. Азитроміцин
d. Лейцин
e. Унітіол

38. Яка з команд медицини катастроф, що створені у складі центрів екстреної медичної допомоги та медицини катастроф, залучається до надання екстреної (швидкої) медичної допомоги постраждалим на місці події та їх медичної евакуації на догоспітальному етапі надання медичної допомоги?
*a. Команда медицини катастроф першого типу
b. Команди медицини катастроф різних типів
c. Бригада швидкої екстреної (швидкої) медичної допомоги
d. Команда медицини катастроф другого типу
e. Команда медицини катастроф шостого типу

39. Які лікарські засоби за міжнародними непатентованими назвами передбачені для комплектації набору таблеток (Pill pack) у складі аптечок медичних загальновійськових індивідуальних (АМЗІ)?
a. Парацетамол, вугілля активоване, амброксол
b. Мелоксикам, лоратадин, вугілля активоване
c. Мелоксикам, лопераміду гідрохлорид, екстракт валеріани
*d. Парацетамол, мелоксикам, левофлоксацин
e. Левофлоксацин, амброксол, лопераміду гідрохлорид

40. У рецептурно-виробничому відділі аптеки готують супозиторії методом виливання. Яку гідрофобну супозиторну основу використає фармацевт?
a. Желатинно-гліцеринову основу
b. Масло какао
c. Масло лавра черешкового
*d. Бутирол
e. Поліетиленоксидну основу

41. Яка побічна реакція найчастіше виникає під час застосування антацидів, що містять магній?
*a. Послаблююча дія
b. Закреп
c. Агранулоцитоз
d. Нефротоксичність
e. Гепатотоксичність

42. Обсяг реалізації лікарського засобу "Анальгін таб. №10" падає, прибуток знижується, товар продається зі збитком. У якій фазі життєвого циклу перебуває товар?
*a. Спадання
b. Насичення
c. Зростання
d. Зрілості
e. Розвитку та випробувань

43. Яка побічна реакція може розвинутися під час тривалого застосування алюмінійвмісних антацидів у пацієнтів із нирковою недостатністю?
a. Дисбактеріоз
b. Діарея
*c. Енцефалопатія
d. Сухий кашель
e. Гіперфосфатемія

44. Асистент фармацевта готує дерматологічну суспензію, що містить сірку. Укажіть стабілізатор для цієї лікарської форми.
a. Метилцелюлоза
b. Твін-80
*c. Калійне мило
d. Желатоза
e. Ксантинова камедь

45. Який лікарський засіб для симптоматичного лікування сезонного алергічного риніту належить до глюкокортикостероїдів місцевого застосування?
a. Ксилометазолін
b. Фенілефрин
c. Нафазолін
d. Азеластин
*e. Беклометазон

46. Який лікарський засіб із групи інгібіторів АПФ рекомендовано використовувати як засіб "швидкої допомоги" при гіпертонічному кризі до прибуття бригади екстреної (швидкої) медичної допомоги?
a. Фуросемід
b. Ніфедипін
c. Нітрогліцерин
*d. Каптоприл
e. Амлодипін

47. Хто здійснює керівництво службою медицини катастроф - особливим видом аварійно-рятувальних служб, формування та працівники яких атестовані для надання екстреної (швидкої) медичної допомоги постраждалим безпосередньо в зоні надзвичайної ситуації та внесені до відповідних реєстрів аварійно-рятувальних служб?
*a. Міністерство охорони здоров'я України
b. Органи місцевого самоврядування
c. Суб'єкт національного рівня координації функціонування служби медицини катастроф
d. Український науково-практичний центр екстреної медичної допомоги та медицини катастроф МОЗ України
e. Центр екстреної медичної допомоги та медицини катастроф

48. Укажіть косметичний засіб, що використовується для очищення шкіри від забруднень та злущування ороговілих клітин із поверхні шкіри.
a. Тонік
*b. Скраб
c. Гель
d. Пінка
e. Віск

49. Яку з нижченаведених лікарських речовин завжди дозують за масою під час приготування лікарських форм?
a. Воду очищену
b. Кислоту хлористоводневу
c. Настойку валеріани
*d. Гліцерин
e. Спирт етиловий

50. Який стабілізатор потрібно застосувати під час виготовлення екстемпорального 2%-го розчину новокаїну для ін'єкцій?
a. Кальцію карбонат
*b. Кислоту хлористоводневу
c. Натрію хлорид
d. Натрію гідрокарбонат
e. Калію гідроксид

51. Укажіть речовину, під час виготовлення водного розчину якої, як розчинник використовують свіжоотриману, попередньо профільтровану, воду очищену.
a. Кислота борна
*b. Калію перманганат
c. Етакредину лактат
d. Міді сульфат
e. Натрію хлорид

52. Розподіл рацемічної суміші дозволяє значно покращити фармакокінетичні та фармакодинамічні характеристики лікарського засобу. Рацемічним ізомером якого препарату є левофлоксацин?
*a. Офлоксацину
b. Норфлоксацину
c. Левоцетиризину
d. Геміфлоксацину
e. Ципрофлоксацину

53. Законодавство України регламентує порядок відпуску лікарських засобів та супутніх товарів з аптечних закладів. Якій групі населення заборонено продаж та доставка ліків?
*a. Дітям до 14 років
b. Підліткам 15-18 років
c. Особам похилого віку
d. Покупцям із психічними захворюваннями
e. Заборону не встановлено

54. Результати яких досліджень є критерієм відповідності генеричного лікарського засобу оригінальному та можливості їх взаємозамінності?
*a. Біоеквівалентності
b. Розчинності при різних рН
c. Порівняльних клінічних досліджень
d. Обмежених клінічних досліджень
e. Рандомізованих клінічних досліджень

55. До якої категорії можна віднести очний імплант, матриця якого складається із кополімерів молочної та гліколевої кислоти, після введення поступово розчиняється і вивільнює активні фармацевтичні інгредієнти та не потребує видалення?
a. Нерозчинні
b. Мінімси
c. Дифузійні
d. Осмотичні
*e. Біорозчинні

56. При потенціометричному визначенні рН згідно з вимогами ДФУ вимірюють різницю потенціалів між двома електродами - індикаторним та електродом порівняння, які занурюються у випробовуваний розчин. Укажіть індикаторний електрод, придатний для цього визначення.
a. Платиновий
b. Металічний
c. Кисневий
d. Стандартний
*e. Скляний

57. Яку форму документації мають використати фармацевти, асистенти фармацевта усіх закладів охорони здоров'я незалежно від форм власності для повідомлення про будь-які випадки побічних реакцій лікарських засобів, вакцини, туберкуліну, відсутності ефективності лікарських засобів та несприятливих подій після імунізації/туберкулінодіагностики?
a. Бланк-замовлення
b. Ф-1
*c. Карту-повідомлення
d. Касовий ордер
e. Ф-3

58. До лабораторії фармацевтичної компанії надійшла субстанція "Дилтіазему гідрохлорид". Який реактив використовують для аналізу цієї речовини на наявність домішки важких металів?
a. Гідроксихінолін
b. Тіогліколева кислота
*c. Тіоацетамід
d. Калію тетрайодомеркурат
e. Дифеніламін

59. До аптеки звернувся пацієнт зі скаргами на діарею і попросив відпустити йому лопераміду гідрохлорид у таблетках. Укажіть протипоказання до застосування лопераміду.
a. Діарея мандрівників
b. Хронічна діарея
*c. Кров'яниста діарея
d. Гостра діарея
e. Водяниста діарея

60. Який із факторів знижує рівень зацікавленості фахівця в активізації власних зусиль та прояву ініціативності для досягнення мети діяльності організації?
a. Збіг цілей фахівця та організації
b. Розширення кола повноважень
*c. Невизнання досягнутих успіхів
d. Корпоративна система професійного розвитку
e. Чітко визначені ключові показники ефективності діяльності

61. Відпуск лікарських засобів з аптек може здійснюватися за паперовими або електронними рецептами. Скільки лікарських засобів можна виписати в одному електронному рецепті?
a. Два
*b. Один
c. П'ять
d. Чотири
e. Три

62. Яка побічна реакція може виникнути у разі тривалого застосування антигістамінних лікарських засобів першого покоління?
a. Канцерогенна дія
*b. Тахіфілаксія
c. Тератогенна дія
d. Гіперреактивність
e. Ідіосинкразія

63. Фармацевт віком 59 років раптово втратив свідомість. Діагностовано ознаки клінічної смерті. Із яких дій потрібно починати реанімаційні заходи?
a. Виконання конікотомії
*b. Виконання зовнішнього масажу серця
c. Уведення атропіну та адреналіну
d. Застосування потрійного прийому Сафара
e. Уведення аміодарону чи лідокаїну

64. Укажіть лікарську форму для зовнішнього застосування, що містить суму рослинних екстрактів, диспергованих у липкій основі на основі каучуку, нанесеній на тканинні стрічки, і чинить місцеву дію.
a. Гідрогель
b. Ліпофільний гель
*c. Пластир нашкірний
d. Припарка
e. Крем ліпофільний

65. Яким чином визначається однорідність супозиторіїв екстемпорального виготовлення?
a. Рефрактометрично
b. Візуально на поперечному зрізі
c. Мікроскопічно
*d. Візуально на поздовжньому зрізі
e. За допомогою ситового аналізу

66. Протягом скількох робочих днів ліцензіат, у разі ліквідації місця провадження господарської діяльності, зобов'язаний подати до органу ліцензування відповідну заяву щодо ліквідації місця провадження господарської діяльності?
a. 15
b. 30
c. 20
*d. 10
e. 60

67. Для визначення домішок поліциклічних ароматичних вуглеводнів використовують спектрофотометр. Який показник вимірюють цим приладом?
a. Динамічну в'язкість
b. Кут обертання
*c. Оптичну густину
d. Температуру плавлення
e. Температуру кипіння

68. До аптеки звернулася жінка з алергічним ринітом. Вона працює диспетчером в аеропорту, має шлуночкову тахіаритмію і зараз приймає кетоконазол. Укажіть найоптимальніший антигістамінний засіб у цьому разі.
a. Хлоропірамін
b. Левоцетиризин
*c. Фексофенадин
d. Азеластин
e. Лоратадин

69. Із якими біологічно активними речовинами, що містяться в корі крушини, пов'язаний проносний ефект препаратів цієї лікарської рослинної сировини?
*a. Антраценпохідними
b. Ксантонами
c. Простими фенолами
d. Кумаринами
e. Полісахаридами

70. Які противірусні засоби прямої дії, що є інгібіторами зворотної транскриптази ВІЛ, застосовуються для антиретровірусної терапії дорослих, підлітків і дітей?
a. Уміфеновір, озельтамівір
*b. Ламівудин, зидовудин
c. Ацикловір, рибавірин
d. Тилорон, інозин пранобекс
e. Фамцикловір, валацикловір

71. Укажіть речовину, водний розчин якої фармацевт фільтрує гарячим крізь паперовий фільтр.
*a. Кальцію глюконат
b. Йод
c. Кислота борна
d. Міді сульфат
e. Натрію тетраборат

72. На яких територіях заборонено провадити господарську діяльність із реалізації лікарських засобів через мобільні аптечні пункти?
a. У сільській місцевості у разі відсутності аптеки
b. У сільській місцевості у разі відсутності аптечного пункту
c. У межах територій, де ведуться активні бойові дії, за переліком, затвердженим Мінреінтеграції
d. У межах територій, на яких уведено надзвичайний стан, на період надзвичайного стану
*e. В обласних центрах та містах на території України з кількістю населення понад 100 тисяч осіб

73. Яку основу використовують під час виготовлення мазей для дітей, якщо в рецепті немає інших вказівок?
a. Стерильну поліетиленоксидну
b. Вазелін сорту "Для очних мазей"
c. Стерильну вазелін-ланолінову (1:1)
*d. Стерильну вазелін-ланолінову (9:1)
e. Вазелін

74. До аптеки звернувся чоловік віком 25 років із застудою, основним симптомом якої є біль у горлі. Яку із нижченаведених скарг можна вважати "загрозливим" симптомом?
*a. Порушення ковтання
b. Нежить
c. Незначна слабкість
d. Сухий помірний кашель
e. Підвищення температури тіла до субфебрильної

75. Під час ідентифікації лікарської рослинної сировини, яка містить ефірні олії, звернули увагу на наявність залозок, що складаються з восьми клітин, розташованих у два ряди та чотири яруси. Представники якої родини мають таку особливість?
a. Apiaceae
*b. Asteraceae
c. Lamiaceae
d. Myrtaceae
e. Pinaceae

76. Наступного дня після виготовлення суспензії фармацевт помітив осідання твердих часток. Під час збовтування суспензія відновила свої властивості як гетерогенна система. Як називається цей процес?
*a. Ресуспендованість
b. Термодинамічна стійкість
c. Інверсія
d. Коалесценція
e. Кінетична нестійкість

77. Пацієнт віком 60 років із артеріальною гіпертензією тривалий час приймав клофелін. Через деякий час після покращення стану та нормалізації артеріального тиску він раптово припинив уживання препарату. Виникнення якої побічної реакції можливе у разі раптової відміни клофеліну?
a. Диспепсія та нудота
*b. Гіпертензивний криз
c. Біль в епігастрії
d. Сухий кашель
e. Зниження артеріального тиску

78. Яка ознака з нижченаведених характерна для відкритого перелому кісток кінцівки?
a. Припухлість у ділянці ураження
*b. Кровотеча з рани
c. Гематома в ділянці перелому
d. Зміна довжини кінцівки
e. -

79. Який центральний орган виконавчої влади реалізує державну політику у сфері контролю якості та безпеки лікарських засобів?
a. Всесвітня організація охорони здоров'я
b. Український науковий фармакопейний центр якості лікарських засобів
c. Державний експертний центр
*d. Державна служба України з лікарських засобів та контролю за наркотиками
e. Міністерство охорони здоров'я України

80. Таблетки розчинні - це таблетки, які перед застосуванням розчиняються у воді. За яких умов потрібно досліджувати ці таблетки на розпадання?
a. Рідке середовище - фосфатний буферний розчин рН=6,8, температура 15-25^oС
b. Рідке середовище - вода, температура 45-50^oС
*c. Рідке середовище - вода, температура 15-25^oС
d. Рідке середовище - кислота оцтова, температура 15-25^oС
e. Рідке середовище - розчин кислоти хлористоводневої, температура 15-25^oС

81. Фармацевт виготовляє офтальмологічний лікарський засіб. Які допоміжні речовини використовує спеціаліст із метою запобігання контамінації та розмноження мікроорганізмів у ліках?
a. Пролонгатори
*b. Консерванти
c. Розчинники
d. Стабілізатори
e. Солюбілізатори

82. Укажіть термін дії електронного рецепта, виписаного на рецептурному бланку форми №1 (ф-1), на лікарські засоби, крім наркотичних (психотропних), що підлягають відпуску за рецептом та повна вартість яких оплачується за рахунок коштів споживача.
a. 20 календарних днів
*b. 90 календарних днів
c. 10 календарних днів
d. 30 календарних днів
e. 60 календарних днів

83. Укажіть спосіб уведення атропіну сульфату до основи, яка містить ланолін і вазелін, під час виготовлення мазі за рецептом лікаря.
*a. Розчиняють у мінімальній кількості води, емульгують ланоліном
b. Розчиняють у спирто-водо-гліцериновій суміші (1:6:3) незалежно від прописаної кількості
c. Розчиняють у всій основі
d. Додають у вигляді порошку, подрібненого до максимального ступеня дисперсності
e. Розчиняють у частині основи

84. Який лікарський засіб із нижченаведених є найефективнішим для лікування оперізувального герпесу (Herpes zoster)?
a. Специфічний імуноглобулін
b. Інтерферон
c. Тилорон
d. Римантадин
*e. Валацикловір

85. Який вид контролю здійснює уповноважена особа аптеки під час надходження лікарських засобів від постачальника?
a. Фізичний
b. Опитувальний
c. Контроль при відпуску
*d. Візуальний
e. Хімічний

86. На кого із суб'єктів забезпечення цивільного захисту покладено завдання з організації надання домедичної допомоги постраждалим у зоні надзвичайної ситуації?
a. Службу медицини катастроф України
b. Раду міністрів Автономної Республіки Крим, обласні Київську та Севастопольську міські державні адміністрації
c. Кабінет Міністрів України
*d. Центральний орган виконавчої влади, що реалізує державну політику у сфері цивільного захисту
e. Центральний орган виконавчої влади, що забезпечує формування державної політики у сфері цивільного захисту

87. Кількісне визначення калію хлориду в субстанції, згідно з вимогами ДФУ, проводять методом осаджувального титрування з потенціометричною фіксацією кінцевої точки титрування. Який розчин є титрантом у цьому методі?
a. Калію нітрату
b. Кислоти хлористоводневої
c. Амонію тіоціанату
*d. Срібла нітрату
e. Кислоти азотної

88. Укажіть аналіз, за результатами якого лікарські засоби розподіляють на три групи відповідно до річного споживання.
a. VEN
*b. АВС
c. VED
d. XYZ
e. FMR

89. Як називаються особи, що під час бойових дій отримали поранення, ураження чи захворювання, за станом здоров'я втратили боєздатність чи працездатність не менше ніж на одну добу та потрапили в медичні пункти або лікувальні заклади?
*a. Бойові санітарні втрати
b. Незворотні втрати особового складу військ
c. -
d. Загальні втрати особового складу військ
e. Небойові санітарні втрати

90. Який жарознижувальний лікарський засіб є препаратом вибору для дитини віком 7 місяців?
a. Парацетамол (таблетки)
b. Ібупрофен (капсули)
*c. Парацетамол (суспензія)
d. Німесулід (порошок)
e. Ацетилсаліцилова кислота (таблетки)

91. Під час візиту до лікаря-стоматолога з приводу видалення зуба у пацієнта після застосування місцевої анестезії розвинувся анафілактичний шок. Який лікарський засіб міг спричинити таку прогнозовану побічну реакцію?
a. Ловастатин
b. Лізиноприл
c. Лінкоміцин
d. Лансопразол
*e. Лідокаїн

92. Який метод амортизації доцільно застосовувати до основних засобів, що в міру їх використання протягом корисного терміну зношуються рівномірно?
*a. Прямолінійний
b. Прискореного зменшення залишкової вартості
c. Кумулятивний
d. Зменшення залишкової вартості
e. Виробничий

93. Пацієнту призначено антидепресант, основним компонентом якого є сухий екстракт із трави звіробою. Про можливе виникнення якого побічного ефекту потрібно попередити пацієнта?
a. Гепатотоксичність
b. Нефротоксичність
c. Зниження артеріального тиску
*d. Фотосенсибілізацію
e. Порушення слуху

94. До аптеки звернувся відвідувач зі скаргами на кашель із утрудненим відходженням мокротиння. Який лікарський засіб із нижченаведених можна порекомендувати йому для симптоматичного лікування продуктивного кашлю?
a. Бутамірат
b. Глауцин
c. Кодеїн
d. Преноксдіазин
*e. Ацетилцистеїн

95. Яку концентрацію спирту етилового використає фармацевт для виготовлення 1%-го розчину левоміцетину спиртового?
a. 90%
*b. 70%
c. 96%
d. 95%
e. 60%

96. Під час надзвичайної ситуації у зоні дій медична рота бригади потребує організації ефективного медичного постачання. Яка структурна одиниця медичного постачання медичної роти буде відповідальна за ці завдання?
a. Аптека медичного пункту та пункт управління
*b. Аптека медичної роти та медичний склад
c. Аптека медичного пункту та евакуаційний взвод
d. Склад і пересувна ремонтна група
e. Аптека медичної роти та стабілізаційний пункт медичної роти

97. Під час випробувань ацетилсаліцилової кислоти встановлено, що 1 г цієї субстанції розчиняється в 5 мл етанолу 96%. Яка розчинність ацетилсаліцилової кислоти відносно розчинника згідно з Державною Фармакопеєю України?
a. Малорозчинна
b. Дуже легкорозчинна
c. Частково розчинна
d. Помірно розчинна
*e. Легкорозчинна

98. Яку процедуру потрібно застосувати при формуванні груп для проведення клінічного дослідження лікарського засобу, що дозволить мінімізувати  систематичні помилки та упередженість дослідника?
*a. Рандомізацію
b. Індивідуалізацію
c. Формалізацію
d. Валідацію
e. Абстрагування

99. За якими принципами здійснюється розподіл постачання медичного майна військовим частинам Збройних Сил України в мирний час?
a. За рівнем забезпеченості гуманітарною допомогою від міжнародних постачальників у плановому порядку
b. За територіальними громадами з урахуванням їх наближеності до кордону країни у позаплановому порядку
c. За пріоритетністю обласних центрів без урахування логістичних шляхів у плановому порядку
*d. За територіальним принципом у плановому порядку з поєднанням централізованого та децентралізованого постачання
e. За географічно-кліматичними зонами з урахуванням децентралізації постачання у позаплановому порядку

100. Пацієнту з обструктивним бронхітом лікар призначив антибіотик із групи фторхінолонів, а також порекомендував на тлі їх прийому вживати велику кількість рідини - до 2-3 л на добу. Укажіть причину цієї рекомендації.
a. Для кращого всмоктування препарату
b. Для отримання швидшого ефекту від препарату
c. Для запобігання кумуляції лікарського засобу
*d. Для запобігання утворенню голкоподібних кристалів у канальцях нирок
e. Для попередження гепатотоксичності препарату

101. У якому співвідношенні потрібно приготувати настій кореня алтеї, якщо в рецепті не зазначена кількість сировини?
a. 1:1
b. 1:10
c. 1:5
d. 1:30
*e. 1:20

102. Укажіть перелік лікарських засобів, що відпускаються без рецепта для симптоматичного лікування болю у м'язах та спині з групи нестероїдних протизапальних та протиревматичних засобів для місцевого застосування.
a. Хлорамфенікол, Декаметоксин, Кислота мефенамінова
b. Гепарин, Троксерутин, Есцин
*c. Ібупрофен, Індометацин, Німесулід
d. Кислота ацетилсаліцилова, Метамізол натрію, Парацетамол
e. Сульфадіазин срібла, Сульфатіазол, Сульфаніламід

103. До аптеки звернувся постійний відвідувач віком 69 років зі скаргами на сухий кашель. Фармацевт помітив, що цей відвідувач регулярно отримує в аптеці еналаприл за програмою "Доступні ліки". Що має зробити фармацевт?
a. Замінити самостійно еналаприл на інший лікарський засіб із цієї групи
b. Здійснити самостійно корекцію дози еналаприлу в бік зменшення
*c. Спрямувати відвідувача до лікаря для корекції антигіпертензивної терапії
d. Порекомендувати ліки від сухого кашлю
e. Запропонувати парові інгаляції

104. До аптеки надійшов рецепт, що містить фармацевтичну несумісність: begin Sulfuris 1,0 Olei Ricini 10,0 Spiritus aethylici 70% 20 ml Misce. Da. Signa: Наносити на уражені ділянки. Укажіть вид фармацевтичної несумісності.
*a. Незмішуваність інгредієнтів
b. Коагуляція колоїдної системи
c. Хімічна взаємодія
d. Нерозчинність інгредієнтів
e. Розшарування емульсії

105. Яку особливість фенолу кристалічного фармацевт повинен враховувати під час виготовлення олійного розчину?
a. Відважувати на пергаментному папері, тому що ця речовина залишає забарвлений слід
b. Розчиняти за високої температури
c. Розчиняти за низької температури
d. Швидко відважувати на пергаментному папері, тому що ця речовина летка та її пари здатні діяти на метал
*e. Відважувати на пергаментному папері, уникаючи торкання пальцями (можливі опіки)

106. Із якою з фармакопей світу гармонізована будова Державної Фармакопеї України 2-го видання?
a. Японською Фармакопеєю
*b. Європейською Фармакопеєю
c. Фармакопеєю США
d. Британською Фармакопеєю
e. Фармакопеєю Німеччини

107. Фармацевт готує мікстуру, до складу якої входить натрію бромід, настойка валеріани та вода. Яку кількість концентрованого розчину натрію броміду 20% (1:5) використає спеціаліст, якщо кількість сухої речовини становить 3,0 г?
a. 30 мл
b. 10 мл
*c. 15 мл
d. 5 мл
e. 50 мл

108. Який лікарський засіб із нижченаведених можна порекомендувати вагітній жінці для усунення симптомів печії?
a. Омепразол
b. Алюмінію гідроксид
*c. Натрію альгінат
d. Алюмінію фосфат
e. Вісмуту субцитрат

109. Яку домедичну допомогу потрібно надати потерпілому, якщо він має ознаки обструкції стороннім тілом, але може говорити, кашляти, дихати?
a. При підозрі на повну асфіксію
b. При кровотечі у плевральній порожнині
c. При струсі головного мозку
*d. При порушенні прохідності верхніх дихальних шляхів
e. При підозрі на кульове поранення шиї

110. Який аналіз провів спеціаліст фармацевтичного підприємства, здійснивши порівняльні дослідження внутрішнього середовища і зовнішніх умов, проаналізувавши сильні та слабкі сторони, можливості та загрози?
a. VEN
*b. SWOT
c. АВС
d. PEST
e. VED

111. Пацієнту для лікування сечокам'яної хвороби, спричиненої уратними каменями, призначено препарат, механізм дії якого пов'язаний зі здатністю інгібувати фермент ксантиноксидазу. Укажіть цей препарат.
*a. Алопуринол
b. Домперидон
c. Урсодезоксихолева кислота
d. Ципрофлоксацин
e. Фуразидин

112. Який метод застосовують у фармацевтичній промисловості під час виготовлення м'яких желатинових капсул без шва?
a. Пресування
*b. Крапельний
c. Нашарування
d. Занурення
e. Плівковий

113. Яку форму влади демонструє лідер, використовуючи наявні у нього захоплюючі особисті характеристики та властивості, що охоче наслідуються підлеглими, які прагнуть бути такими самими, як він?
*a. Еталонна
b. Заснована на примусі
c. Законна
d. Експертна
e. Заснована на винагороді

114. Укажіть лікарську форму, що є густою рідиною або драглеподібною масою, яка плавиться за температури тіла.
a. Емульсія
b. Мазь
*c. Лінімент
d. Паста
e. Суспензія

115. У якому місці найкраще розташувати новий безрецептурний препарат у залі обслуговування з позицій мерчендайзингу?
a. У закритій шафі
b. Біля входу в аптеку
*c. На полиці на рівні очей
d. На нижній полиці
e. На верхній полиці

116. Яким методом проводять визначення кількісного вмісту ефірної олії у деревію траві відповідно до вимог ДФУ?
a. Спектрофотометрії
b. Гравіметрії
*c. Перегонки з водяною парою
d. Колориметрії
e. Титриметрії

117. Під час контролю якості тирлича коренів виконується випробування "Показник гіркоти". Оскільки визначення проводиться різними експертами, то використовують розчин порівняння для розрахунку коефіцієнта кореляції експертів. Укажіть речовину, яка застосовується для приготування цього розчину.
a. Фруктози дигідрат
*b. Хініну гідрохлорид
c. Натрію хлорид
d. Глюкози моногідрат
e. Лимонна кислота

118. Який лікарський засіб використовують для лікування патології новонародженого, зумовленої дефіцитом сурфактанту, і як засіб неонатальної профілактики респіраторного дистрес-синдрому?
*a. Амброксол
b. Бутамірат
c. Ацетилцистеїн
d. Глауцин
e. Бромгексин

119. Залежно від того, яка організація приймає стандарти, вони поділяються на міжнародні, регіональні та національні. Дайте визначення поняттю "національний стандарт".
*a. Стандарт, прийнятий національним органом стандартизації та доступний для широкого кола користувачів
b. Стандарт, прийнятий міжнародною організацією зі стандартизації та доступний для широкого кола користувачів
c. Документ, що встановлює правила, настанови чи характеристики щодо діяльності або її результатів
d. Документ, що містить систематизований звід або перелік будь-яких об'єктів і дає змогу віднайти об'єкт за новим позначенням
e. Регіональний стандарт, прийнятий європейською організацією зі стандартизації

120. Для очищення жирної шкіри використовують лікувально-косметичні лосьйони, до складу яких уводять кератолітичні компоненти. Яка з нижченаведених речовин має такі властивості?
a. Сік алое
b. Гліцерин
*c. Кислота саліцилова
d. Розчин водню пероксиду
e. Метилцелюлоза

121. Який розчин готують, насипаючи лікарську речовину тонким шаром на велику поверхню води, залишаючи до розчинення?
a. Коларгол
b. Танін
*c. Протаргол
d. Рибофлавін
e. Іхтіол

122. При якому захворюванні лікар має право виписати рецепт на безоплатний або пільговий відпуск лікарських засобів пацієнту незалежно від основного захворювання?
*a. СНІДу та ВІЛ-інфекції
b. Туберкульозі
c. Церебральному паралічі
d. Розсіяному склерозі
e. COVID-19

123. На який мікроорганізм спрямована дія кларитроміцину, що призначили пацієнту з виразкою пілоричного відділу шлунка?
a. Chlamydia pneumoniae
b. Haemophilus influenzae
*c. Helicobacter pylori
d. Mycoplasma pneumoniae
e. Streptococcus pneumoniae

124. Фармацевт готує супозиторії методом викачування. Пропис містить екстракт красавки, стрептоцид, іхтіол та основу. Завдяки якій речовині, що входить до складу пропису та має склеювальні властивості, супозиторну масу готують без пластифікатора?
a. Екстракту красавки
b. Маслу какао
c. Стрептоциду
*d. Іхтіолу
e. Бутиролу

125. Яка форма кредитування передбачає можливість видачі й погашення кредиту декількома частинами (траншами) у межах встановленого ліміту та в зручному режимі для ведення бізнесу позичальника?
a. Лізинг
*b. Кредитна лінія
c. Овердрафт
d. Кредит на купівлю транспорту
e. Строковий кредит

126. Для якої рослинної сировини під час кількісного визначення ефірної олії перегонку продовжують, доки леткі сині компоненти сягнуть нижнього кінця конденсуючої системи?
a. Валеріани коренів
b. Анісу плодів
*c. Ромашки квіток
d. Гарбуза насіння
e. Калини плодів

127. Укажіть ефірну олію, основним компонентом якої є цинеол.
*a. Евкаліптова
b. М'ятна
c. Шавлієва
d. Лавандова
e. Лимонна

128. У яких умовах повинні зберігатися дієтичні добавки в аптечному закладі?
a. Разом із іншими лікарськими засобами
b. У сухому місці
*c. Окремо від іншої продукції
d. У темному місці
e. Разом із рослинною сировиною

129. Які вимоги висуваються до спеціалістів, що не працювали понад п'ять років за зазначеною у дипломі, сертифікаті (посвідченні) спеціальністю, для отримання допуску до провадження діяльності з виробництва (виготовлення) лікарських засобів в умовах аптеки, роздрібної торгівлі лікарськими засобами?
a. Проходження перепідготовки на циклах тематичного удосконалення
b. Відвідування заходів безперервного розвитку (майстер-класів)
c. Участь у конференціях за напрямом професійної діяльності
d. Публікація статей у наукових журналах
*e. Проходження перепідготовки на циклах спеціалізації зі спеціальності

130. До проявів якої негативної реакції чи наслідку може призвести застосування масляних розчинів назальних крапель для симптоматичного лікування алергії в дітей до 2-х років?
a. Розвиток порушень серцевого ритму
b. Підвищення артеріального тиску
c. Виникнення закрепу
d. Кандидозу верхніх дихальних шляхів
*e. Потрапляння їх у легені та розвиток пневмонії

131. За вмістом якої групи біологічно активних речовин проводять стандартизацію собачої кропиви трави згідно з вимогами ДФУ?
*a. Флавоноїдів
b. Кумаринів
c. Полісахаридів
d. Алкалоїдів
e. Ефірних олій

132. У тактичній медицині під час надання домедичної допомоги пораненому застосовується правило "C–A–B–C" (сильна кровотеча, дихальні шляхи, дихання, кровообіг). Що передбачає це правило?
a. Практику встановлення діагнозу та порядок надання першої медичної допомоги потерпілим
*b. Практику визначення ознак життя та порядок надання домедичної допомоги потерпілим
c. Порядок діагностування хронічних захворювань та надання першої лікарської допомоги потерпілим
d. Практику встановлення пріоритетів та алгоритм медичного сортування потерпілим
e. Практику визначення логістичних шляхів та порядок медичної евакуації потерпілим

133. В аптечній технології лікарських засобів існують особливі (утруднені) випадки виготовлення водних розчинів. Укажіть умови розчинення кристалів міді сульфату у воді.
a. Розчиняють у гарячій воді
b. Розчиняють у попередньо профільтрованій чи процідженій воді
c. Під час розчинення додають натрію гідрокарбонат
*d. Подрібнюють із невеликою кількістю води перед розчиненням
e. Розчиняють у насиченому розчині калію йодиду

134. До якої фармакологічної групи належать клавуланова кислота й тазобактам?
a. Пеніциліни
b. Фторхінолони
c. Макроліди
d. Тетрацикліни
*e. Інгібітори beta-лактамаз

135. Порекомендуйте відвідувачу аптеки антигістамінний препарат для місцевого застосування при алергічному риніті.
a. Оксиметазолін
b. Ксилометазолін
c. Нафазолін
*d. Азеластин
e. Протаргол

136. Згідно з чинним законодавством екстемпоральні лікарські засоби підлягають внутрішньоаптечному контролю. Під час якого виду контролю проводиться перевірка загальної маси або об'єму лікарської форми?
*a. Фізичного
b. Письмового
c. Органолептичного
d. Опитувального
e. Хімічного

137. Згідно з Настановою "Лікарські засоби. Належна практика зберігання", умови зберігання лікарських засобів (ЛЗ) повинні відповідати зазначеній у маркуванні інформації, яка враховує температуру зберігання та відносну вологість. Результати яких досліджень є основою для визначення умов зберігання?
a. Сертифікація процесу
b. Валідація методик
c. Кваліфікація фахівців
*d. Випробування стабільності ЛЗ
e. Прекваліфікація виробництва

138. Яку водну витяжку готують із суміші рослинного матеріалу та води, настоюють на киплячій водяній бані впродовж 30 хв, потім 10 хв охолоджують, проціджують і доводять до необхідного об'єму очищеною водою?
a. Рідкий екстракт
b. Густий екстракт
c. Настій
d. Настойку
*e. Відвар

139. Згідно із Законом України "Про лікарські засоби", незареєстровані лікарські засоби дозволено ввозити на митну територію України, якщо вони у встановленому порядку дозволені до застосування на території США або держав-членів ЄС і розроблені для лікування особливих патологій. Для лікування яких захворювань можна ввозити такі ліки?
a. Гастроентерологічних
b. Онкологічних
*c. Рідкісних (орфанних)
d. Неврологічних
e. Тропічних (малярії)

140. Укажіть періодичність зміни технологічного одягу та взуття працівниками аптечного закладу.
a. Не рідше ніж 1 раз на місяць
*b. Не рідше ніж 2 рази на тиждень
c. Не рідше ніж 1 раз на тиждень
d. Не рідше ніж 1 раз на 10 днів
e. Не рідше ніж 2 рази на місяць

141. Маркетингові дослідження, які проводила аптечна мережа, показали, що попит на певну групу лікарських засобів не змінився, незважаючи на суттєве зростання вартості товару. Про який вид попиту йдеться?
a. Еластичний
*b. Нееластичний
c. Абсолютно нееластичний
d. Абсолютно еластичний
e. Позитивний

142. Укажіть результат застосування амоксициліну для пацієнтки з діагнозом: тонзиліт, яка приймає комбіновані оральні контрацептиви.
a. Зниження антибактеріальної ефективності
b. Підвищення ефективності антибактерійної терапії та контрацепції
c. Підвищення антибактеріальної ефективності
*d. Зниження ефективності контрацепції
e. Підвищення ефективності контрацепції

143. Скільки років, не враховуючи поточного року, в електронній системі охорони здоров'я зберігаються електронні рецепти на відпущені аптекою наркотичні лікарські засоби?
a. 1
*b. 5
c. 3
d. 10
e. 2

144. До складу якої з нижченаведених рослин входять фітоестрогени?
*a. Хміль звичайний
b. Ефедра хвощова
c. Горицвіт весняний
d. Бузина чорна
e. Барвінок рожевий

145. Надання фармацевтичної послуги ґрунтується на двох підходах: "фокус на товар (лікарські засоби)" та "фокус на пацієнта". Яка основна мета фармацевтичної послуги під час реалізації підходу "фокус на пацієнта"?
a. Прибуток
b. Підвищення виручки
c. Відпуск лікарських засобів
*d. Здоров'я пацієнта
e. Залучення більшої кількості відвідувачів

146. Дисперсну фазу косметичних гелів формують гелеутворювачі. Яка з нижченаведених речовин належить до природних рослинних гелеутворювачів?
*a. Пектин
b. Натрій карбоксиметилцелюлоза
c. Желатин
d. Декстран
e. Колаген

147. Яка з нижченаведених речовин буде утворювати суспензійну мазь із вазелін-ланоліновою основою (1:1)?
a. Танін
b. Ментол
c. Протаргол
*d. Ксероформ
e. Олія оливкова

148. Згідно із законом України "Про лікарські засоби" в Україні лікарські засоби (ЛЗ) допускаються до застосування після їхньої державної реєстрації. Укажіть ЛЗ, які не підлягають державній реєстрації відповідно до цього Закону.
a. Промислово виготовлені в Україні для лікування онкологічних хворих
b. Промислово виготовлені в Україні для лікування орфанних захворювань
c. Промислово виготовлені в Україні для експортування
*d. Виготовлені в аптеці на замовлення лікувально-профілактичного закладу
e. Увезені в Україну імпортні ЛЗ для реалізації на вітчизняному ринку

149. Уміст магнію хлориду гексагідрату згідно з вимогами ДФУ визначають методом прямого комплексонометричного титрування. Укажіть титрант цього методу.
a. Калію хлорид
*b. Натрію едетат
c. Натрію гідроксид
d. Калію бромід
e. Калію гідроксид

150. Яку з нижченаведених допоміжних речовин можна застосовувати як антифрикційну речовину під час виготовлення таблеток?
a. Натрію гідрокарбонат
*b. Тальк
c. Воду очищену
d. Ацетилфталілцелюлозу
e. Ксиліт

