1. Після обстеження пацієнта лікар-стоматолог-ортопед рекомендує виготовлення металевої вкладки. Який метод виготовлення вкладки застосує лікар, якщо вкладка моделюється в порожнині рота пацієнта?
a. Зовнішній
b. Зворотний
c. Внутрішній
*d. Прямий
e. Комбінований

2. Яке обладнання застосовують для спікання фарфорових коронок?
a. Відкрите полум'я
*b. Спеціальну піч із вакуумом
c. Звичайну муфельну піч
d. Сухожарову шафу
e. Високочастотну піч

3. Під час виготовлення штампованої коронки технік зубний дійшов до етапу кінцевого штампування. Укажіть методи цього етапу.
a. Зовнішній, посередній, комбінований
b. -
c. Внутрішній, посередній, комбінований
*d. Внутрішній, зовнішній, комбінований
e. Посередній, внутрішній, зовнішній

4. Для виготовлення каркаса бюгельного протеза застосовують лиття. Одним з матеріалів, що забезпечують цей процес, є формувальні суміші. На які групи їх поділяють?
a. Кобальто-хромові, титанові, нікель-хромові
*b. Фосфатні, силікатні, гіпсові
c. Рослинні, мінеральні, синтетичні
d. Силіконові, тіоколові, альгінатні
e. Пластмасові, керамічні, сіталові

5. У пацієнта під час стоматологічного прийому після введення анестетика з'явився щільний набряк повік, губ, носа, гавкаючий кашель, тяжке дихання та охриплість голосу. Який стан, найімовірніше, виник у пацієнта?
a. Аспіраційна асфіксія
b. Анафілактичний шок
c. Напад бронхіальної астми
d. Епілептичний напад
*e. Набряк Квінке

6. Що означає термін "адентія"?
a. Анатомічно неправильне положення одного або кількох зубів у зубному ряду
*b. Повна або ж часткова відсутність зубів
c. Розміри коронок, що виходять за межі норми в бік зменшення
d. Збільшення кількості зубів
e. Розміри коронок, що виходять за межі норми в бік збільшення

7. Де проходить межа базису часткового знімного пластинкового протеза на нижній щелепі в ділянці фронтальних природних зубів з оральної поверхні?
a. Перекриває зуби наполовину
b. Доходить до рівня шийок зубів
c. Перекриває зуби на одну третину
*d. Перекриває зуби на дві третини
e. Перекриває всю оральну поверхню зубів

8. Пацієнту в клініці виготовляють ортопедичну конструкцію. Її компонентами є система подвійних коронок: внутрішньої у вигляді ковпачка та зовнішньої у вигляді анатомічної форми зуба. Як називається ця коронка?
a. Екваторна
b. Напівкоронка
c. Комбінована
d. Тричетвертна
*e. Телескопічна

9. Під час виготовлення штампованих коронок використовують апарат "Самсон". Яке його призначення?
a. Зменшення товщини стінки гільзи
*b. Зменшення діаметра гільзи
c. Шліфування коронки
d. Збільшення розміру гільзи
e. Зняття наклепу

10. Визначте місце розташування тіла утримувального кламера.
a. На оральній поверхні зуба
*b. На апроксимальній поверхні зуба
c. На вестибулярній поверхні зуба
d. У базисі протеза вздовж його краю
e. У базисі протеза під штучними зубами

11. Якими конструкційними елементами зумовлена сила дії механічно діючих ортодонтичних апаратів?
a. Лігатурою, накладкою, площиною
b. Плечем, відростком, тілом
c. Базисом, щитом, пелотом
*d. Дугою, пружиною, гвинтом
e. Пелотом, кільцем, петлею

12. Укажіть групу дефектів зубних рядів за А.І. Бетельманом, за умови якої можна зіставити моделі в положенні центральної оклюзії без застосування шаблонів з прикусними валиками.
a. Четверта
b. -
c. Друга
*d. Перша
e. Третя

13. Зміщення якого уламка при двобічному ментальному переломі може спричинити асфіксію у потерпілого?
a. Бічних
*b. Середнього
c. -
d. Великого
e. Малого

14. Укажіть, у якому випадку під час конструювання зубних рядів роблять накушувальну ділянку на піднебінній поверхні верхнього протеза.
a. Прогенічного співвідношення щелеп
b. Ортогнатичного співвідношення щелеп
c. -
d. Відкритого прикусу
*e. Прогнатичного співвідношення щелеп

15. Під час виготовлення мостоподібного протеза технік зубний розпочав етап моделювання під облицювання пластмасою. Який лак потрібно використати для попередження просвічування металу крізь пластмасу?
a. Манікюрний
b. Компенсаційний
*c. Покривний
d. Сепараційний
e. Ізоляційний

16. Якій зоні піддатливості слизової оболонки за Люндом відповідає характеристика: розміщена на альвеолярному відростку та вкрита туго натягнутою слизовою оболонкою, яка майже не має підслизового шару?
a. -
b. Жирова
c. Залозиста
*d. Периферійна фіброзна
e. Медіанна фіброзна

17. Після обстеження пацієнта лікар-стоматолог-ортопед рекомендує виготовлення мікропротеза, що відновлює порушену анатомічну цілісність зуба. Яку конструкцію запропонував виготовити лікар?
a. Коронку
b. Імедіат-протез
c. Капу
*d. Вкладку
e. Штучний зуб

18. Як поділяються ложки для відбитків за методом виготовлення?
a. Функціональні та складні
b. Робочі та допоміжні
c. Допоміжні та індивідуальні
*d. Індивідуальні та стандартні
e. Складні та розбірні

19. Недотримання яких правил може спричинити виникнення газової пористості пластмаси?
*a. Режиму полімеризації
b. Стабільного тиску
c. Дозування полімеру
d. Дозування мономера
e. Моделювання

20. У наявності якого елемента полягає конструктивна відмінність апарата Хургіної від накушувальної пластинки Катца?
a. Кламерів Адамса, Шварца
*b. Ортодонтичного гвинта
c. Похилої площини
d. Перекидних петель
e. Базису

21. Укажіть, за рахунок чого відбувається фіксація штучних фарфорових зубів із акриловим базисом знімних протезів.
a. Гальванізації
b. Комбінованого з'єднання
*c. Механічного з'єднання
d. Хімічного з'єднання
e. Адгезії

22. Які недоліки мають металокерамічні конструкції?
a. Незначне препарування зубів, легко знімаються
b. Алергійні реакції на матеріали протеза, складність виготовлення
c. Недостатня естетичність конструкції, необхідність виготовлення розбірної моделі
*d. Значне препарування зубів, можливе стирання зубів-антагоністів
e. Нещільне прилягання до кукси зуба, необхідність препарування зубів

23. Після відливання моделі техніку зубному необхідно провести її обрізання. Яким пристроєм треба скористатися в цьому разі?
a. Кюветою
b. Полімеризатором
c. Оклюдатором
d. Фрезерувальним станком
*e. Тримером

24. Пацієнту віком 60 років планується виготовлення повного знімного протеза на верхню щелепу. Які дії треба виконати техніку зубному для збереження клапанної зони на відбитку?
a. Склеювання
b. Підрізання
c. Формування
*d. Окантовування
e. Моделювання

25. Який діаметр ортодонтичного дроту використовують для виготовлення кламера Адамса?
a. 1,2 мм
b. -
c. 0,8 мм
d. 1,0 мм
*e. 0,6 мм

26. Чим може бути спричинений симптом "постукування" та "клацання" штучних зубів під час розмови в пацієнта, що користується знімним протезом?
a. Збільшенням меж базису на піднебінні верхнього протеза
*b. Завищеною висотою прикусу
c. Заниженою висотою прикусу
d. Обмеженням простору для язика
e. Збільшенням меж базису протеза на нижній щелепі в під'язиковій ділянці

27. Укажіть основне застосування липкого воску під час виготовлення протезів у зуботехнічній лабораторії.
a. Моделювання анатомічної форми зуба
b. Моделювання проміжної частини незнімних протезів
c. Виготовлення воскових шаблонів
d. Гравіювання шийки зуба на гіпсовому стовпчику
*e. Тимчасове склеювання частин протезів перед паянням

28. У зуботехнічній лабораторії виготовляють металокерамічну конструкцію. Який технологічний етап треба виконати одразу після проведення литва та звільнення металевого каркаса конструкції від ливників?
*a. Обробку шліфувальними кругами та абразивними головками
b. Оксидування
c. Піскоструменеву обробку
d. Ультразвукову обробку
e. Обробку етиловим ефіром

29. Як називають ділянку щелепи із приналежним їй зубом, коміркою, яснами, періодонтом, судинами і нервами?
a. Центральна оклюзія
b. Фізіологічний прикус
c. Оклюзійна крива
*d. Зубощелепний сегмент
e. Скронево-нижньощелепний суглоб

30. Із яких компонентів складаються замкові кріплення бюгельного протеза?
a. Матриці та кнопки
b. Патриці та кнопки
c. Патриці та телескопа
*d. Патриці та матриці
e. Кламера, патриці, матриці

31. На яку анатомічну структуру знімний частковий пластинковий протез з утримувальними кламерами передає більшу частину жувального тиску?
a. Слизову оболонку порожнини рота, природні зуби та жувальні м'язи
b. Природні зуби бічної групи
c. Власне жувальний м'яз порожнини рота
*d. Слизову оболонку порожнини рота
e. Природні зуби фронтальної групи

32. Укажіть, якої помилки припустився технік зубний під час полімеризації пластмаси, якщо з'явилася пористість стиснення?
a. Недостатня кількість мономера
*b. Недостатній об'єм маси, що полімеризується
c. Надлишок мономера в масі
d. Збільшення об'єму маси, що полімеризується
e. Випаровування мономера всередині формувальної маси, що полімеризується

33. Назвіть елементи мостоподібного протеза.
*a. Опорні елементи та проміжна частина
b. Опорні елементи та базис
c. Проміжна частина та кламери
d. Опорні елементи та оклюзійна накладка
e. Оклюзійна накладка та проміжна частина

34. Яка послідовність нанесення шарів керамічного покриття на металевий каркас мостоподібного протеза?
*a. Опаковий, дентинний, емалевий
b. Опаковий, емалевий, дентинний
c. Дентинний, емалевий, опаковий
d. Емалевий, опаковий, дентинний
e. Емалевий, дентинний, опаковий

35. Яку назву має здатність матеріалу чинити опір дії зовнішніх сил, не руйнуючись і не деформуючись?
a. Жорсткість
b. Пружність
*c. Міцність
d. Твердість
e. Пластичність

36. У пацієнта внаслідок ДТП відбувся перелом нижньої щелепи зі зміщенням. Потрібно застосувати апарат для переміщення уламка в правильне положення. Який апарат за механізмом дії буде застосовано?
*a. Репонувальний
b. Фіксувальний
c. Комбінований
d. Обтурувальний
e. Заміщувальний

37. Під час роботи технік зубний використовує фінагель. Укажіть його призначення.
*a. Виріз для обрізання моделей
b. Шпатель для замішування гіпсу
c. Ємкість для замішування пластмаси
d. Ніж для роботи з гіпсом
e. Скальпель для зрізання воску

38. Технік зубний виготовляє знімну ортопедичну конструкцію. Як називається система фіксації, що складається з опорних незнімних частин у вигляді коронок або надкоронкових ковпачків, між якими розміщена "штанга" - патриця?
a. Замкова
b. Кламерна
*c. Балкова
d. Телескопічна
e. Шарнірна

39. Для виготовлення металопластмасової коронки обов'язковим технологічним етапом є нанесення елементів ретенції на восковий ковпачок. З якою метою технік зубний наносить ретенційні елементи?
a. Для компенсацiї усадки металу
b. Для iзоляцiї пластмаси вiд гiпсу
*c. Для механічної фіксації між пластмасою та металом
d. Для ізоляції металу вiд пластмаси
e. Для фіксації металопластмасової коронки

40. Яка мінімальна товщина каркаса металокерамічної коронки після його обробки дрібнодисперсними твердосплавними фрезами в результаті перевірки мікрометром?
a. 0,7 мм
b. 0,4 мм
*c. 0,3 мм
d. 0,5 мм
e. 0,6 мм

41. Техніку зубному треба зробити безметалевий керамічний мостоподібний протез. Який метод для виготовлення цієї конструкції використає технік?
a. Лиття
b. Гарячу полімеризацію
c. Штампування
d. Холодну полімеризацію
*e. Комп'ютерне фрезерування

42. Виберіть із нижченаведених варіантів причину, що обмежує використання металопластмасових коронок у сучасній клініці ортопедичної стоматології.
a. Щільне прилягання коронки
b. Необхідність полірування конструкції
*c. Стирання облицювального матеріалу
d. Біоінертні властивості
e. Низькі естетичні характеристики

43. Якої помилки припустилися, якщо під час перевірки конструкції протеза в пацієнта змикаються тільки бічні зуби з обох боків, а у фронтальній ділянці - щілина?
*a. Визначена передня оклюзія
b. Визначена одна з бічних оклюзій
c. Неправильно були закріплені моделі під час гіпсування в оклюдатор
d. Помилки під час виготовлення прикусних шаблонів
e. До роботи був прийнятий відбиток, що не відповідає вимогам

44. У якому разі багатоланковий кламер застосовується як дуга бюгельного протеза на нижню щелепу?
a. Значного нахилу альвеолярного відростка вперед
b. Глибокого прикусу
c. Глибокого дна ротової порожнини
d. Значної двосторонньої конвергенції бічних зубів
*e. Малого простору між дном ротової порожнини та ясенним краєм

45. Технік зубний отримав замовлення-наряд на виготовлення незнімної ортопедичної конструкції для протезування в ділянці двох видалених зубів. Який протез буде виготовляти технік?
a. Повний знімний пластинковий
b. Частковий знімний пластинковий
*c. Мостоподібний
d. Імедіат-протез
e. Бюгельний

46. Укажіть інгібітори, що використовують для сповільнення реакції кристалізації гіпсу.
a. Метанол, нітрат заліза, сульфат срібла, оксид цинку, ефіри
*b. Тетраборат натрію, столярний клей, цукор, етиловий спирт
c. Метиловий спирт, тетраборат кальцію, поліпропиленгліколь, сульфатна кислота, сульфід тетраборату
d. Хлорид натрію, хлорид калію, сульфат натрію, сульфат калію, нітрат калію
e. Хлорид кальцію, сульфат цинку, нітрат срібла, метиловий спирт, хлористий натрій

47. На етапі обстеження проводиться отримання альгінатних відбитків для виготовлення діагностичних моделей. Які засоби використовуються для знезараження цих відбитків?
a. Вода дистильована
b. Хлорамін 0,1%
c. Спирт етиловий 70%
d. Перекис водню 5%
*e. Глутаровий альдегід 2,5%

48. У пацієнта після травми щелепно-лицевої ділянки звужена ротова щілина. У стоматологічній клініці виготовляється знімний протез для заміщення дефектів зубного ряду. Яка конструкційна особливість цього протеза?
a. Має формувальну частину
*b. Розбірний
c. Пустотілий
d. З обтуратором
e. З дублювальним зубним рядом

49. У клініці ортопедичної стоматології виготовляють металокерамічний мостоподібний протез. Провели клінічний етап припасування металевого каркаса. Який наступний етап виготовлення протеза?
*a. Нанесення керамічного облицювання
b. Фіксація протеза
c. Дублювання моделей
d. Паралелометрія
e. Зняття відбитків

50. Під час виготовлення металокерамічного мостоподібного протеза технік зубний припасовує металевий каркас на моделі. Яка відстань має бути від нього до зубів-антагоністів?
a. 0,3 мм
*b. 1,5 мм
c. 3,0 мм
d. 0,5 мм
e. 2,5 мм

51. У пацієнта на верхній щелепі наявний тільки зуб 13. Планується виготовити частковий знімний пластинковий протез. Який вид фіксації відносно розташування опорних зубів буде застосований на цій конструкції?
a. Сагітальна
b. Діагональна
c. Трансверзальна
*d. Точкова
e. Площинна

52. Укажіть масове співвідношення порошку та рідини для приготування пластмасового тіста.
a. 2:3
b. 5:1
*c. 2:1
d. 1:1
e. 2:5

53. На першому лабораторному етапі виготовлення металокерамічної коронки технік зубний відливає робочу частину розбірної моделі. Який вид гіпсу за класом твердості треба застосувати?
*a. 4 клас
b. 2 клас
c. 5 клас
d. 3 клас
e. 1 клас

54. Укажіть, у якій площині відображаються аномалії прикусу за класифікацією Енгля.
a. Оклюзійній
b. Вертикальній
c. Діагональній
*d. Сагітальній
e. Трансверзальній

55. Пацієнту з несправжнім суглобом нижньої щелепи зі значною рухомістю уламків планується виготовлення знімного пластинкового протеза. Яка конструкційна особливість цього протеза?
a. Протез із телескопічною коронкою
b. Протез із кламером
c. Пустотілий протез
d. Протез із ясенним пелотом
*e. Протез із шарніром

56. Яка оклюзійна крива проходить через жувальні поверхні молярів з правого та лівого боків у поперечному напрямку?
*a. Трансверзальна
b. Фронтальна
c. Центральна
d. Сагітальна
e. Вертикальна

57. Який прикус характеризується висуванням нижньої щелепи вперед?
a. Прямий
b. Прогнатія
c. Глибокий
*d. Прогенія
e. Відкритий

58. Як називається характерне для кожної людини змикання зубних рядів у центральній оклюзії, що враховують під час конструювання зубних рядів?
a. Висота прикусу
*b. Прикус
c. Фізіологічний спокій
d. Артикуляція
e. Центральна оклюзія

59. Укажіть мету оксидування металевого каркаса перед нанесенням керамічної маси.
*a. Для утворення оксидів та хімічного з'єднання з опаковим шаром
b. Для знежирення металевого каркаса
c. Для міцності металевого каркаса
d. Для усунення просвічування металу
e. Для з'єднання з дентиновим шаром

60. Укажіть помилки та ускладнення, що виникають під час препарування каріозної порожнини.
a. Неправильний вибір лікарських засобів
b. Прогресування запального процесу в пульпі
*c. Перфорація дна каріозної порожнини
d. Неправильний вибір пломбувальних матеріалів
e. Недотримання правил асептики та антисептики лікарем

61. Скільки метрів, згідно із санітарно-гігієнічними нормативами, має бути мінімальна висота стоматологічного кабінету?
a. 2,5
*b. 3
c. 4,5
d. 4
e. 2

62. Яким чином край штучної коронки має охоплювати шийку природного зуба?
*a. Щільно
b. Довільно
c. Не повинен охоплювати шийку зуба, мати зазор до 1 мм
d. Не повинен охоплювати шийку зуба, мати зазор до 2 мм
e. З одного боку

63. До якого типу пластмас за способом твердіння належить пластмаса "Синма-М"?
a. -
b. Пластмаси подвійного твердіння
c. Пластмаси холодної полімеризації
d. Фотополімери
*e. Пластмаси гарячої полімеризації

64. Який віск необхідно використати для встановлення ливникової системи під час виготовлення суцільнолитого мостоподібного протеза?
*a. Восколіт
b. Липкий
c. Базисний
d. Лавакс
e. Модевакс

65. У пацієнта після року користування повним знімним пластинковим протезом відбувся перелом базису в ділянці фронтальних зубів. Яким матеріалом технік зубний проведе лагодження протеза?
a. Синма-М
*b. Редонт
c. Фторакс
d. Етакрил-02
e. Бакрил

66. Назвіть елемент ливникової системи, завдяки якому можна уникнути утворення усадкових раковин та знизити ступінь усадки деталі.
a. Штифт
b. Повітровід
c. Ливник
*d. Муфта
e. Кільце

67. Що треба змоделювати під час виготовлення суцільнолитого мостоподібного протеза з керамічним облицюванням з піднебінної поверхні - на верхній та язикової - на нижній щелепах для надання каркасу міцності та запобігання захворюванням тканин пародонта?
a. Потовщену зону
b. Механічні зачепи
c. Ретенційні намистини
*d. Пришийкову гірлянду
e. Стоншену зону

68. Які штучні коронки виготовляють для утримання лікарських засобів, ортопедичних або щелепно-лицевих апаратів?
*a. Фіксувальні
b. Тимчасові
c. Шинувальні
d. Відновні
e. Опорні

69. Укажіть, у яких випадках технік зубний виготовляє розбірний незнімний мостоподібний протез.
*a. Опорні зуби або одна з опор значно нахилені один до одного в бік дефекту
b. Патологічна стертість природних зубів із заниженням висоти центральної оклюзії
c. Опорні зуби мають паралельність
d. Подовження зубо-альвеолярного відростка в ділянці відсутніх зубів із протилежної щелепи
e. Патологічна стертість природних зубів із завищенням висоти центральної оклюзії

70. Укажіть, як встановлюють ікло на верхній щелепі під час конструювання зубного ряду за методом Васильєва в ортогнатичному співвідношенні щелеп?
*a. Різальним краєм торкається скла
b. Не торкається скла на 0,5 мм
c. -
d. Не торкається скла на 1 мм
e. Не торкається скла на 1,5 мм

71. Чим обмежена ніша заглиблення підпоясового простору, що визначається під час проведення паралелометрії?
a. Сусіднім зубом, поверхнею зуба з боку дефекту та слизовою оболонкою ясен
*b. Стержнем паралелометра, поверхнею зуба з боку дефекту та слизовою оболонкою ясен
c. Слизовою оболонкою ясен, стержнем паралелометра та екватором сусіднього зуба
d. Стержнем паралелометра, поверхнею зуба з боку дефекту та слизовою оболонкою щоки
e. Стержнем паралелометра, слизовою оболонкою ясен та слизовою оболонкою язика

72. Яким вимогам мають відповідати сплави, що використовуються в ортопедичній стоматології?
a. Зносостійкість, висока пластичність, пружність, мінімальна усадка, висока температура плавлення
*b. Біологічна індиферентність, антикорозійна стійкість, мінімальна усадка, невисока температура плавлення, високі механічні властивості
c. Антикорозійна стійкість, максимальна усадка, невисока температура плавлення, високі механічні властивості
d. Зносостійкість, висока температура плавлення, високі механічні властивості
e. Зносостійкість, біологічна індиферентність, мінімальна міцність та пружність, невисока температура плавлення

73. З якою метою моделюють уступ між дугою та сідлоподібною частиною під час виготовлення воскової репродукції каркаса бюгельного протеза?
a. Для покращення естетичності протеза
b. Для зміцнення металевого каркаса протеза
c. -
d. З'єднати дугу із сідлоподібною частиною, відростком та тілом кламера
*e. З'єднати дугу із сідлоподібною частиною, утворивши місце ретенції пластмаси

74. Укажіть, який метод гіпсування в кювету воскової композиції протеза застосовують з виставленими передніми зубами на приточці.
a. Косий
b. Обернений
c. Зворотний
*d. Комбінований
e. Прямий

75. Пацієнту планують виготовити металокерамічний мостоподібний протез з опорою на два зуба. Який вид препарування опорних зубів найдоцільніше застосувати в цьому разі?
a. У формі циліндра з уступом
b. Паралельність сторін з уступом
*c. У вигляді усіченого конуса з уступом
d. Паралельність сторін без уступу
e. У вигляді усіченого конуса без уступу

76. Як називається відбиток, який відображає стан тканин протезного ложа під час функції?
a. Активний
b. Демонстраційний
*c. Функціональний
d. Робочий
e. Анатомічний

77. Для виготовлення металокерамічної конструкції на металевий каркас наносять опаковий шар. Який технологічний етап технік зубний має виконати безпосередньо перед нанесенням опакового шару?
a. Повторне піскоструменеве оброблення каркаса
b. Піскоструменеве оброблення каркаса
c. Ультразвукове очищення каркаса
d. Гальванопластику
*e. Оксидування каркаса

78. Чому для виготовлення зубних протезів застосовують сплави, а не чисті метали?
a. Сплави дешевші за чисті метали
b. Чисті метали недостатньо міцні
c. Сплави більш стійкі до корозії
d. Сплави легше обробляються
*e. Чисті метали не відповідають вимогам до конструкційних матеріалів

79. Для відтворення анатомічної форми зуба технік зубний проводить етап, на якому здійснюється поступове нашарування розплавленого воску на всі поверхні кукси гіпсового зуба. Який етап виготовлення коронки проводить технік?
a. Реструктурування
*b. Моделювання
c. Виливання
d. Копіювання
e. Штампування

80. Під час виготовлення пластмасового мостоподібного протеза технік зубний на лабораторному етапі проводить заміну воску на пластмасу. Яким методом виготовляється ця конструкція?
a. Дублюванням
b. Спіканням
*c. Полімеризацією
d. Паянням
e. Литтям

81. Дайте визначення поняттю відбиток.
*a. Негативне зображення тканин протезного ложа та прилеглих до нього зон
b. Позитивне об'ємне зображення зубного ряду та прилеглих до нього зон
c. Частина протеза, у якій укріплюють штучні зуби та фіксувальні елементи
d. Позитивне об'ємне зображення тканин протезного ложа та прилеглих до нього зон
e. -

82. Для моделювання якої частини зубного протеза використовують палички воску "Модевакс" синього кольору?
a. Пришийкової
b. Коронкової
*c. Проміжної
d. Базису
e. Кореневої

83. На лабораторному етапі виготовлення каркаса металокерамічного мостоподібного протеза з опорами на зуби 11 та 23 технік зубний моделює тіло протеза. Яку форму проміжної частини доцільно застосувати?
a. Довільну
b. Сідлоподібну
c. Комбіновану
d. Промивну
*e. Дотичну

84. Якою має бути форма поперечного перетину дуги бюгельного протеза на нижній щелепі?
a. Напівгрушеподібна, квадратна, напівовальна
b. Напівкругла, трикутна, напівовальна
c. Напівкругла, напівгрушеподібна, прямокутна
*d. Напівовальна, напівкругла, напівгрушеподібна
e. Напівкругла, прямокутна, пласка

85. Який головний недолік мостоподібного протеза з пластмаси?
a. Складність виготовлення
b. Висока вартість
c. Недостатня фіксація
d. Низька косметичність
*e. Низька міцність

86. Чоловік, який під час прийому їжі сміявся, жваво жестикулював, раптом рвучко підвівся, руками схопився за шию, почав інтенсивно кашляти, з'явилися ознаки задухи. Якою буде невідкладна допомога в цьому разі?
a. Стимулювати кашель
b. Підняти його руки вгору
c. Закинути голову назад
*d. Застосувати прийом Геймліха
e. Увести повітровід

87. Після оброблення каркаса металокерамічної коронки твердосплавними фрезами технік зубний провів піскоструменеве оброблення. Як має виглядати поверхня каркаса після проведення піскоструменевого оброблення?
a. Гладка однорідна неблискуча поверхня
b. Шорстка однорідна блискуча поверхня
c. Гладка однорідна блискуча поверхня
d. Шорстка однорідна нематова поверхня
*e. Шорстка однорідна матова поверхня

88. Виготовляючи знімний протез, під час підготовки моделей до роботи та креслення робочої моделі на ній необхідно нанести певні лінії. Які основні лінії наносять на робочу модель?
a. Межі протезного поля, середину альвеолярного відростка, лінію ікол, лінію посмішки
b. Межі протеза, естетичний центр, середину альвеолярного відростка, лінії ікол та лінію посмішки
c. Межі протезного поля, зіничну лінію, носо-вушну лінію, серединну лінію моделі
*d. Межі протеза, середину альвеолярного відростка, серединну лінію моделі, ділянки, що підлягають ізоляції
e. Середину альвеолярного відростка, серединну лінію моделі, ділянки, що ізолюють, лінію посмішки

89. Технік зубний наносить шари керамічної маси на каркас металокерамічної конструкції. На яку ділянку майбутньої конструкції треба нанести наступний шар після спікання опакового шару?
a. Апроксимальну
b. Ділянку ясен
c. Жувальної поверхні
*d. Пришийкового уступу
e. Екватора коронкової частини

90. Які компоненти є основними в стоматологічних фарфорових масах?
a. Каолін, тальк, боратне скло
b. Каолін, кварц, гіпс
c. Каолін, кварц, апатит
d. Каолін, гіпс, корунд
*e. Каолін, кварц, польовий шпат

91. Укажіть, як розташовується відросток одноплечового гнутого утримувального кламера.
*a. У базисі протеза на відстані 1-2 мм від моделі
b. Між екватором зуба та яснами
c. На вестибулярній поверхні зуба
d. -
e. На апроксимальній поверхні зуба

92. Укажіть, які каталізатори можуть застосовуватися для прискорення реакції кристалізації гіпсу.
*a. Хлорид натрію, хлорид калію, сульфат калію, сульфат натрію, нітрат калію
b. Тетраборат кальцію, етиловий спирт, цукор, сульфат кальцію
c. Тетраборат натрію, столярний клей, цукор, етиловий спирт
d. Метанол, столярний клей, метиловий спирт, поліпропіленгліколь
e. Хлорид кальцію, сульфат цинку, нітрат срібла, цукор, метанол

93. Чоловік віком 34 роки через постійні перебої з електропостачанням придбав дизельний генератор та розмістив його в гаражі під будинком. На наступний день його дружина відчула сонливість, головний біль, нудоту та запаморочення. Об'єктивно спостерігається: шкіра та видимі слизові оболонки рожевого кольору, ЧСС - 88/хв, ЧД - 23/хв. Отруєння якою речовиною, найімовірніше, відбувалося в постраждалої?
a. Природним газом
*b. Чадним газом
c. Хлором
d. Аміаком
e. Метаном

94. Які спеціальні інструменти використовують для визначення величини заглиблення (ніші) під час проведення паралелометрії?
a. Фрезерувальні головки
b. Горизонтальні кронштейни
*c. Калібри
d. Керамічні штифти
e. Мікрометри

95. Що включає індивідуальна профілактика стоматологічних захворювань?
a. Професійне чищення зубів
b. Апаратний масаж ясен
c. Лікування захворювань пародонта
*d. Чищення зубів, раціональне харчування
e. Лікування карієсу та його ускладнень

96. Укажіть методи виготовлення штучних коронок.
*a. Штамповані, литі, шляхом полімеризації, шляхом обжигу
b. Штамповані, литі, опорні
c. Тимчасові, опорні, постійні
d. Тимчасові, штамповані, постійні
e. Литі, опорні, комбіновані

97. Організовується зуботехнічна лабораторія при стоматологічній поліклініці. Яку мінімальну площу треба виділити відповідно до санітарних вимог на одного техніка зубного?
*a. 4 м^2
b. 3,0 м^2
c. 3,5 м^2
d. 2,5 м^2
e. 4,5 м^2

98. До якої групи за класифікацією шин та апаратів належить проста шина Вебера?
*a. Зубоясенних
b. Комбінованих
c. Позаротових
d. Наясенних
e. Назубних

99. Який елемент бюгельного протеза передає опорному зубу вертикальне жувальне навантаження, перешкоджає осіданню протеза під навантаженням та створює контакт протеза з опорним зубом?
a. Сідло протеза
*b. Оклюзійна накладка
c. Дуга протеза
d. Утримувальний кламер
e. Базис протеза

100. На етапі планування виготовлення бюгельного протеза лікар-стоматолог-ортопед та технік зубний визначають шлях, що відповідає рухові протеза від початкового контакту його кламерних елементів з опорними зубами до кінцевого розташування на тканинах протезного ложа. Яке поняття визначають спеціалісти в цьому разі?
a. Трансверзальний різцевий шлях
b. Сагітальний різцевий шлях
c. Сагітальний суглобовий шлях
*d. Шлях введення протеза
e. Шлях виведення протеза

101. Яка мета вибілювання мостоподібних протезів?
a. Усунення нерівності поверхні
b. Створення умов для полімеризації
*c. Видалення окалини
d. Підвищення корозійної стійкості
e. Поліпшення естетичних показників

102. У якій кімнаті зубопротезної лабораторії проводять приготування пластмасового тіста?
a. Полірувальній кімнаті за наявності місцевої витяжки
b. Будь-якій кімнаті за наявності загальної витяжки
c. Основній кімнаті за наявності місцевої витяжки
*d. Полімеризаційній кімнаті у витяжній шафі
e. Паяльній кімнаті у витяжній шафі

103. Які елементи знімних ортодонтичних конструкцій належать до фіксувальних?
a. Протрагуюча та рукоподібні пружини, пружина Коффіна
b. Кламери Шварца та Адамса, вестибулярна дуга, піднебінна дуга, пружина Коффіна
*c. Кламери Шварца та Адамса, вестибулярна дуга
d. Кламери Шварца та Адамса, вестибулярна дуга, протрагуюча пружина
e. Кламери Шварца та Адамса, вестибулярна дуга, пружини Калвеліса

104. Техніку зубному треба зробити коронки для захисту препарованих зубів від впливу зовнішнього середовища на час проведення спеціальних підготовчих заходів перед протезуванням. Які коронки буде виготовляти технік?
a. Відновлювальні
b. Опорні
c. Фіксувальні
*d. Тимчасові
e. Напівкоронки

105. Що забезпечується розширенням формувальних мас під час твердіння та нагрівання?
a. Зменшення дефектів литва
*b. Компенсація усадки металу
c. Підвищення якості сплаву
d. Зменшення затрат металу
e. Створення гладкої поверхні

106. Застосування якого приладу є необхідною умовою для виготовлення вогнетривкої моделі?
a. Паяльного апарата
b. Муфельної печі
*c. Вібростолика
d. Центрифуги
e. Піскоструменевого апарата

107. Під час виготовлення знімних протезів використовують базисний віск. Укажіть, у якому вигляді він випускається.
a. Ланцетоподібні палички, 82x8,5x1,8 мм, темно-жовтого кольору
b. Чотиригранні призми, 70x80x5 мм, білого кольору
c. Круглі пластинки, діаметром 82 мм і товщиною 0,5 мм, рожевого кольору
d. Прямокутні бруски, 40x9x8 мм, червоного або синього кольору
*e. Прямокутні пластинки, 170x80x1,8 мм, рожевого кольору

108. Для відливання моделей технік зубний застосовує гіпс. Укажіть хімічну формулу напівводневого гіпсу, що застосовується в ортопедичній стоматології.
a. Ca_2SO_4 · H_2O_2
*b. (CaSO_4)_2 · H_2O
c. CaSO_4 · 2H_2O
d. Ca_2SO_4 · 2H_2O
e. CaSO_4 · H_2O_2

109. У якій стадії дозрівання акрилову пластмасу пакують у кювету під час компресійного пресування?
a. Гумоподібній
b. Ниток, що тягнуться
c. Твердій
*d. Тістоподібній
e. Піскоподібній

110. Укажіть, до апаратів якої дії належить капа Шварца.
a. Профілактичних
b. Ретенційних
c. Комбінованих
*d. Функціональних
e. Механічних

111. Які інструменти та матеріали в стоматологічній практиці мають піддаватися стерилізації?
a. Інструменти одноразового використання
b. Інструменти багаторазового використання
c. Нові інструменти та матеріали перед застосуванням
*d. Усі інструменти та матеріали, які контактують з рановою поверхнею
e. Усі інструменти та матеріали, що використовуються під час стоматологічних маніпуляцій

112. Укажіть особливості постановки штучних зубів під час виготовлення часткового знімного пластинкового протеза за умови дефекту зубного ряду на верхній щелепі у фронтальній ділянці.
a. Зі зміщенням у піднебінному напрямку на всю їх товщину від середини гребеня
*b. Зі зміщенням у присінковому напрямку на 2/3 їх товщини від середини гребеня
c. Зі зміщенням у піднебінному напрямку на 2/3 їх товщини від середини гребеня
d. Зі зміщенням у присінковому напрямку на всю їх товщину від середини гребеня
e. Зі зміщенням у присінковому напрямку на 1/3 їх товщини від середини гребеня

113. Який етап під час виготовлення повного знімного протеза є наступним після визначення центрального співвідношення щелеп?
*a. Гіпсування моделей в оклюдатор чи артикулятор
b. Попереднє моделювання базису протеза
c. Остаточне моделювання базису протеза
d. Постановка штучних зубних рядів
e. -

114. Укажіть, що наносять на кінцевому лабораторному етапі виготовлення керамічної коронки?
a. Плечову масу
b. Покривний лак
c. Дентин
d. Емаль
*e. Глазур

115. Як називається сполучення двох або кількох металів, при якому утворюється однорідна речовина, що має нові властивості, не притаманні жодному з компонентів?
a. Елемент
b. Сполука
c. Полімер
d. Композиція
*e. Сплав

116. У якому вигляді представлений мономер у зубопротезних акрилових пластмасах?
a. Пасти
b. Порошку
c. Суспензії
*d. Рідини
e. Крему

117. У пацієнта поодинокі низькі клінічні коронки опорних зубів, які можна використати як елементи фіксації в часткових знімних протезах із використанням технологій литва. Яку систему доцільно застосувати в цьому разі?
*a. Телескопічних коронок
b. Опорних кламерів
c. Екваторних коронок
d. Утримувальних кламерів
e. Пластмасових коронок

118. Укажіть механічний метод фіксації часткових знімних протезів.
a. Принцип замикаючого клапана
b. Анатомічні утворення
c. Присмоктувальні пристрої Рауе
*d. Кламери
e. Під'язиковий простір

119. На лабораторному етапі виготовлення куксової вкладки непрямим методом технік зубний гіпсує модель в артикулятор. У якій оклюзії проводиться гіпсування моделей?
a. Задній
*b. Центральній
c. Бічній лівій
d. Передній
e. Бічній правій

120. Що визначає позначена на восковому валику "лінія усмішки"?
a. Рівень розслаблення м'язів
b. Відстань, на яку розмикаються зубні ряди
*c. Рівень шийок фронтальних зубів
d. Відстань між іклами верхньої щелепи
e. Розмір нижньої третини обличчя

121. Який інструментарій застосовує технік зубний для замішування гіпсу перед відливанням моделей?
a. Гумові рукавички та металеву миску
b. Прес-кювету та керамічну чашку
c. Ножиці та фрези
*d. Гумову чашку та металевий шпатель
e. Вібростолик та гумові рукавички

122. Для фіксації протезів, крім виду та ступеня атрофії, має значення форма коміркових відростків. Укажіть види вестибулярного схилу коміркових відростків.
*a. Пологий, прямовисний, з навісом
b. Прямокутний, прямовисний, з навісом
c. Пологий, грушеподібний, поперековий
d. Пологий, поперековий, прямокутний
e. Прямовисний, поперековий, з навісом

123. Який прилад використовує технік зубний на етапі обробки відлитого суцільнолитого каркаса бюгельного протеза для контролю його товщини?
a. Товщиномір
*b. Мікрометр
c. Лінійку
d. Сантиметрову стрічку
e. Штангенциркуль

124. Укажіть умови для застосування замкових кріплень у бюгельних протезах.
a. Низька коронка опорного зуба
b. Значний нахил опорного зуба у вестибулярний бік
*c. Достатня висота клінічної коронки опорного зуба
d. Значний нахил опорного зуба в оральний бік
e. Значний нахил опорного зуба у бік дефекту

125. Яке буде навантаження на опорні зуби під час зменшення площі оклюзійної поверхні проміжної частини мостоподібного протеза?
a. Рівномірне
*b. Зменшене
c. Збільшене
d. Не змінюється
e. Зростає поступово

126. З якою метою на каркас металокерамічної коронки наносять та спікають опак?
a. Для збільшення текучості керамічного покриття
*b. Для усунення просвічування металевого каркаса
c. Дає можливість з’єднання металу та кераміки
d. Для зняття внутрішнього напруження металу
e. Для знежирення каркаса перед нанесенням шарів дентину

127. Яке розташування має цемент у структурі зуба?
a. Знаходиться в ділянці шийки зуба
*b. Знаходиться на поверхні кореня зуба
c. Знаходиться під шаром емалі
d. Укриває коронку зуба
e. Локалізований у порожнині зуба

128. Під час виготовлення повних знімних пластинкових протезів на одному з лабораторних етапів виготовляють прикусні шаблони з оклюзійними валиками. З якого воску проводять їх виготовлення?
a. Універсального
*b. Базисного
c. Бюгельного
d. Липкого
e. Моделювального

129. Під час перевірки конструкції повних знімних протезів у клініці виявлено, що в пацієнта зменшена нижня третина обличчя та надмірно виражені носо-губні складки. Якої помилки припустилися під час виготовлення протеза?
a. Неправильно визначена центральна оклюзія
b. Помилка під час конструювання штучного зубного ряду
*c. Неправильно визначена міжальвеолярна висота
d. Помилка під час гіпсування моделей в оклюдатор
e. Помилка під час виготовлення прикусних шаблонів

130. У разі якого з'єднання кламер з'єднується з протезом нерухомо, а жувальний тиск передається опорним зубам через кламер?
a. Напівлабільного
b. Лабільного
c. Сферичного
*d. Жорсткого
e. Комбінованого

131. Укажіть, хто позначає межі місця ізоляції піднебінного торуса на гіпсовій моделі.
a. Пацієнт
b. Адміністратор клініки
c. Технік зубний
d. Сестра медична кабінету
*e. Лікар-стоматолог-ортопед

132. Укажіть, чим характеризується ІІ клас ІІ підклас за Енглем у класифікації зубощелепних аномалій.
*a. Верхні фронтальні зуби нахилені назад (орально), верхні різці щільно прилягають до нижніх та глибоко їх перекривають
b. Верхні та нижні бічні зуби нахилені назад (орально)
c. Верхні фронтальні зуби нахилені уперед (вестибулярно), верхні різці щільно прилягають до нижніх і глибоко їх перекривають
d. Звуження нижнього зубного ряду з віялоподібним положенням та нахилом назад верхніх фронтальних зубів
e. Розширення верхнього зубного ряду з віялоподібним положенням та нахилом уперед верхніх фронтальних зубів, наявність між ними діастем і трем

133. Що вважається найкращим орієнтиром під час моделювання коронки зуба?
a. Зуб-антагоніст
*b. Однойменний зуб протилежного боку
c. Муляж
d. Штучна коронка однойменного зуба
e. Однойменний зуб протилежної щелепи

134. Для іммобілізації зіставлених уламків щелеп у правильному положенні показано виготовлення алюмінієвої дротяної шини Тігерштедта. Який інструмент треба застосувати?
*a. Крампонні щипці
b. Корнцанг
c. Моделювальний шпатель
d. Мікрометр
e. Металевий молоточок

135. Під час виготовлення бюгельного протеза технік зубний моделює дугу на верхній щелепі певних розмірів та у правильному розміщенні, що є запорукою об'єднання всіх елементів в єдине ціле. Якою має бути ширина дуги на верхній щелепі?
a. 1-2 мм
b. 11-15 мм
c. 16-20 мм
d. 3-4 мм
*e. 5-10 мм

136. Яку функцію виконують ретенційні ортодонтичні апарати?
a. Усувають сформовані зубо-щелепні аномалії
b. Нормалізують функцію ковтання
*c. Закріплюють результати ортодонтичного лікування
d. Нормалізують функцію дихання
e. Запобігають можливому розвитку аномалій

137. У пацієнта діагностовано дефект коронки зуба. Для виготовлення вкладки непрямим методом лікар-стоматолог-ортопед підготував порожнину для вкладки. Який етап протезування має бути наступним?
a. Виготовлення моделі
b. Моделювання вкладки
c. Виготовлення вкладки
*d. Отримання відбитка
e. Відливання вкладки

138. Які є види лінійної кламерної фіксації протезів?
*a. Сагітальна, трансверзальна, діагональна
b. Міжщелепна, однощелепна, позащелепна
c. Внутрішньоротова, зовнішньоротова, комбінована
d. Точкова, лінійна, площинна
e. Міжальвеолярна, верхньощелепна, нижньощелепна

139. Укажіть апарат, що відтворює вертикальні, сагітальні та трансверзальні рухи нижньої щелепи.
a. Оклюдатор
b. Медіатор
c. Бромштром
d. Калота
*e. Артикулятор

140. Які види робіт потребують виготовлення розбірної комбінованої моделі?
*a. Суцільнолиті, керамічні та металокерамічні незнімні протези
b. Повні знімні протези
c. Повні знімні та металокерамічні незнімні протези
d. Часткові знімні та бюгельні протези
e. Бюгельні протези з опорою на телескопічні коронки

141. Під час виготовлення металокерамічної коронки після проведення етапу препарування зуба планується зняття відбитків. Який відбитковий матеріал треба застосувати для робочого відбитка, щоб якісно виготовити ортопедичну конструкцію?
a. Гіпс
b. Альгінатний
c. Термопластичний
*d. Силіконовий
e. Цинкоксидевгеноловий

142. До якого типу належить кламер, що застосовується у разі середнього (типового) розташування межової лінії?
a. Ney 4 - Зворотної дії
b. Ney 3 - Комбінований
*c. Ney 1 - Аккера
d. Ney 2 - Роуча
e. Ney 5 - Кільцевий

143. До якої групи належать матеріали для моделювання, лабораторні воски, ізоляційні та покривні матеріали, абразивні та полірувальні матеріали?
a. Полімерних
b. Основних
c. Відбиткових
d. Металевих сплавів
*e. Допоміжних

144. Укажіть, які пластмаси належать до базисних.
a. Карбопласт, Протакрил, Редонт
b. Карбопласт, Фторакс, Протакрил
c. Редонт, Етакрил, Протакрил
d. Стадонт, Фторакс, Акрел
*e. Фторакс, Етакрил, Акрел

145. Під час виготовлення куксової вкладки непрямим методом пацієнту зняли робочий, допоміжний та оклюзійний відбитки. Яким буде наступний етап виготовлення конструкції?
*a. Виготовлення моделей
b. Оброблення та припасування на моделі
c. Литво
d. Моделювання воскової репродукції
e. Гіпсування моделей в артикулятор

146. За допомогою якого апарата на моделі визначають паралельність стінок опорних зубів, наносять кламерну лінію та визначають вид і місце розташування кламерів?
*a. Паралелометра
b. Артикулятора
c. Полімеризатора
d. Оклюдатора
e. Вібростолика

147. Які показання існують до виготовлення штучних коронок?
a. Відновлення зруйнованої апроксимальної поверхні зуба
b. Для опори мостоподібного протеза
c. Відновлення естетичної норми
d. Відновлення зруйнованої вестибулярної поверхні зуба та опори мостоподібного протеза
*e. Відновлення зруйнованої коронкової частини зуба та опори мостоподібного протеза

148. Який кламер має розщеплені Т-подібні плечі?
a. Бонвіля
*b. Роуча
c. Аккера
d. Джексона
e. Березовського

149. У чоловіка віком 45 років спостерігається двосторонній кінцевий дефект зубного ряду на нижній щелепі, що обмежений іклами. Пацієнту планується виготовити бюгельний протез. До якого виду протезів він належить?
a. Незнімний
b. Частковий знімний пластинковий
*c. Частковий знімний
d. Повний знімний
e. Умовно знімний

150. У якій ділянці зубного ряду показано конструювання зубів на приточуванні?
a. На нижній щелепі в бічному відділі
*b. На верхній щелепі у фронтальному відділі
c. На нижній щелепі у фронтальному відділі
d. На будь-якій ділянці верхньої щелепи
e. На верхній щелепі в бічному відділі

