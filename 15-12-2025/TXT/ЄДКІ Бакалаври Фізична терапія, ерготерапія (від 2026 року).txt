1. Пацієнт з бронхіальною астмою перебуває на стаціонарному етапі лікування. Після завершення бронхоспазму асистент фізичного терапевта рекомендує використовувати терапевтичні дихальні вправи. Укажіть ці вправи.
a. Дихання з форсованим видихом
*b. Дихальні вправи з промовою звуків на подовженому видиху
c. Повільне дихання без вольового керування
d. Швидке глибоке дихання
e. Дихання з форсованим вдихом

2. Пацієнтка віком 66 років перебуває на консультації у фізичного терапевта після нещодавно перенесеного гострого інфаркту міокарда. Під час обстеження виявлено: ЧСС - 88/хв, АТ - 148/89 мм рт. ст., тест "встань та йди" - 22 с. Які вправи протипоказані для цієї пацієнтки?
a. На витривалість на велотренажері
b. Дихальні вправи із подовженням видиху
c. На розтягнення м'яких тканин
d. На координацію рухів
*e. Зі статичним напруженням

3. Пацієнт скаржиться на змішану задишку. Об'єктивно виявлено: тахіпное, відставання однієї половини грудної клітки в акті дихання та згладженість міжреберних проміжків на цьому боці. У нижньому відділі цього боку грудної клітки під час пальпації не визначається голосове тремтіння, при порівняльній перкусії виявляється притуплений звук, а при топографічній - обмеження рухомості нижнього краю легені. Під час аускультації над зоною притуплення перкуторного звуку везикулярне дихання відсутнє, а вище цієї зони - ослаблене. Який наявний синдром ураження системи дихання?
a. Синдром бронхообструкції
*b. Синдром гідротораксу
c. Синдром порожнини в легені
d. Синдром емфіземи
e. Синдром пневмотораксу

4. Пацієнт віком 72 роки потрапив до лікувального закладу внаслідок гіпертонічного кризу. Після проведеного лікування його стан частково поліпшився. Укажіть одне з основних завдань терапевтичних вправ при гіпертонічній хворобі.
a. Попередження екстракардіальних чинників кровообігу
b. -
*c. Покращення діяльності ЦНС, усунення порушень процесів регуляції артеріального тиску
d. Стимулювання психоемоційного стану пацієнта і зниження рухового режиму
e. Пригнічення обміну речовин у міокарді та колатерального кровообігу

5. Які дії виконує фізичний терапевт при маніпуляційному втручанні "мануальна вібрація"?
a. Вібрацію низької частоти на грудну клітку під час вдиху пацієнта
b. Вібрацію середньої частоти на грудну клітку під час видиху пацієнта
c. Вібрацію низької частоти на стінку грудної клітки під час видиху пацієнта
d. Вібрацію високої частоти на стінку грудної клітки під час вдиху пацієнта
*e. Вібрацію високої частоти на стінку грудної клітки під час видиху пацієнта

6. Яка мета використання допоміжних засобів у роботі з пацієнтами?
*a. Забезпечити пацієнту більшу мобільність під час відновлення його здатності пересуватися
b. Навчити його нових навичок, які можуть знадобитися в житті
c. Тренування сили нижніх кінцівок
d. Зменшення проявів слабкості м'язів
e. Запобігання пасивно-активній роботі з пацієнтом

7. Пацієнтка віком 27 років перебуває 5 день у неврологічному відділенні після операції зі стабілізації хребта на рівні хребців Т11-L1. З анамнезу відомо, що місяць тому, після дорожньо-транспортної пригоди, жінка була шпиталізована до лікарні з діагнозом перелом хребта на рівні Т12 з повним пошкодженням спинного мозку. Фізичний терапевт планує на занятті навчити пацієнтку техніці самостійної стимуляції кашлю. Яке вихідне положення протипоказане для пацієнтки під час проведення цієї процедури?
a. Лежачи на лівому боці
*b. Лежачи на спині
c. Лежачи на правому боці
d. Лежачи на животі
e. Сидячи

8. Асистенту фізичного терапевта необхідно оцінити рівень задишки під час фізичного навантаження в пацієнта віком 50 років з хронічним обструктивним захворюванням легень, який амбулаторно проходить реабілітацію. Який тест або шкалу треба застосувати для суб'єктивної оцінки задишки під час фізичних навантажень?
a. Шкалу NYHA
b. Тест 2-хвилинної ходьби
c. Тест 6-хвилинної ходьби
d. Шкалу Берга
*e. Шкалу Борга

9. Під час оцінювання рівня спастичності двоголового м'яза плеча за шкалою Ашфорта фізичний терапевт відчуває опір м'яза протягом усього руху, але пасивний рух виконано в повній амплітуді. Якою кількістю балів за шкалою Ашфорта можна оцінити спастичність м'яза в цьому разі?
a. 1
b. 3
c. 4
*d. 2
e. 0

10. Жінка віком 49 років, викладач, скаржиться на біль у попереку та скутість у поперековому відділі хребта під час здійснення побутової діяльності. Яке доступне функціональне дослідження доцільно застосувати, щоб дослідити амплітуду руху хребта в цьому разі?
a. Тест з 6-хвилинною ходьбою
*b. Тест Шобера
c. Тест Отта
d. Проба підборіддя-груднина
e. Тест Форестьє

11. Постінсультному пацієнту діагностовано: лівобічний геміпарез, виражений у руці, помірний у нозі. Після обстеження ерготерапевтом верхньої кінцівки пацієнту призначено такі втручання: компресійний одяг, електростимуляцію, тривале виконання пасивних рухів у підвищеному положенні, підняття кінцівки під час відпочинку. Про наявність якого ускладнення паретичної кінцівки свідчать призначені втручання?
a. Сублюксації
b. Спастичності
c. Болю
d. Контрактури
*e. Набряку

12. Під час проведення проби з фізичним навантаженням реакція серцево-судинної системи характеризувалася підвищенням систолічного артеріального тиску більше ніж на 70 мм рт. ст., а показник діастолічного становив більше 95 мм рт. ст. Який iз нижченаведених типів реакцій спостерігається в пацієнта?
a. Нормотонічний
b. Астенічний
c. Дистонічний
*d. Гіпертонічний
e. Гіпотонічний

13. Під час огляду фізичний терапевт оцінює амплітуду рухів у груднинно-ключичному суглобі пацієнта. Навколо якої вісі можливе піднімання та опускання ключиці?
a. Поперечної
b. Горизонтальної
c. Фронтальної
*d. Сагітальної
e. Вертикальної

14. Передчасно народжене немовля (скоригований вік 36 тижнів) має підвищений рівень розвитку апное. Укажіть позиціонуюче положення для здійснення орального годування через соску.
*a. Альтернативне положення на спині
b. Горизонтальне положення на спині
c. Вертикальне положення (сидячи)
d. Альтернативне положення "живіт до живота"
e. -

15. Виконуючи з пацієнтом вправи для розтягування м'язів кульшового суглоба, фізичний терапевт звернув увагу на патологічні зміни, які є протипоказанням до виконання таких вправ. Укажіть це протипоказання.
a. Укорочення сухожилків
b. Патологічно стягувальні рубці
c. Порушення постави
*d. Гіпермобільність суглоба
e. Обмежений діапазон рухів

16. Чим зумовлений мінімальний час кардіотренування незалежно від рівня здоров'я?
a. Дотриманням загальних умов застосування аеробних терапевтичних вправ у фізичній терапії
b. Функціональним станом дихальної та серцево-судинної систем
*c. Адаптацією дихальної та серцево-судинної систем до фізичного навантаження
d. Зростанням інтенсивності обміну речовин під час кардіотренування
e. Поступовим утворенням достатньої кількості енергії для роботи на витривалість

17. Пацієнт віком 45 років скаржиться фізичному терапевту на біль у спині та обмеження рухів у грудному відділі хребта. В анамнезі: травма спини 5 років тому. Для оцінки рухливості хребта фізичний терапевт вирішив провести тест Отта. Під час виконання тесту фізичний терапевт відзначив нормальну рухливість хребта. На скільки сантиметрів збільшується відстань під час виконання тесту Отта при нормальній рухливості хребта?
a. 1-2
b. 7-10
c. 0,5-3
d. 8-9,5
*e. 3,5-5

18. Пацієнту віком 45 років встановлено діагноз: негоспітальна лівобічна нижньодольова пневмонія. Укажіть дренажне положення, яке буде сприяти відходженню мокротиння.
a. На лівому боці з опущеним головним кінцем
b. На лівому боці з піднятим головним кінцем
c. На правому боці з піднятим головним кінцем
*d. На правому боці з опущеним головним кінцем
e. Зміна положення тіла не вплине на відходження мокротиння

19. Пацієнту віком 37 років встановлено діагноз: повне ушкодження спинного мозку на рівні Т5. Під час занять у ліжку раптово почервонів та поскаржився на різкий головний біль і серцебиття, розпливчатість перед очима, сильну пітливість. Під час обстеження артеріальний тиск становив 185/100 мм рт. ст. Які дії повинен здійснити фізичний терапевт як домедичну допомогу в цьому разі?
*a. Надати пацієнту положення сидячи та повідомити лікаря
b. Залишити пацієнта в положенні лежачи без подушки та повідомити лікаря
c. Виконати з пацієнтом дихальну гімнастику та повідомити лікаря
d. Швидко забезпечити доступ свіжого повітря та повідомити лікаря
e. Вдягнути на ноги еластичні панчохи та стискальний корсет на живіт

20. Завданням комплексних реабілітаційних програм фізичної терапії пацієнтів хворих на ішемічну хворобу серця є покращення метаболічного забезпечення міокардіальних функцій через зниження потреби міокарда в кисні й адекватну його доставку. Завдяки чому реалізується сприятливий вплив індивідуально спланованих систематичних фізичних навантажень на гемодинаміку?
a. Зростанню артеріального тиску й розширенню коронарних артерій
*b. Зменшенню частоти серцевих скорочень і розширенню коронарних артерій
c. Зниженню артеріального тиску і звуженню коронарних артерій
d. Зростанню частоти серцевих скорочень і розширенню коронарних артерій
e. Зростанню артеріального тиску і звуженню коронарних артерій

21. У пацієнта спостерігається розлад рухової функції верхньої кінцівки після геморагічного інсульту. Для оцінки якого показника використовують шкалу Ашфорта, шкалу оцінки інвалідизації та шкалу стійкості до пасивних рухів у цьому разі?
a. Точності та координованості рухів
b. Активності в повсякденному житті
c. Діапазону рухів
*d. Спастичності
e. Сили м'язів

22. Пацієнтка віком 61 рік скаржиться фізичному терапевту на задишку під час ходьби, що змушує її зупинятися для відновлення дихання, після проходження дистанції до 100 м. Із анамнезу відомо, що 8 тижнів тому вона була виписана з кардіологічного стаціонару, де перебувала через інфаркт міокарда. Фізичний терапевт для оцінювання використав Шкалу вираженості задишки (modified Medical Research Council (mMRC), рекомендовану МОЗ України. Яким є рівень задишки в цієї пацієнтки?
a. 2
b. 0
c. 4
*d. 3
e. 1

23. Після оперативного лікування колінного суглоба в пацієнта сформувалася післяіммобілізаційна м'язова контрактура. Для збільшення амплітуди руху пацієнт самостійно розгинає колінний суглоб, утримуючи його у крайній можливій точці амплітуди за допомогою напруження чотириголового м'яза. Як називається цей тип розтягнення?
a. Постізометричний
b. Балістичний
c. Пасивний
d. Динамічний
*e. Активний

24. Упродовж якого часу рекомендовано позиціонувати пацієнта з ішемічним інсультом в одному положенні для профілактики контрактур?
a. 7-8 год
b. 9-10 год
c. 3-4 год
*d. 1-2 год
e. 5-6 год

25. Чоловіку віком 38 років, у результаті воєнної травми виконано трансфеморальну ампутацію лівої кінцівки. Функціонування верхніх кінцівок значних обмежень не має, проживає у приватному секторі, де середовище не безбар'єрне. Який допоміжний засіб реабілітації доцільно обрати на період передпротезної реабілітації?
*a. Милиці пахвові
b. Крісло колісне
c. Рама для ходьби
d. Ролатор
e. Палиця

26. Постінсультний пацієнт у післягострий період реабілітації скаржиться на зниження чутливості, виражену слабкість м'язів у руці та помірний біль у плечі. Якої доказової стратегії втручання необхідно дотримуватися з метою попередження сублюксації та болю в плечі пацієнта?
a. Сидіння в кріслі з підлокотниками, ортез на променево-зап'ястковий суглоб, масаж руки
*b. Правильне позиціювання кінцівки, підтримувальні пов'язки, щадне ставлення до руки
c. -
d. Обмеження усіх рухів в плечовому суглобі, підтримування руки за два суглоби, носіння бандажа
e. Тейпування плеча, пасивні вправи, розтирання плеча здоровою рукою

27. У пацієнта віком 48 років - лівобічний гонартроз 2 ступеня, пошкодження медіального меніска лівого колінного суглоба. Виражений больовий синдром. Який метод обстеження дозволить визначити обсяг активних рухів у пошкодженому суглобі?
a. Мануально-м'язове тестування
b. Рентгенографія
c. Пальпація
d. Комп'ютерна томографія
*e. Гоніометрія

28. Після поранення в ділянці пахвової ямки пацієнт відчуває труднощі з розгинанням і приведенням плеча до тулуба, а також обертанням його досередини. Який м'яз ушкоджено в пацієнта?
*a. Великий круглий
b. Двоголовий м'яз плеча
c. Дельтоподібний
d. Надостьовий
e. Триголовий м'яз плеча

29. Пацієнт через місяць після черепно-мозкової травми демонструє ознаки 4 рівня когнітивного функціонування Ранчо. Яке втручання буде оптимальним для цього пацієнта?
a. Заняття тривалістю 40 хв з виконанням простих команд
b. Заняття з гучним звуковим супроводженням тривалістю 30 хв
*c. Заняття тривалістю до 20 хв у спокійному оточенні з виконанням простих команд
d. -
e. Заняття тривалістю 20 хв з виконанням подвійних завдань

30. Пацієнтка віком 32 роки має в анамнезі: рецидивно-ремітуючий розсіяний склероз. Під час обстеження виявлено: дискоординація рухів, порушення балансу та хитання при ходьбі. Який патологічний стан виник у пацієнтки?
a. Анозогнозія
b. Апраксія
*c. Атаксія
d. Афазія
e. Астереогнозія

31. Які індивідуальні соціальні чинники потрібно враховувати під час опитування пацієнта?
a. Професія, матеріальне становище, сімейний стан, наявність домашніх тварин
b. Соціальний статус, сімейний стан, наявність домашніх тварин, тип помешкання
c. Професія, сімейний стан, хобі, хороші побутові умови
*d. Професія, хобі, сімейний стан, наявність домашніх тварин, тип і поверх помешкання
e. -

32. Передчасно народжена дитина щоденно отримує до 10-12 стресових процедур догляду, зокрема забір крові. Яку шкалу застосовують для вимірювання процедурного болю недоношених і доношених немовлят?
*a. NIPS
b. N-PASS
c. NBAS
d. Шкалу ВАШ
e. -

33. Оберіть мобілізаційний прийом, який використовується при згинальній контрактурі в променево-зап'ястковому суглобі, з урахуванням правила опуклості-вгнутості.
a. -
*b. Ковзання вниз
c. Ковзання медіально
d. Ковзання вгору
e. Ковзання латерально

34. Чоловік віком 62 роки переніс ішемічний інсульт у басейні середньої мозкової артерії правої півкулі 3 місяці тому. Об'єктивно спостерігається: виражена спастичність у лівій верхній кінцівці, особливо у згиначах кисті та лікті (за шкалою Ашфорт - 3 бали). Пацієнт має труднощі в розгинанні руки, утриманні предметів та виконанні функціональних рухів. Яка техніка фізичної терапії є найбільш ефективною для зменшення спастичності в цьому разі?
a. Застосування холодових компресів на спастичні м'язи
b. Виконання швидких і різких рухів у суглобах
c. Тренування сили тільки в ураженій кінцівці без участі здорової
d. Позиціонування в середньофізіологічному положенні
*e. Використання методики повільного розтягування спазмованих м'язів

35. Пацієнт віком 62 роки перебуває на підгострому періоді реабілітації після перенесеного інсульту в басейні середньої мозкової артерії. Яка шкала є оптимальною для визначення можливості здійснення самостійної діяльності пацієнта та формування цілей ФТ?
*a. Функціональної незалежності (FIM)
b. Ренкіна
c. Візуальна аналогова шкала (VAS)
d. Хокінса
e. Освестрі

36. У пацієнтки віком 56 років, яка хворіє на бронхіальну астму, об'єктивно спостерігається: обличчя ціанотичне, шийні вени набухлі, кашляє, під час дихання чути свистячі хрипи, жінка налякана. Яке положення необхідно надати пацієнтці для полегшення стану?
a. Лежачи на животі
b. Лежачи з піднятими ногами
*c. Ортопное
d. Стоячи
e. Лежачи з піднятим головним кінцем

37. Пацієнту віком 66 років, який хворіє на ішемічну хворобу серця, з метою розроблення ефективної комплексної програми фізичної терапії призначено проведення функціональної проби для оцінки швидкості його адаптаційних можливостей на фізичне навантаження з визначенням часу відновлювальних процесів. Якою пробою визначається здатність серцево-судинної системи відновлюватися після занять фізичними вправами?
*a. Мартіне-Кушелевського
b. Штанге
c. Генчі
d. Руф'є
e. Вальсальви

38. Після родової травми в новонародженої дитини спостерігається: обмеження руху верхньої кінцівки, гіпорефлексія, м'язова атрофія. До якого виду рухових порушень належать ці зміни нервової системи?
a. Бульбарні розлади
*b. Порушення нижнього мотонейрона
c. Міастенія
d. Порушення верхнього мотонейрона
e. Пірамідальні порушення

39. Військовослужбовець віком 30 років отримав вогнепальне поранення нижньої кінцівки, що призвело до порушення ходьби та необхідності використання допоміжних засобів. Під час реабілітації фізичний терапевт проводить оцінку стану пацієнта. Він ураховує не тільки обсяг рухів у суглобах та м'язову силу, а й емоційний стан пацієнта, рівень соціальної підтримки, архітектурну доступність житла та доступність транспорту для відвідування реабілітаційного центру. Який принцип використовує терапевт у цій ситуації відповідно до МКФ?
a. Соціальну модель
*b. Біопсихосоціальний підхід
c. Лише психологічну модель
d. Медичну модель
e. Діагностичний підхід

40. Яке положення потрібно надати суглобу під час оцінки пасивних додаткових рухів?
a. Анатомічне
*b. Нещільно укладене
c. Щільно укладене
d. Індивідуальне
e. Вимушене

41. Які клінічні ознаки свідчитимуть про погіршення стану пацієнта, що хворіє на бронхіальну астму?
a. Інспіраторна задишка з подовженим видихом, сухі свистячі хрипи
b. Експіраторна задишка з подовженим видихом, вологі хрипи
*c. Експіраторна задишка з подовженим видихом, сухі свистячі хрипи
d. Експіраторна задишка з подовженим видихом, крепітація
e. Інспіраторна задишка, клекочуче дихання

42. Які вправи доцільно рекомендувати пацієнтам, що хворіють на гіпертонічну хворобу в різних стадіях, з метою зниження артеріального тиску?
*a. Дихальні із затримкою дихання на видиху
b. Ізотонічні
c. Ізометричні
d. Дихальні із затримкою дихання на вдиху
e. Ритмопластичні

43. Укажіть правильну позицію рук фізичного терапевта при страхуванні пацієнта під час ходьби.
a. Одна рука розміщена на куприку, інша - попереду грудей
b. Одна рука тримає за плече
*c. Одна рука страхує за пояс, інша тримає за плече
d. Одна рука розміщена на стегнах, інша тримає за плече
e. Обидві руки страхують за пояс

44. Під час огляду пацієнта з бронхіальною астмою фізичний терапевт встановив, що передньо-задній розмір грудної клітки збільшений переважно у верхній частині, ребра мають горизонтальне положення, міжреберні проміжки розширені, над- та підключичні ямки згладжені. Для якої форми грудної клітки характерні виявлені ознаки?
a. Циліндричної
b. Конічної
c. Астматичної
*d. Емфізематозної
e. Обструктивної

45. Фізичний терапевт проводить мануальне м'язове тестування привідних м'язів стегна. Який принцип є основним правилом тестування та оцінювання м'язової сили?
*a. Напруження та подолання
b. -
c. Розслаблення та напруження
d. Розслаблення та подолання
e. Напруження та розслаблення

46. У передчасно народженої дитини оцінюється здатність до орального годування. Укажіть фазу ковтання, під час якої будуть активно задіяні нижня щелепа, язик, м'яке та тверде піднебіння з частковим залученням губ.
*a. Ротова
b. Езофагеальна
c. Фарингеальна
d. -
e. Початкова езофагеальна

47. Укажіть метод фізичної терапії, який доцільно застосовувати при пневмонії з метою збільшення надходження антибіотиків до легеневої тканини.
a. Бальнеотерапія
b. Точковий масаж
c. Інгаляції з морською сіллю
*d. Дихальні вправи
e. Спелеотерапія

48. Чоловік віком 46 роки з індексом маси тіла - 30,2 кг/м^2 скаржиться на зниження фізичної та розумової працездатності. Професійна діяльність пов'язана з роботою за комп'ютером. Інші скарги відсутні. Вправи якої спрямованості та інтенсивності доцільно рекомендувати пацієнту?
a. Анаеробні, субмаксимальної інтенсивності
*b. Аеробні, помірної інтенсивності
c. Анаеробні, помірної інтенсивності
d. Аеробні, субмаксимальної інтенсивності
e. Анаеробні, великої інтенсивності

49. Які завдання фізичної терапії будуть пріоритетними в перші три дні хребетно-спинномозкової травми?
a. Навчання навичок самообслуговування
b. Навчання навичок переміщення
*c. Профілактика ускладнень
d. Відновлення втрачених функцій
e. Сприяння процесам нейропластичності

50. Постінсультний пацієнт віком 62 роки: післягострий період реабілітації, вертикалізований у положення сидячи, труднощі з утриманням балансу. Яке тренування для покращення самостійного сидіння є оптимальним для такого пацієнта?
a. Вправи з підйомом таза, лежачи в ліжку
b. Вправи з імітації ходьби, сидячи
c. Тренування опорної функції рук, сидячи
d. -
*e. Тренування з дотягуванням випрямленою рукою, сидячи

51. Оберіть один зайвий пункт зі шкали повсякденної активності Бартел.
a. Користування туалетом, ходьба по сходах, одягання та купання
*b. Приймання їжі, одягання, ходьба по сходах, біг по рівній поверхні
c. Приймання їжі, купання, вмивання, акт дефекації, сечопускання
d. Приймання їжі, купання, вмивання, одягання
e. Купання, одягання, користування туалетом, приймання їжі

52. У чоловіка віком 68 років - геморагічний інсульт, бал за шкалою ком Глазго - 8. Який із заходів фізичної терапії застосовують у перші 4 дні в реанімаційному відділенні?
a. Активні динамічні вправи
*b. Позиціонування та пасивні вправи
c. Активні дихальні вправи
d. Дренажні положення та динамічні вправи
e. Позиціонування та активні вправи

53. Пацієнт віком 56 років проходить ранній етап реабілітації після тотального ендопротезування кульшового суглоба. Яку модель ходьби необхідно застосовувати в цьому разі?
*a. Триточкову з милицями
b. Двоточкову з милицями
c. З шестипроменевими палками
d. Чотириточкову з милицями
e. З ходунками

54. Пацієнту віком 65 років діагностовано СОVID-19. SpO_2 - 70%. Яке позиціонування може посприяти значному підвищенню показників сатурації?
a. На лівому боці
b. На спині
c. На правому боці
d. Напівсидячи
*e. На животі

55. Які дії має виконувати фізичний терапевт для підвищення ефективності дренажної позиції в разі накопичення мокротиння і гною в бронхах у пацієнта?
a. Під час затримки дихання виконувати вібраційний масаж
b. Під час затримки дихання натискати на відповідну ділянку грудної клітки
*c. Під час видиху натискати на відповідну ділянку грудної клітки, виконуючи вібраційний масаж
d. Під час вдиху натискати на відповідну ділянку грудної клітки, виконуючи вібраційний масаж
e. Під час затримки дихання виконувати легке постукування на відповідній ділянці грудної клітки

56. Фізичному терапевту необхідно визначити структуру походження за характером болю в пацієнта. Який біль має такі характеристики: глибокий, свердлячий, локалізований?
a. Нервовий
*b. Кістковий
c. Фасціальний
d. Судинний
e. М'язовий

57. Пацієнт за призначенням фізичного терапевта виконує вправу "планка". Укажіть характерну особливість статичної роботи м'язів у цьому разі.
*a. Значне напруження
b. Незначне напруження
c. Значне скорочення м'яза
d. Наявне переміщення
e. Відносно пізнє настання втоми

58. Пацієнту віком 27 років, який хворіє на бронхіальну астму, сімейний лікар призначив 20 профілактичних сеансів переривчастої гіпоксичної терапії на стадії ремісії захворювання. Який очікуваний ефект дозованих інтервальних гіпоксичних тренувань сприятиме попередженню виникнення наступного загострення хвороби?
*a. Зниження тонусу гладеньких м'язів бронхіол
b. Підвищення тонусу гладеньких м'язів бронхіол
c. Підвищення тонусу гладеньких м'язів мікросудин
d. Підвищення ефективності мукоциліарного кліренсу
e. Зниження тонусу гладеньких м'язів мікросудин

59. Яку концептуальну модель практики використовує у своїй професійній діяльності ерготерапевт, коли аналізує заняттєву активність та важливі для особи заняття з метою їх покращення, враховуючи вплив середовища та наратив самої особи?
*a. Модель "Особа-середовище-заняття-виконання" (PEOP)
b. Канадська модель виконання заняття та залучення (CMOP-E)
c. Модель процесу ерготерапевтичного втручання (OTIPM)
d. Модель заняттєвої активності людини (MOHO)
e. Модель KAWA "Річка"

60. Пацієнт віком 37 років із клінічним діагнозом: нестабільний нефіксований перелом хребта на рівні Th12-L1, забій спинного мозку, нижня параплегія. Яка амплітуда згинання прямої ноги при виконанні пасивних вправ у нижніх кінцівках такого пацієнта?
a. Не більше 80^о
b. Не більше 90^о
c. Не більше 70^о
d. Не більше 50^о
*e. Не більше 60^о

61. У чоловіка раптово виникли сильний біль у лівій половині грудної клітки, кашель, рясне кровохаркання, температура тіла підвищилася до 38,2^оС. Під час обстеження встановлено, що ліва половина грудної клітки дещо відстає в акті дихання. Під час аускультації прослуховується крепітація і шум тертя плеври. Установіть попередній діагноз.
a. Хронічний бронхіт
b. Гострий бронхіт
*c. Пневмонія
d. Емфізема
e. Бронхіальна астма

62. Фізичний терапевт працює у клініці з високим навантаженням. Через нестачу персоналу він змушений часто залишатися після зміни, пропускати перерви та відчуває емоційне виснаження. Останнім часом у нього знизилася концентрація, з'явилися проблеми зі сном і дратівливість. Який підхід найбільш ефективно сприятиме його психологічній безпеці?
a. -
b. Формування стійкості до стресу шляхом прийняття високого темпу роботи як неминучого професійного виклику без надмірного фокусування на власному самопочутті
*c. Оптимізація робочого графіка з поступовим упровадженням чітких меж між роботою та відпочинком, включаючи раціональне планування перерв
d. Використання стратегій емоційного дистанціювання у взаємодії з пацієнтами та колегами для зниження психологічного навантаження
e. Посилена концентрація на виконанні професійних обов’язків із максимальним залученням у робочий процес, що сприятиме підтримці дисципліни та ефективності

63. Укажіть, у якому випадку проводиться протинабрякова терапія та терапія, спрямована на покращення трофіки тканин, особливо м'язів, збереження амплітуди рухів у проксимальному суглобі, зняття больового синдрому, наявність трофічних розладів, тренування на опірність тканин, профілактика контрактур.
a. Фантомного болю
b. Закритої травми периферійних нервів
*c. Несформованої кукси
d. Фантомної кінцівки
e. Сформованої кукси

64. У пацієнта перелом середньої третини плечової кістки. Йому накладено гіпсову пов'язку й рекомендовано курс ЛФК. На які періоди поділяється курс ЛФК цього пацієнта, залежно від етапів і термінів його лікування?
a. Догоспітальний, госпітальний, загальний
b. Ліжковий, напівліжковий, вільний
c. Щадний, функціональний, тренувальний
*d. Іммобілізація, постіммобілізація, відновний
e. Стаціонарний, амбулаторно-поліклінічний

65. Яку шкалу використовують в ерготерапії для стандартизованої оцінки рівня розвитку великих моторних функцій у дітей із церебральним паралічем?
*a. GMFCS
b. FIM
c. MACS
d. FMS
e. CFCS

66. У дворічного хлопчика діагностовано периферичний параліч Дюшена-Ерба праворуч, зумовлений травматичним ураженням верхнього стовбура плечового сплетення. Під час об'єктивного обстеження пацієнта виявлено: значне зниження згинально-ліктьового та п'ястково-променевого рефлексів праворуч, розлади поверхневої чутливості на зовнішній поверхні плеча і передпліччя, болючість у надключичній ямці праворуч при натисканні. Які ще порушення спостерігатимуться в пацієнта?
a. Приведення плеча та згинання в ліктьовому суглобі
b. Відведення плеча та розгинання в ліктьовому суглобі
*c. Відведення плеча та згинання в ліктьовому суглобі
d. Приведення плеча та розгинання в ліктьовому суглобі
e. -

67. Укажіть метод функціональної діагностики, що досліджує електричні потенціали, які виникають в міокарді з їх подальшим графічним зображенням.
a. Полікардіографія
*b. Електрокардіографія
c. Фонокардіографія
d. Ехокардіографія
e. Ультразвукове дослідження серця

68. Після проведення фізичної терапії пацієнту з дорсопатією шийного відділу хребта дано рекомендації і продемонстровано виконання вправ із самоопором для м'язів шиї. Як активуються м'язи при виконанні таких вправ?
*a. Одночасне напруження м'язів-синергістів та м'язів-антагоністів
b. -
c. Напруження м'язів-синергістів та розслаблення м'язів-антагоністів
d. Розслаблення м'язів-синергістів та напруження м'язів-антагоністів
e. Напруження м'язів-синергістів без включення м'язів-антагоністів

69. До фізичного терапевта звернувся військовослужбовець після перелому правої великогомілкової кістки. Наразі права нижня кінцівка знерухомлена гіпсовою іммобілізацією до нижньої третини стегна. Які вправи можна призначити пацієнту?
*a. Ізометричні вправи для м'язів гомілки
b. Пасивні вправи для гомілковостопного суглоба
c. Активні динамічні вправи для колінного суглоба
d. Пасивні вправи для колінного суглоба
e. Ізотонічні вправи для м'язів гомілки

70. Що з нижченаведеного є протипоказанням для фізичної терапії при гастриті в підгострій стадії?
a. Зниження секреторної функції
*b. Виражений больовий синдром
c. Зміна апетиту
d. Підвищення секреторної функції
e. Диспептичні явища

71. Як правильно зробити вимір сили кисті методом динамометрії?
*a. У вiдведенiй убiк прямiй руцi, тричі
b. У вiдведенiй убiк зiгнутiй у лiктi руцi, тричi
c. В опущенiй вниз руцi, одноразово
d. У пiднятiй руцi, різко
e. У вiдведенiй убiк прямiй руцi, одноразово

72. У пацієнта віком 34 роки під час заняття терапевтичними вправами спостерігається: прискорене дихання, невисока пітливість та незначне почервоніння шкіри. Чоловік не має ніяких скарг та безпомилково виконує вказівки. Укажіть рівень втоми в пацієнта.
a. Значний
b. Різкий
*c. Незначний
d. Виражений
e. Втома відсутня

73. Під час огляду грудної клітини пацієнта асистент фізичного терапевта встановив, що ребра розташовані майже горизонтально, міжреберні проміжки широкі, передньо-задній та поперечний розміри практично однакові, нижня апертура грудної клітки широка, епігастральний кут тупий. Обидві половини грудної клітки симетрично беруть участь у диханні. Для якої форми грудної клітки характерні виявлені ознаки?
a. Діжкоподібної
b. Циліндричної
*c. Конічної
d. Плоскої
e. Астенічної

74. Фізичний терапевт проводить прийом пацієнтів, серед яких є особи з ознаками респіраторних захворювань. Він хоче мінімізувати ризик інфікування та дотримуватися правил індивідуального захисту. Який засіб індивідуального захисту він має обов'язково використовувати під час контакту з пацієнтом?
a. Будь-який елемент захисту, який терапевт вважає достатнім
b. -
c. Захисний екран або окуляри як єдиний засіб захисту
d. Гумові чоботи та спеціальний ізоляційний костюм
*e. Респіратор або маску для захисту дихальних шляхів

75. Під час опитування ерготерапевтом пацієнтка надала таку інформацію: "Я працюю бібліотекаркою та навчаюся на курсах медсестринства…". До якого домену МКФ належить отримана інформація про пацієнтку?
a. Функції
b. Активність
c. Особистісні фактори
d. Фактори середовища
*e. Участь

76. Фізичний терапевт вимірює амплітуду рухів у надп'ятково-гомілковому суглобі пацієнта. Навколо якої вісі відбувається згинання та розгинання стопи із загальним обсягом до 60-70^о?
a. Поперечної
b. Горизонтальної
*c. Фронтальної
d. Поздовжньої
e. Сагітальної

77. Під час стоматоскопічного та антропометричного огляду чоловіка виявлено перевагу поздовжніх розмірів тіла над поперечними: довгі та тонкі кінцівки, довга та тонка шия, вузькі плечі, вузька та плоска грудна клітка, гострий епігастральний кут, крилоподібні лопатки, сутулість, тонка, суха і бліда шкіра, слабо розвинені м'язи та незначні жировідкладення. До якого типу тілобудови належить пацієнт (за Черноруцьким)?
*a. Астенічного
b. Атонічного
c. Нормостенічного
d. Гіпостенічного
e. Гіперстенічного

78. Як має рухатися фахівець, страхуючи пацієнта під час спуску зі сходів?
*a. Стояти нижче пацієнта та переходити на сходинку нижче, після того як пацієнт зробив крок
b. Переходити одночасно з пацієнтом
c. Стояти двома ногами на одній і тій самій сходинці при кожному кроці пацієнта
d. Стояти позаду пацієнта та переходити після того як пацієнт зробив крок
e. Стояти на рівні з пацієнтом та рухатись одночасно з ним

79. Який метод обстеження пацієнтів із патологією органів дихання використовують під час перевірки голосового тремтіння, визначення тургору, вологості шкіри, тонусу м'язів, товщини підшкірного жирового шару та периферичних лімфатичних вузлів?
a. Аускультацію
b. Ларингоскопію
*c. Пальпацію
d. Перкусію
e. Мануально-м'язове тестування

80. Чому на початку реабілітації травм плечового суглоба надається перевага вправам у закритому кінематичному ланцюзі?
a. Залучення в роботу м'язів-антагоністів та синергістів
b. Ізольована робота певних м'язових груп
c. Відтворення певних схем рухів
*d. Менша швидкість руху, але більша стабільність
e. Менша стимуляція пропріоцептивної чутливості

81. Під час оцінки результатів проби Мартіне-Кушелевського виявилося, що в пацієнта збудливість пульсу більше 80%, час відновлення пульсу 5 хв. Визначте тип реакції, якщо артеріальний тиск до навантаження - 120/80 мм рт. ст., а після навантаження - систолічний значно підвищився, діастолічний значно знизився (180/50 мм рт. ст.).
a. Нормотонічний
b. Східчастий
c. Астенічний
d. Гіпертонічний
*e. Дистонічний

82. Укажіть найбільш ефективне положення для зменшення болю та полегшення екскурсії грудної клітки для пацієнта з плевритом на ліжковому режимі.
a. На животі
b. Напівсидячи
c. На спині
*d. На хворому боці
e. На здоровому боці

83. Які заходи рекомендовано комбінувати з метою виховання координаційних навичок і відновлення тактильної, м'язової та суглобової чутливості в решті кінцівки під час стояння та ходіння з протезом?
*a. Масаж, вправи на розвиток рівноваги, догляд за шкірою кукси
b. Вправи на тренажерах, вправи зі складною координацією, гігієнічні процедури
c. Силові вправи, вправи на тренування дрібної моторики, бальнеопроцедури
d. Масаж, вправи на опір і витривалість, загартовування
e. Вправи на координацію та спротив, апаратна фізіотерапія, загартовування

84. Жінка віком 42 роки після підняття важкого предмета відчула різкий біль у попереково-крижовому відділі хребта з іррадіацією в сідницю та по передній поверхні стегна і внутрішній поверхні гомілки праворуч. Об'єктивно спостерігається: напружені м'язи поперекової ділянки, сколіоз, випрямлення поперекового лордозу, обмеження рухів у поперековому відділі хребта та болючість під час глибокої пальпації паравертебральних точок L4-S1 праворуч. Симптом Ласега позитивний з правого боку. Ахіловий рефлекс праворуч не викликається. Гіпестезія по зовнішньому краю правої стопи. Який найімовірніший діагноз?
a. Люмбаго
*b. Радикулопатія S1
c. Люмбоішіалгія
d. Радикулопатія L5
e. Люмбалгія

85. Яку стратегію потрібно вибрати для реалізації завдання із вдосконалення навичок пересідання на рівновисокі поверхні особою з наслідками хребетно-спинномозкової травми на рівні С7 (ASIA С)?
*a. Пересідання за допомогою ковзкої поверхні
b. Пересідання з вербальною допомогою фізичного терапевта
c. Пересідання з повною допомогою фізичного терапевта
d. Пересідання з відпрацюванням належного рівня рівноваги тіла
e. Пересідання з частковою допомогою фізичного терапевта

86. У постінсультного пацієнта з геміпарезом за результатами мануально-м'язового тестування сила двоголового м'яза стегна становить 1 бал. Якому кваліфікатору МКФ для функцій організму відповідає зазначений показник сили м'язів?
a. 2
*b. 3
c. 0
d. 4
e. 1

87. Пацієнт з тяжкою травмою головного мозку в післягострому періоді реабілітації самостійно не переміщується, є ризик аспірації. Який з варіантів позиціонування після приймання їжі доцільно обрати в цьому разі?
a. Лежачи на спині
b. Латеральне або бокове положення лежачи
*c. Напівлежачи на спині з піднятим узголів'ям ліжка принаймні на 30-45^о
d. -
e. Напівлежачи на животі

88. З якого положення треба починати вертикалізацію пацієнта, який тривалий час перебував у ліжку після гострого порушення мозкового кровообігу?
a. Положення стоячи
b. Дорсально лежачи
*c. Положення Фаулера
d. Положення лежачи на животі
e. Латерального або бокового положення лежачи

89. Укажіть допоміжний засіб, який у разі неправильного використання може викликати компресійну нейропатію у зв'язку з пахвовою, передплечовою або зап'ястною компресією серединного нерва.
*a. Милиці
b. Ходунки
c. Крісло колісне
d. Реабілітаційні бруси
e. Тростини

90. Із якою метою проводиться профілактика респіраторних ускладнень в осіб із ураженням шийного відділу хребта в гострому періоді хребетно-спинномозкової травми?
a. Видалення мокротиння з трахіобронхіального дерева
b. Збільшення екскурсії грудної клітки
*c. Забезпечення вентиляції легень
d. Збільшення екскурсії діафрагми
e. Попередження ателектазу

91. Пацієнт після інсульту має порушення ходьби, часто спотикається через слабкість ураженої ноги, відзначається обмежена активна дорсальна флексія стопи (проявляється "падінням стопи" під час кроку). Який підхід у фізичній терапії буде найбільш ефективним у цьому разі?
*a. Використання ортеза для стопи та тренування правильного патерна ходьби
b. Надання пацієнту милиць без навчання техніки ходьби
c. Виконання вправ лише в положенні лежачи для збільшення сили м'язів
d. Вправи виключно на верхні кінцівки, оскільки відновлення ходьби можливе пізніше
e. Повна відмова від ходьби, щоб уникнути падінь

92. Під час дослідження моделі ходи в пацієнта спостерігається втрата природного замаху руки та перетягування ураженої ноги півколом. Який це тип аномальної ходи?
a. Міопатичний
b. Паркінсонічний
*c. Геміплегічний
d. Невропатичний
e. Атактичний

93. Пацієнт скаржиться на експіраторну задишку. Об'єктивно виявлено: чутно дистанційні хрипи, положення ортопное, лице набрякле, ціанотичне, допоміжна мускулатура грудної клітки бере участь в акті дихання. Грудна клітка збільшена, у стані максимального вдиху, екскурсія її різко зменшена. Під час пальпації грудна клітка ригідна, голосове тремтіння ослаблене по всіх полях. При порівняльній перкусії відчувається гучний коробковий перкуторний звук у всіх полях, при топографічній - екскурсія нижнього краю легень різко обмежена. Аускультативно: ослаблене везикулярне дихання з подовженим видихом, сухі свистячі хрипи різної тональності (високі, низькі). Укажіть наявний синдром ураження системи дихання.
a. Синдром гідротораксу
b. Синдром пневмотораксу
c. Синдром порожнини в легені
d. Синдром емфіземи
*e. Синдром бронхоспазму

94. Пацієнт віком 73 роки хворіє на хворобу Паркінсона, акінетико-регідну форму. Після тестування визначена IV стадія хвороби за модифікованою шкалою Хена та Яра. Якому рівню рухової активності відповідає ця стадія хвороби в пацієнта?
*a. Істотне обмеження рухової активності, але залишається можливим самостійне пересування
b. Помірне обмеження рухової активності, легка залежність пацієнта від сторонньої допомоги в повсякденному житті
c. Легке обмеження рухової активності, пацієнт не потребує сторонньої допомоги
d. Помірне обмеження рухової активності, пацієнт потребує істотної сторонньої допомоги в повсякденному житті
e. Істотне обмеження рухової активності, пацієнт не може самостійно пересуватися

95. Постізометричну релаксацію використовують для ліквідації міогенних контрактур. Після закінчення ізометричного напруження м'язів пацієнта фізичний терапевт легко й повільно виконує пасивне розтягування м'язів. Упродовж скількох секунд він це робить?
a. 21-25
b. 10-15
*c. 6-10
d. До 5
e. 16-20

96. Чоловік віком 45 років скаржиться на задишку, що посилюється під час незначного фізичного навантаження та малопродуктивний кашель. В анамнезі: ХОЗЛ. Укажіть найбільш інформативний метод для визначення дихальної недостатності в пацієнта.
*a. Спірографія
b. Бронхографія
c. Рентгенографія органів грудної клітки
d. Бронхоскопія
e. Комп'ютерна томографія легень

97. Який спірографічний показник вважається найкращим для оцінки ступеня обструкції дихальних шляхів?
a. Форсована життєва ємність легень (ФЖЄЛ)
b. Максимальна вентиляція легень (МВЛ)
*c. Об'єм форсованого видиху за першу секунду (ОФВ1)
d. Хвилинний об'єм дихання (ХОД)
e. Функціональна залишкова ємність легень (ФЗЄ)

98. Під час проведення аускультації над нижньою частиною легень не вислуховується дихання. Для якого захворювання це характерно?
a. Бронхоектатичної хвороби
b. Сухого плевриту
c. Пневмонії
d. Муковісцидозу
*e. Ексудативного плевриту

99. Яку здатність людини ерготерапевту дозволяє оцінити універсальний опитувальник "активності у повсякденному житті" (Activities of Daily Living-ADL)?
a. Інструментальну активність повсякденного життя
b. Заняттєву активність
c. Діяльність в аспекті її важливості для пацієнта
d. Задоволеність від виконання певної діяльності
*e. До самостійного існування

100. У пацієнта віком 67 років під час огляду виявлено: відсутність пропріоцептивної та тактильної чутливості шкіри верхньої кінцівки та верхньої половини тулуба. Про ураження якого провідного шляху це свідчить?
a. Спинномозково-оливного
*b. Клиноподібного пучка Бурдаха
c. Спинномозково-покрівельного
d. Тонкого пучка Голля
e. Переднього спинномозково-мозочкового Говерса

101. Рентгенологічно в пацієнта діагностовано перелом плечової кістки в ділянці міжгорбкової борозни. Сухожилок якого м'яза може бути насамперед травмований уламками кістки в цьому разі?
a. Дельтовидного м'яза
b. Великого круглого м'яза
c. Великого грудного м'яза
*d. Двоголового м'яза плеча
e. Найширшого м'яза спини

102. Що є протипоказанням до постурального дренажу?
a. Субфебрильна температура
*b. Легенева кровотеча
c. Емфізема легень
d. Наявність бронхоектазів
e. Артеріальна гіпертензія

103. Укажіть особливості позиціонування пацієнтів, які перенесли ендопротезування кульшового суглоба, у перші дні.
a. У зручному положенні, немає значення, на якому боці
*b. У положенні лежачи на спині, оперована нога в положенні відведення
c. У положенні на оперованому боці, щоб суглоб набув правильної позиції
d. У положенні на неоперовану сторону тіла, між колінами розміщений валик
e. Таких рекомендацій немає

104. Військовослужбовець віком 42 роки переніс вогнепальне поранення нижньої кінцівки, що спричинило обмеження в пересуванні. Після виписки з лікарні він мав розпочати курс фізичної терапії, але зіткнувся з труднощами. Реабілітаційний центр розташований за 10 км від його місця проживання, а чоловік не має власного транспорту. Громадський транспорт у його районі відсутній, а таксі коштує дорого. Водночас він мотивований до реабілітації та має високий рівень фізичної витривалості. Який із нижченаведених аспектів є "фактором середовища" (e) за МКФ, що впливає на реабілітацію пацієнта?
a. Больовий синдром у нозі
b. Обмеження рухів у суглобі
c. Рівень мотивації до реабілітації
d. Його фізична витривалість
*e. Відсутність доступного громадського транспорту

105. Як називається вільний у просторі рух, що виконується дистальним сегментом кінцівки?
a. Вправа із закритим кінематичним ланцюгом
b. Зворотна вправа
c. Поступальна вправа
*d. Вправа з відкритим кінематичним ланцюгом
e. Функціональна вправа

106. Пацієнт віком 69 років за 6 місяців після ендопротезування правого колінного суглоба перебуває на довготривалій реабілітації. Який тест доцільно застосувати фізичному терапевту для оцінки швидкості ходьби?
a. 6-хвилинний тест ходьби
b. Тест Філіпса
c. Тест Ласега
d. Тест "Встань та йди"
*e. 10-метровий тест ходьби

107. Під час обстеження пацієнта з наслідками ЧМТ за тестом "Встань та йди" було отримано результат - 15 с. Яка здатність до переміщення у цього пацієнта?
a. Порушена здатність до переміщення
*b. Переважно незалежна здатність до переміщення
c. Обмежена здатність до переміщення
d. Вільна здатність до переміщення
e. Переважно обмежена здатність до переміщення

108. Пацієнта віком 56 років шпиталізовано зі скаргами на інтенсивний пекучий біль за грудниною, який іррадіює в ліву руку, лопатку, нижню щелепу, триває більше години та не знімається нітрогліцерином. Встановлено діагноз: інфаркт міокарда. Якою буде основна мета першого (стаціонарного) етапу реабілітації для цього пацієнта?
a. Покращення функціонального стану серцево-судинної системи, формування адекватного колатерального кровообігу в міокарді
b. Забезпечення психологічної підтримки пацієнта, повернення до професійної діяльності
c. Підготовка пацієнта до повернення до професійної діяльності, зниження факторів ризику
*d. Протидія негативним впливам тривалого ліжкового режиму та підготовка пацієнта до повернення до нормальної повсякденної діяльності
e. Поступове підвищення рівня функціональної здатності, зниження факторів ризику серцево-судинних захворювань

109. Передчасно народжене немовля досягло координації в моделі "смоктання-ковтання-дихання". Соску якої форми буде рекомендовано для збереження смоктального рефлексу?
*a. Округлої
b. Симетричної плоскої
c. -
d. Циліндричної
e. Асиметричної плоскої

110. У постінсультного пацієнта з помірним лівобічним геміпарезом у післягострий період реабілітації спостерігається порушення селективного рухового контролю, згинальна синергія в руці, розгинальна - у нозі, спастичність м'язів 2-3 бали за шкалою Ашфорта. Який із тестів є оптимальним для оцінювання сили м'язів нижніх кінцівок пацієнта з урахуванням зазначених проявів?
a. Мануальний м'язовий тест
b. Time Up and Go Test
c. Тест 6-и хвилинної ходьби
d. Тест 4-ох квадратного кроку
*e. Моторний контроль вертикалізації

111. Пацієнтці віком 16 років після перенесеної гострої правосторонньої пневмонії для запобігання розвитку спайок призначено лікувальний масаж. Укажіть правильну послідовність прийомів проведення лікувального масажу при захворюваннях органів дихання.
a. Розтирання, погладжування, розтирання, вібрація
b. Вібрація, розминання, погладжування, розтирання
*c. Погладжування, розтирання, розминання, вібрація
d. Погладжування, розминання, розтирання, вібрація
e. Погладжування, вібрація, розминання, розтирання

112. Який основний метод проведення інструктажу з правильного користування допоміжним засобом?
*a. Демонстрація
b. Фасилітація
c. Підбадьорювання
d. Підтримка позитивного психоемоційного стану
e. Страхування

113. У пацієнта в анамнезі гостре порушення мозкового кровообігу. Об'єктивно виявлено: правобічний геміпарез. На досягнення якої цілі в довготривалому реабілітаційному періоді буде спрямовувати програму фізичний терапевт?
a. Профілактика виникнення контрактур
b. Удосконалення дихальних рухів
c. Профілактика болю
*d. Удосконалення навичок самообслуговування
e. Покращення самопочуття

114. Пацієнтка віком 67 років, проходить повторний курс реабілітації після ішемічного інсульту в басейні правої середньої мозкової артерії. Скаржиться на обмеженість рухів у лівих кінцівках, слабкість та порушення рухів у кінцівках, головний біль, коливання АТ, хиткість під час ходьби. Який тест доцільно застосувати для виміру функціональної рухливості та ризику падінь у пацієнтки, що не вимагає спеціального обладнання та багато часу?
a. Динамічний індекс ходьби (DGI)
b. "10-метровий тест ходьби" (10MWT)
*c. "Встань та йди" (TUG)
d. "2-хвилинний тест ходьби" (2MWT)
e. Шкала рівноваги Берга (BBS)

115. У разі ураження якого рівня спинного мозку пацієнту надається повна допомога під час прийому їжі?
a. С7-С8
b. С6-С7
c. С5-С6
*d. С1-С4
e. Т1-Т2

116. Чоловік віком 25 років потрапив до лікувального закладу внаслідок гіпотонічного кризу. Після надання допомоги і проведення лікування його стан поліпшився. Які терапевтичні вправи найбільш доцільно призначити для цього пацієнта?
a. Вправи з швидкою зміною положення тіла у просторі
b. Пасивні фізичні вправи для великих м'язових груп
c. Активні фізичні вправи для малих м'язових груп
d. Дихальні вправи із затримкою дихання на видиху
*e. Швидкісно-силові вправи та вправи з невеликим обтяженням

117. Постінсультному пацієнту віком 60 років діагностовано: спастичний геміпарез, спастичність м'язів-згиначів верхньої кінцівки становить 3-4 бали за шкалою Ашфорта, больовий синдром. Яке втручання ерготерапії є оптимальним для пацієнта з урахуванням ступеня спастичності?
a. Ортезування
b. Тривале статичне розтягнення м'язів
c. Теплові процедури
d. Вібраційний масаж
*e. Ботулінотерапія

118. Під час обстеження пацієнта виявлено спастичність двоголового м'яза верхньої кінцівки з оцінкою 1+ за модифікованою шкалою Ашфорта. Що буде демонструвати двоголовий м'яз з такою оцінкою під час пасивного розгинання передпліччя?
a. -
b. Значне підвищення м'язового тонусу, пасивні рухи утруднені
*c. Незначне підвищення м'язового тонусу, що проявляється хапанням, з мінімальним опором протягом подальшої (менше половини) амплітуди руху
d. Незначне підвищення м'язового тонусу, що проявляється хапанням, з подальшим розслабленням або мінімальним опором в кінці амплітуди руху
e. Помірне підвищення м'язового тонусу, що проявляється хапанням, з незначним опором протягом подальшої (більше половини) амплітуди руху

119. Чоловіку віком 60 років два дні тому виконано ендопротезування правого кульшового суглоба. Укажіть обмеження, яких повинен дотримуватися пацієнт упродовж 3-х місяців.
a. Лягати на здоровий бік із подушкою між ногами
b. Відводити пряму нижню кінцівку більше ніж на 30^о
c. Піднімати пряму кінцівку на 30^о при розігнутому коліні
d. Підніматися сходами
*e. Сідати під кутом більше ніж на 90^о між тулубом та нижніми кінцівками

120. Що дозволяє оцінити Бартел Індекс (BI) у пацієнтів, які перенесли інсульт?
a. Силу м'язів
*b. Рівень самообслуговування
c. Короткотривалу пам'ять
d. Когнітивні функції
e. Тонус м'язів

121. Пацієнт скаржиться, що не може розігнути верхню кінцівку в ліктьовому, променево-зап'ястковому та п'ястково-фалангових суглобах, відвести великий палець, а також здійснити супінацію передпліччя та кисті. Який нерв, найімовірніше, пошкоджено?
a. Ліктьовий
b. Серединний
*c. Променевий
d. М'язово-шкірний
e. Присередній шкірний нерв передпліччя

122. Фізичний терапевт проводить обстеження колінного суглоба пацієнта з підозрою на пошкодження передньої хрестоподібної зв'язки. Пацієнт лежить на спині, коліно зігнуте під кутом приблизно 30^о. Фізичний терапевт однією рукою стабілізує стегно, а іншою намагається змістити великогомілкову кістку вперед. Який тест використовується в цьому разі для оцінки надмірного зміщення великогомілкової кістки?
a. Тест МакМюррея
b. Тест Х'юстона
*c. Тест Лахмана
d. Тест Патріка
e. Тест передньої висувної шухлядки

123. Укажіть причину виникнення дефекту ходьби "підйом на носок" у пацієнта із протезом на трансфеморальному рівні.
a. Жорсткий протез стопи
b. Контрактура відвідних м'язів стегна
c. Приймальна гільза в зігнутому положенні
d. Слабкість м'язів задньої поверхні стегна
*e. Занадто довгий протез

124. Який клінічний інструмент використовується для оцінювання тяжкості та рівня пошкодження спинного мозку?
a. Шкала FIM
b. Шкала SCIM
c. Шкала COVS
d. Шкала VFM
*e. Шкала ASIA

125. Укажіть неврологічний рівень пошкодження спинного мозку, за якого прогностично пацієнт з ASIA A-В буде здатний до навчання ходьби за допомогою ортезів і милиць.
a. L1-Th11
*b. L2-L3
c. S2-S4
d. L1-L2
e. L4-S1

126. До фізичного терапевта звернулася пацієнтка віком 61 рік за повторною консультацією. Вона 2 тижні виконувала призначену програму кардіореабілітації за післягострим періодом після інфаркту міокарда. Пацієнтка зазначила, що стала почувати себе краще, може проходити більшу дистанцію та виконувати значний обсяг побутових навантажень без задишки. Яку динаміку функціонального показника роботи серця, найімовірніше, буде встановлено під час обстеження у цьому разі?
*a. Збільшення фракції викиду лівого шлуночка
b. Збільшення кінцево-діастолічного об'єму лівого шлуночка
c. Зменшення максимального споживання кисню
d. Збільшення частоти серцевих скорочень у спокої
e. Збільшення активності синусового вузла правого передсердя

127. Як називається захисний рефлекс розтягування, що запобігає перерозтягуванню м'язів?
a. Сухожильний рефлекс
b. Сегментарний рефлекс
c. Аутогенне гальмування
*d. Міотатичний рефлекс
e. Тонічний рефлекс

128. Пацієнт із травмою спинного мозку на рівні Th6 після стабілізації стану проходить реабілітацію. Він має параплегію, збережену силу м'язів верхніх кінцівок і труднощі з підтриманням рівноваги в сидячому положенні. Тренування якої навички першочергово необхідне пацієнту для самостійного пересаджування в крісло колісне?
a. Нахилу тулуба вперед без опори на руки
b. Утримання балансу сидячи без опори на руки протягом 1 хв
c. Утримання положення стоячи у вертикалізаторі протягом 5 хв
d. Переносу ваги тіла на нижні кінцівки в положенні сидячи
*e. Переміщення в різних напрямках в положенні сидячи з опорою на руки

129. Пацієнт скаржиться на змішану задишку. Об'єктивно виявлено: тахіпное, відставання однієї половини грудної клітки в акті дихання та згладженість міжреберних проміжків на цьому боці. Під час пальпації цього боку грудної клітки не визначається голосове тремтіння, при порівняльній перкусії виявляється тимпанічний звук. Аускультативно - над зоною тимпанічного перкуторного звуку везикулярне дихання відсутнє. Укажіть наявний синдром ураження системи дихання.
a. Синдром бронхообструкції
b. Синдром порожнини в легені
c. Синдром гідротораксу
*d. Синдром пневмотораксу
e. Синдром емфіземи

130. Правильне положення пацієнта під час мануально-м'язового тестування дозволяє запобігти включенню в рух інших м'язів при оцінюванні сили відповідного м'яза. Яке вихідне положення пацієнта передбачено для оцінювання сили чотириголового м'яза на 4 бали?
a. Лежачи на спині, ноги розігнуті
b. Сидячи на кушетці з витягнутими ногами
c. Лежачи на боці, зверху розігнута нога, яка тестується
*d. Сидячи на кушетці зі звішеними ногами
e. Лежачи на животі з зігнутою ногою, яка тестується

131. У пацієнтки віком 67 років гостре порушення мозкового кровообігу, виражений геміпарез. В анамнезі: цукровий діабет, нестабільна гемодинаміка, високий ризик утворення пролежнів. Який проміжок часу є оптимальним для зміни положення тіла пацієнтки для профілактики пролежнів?
a. Кожні 6 годин
b. 2 рази на добу
*c. Кожні 2 години
d. 1 раз на добу
e. Кожні 4 години

132. Пацієнт віком 64 роки після ендопротезування кульшового суглоба тренує навички ходьби сходами. Де повинен перебувати фізичний терапевт під час страхування пацієнта?
*a. Дещо позаду і збоку від пацієнта, притримуючи пояс для страхування однією рукою, а іншою - надпліччя пацієнта
b. Позаду і збоку від пацієнта, притримуючи пояс для страхування однією рукою, а іншою - руку пацієнта
c. Дещо позаду і збоку від пацієнта, притримуючи пояс для страхування двома руками
d. -
e. Позаду від пацієнта, притримуючи пояс для страхування двома руками

133. Пацієнт із обмеженою рухливістю, який проходить реабілітацію після травми, перебуває на етапі відновлення ходьби. Під час одного з сеансів він починає відчувати невпевненість у рухах і може впасти. Як потрібно організувати процес, щоб уникнути падінь?
a. -
*b. Використовувати спеціальний пояс для страхування пацієнта під час ходьби, щоб знизити ризик падінь
c. Страхувати пацієнта лише в кінці заняття, коли він наближається до завершення вправ
d. Проводити заняття лише в присутності медичного персоналу, щоб мати додаткову підтримку за необхідності
e. Дозволити пацієнту рухатися без обмежень, щоб стимулювати його самостійність і впевненість

134. Жінка віком 35 років має синдром зап'ясткового каналу. Скаржиться на те, що не може друкувати більше 10 хв, перш ніж біль стане непереборним. Які заходи фізичної терапії та ерготерапії застосовуватимуться з метою зменшення больових відчуттів у перші 5 днів?
a. Ортезування та зміцнення м'язів передпліччя
b. Покращення нейром'язового контролю
c. Покращення мобільності променево-зап'ясткового суглоба та ергономіка робочого місця
*d. Ортезування почергово з вправами з полегшених вихідних положень
e. Розтягування м'язів передпліччя почергово з ортезуванням

135. Пацієнтка віком 35 років перебуває в терапевтичному відділенні з приводу пневмонії. Загальний стан задовільний, єдине, що турбує жінку, це погане відходження мокротиння під час кашлю, що створює для неї дискомфорт. Який елемент масажу необхідно застосувати, щоб полегшити відходження мокротиння?
*a. Вібрацію
b. Погладжування
c. Розминання
d. Вижимання
e. Розтирання

136. Для проведення реабілітації пацієнта після перенесеного інфаркту міокарда необхідно оцінити толерантність до фізичного навантаження. Який діагностичний метод потрібно застосувати в цьому разі?
*a. Велоергометрію
b. Пікфлоуметрію
c. Плавання
d. Електрокардіографію
e. Пульсоксиметрію

137. Після перенесеної травми пацієнт не може зігнути праве плече в плечовому суглобі та привести його до тулуба. Який м'яз було травмовано?
a. Плечовий
b. Підлопатковий
*c. Дзьобо-плечовий
d. Великий круглий
e. Малий круглий

138. Укажіть найефективніший спосіб профілактики пролежнів у пацієнтів з хребетно-спинномозковою травмою.
*a. Часта зміна положення тіла
b. Мазі з трофічностимулювальними властивостями
c. Гігієна тіла
d. Протипролежневі матраци та подушки
e. Повноцінне харчування

139. Під час вибору допоміжних засобів пересування орієнтуються на величину кута в ліктьовому суглобі. Який кут згинання в ліктьовому суглобі рекомендований при виборі тростини (ходунків, милиць, паралельних брусів)?
a. 5-10^о
b. 20-25^о
c. 10-15^о
*d. 15-20^о
e. 25-30^о

140. Які функції нижньої кінцівки будуть порушені при розриві двоголового м'яза стегна, що виник у результаті падіння з висоти?
a. Супінація стопи
*b. Розгинання стегна та згинання гомілки
c. Згинання та пронація гомілки
d. Згинання стегна та гомілки
e. Розгинання стегна та гомілки

141. Пацієнт скаржиться на затерплість та оніміння безіменного пальця та мізинця правої кисті. Під час огляду виявлено: порушення згинання та шкірної чутливості цих пальців, долонного згинання кисті, зведення і розведення пальців кисті, а також приведення великого пальця кисті. Міжкісткові, а також м'язи підвищення мізинця частково атрофовані (починає формуватися "пазуриста лапа"). Який нерв уражений в пацієнта?
a. Присередній шкірний нерв передпліччя
b. Променевий
*c. Ліктьовий
d. Серединний
e. М'язово-шкірний

142. Для встановлення толерантності до фізичних навантажень та складання програми реабілітації для пацієнта після перенесеного інфаркту міокарда фізичний терапевт запланував проведення тредмілергометрії. Який тип навантаження при тредмілергометрії найчастіше застосовують у цьому разі?
a. З постійно зростаючим навантаженням
b. Зі східчастим збільшенням навантаження з періодами відпочинку
c. З рівномірним навантаженням
d. Зі східчастим зменшенням навантаження
*e. Зі східчастим збільшенням навантаження без періодів відпочинку

143. Який із нижченаведених варіантів відповідей характеризує фізичні вправи у відкритому кінематичному ланцюгу?
a. Залучення в роботу м'язів - агоністів, синергістів та антагоністів
b. Збільшення компресійних сил стосовно сил зсуву
c. Відтворення функціональних схем рухів
d. Багатосуглобові вправи із залученням декількох м'язових груп
*e. Більш вільний та швидкий рух, але менша стабільність

144. Пацієнтка віком 65 років із діагнозом: остеопороз - має високий ризик падінь та переломів. Які з нижченаведених терапевтичних вправ є найбільш ефективним для профілактики падінь та зменшення ризику переломів?
a. Вправи для розслаблення та аеробні вправи
*b. Вправи для рівноваги та сили
c. Вправи для рівноваги та для розслаблення
d. Вправи для розтягнення та аеробні вправи
e. Вправи на силу та для розтягнення

145. Новонародженій дитині виконується погладжування щоки праворуч. Оберіть рефлекторну відповідь, яка буде вказувати на зрілий пошуковий рефлекс.
a. Поворот голови ліворуч та відкривання рота
b. Поворот голови ліворуч та закривання рота
c. Поворот голови праворуч та закривання рота
*d. Поворот голови праворуч та відкривання рота
e. -

146. Які заходи фізичної терапії доцільно використати з метою відновлення стереогнозу?
*a. Впізнання предмета шляхом його обмацування із заплющеними очима
b. Відчуття пасивних рухів у пальцях верхніх і нижніх кінцівок
c. Визначення здатності сприймати відокремлено два подразники одночасно
d. Визначення напрямку руху шкірної складки
e. Визначення із заплющеними очима цифри, що накреслена на шкірі

147. У чоловіка під час дослідження встановлено відсутність усіх видів чутливості на правій половині тіла. Який вид порушення чутливості спостерігається в пацієнта?
a. Гіперестезія
b. Каузалгія
c. Парестезія
*d. Анестезія
e. Гіпестезія

148. Під час обстеження виявлено, що пацієнт не може здійснити підошвове згинання стопи та пальців, але при цьому він може стояти на п'ятках, але не може стояти на пальцях. Який нерв, найімовірніше, пошкоджено?
a. Сідничний
b. Загальний малогомілковий
c. Задній шкірний нерв стегна
d. Бічний підошвовий
*e. Великогомілковий

149. Пацієнт скаржиться на біль та оніміння в ділянці передпліччя та кисті правої руки, які посилюються вночі та під час роботи за комп'ютером. Фізичний терапевт провів два тести: запропонував пацієнту зігнути кисть максимально вниз та утримувати в такому положенні руку протягом 30–60 с; виконав постукування в ділянці зап'ястя та середини передпліччя. Про компресію якого нерва свідчитимуть позитивні результати цих тестів?
a. Променевого
b. Міжкісткового нерва передпліччя
c. Дистальної гілки плечового нерва
d. Ліктьового
*e. Серединного

150. Що є протипоказанням для проведення тесту на толерантність до фізичного навантаження?
a. Поодинокі екстрасистоли
*b. Коронарна недостатність із частими нападами стенокардії
c. Синусова тахікардія
d. Серцева недостатність І ступеня
e. Артеріальна гіпертензія

