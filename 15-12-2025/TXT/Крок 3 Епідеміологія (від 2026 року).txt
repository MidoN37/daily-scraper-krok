1. Для якого типу спалаху кишкової інфекції характерний "епідемічний хвіст"?
a. Молочного
b. -
*c. Водного
d. Контактно-побутового
e. Харчового (з невідомим харчовим продуктом)

2. У регіоні, де 10 років тому сталася техногенна катастрофа, проведено аналітичне ретроспективне дослідження типу "випадок-контроль" для з'ясування чинників ризику виникнення легеневої патології. За величиною якого показника орієнтовно оцінюється наявність причинно-наслідкових зв'язків?
a. Додаткового популяційного ризику
b. Частки додаткового популяційного ризику
c. Атрибутивного ризику
d. Відносного ризику
*e. Cпіввідношення шансів

3. Як називається сукупність, що складається з відносно однорідних елементів, об'єднаних настанням певної ознаки?
a. Вибіркою
b. Групою
*c. Когортою
d. -
e. Класом

4. На якому етапі епідеміологічного дослідження визначається фактична ефективність профілактичного засобу (заходу)?
a. Прогностичному математичному
b. Дескриптивному статистичному
*c. Експериментальному неконтрольованому
d. Аналітичному статистичному
e. Експериментальному контрольованому

5. За наявності ефективної системи епідеміологічного нагляду за кором може буде встановлена елімінація ендемічного поширення цієї інфекції. Вкажіть мінімальний період часу, протягом якого має бути відсутньою циркуляція вірусу кору на території країни?
*a. 12 місяців
b. 36 місяців
c. 24 місяці
d. 18 місяців
e. 6 місяців

6. Яку функцію епідеміологічного нагляду не виконують надавачі первинної медичної допомоги?
*a. Організацію виконання програм імунізації
b. Направлення пацієнта на лабораторне обстеження та шпиталізацію
c. Збір епідеміологічного анамнезу
d. Встановлення переліку осіб, які контактували з пацієнтом
e. Встановлення можливих причин виникнення інфекційної хвороби

7. У який період обласні центри контролю та профілактики хвороб Міністерства охорони здоров'я України здійснюють лабораторний моніторинг циркуляції збудника холери у навколишньому середовищі?
a. З червня по жовтень щорічно
b. З травня по вересень за епідпоказниками
*c. З червня по вересень щорічно
d. З травня по серпень за епідпоказниками
e. -

8. Яка мета описово-оціночного прийому епідеміологічного дослідження?
a. Організація і проведення епідеміологічного експерименту
b. Доведення (доказ) гіпотез про чинники ризику захворюваності
c. Математичне моделювання проявів епідемічного процесу
d. Перевірка первинних (робочих) гіпотез про можливі причини підвищення рівня захворюваності
*e. Формулювання первинних (робочих) гіпотез про можливі причини підвищення рівня захворюваності

9. Укажіть одну з ознак, що характеризує поточні тенденції смертності в світі.
*a. Превалювання ендогенних та квазіендогенних причин смертності
b. Превалювання екзогенних причин смертності
c. Смертність від серцево-судинних хвороб серед жінок перевищує смертність від цих хвороб серед чоловіків
d. Відсутність різниці між смертністю чоловіків та жінок
e. Серед причин смертності превалюють інфекційні хвороби

10. Внаслідок весняної повені на Рівненщині існує загроза поширення підтоплення та наводнення на території двох суміжних областей. Для ліквідації надзвичайної ситуації необхідні матеріальні та технічні ресурси в обсягах, що перевищують можливості області. Визначте класифікаційний рівень надзвичайної ситуації.
a. Загальнодержавний
b. Не підлягає кваліфікаційним рівням
*c. Регіональний
d. Об'єктовий
e. Місцевий

11. Пацієнт віком 56 років, якому 2 дні тому введено вакцину Comirnaty, повідомив сімейного лікаря про почервоніння, біль та набряк в місці введення лікарського засобу. Яка тактика лікаря у разі виявлення несприятливої події після імунізації?
a. Надати карту-повідомлення до обласного Центру профілактики і контролю хвороб МОЗ України
b. Надати карту-повідомлення до Департаменту охорони здоров'я цього регіону
*c. Надати карту-повідомлення до Державного експертного центру МОЗ України через Автоматизовану інформаційну систему фармаконагляду (АІСФ)
d. -
e. Надати карту-повідомлення до Центру Громадського здоров'я МОЗ України

12. Який збудник за класифікацією біологічних агентів належить до групи 3?
a. Influenza viruses types A, B and C
b. Bordetella pertussis
c. Clostridium botulinum
*d. Bacillus anthracis
e. Corynebacterium diphtheriae

13. Що не містить медичний огляд у пунктах перетину державного кордону?
a. Перевірку медико-санітарної частини загальної декларації судна
b. Огляд пасажирів та екіпажу за показаннями
*c. Інвазивні діагностичні процедури
d. Перевірку міжнародних свідоцтв про вакцинацію
e. Перевірку медико-санітарної декларації

14. Під час виявлення лабораторно підтверджених випадків захворювання кором та появи висипання в осіб, які контактували з хворим у проміжках між 7 та 18 днями, реєструють спалах кору. За якої мінімальної кількості хворих реєструють спалах кору?
a. 3 випадки
b. 4 випадки
*c. 2 випадки
d. 6 випадків
e. 5 випадків

15. Який показник потрібно розрахувати для визначення частини загального ризику смертельного захворювання X, що спричинене впливом фактору Y серед загальної популяції?
a. Різниця ризиків
*b. Додатковий популяційний ризик
c. Відносний ризик
d. Частка додаткового популяційного ризику
e. Відношення шансів

16. У селищі, в якому мешкає 1300 осіб, зареєстровано 7 випадків холери серед мешканців двох сусідніх приватних будинків. Мешканці користуються водою з одного колодязя та окремими вигрібними ямами. У селищі немає централізованого водопроводу та каналізації. Оцініть епідемічну ситуацію в селищі.
a. Неблагополучна
*b. Надзвичайна
c. Нестійка
d. -
e. Благополучна

17. Яку функцію епідеміологічного нагляду не виконують надавачі вторинної медичної допомоги?
a. Направлення пацієнта на лабораторне обстеження та шпиталізацію
b. Встановлення можливих причин виникнення інфекційної хвороби
c. Збір епідеміологічного анамнезу
*d. Оцінку ризиків для громадського здоров'я
e. Встановлення переліку осіб, що контактували з пацієнтом

18. Яким типом вакцини здійснюється щеплення проти кору?
a. Інактивованою
b. м-РНК
c. Субодиничною
*d. Живою атенуйованою
e. Спліт-вакциною

19. Що з нижченаведеного є недоліком дослідження "випадок-контроль"?
a. Тривале у виконанні
b. Не можна використовувати для вивчення рідкісних захворювань
c. Дороговартісне
d. -
*e. Не можна отримати інформацію про часовий зв'язок між експозицією та захворюванням

20. Як проводять епідеміологічний нагляд за інфекціями, які пов'язані з наданням медичної допомоги (ІПНМД) в закладах охорони здоров'я?
a. Проводять щоденний моніторинг за інфекціями, які реєструються у закладі
b. Впроваджують моніторинг за динамікою епідемічного процесу ІПНМД, факторами та умовами, що впливають на їх виникнення та розповсюдження
*c. Впроваджують рутинний та дозорний епідеміологічний нагляд за ІПНМД
d. Проводять ретроспективний та оперативний аналіз захворюваності на ІПНМД
e. Відбувається реєстрація інфекційних та неінфекційних захворювань серед пацієнтів та медичного персоналу

21. За який мінімальний період часу треба зібрати дані, щоб розрахувати контрольний рівень захворюваності?
a. 5 тижнів
b. -
c. 5 діб
d. 5 місяців
*e. 5 років

22. В Україні здійснюється епідеміологічний нагляд за вірусним гепатитом А, при якому працівники системи громадського здоров'я отримують необхідну інформацію від мережі епідеміологічного нагляду на регулярній основі у вигляді затверджених звітів/повідомлень. Який це вид епідеміологічного нагляду?
a. Дозорний
b. Синдромний
c. Мінімальний
*d. Пасивний
e. Активний

23. У дитини спостерігаються гарячка, макулопапульозний висип на шкірі, кон'юнктивіт. З анамнезу відомо, що вона 10 днів тому контактувала з дитиною, у якої лабораторно підтверджено діагноз: кір. Вкажіть клас захисту респіраторy, що потрібно одягти сімейному лікарю під час надання медичної допомоги цій дитині.
a. -
b. FFP2
c. N95
*d. FFP3
e. FFP1

24. Спостереження за динамікою інциденсу COVID-19 в одному адміністративному районі сприяло визначенню базового репродуктивного числа R0 цієї інфекції - 2. Який популяційний імунний поріг (ПІП) COVID-19 в цьому адміністративному районі?
a. 30%
b. 40%
c. 10%
*d. 50%
e. 20%

25. Вкажіть кількість ступенів небезпеки біологічних патогенних агентів відповідно до рівня їх інфекційної небезпеки.
a. 3
*b. 4
c. 6
d. 5
e. 2

26. Де створюється система фармаконагляду в Україні?
a. Громадськими організаціями, зокрема, пацієнтськими
b. У заявників лікарських засобів, вакцин, туберкуліну на корпоративному рівні
*c. У системі охорони здоров'я на загальнодержавному рівні та у заявників лікарських засобів, вакцин, туберкуліну
d. У МОЗ України
e. -

27. Вкажіть вимоги до санітарно-епідеміологічної розвідки, що здійснюють при передислокації військового підрозділу з тилових районів у зону ведення бойових дій.
a. Достовірність, відтермінованість за несприятливих обставин
*b. Достовірність, своєчасність, безперервність
c. Достовірність, скорочення обсягів для прискорення виконання
d. Достовірність, допустимість зміни запланованого маршруту
e. Достовірність, допустимість заміни ключових об'єктів вивчення

28. У хірургічному відділенні міської лікарні кільком пацієнтам були проведені оперативні втручання в один період часу із пацієнтом, якому у післяопераційному періоді діагностували: вірусний гепатит В. Укажіть термін медичного спостереження за вказаними пацієнтами?
a. 9 міс
*b. 6 міс
c. 5 міс
d. 3 міс
e. 1 міс

29. У чому полягає одна з відмінностей між аналітичними прийомами "випадок-контроль" та когортним дослідженням?
a. У тривалості проведення спостереження
b. У більшому практичному значенні одного з прийомів дослідження
c. У непридатності одного з прийомів для вивчення причин виникнення неінфекційних хвороб
d. У малій придатності одного з прийомів для визначення причин спалахів інфекцій
*e. У правилах формування досліджуваної та контрольної груп

30. За даними Центру громадського здоров'я з 2015 року в Україні у чотирьох дітей на Закарпатті та 15 дітей на Рівненщині, між якими був контакт, виявлено вакциноспоріднений поліовірус типу 2, що раніше виділявся в деяких країнах Середньої Азії. Що таке вакциноспоріднений поліовірус (CVPV)?
a. Вакцинний поліовірус, ізольований з об'єктів довкілля
b. "Дикий" поліовірус, який підвищив свою вірулентність у процесі циркуляції
c. Авірулентний вірус поліомієліту
d. "Дикий" поліовірус, який ослабив свою вірулентність у процесі циркуляції
*e. Вірус, який походить від вакцинного, але в процесі циркуляції набув нейровірулентних властивостей

31. Який статистичний метод обробки даних треба обрати для того, щоб кількісно визначити лінійну залежність, яка може існувати між незалежною змінною Х і залежною змінною Y?
a. Частотний аналіз
*b. Лінійний регресійний аналіз
c. Кореляційний аналіз (коефіцієнт кореляції Пірсона)
d. -
e. Кореляційний аналіз (коефіцієнт рангової кореляції Спірмена)

32. Під час збору анамнезу та огляду дитини перед щепленням проти поліомієліту з'ясувалося, що батько дитини ВІЛ-інфікований. Дитина, яка підлягає щепленню, здорова. Вкажіть особливості щеплення проти поліомієліту цієї дитини?
a. Проводити щеплення проти поліомієліту не можна, у зв'язку з ризиком розвитку у дитини вакцин-асоційованого поліомієліту
*b. Провести щеплення у віці 2, 4, 6, 18 місяців, 6 та 14 років інактивованою поліомієлітною вакциною
c. Провести щеплення у віці 2 та 4 місяці оральною поліомієлітною вакциною, а у віці 6 та 18 місяців, 6 та 14 років інактивованою поліомієлітною вакциною
d. Провести щеплення у віці 2 та 4 місяці інактивованою поліомієлітною вакциною, а у 6 та 18 місяців, 6 та 14 років оральною поліомієлітною вакциною
e. Провести щеплення у віці 2, 4, 6, 18 місяців, 6 та 14 років оральною поліомієлітною вакциною

33. Яка державна установа має повноваження щодо встановлення та припинення карантину у разі виникнення випадку карантинної інфекції?
a. Рада національної безпеки і оборони
*b. Кабінет Міністрів України
c. -
d. Верховна Рада України
e. Президент України

34. Який момент динаміки захворюваності дозволяє визначити епідемічний поріг захворюваності?
a. -
b. Спад епідемічного підйому
*c. Початок епідемічного підйому
d. Завершення епідемічного підйому
e. Пік епідемічного підйому

35. Чи потрібно проводити протиепідемічні заходи серед контактних осіб пацієнта, хворого на малярію, що повернувся після відрядження з ендемічної країни?
*a. Не потрібно, тому що відсутній переносник інфекції
b. Потрібно, бо реконвалесцент виділяє збудника
c. Потрібно, тому що є переносник інфекції
d. -
e. Не потрібно, бо протиепідемічні заходи у цьому разі неефективні

36. Який із нижченаведених методів епідеміологічних досліджень використано під час вивчення у 2020 році захворюваності на вірусний гепатит В на підставі даних за період 2010–2019 рр.?
a. Описовий
b. Експериментальний
*c. Ретроспективний
d. Проспективний
e. Аналітичний

37. Укажіть першочергове завдання біологічної розвідки при отриманні інформації про застосування супротивником біологічних бойових рецептур у зоні ведення бойових дій.
a. Оцінювання епізоотій серед домашніх тварин
b. Оцінювання активності природних осередків
c. Вивчення інфекційної захворюваності населення
d. Виявлення епізоотії серед диких тварин
*e. Негайне оповіщення військ щодо факту застосування біологічної зброї

38. Що означає індекс сезонності річної динаміки захворюваності при наявності її регулярного (щорічного) сезонного підйому?
a. Частку хворих, обумовлену дією випадкових (спалахових) чинників
b. Частку хворих, обумовлену дією постійних (цілорічних) чинників
c. Частку хворих, обумовлену дією сезонних чинників
d. Частку хворих за час сезонного підйому від їх річної (загальної) кількості
*e. Співвідношення кількості хворих за час сезонного підйому та їх міжсезонної кількості

39. Яким є повний перелік способів гігієни рук?
a. Миття з милом, санітарна обробка, гігієнічна обробка
b. Гігієнічна обробка, санітарна обробка, профілактична обробка
*c. Миття з милом, гігієнічна обробка, хірургічна обробка
d. Санітарна обробка, хірургічна обробка, миття з милом
e. Профілактична обробка, гігієнічна обробка, хірургічна обробка

40. Що з нижченаведеного відноситься до абсолютного протипоказання до вакцинації?
*a. Стан, за якого існує чітко визначена ймовірність виникнення серйозної побічної реакції на введену вакцину, а ризики від проведення вакцинації значно перевищують її переваги
b. -
c. Протипоказання, які безпосередньо наявні тільки в період вирішення питання щодо щеплення
d. Протипоказання до щеплень, що мають постійний пожиттєвий характер та ймовірно залишаться впродовж життя
e. Ситуація, за якої остаточне рішення щодо щеплення ухвалюється лікарем з урахуванням переваг над ризиками від проведення чи не проведення щеплення

41. Пацієнта віком 32 роки з діагнозом: дифтерія глотки, середньо тяжкий перебіг, шпиталізовано для лікування та медичного спостереження. Вакцинальний статус: отримав 2 дози АаКДП-вакцини у віці 10 місяців та 3 роки. Яка тактика подальшої імунопрофілактики дифтерії цього пацієнта?
*a. До моменту виписки пацієнта зі стаціонару провести щеплення АДП-М-анатоксином, або в умовах закладу первинної медичної допомоги в період реконвалесценції за місцем медичного обслуговування
b. -
c. Увести наступну дозу АДП-М-анатоксину згідно з календарем профілактичних щеплень у віці 36 років
d. Провести первинну вакцинальну серію АДП-М-анатоксином із мінімальними інтервалами між першою та другою дозами вакцини в місяць, між другою та третьою дозами вакцини в 6 місяців
e. Подальша вакцинація не проводиться

42. Проти яких інфекційних хвороб проводяться обов'язкові щеплення здоровій однорічній дитині згідно з чинним календарем профілактичних щеплень в Україні, якщо всі попередні щеплення їй проведені за віком?
a. Вітряної віспи, кору, краснухи, паротиту
*b. Гемофільної інфекції, кору, краснухи, паротиту
c. Ротавірусної інфекції, кору, краснухи, паротиту
d. Менінгококової інфекції, кору, краснухи, паротиту
e. Грипу, кору, краснухи, паротиту

43. Яке захворювання з переліку інфекційних хвороб, що підлягають реєстрації, належить до групи В для потреб епідеміологічного нагляду?
a. Гострий поліомієліт
b. Натуральна віспа
c. Холера
d. Гарячка Денге
*e. Гострий та хронічний гепатит В

44. У процесі трудової діяльності працівники можуть зазнати впливу біологічних агентів кількох груп. Що потрібно враховувати під час визначення рівня небезпеки в такому випадку?
a. Час, протягом якого діяли біологічні агенти
b. Комбіновану дію біологічного чинника з хімічними речовинами
c. Дію найбільш патогенної групи речовин
d. Стан здоров'я потерпілого на момент звернення, а саме наявність хронічної патології
*e. Комплексну дію всіх наявних небезпечних біологічних агентів

45. Під час дослідження розвитку ішемічної хвороби серця в групі курців та некурців встановлено, що ризик розвитку ІХС серед курців у 1,61 раз вищий, ніж серед некурців. Який ризик було визначено?
a. Співвідношення шансів
*b. Відношення ризиків (відносний ризик)
c. Різниця ризиків (атрибутивний ризик)
d. Додатковий популяційний ризик
e. Частка (%) додаткового популяційного ризику

46. Від чого залежить механізм передачі збудника інфекційного захворювання?
a. Виду збудника
b. Стійкості збудника у зовнішньому середовищі
c. Тяжкості перебігу захворювання
*d. Первинної локалізації збудника у людини
e. Вірулентності збудника

47. Які показники не використовуються для оцінки епідеміологічної ефективності вакцинопрофілактики кору за чотири роки на певній території та розрахунку індексу й коефіцієнту ефективності?
*a. Кількість щеплених осіб, які мали позитивні імунологічні реакції
b. Кількість щеплених проти кору осіб
c. Кількість захворілих на кір осіб, які не були щеплені проти кору
d. Кількість захворілих на кір осіб, які були щеплені проти кору
e. Кількість нещеплених проти кору осіб

48. У 2022 році ВООЗ оголосила про надзвичайну ситуацію в області громадського здоров'я, що має міжнародне значення. Яка інфекційна хвороба стала причиною цієї надзвичайної ситуації?
a. Пташиний грип
*b. Віспа мавп
c. Натуральна віспа
d. COVID-19
e. Кір

49. У ЦПКХ надійшла інформація про наміри терористичної організації застосувати навмисне розповсюдження мікробних агентів, що викликають харчові отруєння, з метою створення паніки серед населення. Збудники якого захворювання можуть бути застосовані, якщо відомо, що вони належать до інфекційних агентів біотероризму категорії В?
a. Норовірусної інфекції
*b. Сальмонельозної інфекції
c. Вірусного гепатиту А
d. Ротавірусної інфекції
e. Ботулізму

50. Дослідники визначали поширеність цукрового діабету в осіб похилого віку у виборці із 5000 пенсіонерів із грудня 2021 року по листопад 2022 року. Під час дослідження використано анкету, яку дослідники пропонували самостійно заповнити потенційним респондентам. Укажіть дизайн проведеного дослідження.
a. Неконтрольований експеримент
*b. Крос-секційне дослідження
c. Когортне дослідження
d. Екологічне дослідження
e. Дослідження "випадок-контроль"

51. У військовій частині та місці її дислокації запроваджено карантин у зв'язку зі стрімким зростанням серед особового складу інфекційної захворюваності на гострі кишкові інфекції, зокрема на холеру, що унеможливлює виконання ними бойових завдань. Групові захворювання на холеру реєструються також серед цивільного населення. За даними біологічної розвідки супротивник використав біологічну зброю. Визначте, який епідемічний стан виник у військовій частині та місці її дислокації.
a. Стійкий неблагополучний
b. Неблагополучний
c. Нестійкий
d. Благополучний
*e. Надзвичайний

52. Проти яких інфекційних хвороб проводяться щеплення дітям у віці 2 місяці згідно чинного календаря профілактичних щеплень в Україні?
a. Гепатиту В (2 дози), туберкульозу (1 доза), дифтерії, правця (1 доза), поліомієліту (2 дози), гемофільної інфекції (2 дози)
b. Гепатиту В (2 дози), туберкульозу (1 доза), дифтерії, кашлюка, правця (1 доза), поліомієліту (2 дози), гемофільної інфекції (2 дози)
c. Гепатиту В (2 дози), туберкульозу (1 доза), дифтерії, правця (1 доза), поліомієліту (1 доза), гемофільної інфекції (2 дози)
d. Гепатиту В (2 дози), туберкульозу (1 доза), дифтерії, кашлюка, правця (1 доза), поліомієліту (2 дози), гемофільної інфекції (1 доза)
*e. Гепатиту В (2 дози), туберкульозу (1 доза), дифтерії, кашлюка, правця (1 доза), поліомієліту (1 доза), гемофільної інфекції (1 доза)

53. Який тип змінної використовують для внесення даних про титр протидифтерійних антитіл?
*a. Дискретна
b. Номінальна
c. Дихотомічна
d. Неперервна
e. Порядкова

54. Чоловік віком 45 років, який повернувся з африканської країни три доби тому, раптово захворів. Скаржиться на напади ознобу, підвищення температури тіла до 39-40^0С, рясне потовиділення. Об'єктивно спостерігається: шкіра бліда, з жовтяничним відтінком, гепатоспленомегалія. Який метод дослідження є найінформативнішим для встановлення діагнозу?
*a. Мікроскопія товстої краплі та мазка на наявність збудника малярії
b. Загальний аналіз крові
c. УЗД печінки та селезінки
d. Біохімічне дослідження функціональних проб печінки
e. Серологічне обстеження на наявність антитіл до вірусного гепатиту А

55. У місті проживало 1346 осіб із діагнозом: вірусний гепатит С. Показник ураженості населення склав 38,6 на 100000. Який епідеміологічний показник був розрахований?
a. Періодний преваленс
b. Превалентність
c. Щільність інциденсу
d. Кумулятивний інциденс
*e. Моментний преваленс

56. До закладу охорони здоров'я доставлено 550 доз п'ятивалентної АКДПA-ГепВ-Hib вакцини. Під час прийому вакцини виявлено активацію індикатору заморожування (на екрані індикатору з’явилася позначка Х). Яка подальша тактика відносно цієї вакцини?
a. Утилізувати всі дози вакцини
b. Повернути вакцину до регіонального оптового складу зберігання вакцин
*c. Провести тест на струшування
d. Проводити вакцинацію цією вакциною
e. Повернути вакцину до підприємства-виробника вакцини

57. Мисливець, якого покусав вовк за шию та обличчя, звернувся за медичною допомогою до лікаря-хірурга. Які заходи щодо термінової профілактики сказу потрібно провести в цьому разі?
a. -
b. Уведення антирабічної вакцини
c. Уведення антирабічного імуноглобуліну
*d. Уведення антирабічної вакцини та антирабічного імуноглобуліну
e. Призначення антибіотиків

58. У селищі зареєстровано випадок черевного тифу у фермера. Чоловіка шпиталізовано до інфекційного стаціонару, визначено межі осередку, проведено заключну дезінфекцію в осередку захворювання, визначено коло контактних осіб. На який термін встановлюється медичне спостереження за контактними особами в цьому разі?
a. 17 днів
*b. 21 день
c. 14 днів
d. 10 днів
e. 7 днів

59. Юнаку, який проживає у студентському гуртожитку, встановлено діагноз: шигельоз. Відомо, що разом із ним у кімнаті проживають ще дві особи, на поверсі загальна кухня та туалетні кімнати. Визначте територіальні межі осередку інфекції.
a. Увесь гуртожиток
*b. Поверх гуртожитку
c. Кухня гуртожитку
d. Кімната гуртожитку
e. Усе місто

60. У яких місцях перетину державного кордону України створюються санітарно-карантинні пункти?
*a. Міжнародних морських портах
b. Міжнародних аеропортах
c. Міжнародних залізницях
d. -
e. Міжнародних автошляхах

61. Багаторічними дослідженнями в Україні встановлена наявність активних природних вогнищ багатьох інфекцій, що передаються кліщами, на території яких щорічно реєструються поодинокі випадки чи спалахи захворювань людей. Який із нижченаведених рикетсиозів є ендемічним для України?
a. Кліщовий пароксизмальний рикетсіоз
b. Кліщова гарячка тихоокеанського узбережжя
c. Плямиста гарячка скелястих гір
*d. Марсельська гарячка
e. Австралійський кліщовий рикетсіоз

62. Який мінімальний період мікробіологічного моніторингу результатів посівів первинних зразків із первинних афектів дозволить закладу охорони здоров'я сформувати власну локальну базу чутливості мікроорганізмів до антимікробних препаратів (АМП)?
a. 9 місяців
b. 24 місяці
*c. 12 місяців
d. 18 місяців
e. 6 місяців

63. Укажіть ендемічне для України особливо-небезпечне інфекційне захворювання, що становить біологічну загрозу для території та населення із нижченаведених.
*a. Холера
b. Вітряна віспа
c. Черевний тиф
d. Дифтерія
e. Кір

64. У кількох країнах зафіксовано спалах інфекційного захворювання, що потребує відповідної реакції з боку ВООЗ: відповіді та допомоги ресурсами. До якого рівня за класифікацією ВООЗ належить цей спалах, якщо допомога не перевищує можливостей Регіонального Офісу ВООЗ?
*a. Другого
b. Першого
c. Четвертого
d. Третього
e. -

65. Студент захворів на менінгококову інфекцію. Діагноз встановлено за клінічними та бактеріологічними даними, пацієнта шпиталізовано. У сім'ї крім нього ще двоє дорослих: мати та батько. Сім'я мешкає у трикімнатній квартирі в будинку з усіма зручностями. Які заходи щодо контактних осіб треба провести?
a. Карантин
*b. Медичний нагляд
c. Шпиталізація
d. Ізоляція
e. Диспансерний нагляд

66. Укажіть одну з ознак, що характеризує поточні тенденції смертності в Україні.
a. У віковій структурі смертності превалюють діти до року
b. Серед причин смертності превалюють новоутворення
c. Різниця між смертністю чоловіків та жінок відсутня
*d. Смертність серед чоловіків перевищує смертність серед жінок
e. Серед причин смертності превалюють хвороби органів дихання

67. Під час епідеміологічного дослідження встановлено, що часте куріння підсилює дію канцерогенів і пошкодження тканини, а отже, збільшує вірогідність канцерогенезу. Який критерій причинності Гілла спостерігається у цьому разі?
a. Відтворюваність
*b. Біологічний градієнт
c. Узгодженість
d. Сила
e. Специфічність

68. У регіоні N у 2015 році інцидентність на гострі кишкові інфекції перевищила середні багаторічні показники, було зареєстровано 3 спалахи. Оцініть епідемічну ситуацію в регіоні N у 2015 році.
a. Нестійка епідемічна ситуація
*b. Неблагополучна епідемічна ситуація
c. Благополучна епідемічна ситуація
d. Надзвичайна епідемічна ситуація
e. Наданої інформації недостатньо для оцінки епідемічної ситуації

69. Наслідки контакту зі збудником не призведуть до втрати життя, інвалідності та до великих матеріальних збитків. До якого рівня ризику, згідно з "Порядком оцінки рівня небезпеки впливу біологічних агентів на працівників" належить наведена ситуація?
a. Високий
b. Допустимий
c. Недопустимий
d. Низький
*e. Помірний

70. При якій мінімальній частці в структурі внутрішньорічної захворюваності сезонність вважається вираженою?
a. 40%
*b. 50%
c. 70%
d. 30%
e. 60%

71. В яких випадках доцільно використовувати абсолютні показники?
*a. Під час опису спалахів інфекційних хвороб
b. Під час опису основних причин смертності в світі
c. У разі порівняння захворюваності населення двох міст
d. Під час опису основних причин смертності в Україні
e. У разі порівняння захворюваності на кір у довакцинальний та післявакцинальний періоди

72. Епідеміолог обласного центру контролю та профілактики хвороб збирає дані від закладів охорони здоров'я щодо кількості пацієнтів (із індивідуальними даними), яким вперше встановлено діагноз туберкульоз у поточному році серед внутрішньопереміщених осіб. Визначте рівень епідеміологічного нагляду та моніторингу.
a. Міжнародний
*b. Регіональний
c. -
d. Національний
e. Місцевий

73. Встановлено, що захворюваність на виразкову хворобу у курців становить 25,44^0/_00, некурців - 10,07^0/_00. Ризик захворюваності на виразкову хворобу серед курців становить 15,37 на 1000 курців. Який ризик було визначено?
a. Різниця ризиків (атрибутивний ризик)
b. Співвідношення шансів
c. Відношення ризиків (відносний ризик)
*d. Абсолютний (додатковий) ризик
e. Частка (%) додаткового популяційного ризику

74. Група туристів від'їжджає до району, неблагополучного щодо захворюваності на черевний тиф та туляремію. До від'їзду залишається 2 тижні. Вкажіть рекомендації щодо їх імунізації.
a. Щеплення не проводити
b. Провести щеплення проти черевного тифу до від'їзду, проти туляремії - через 1-1,5 місяці
*c. Провести щеплення проти двох інфекцій одночасно
d. Заборонити в'їзд до неблагополучної території
e. Провести щеплення з максимально можливим інтервалом 12-13 діб

75. Який показник використовується для складання прогнозу щодо наступного підйому захворюваності на грип?
a. Індекс сезонності
b. Річна захворюваність
*c. Циклічність
d. Нормативний рівень захворюваності
e. Епідемічний спалах

76. За визначеною групою населення, що не хворіє на гіпертонічну хворобу, встановлено п'ятирічне спостереження з метою виявлення нових випадків цієї хвороби під впливом ендо- і екзогенних факторів. Який вид епідеміологічного дослідження використано у цьому випадку?
a. Експериментальне
b. Описове
c. Одномоментне
d. Ретроспективне
*e. Проспективне

77. Яка риса притаманна епідемічному процесу інфекцій з трансмісивним механізмом передачі.
a. Переважна захворюваність осіб з закритих колективів
b. Відсутність сезонності
c. Періодичність (циклічність)
*d. Сезонність
e. Переважна захворюваність дітей до одного року

78. Чоловіки хворіють на рак шлунка у два рази частіше, ніж жінки. Яку роль відіграє стать у виникненні та розвитку цієї патології?
a. Уповільнює розвиток хвороби
b. Прискорює розвиток хвороби
*c. Сприяє захворюванню
d. Не сприяє захворюванню
e. Посилює розвиток хвороби

79. Збудник захворювання має три характерні ознаки: є анаеробом, утворює стійкі спори у навколишньому середовищі та виділяє екзотоксин. Вкажіть інфекційне захворювання, що може виникати внаслідок проникаючих поранень або за інших контамінованих травм, які супроводжуються ушкодженням шкірних і слизових покривів.
a. Дифтерія
*b. Правець
c. Чума
d. Кір
e. Шигельоз

80. Визначте міру центральної тенденції для представлення даних щодо середньої кількості днів від діагностики випадку туберкульозу до початку лікування у закладах охорони здоров'я, що надають первинну медичну допомогу?
a. Середнє геометричне
b. Мода
c. Міра змінності (розкиду) даних
*d. Середнє арифметичне
e. Медіана

81. Цільова група немовлят, що доживають до року - 4680 дітей, цільовий показник охоплення трьома дозами пентавалентної вакцини - 95%. Обчисліть річний цільовий показник для вакцинації трьома дозами.
a. 3978
*b. 4446
c. 4680
d. 4212
e. 3744

82. Належне використання засобів індивідуального захисту є частиною індивідуального рівня інфекційного контролю. Вкажіть правильне твердження щодо використання медичних рукавичок.
a. Рукавички медичні потрібно обробляти спиртовмісним антисептиком при використанні для двох та більше пацієнтів
b. Гігієнічна обробка рук спиртовмісним антисептиком після зняття рукавичок медичних не потрібна
*c. Одна пара рукавичок медичних використовується для одного пацієнта
d. Одна пара рукавичок медичних використовується для двох та більше пацієнтів
e. Гігієнічна обробка рук спиртовмісним антисептиком перед вдяганням рукавичок медичних не потрібна

83. У військовій частині спостерігається: серед особового складу з'явилися групові інфекційні захворювання та є умови для їх подальшого поширення, противник застосував біологічну зброю, що не включає збудників ОНІ. Яким вважається санітарно-епідемічний стан частини?
a. Благополучним
*b. Неблагополучним
c. Катастрофічним
d. Нестійким
e. Надзвичайним

84. Яка частота НППІ вважається нечастою?
a. >1/10 (більше 10%)
b. <1/10000 (менше 0,01%)
c. >1/10000 та <1/1000 (менше 0,01% до 0,1%)
d. >1/100 та <1/10 (від 1 до 10%)
*e. >1/1000 та <1/100 (менше 0,1% до 1%)

85. За допомогою якого прийому епідеміологічного методу формуються первинні (робочі) гіпотези про чинники ризику?
a. Прогностичного
b. Експериментального
c. Когортного
d. "Випадку-контролю"
*e. Описово-оціночного

86. Для вирішення поставлених перед епідеміологією завдань, як будь-яка наука, вона повинна мати у своєму розпорядженні спеціальні методи дослідження. Які епідеміологічні методи в залежності від цілей дослідження можуть бути?
a. Емпіричні
b. Описові та аналітичні
*c. Емпіричні та експериментальні
d. Експериментальні
e. Контрольовані

87. У районі тимчасового розташування військової частини виявлено підозрілий аерозольний викид, незвичний запах і залишки невідомої порошкоподібної речовини. Експрес-методом виявлено антиген Bacillus anthracis. У військовослужбовців симптоми відсутні, але усі зазнали потенційного ризику зараження. Укажіть первинні протиепідемічні заходи щодо особового складу військової частини.
a. Ізоляція військовослужбовців на 7 днів
*b. Постконтактна антибіотикопрофілактика
c. Передислокація із зони біологічного зараження
d. Вакцинація проти сибірки
e. Дезінфекція території хімічними засобами

88. Які інформаційні джерела мають найвищу інформаційну цінність з урахуванням рівня доказовості?
*a. Мета-аналіз та систематичний огляд
b. Мета-аналіз та оригінальна стаття з результатами кореляційного дослідження
c. Оглядова стаття та систематичний огляд
d. Оглядова стаття та мета-аналіз
e. Оригінальна стаття з результатами кореляційного дослідження та систематичний огляд

89. Яка епідеміологічна тріада є тріадою описової (дескриптивної) епідеміології?
a. Опис - аналіз - втручання
b. Сім'я - сіяч - ґрунт
c. Збудник - середовище - інфікований організм
*d. Особа - місце - час
e. Джерело інфекції - механізм передачі - сприйнятливе населення

90. На основі даних інфекційної захворюваності особового складу, санітарно-гігієнічного стану території, результатів санітарно-епідеміологічної та біологічної розвідки, а також санітарно-епідеміологічного спостереження, санітарно-епідемічний стан визначений як надзвичайний. Які заходи доцільно провести відповідно до визначеного санітарно-епідемічного стану?
a. Обсервація
*b. Карантин
c. Диспансерний нагляд
d. Посилений медичний нагляд
e. Планові протиепідемічні заходи

91. Під час професійної діяльності медичному працівнику потрапив біологічний матеріал (кров) від ВІЛ-інфікованого пацієнта на пошкоджені шкірні покриви, очі та слизову оболонку. Укажіть термін проведення екстреної постконтактної профілактики для медичного працівника.
a. Не пізніше 12 годин з моменту аварії
b. Не пізніше 24 годин з моменту аварії
c. Не пізніше 48 годин з моменту аварії
d. Не пізніше 36 годин з моменту аварії
*e. Не пізніше 72 годин з моменту аварії

92. Після перенесеного захворювання на кашлюк реконвалесценти допускаються в колектив після клінічного одужання та через певний період часу від початку захворювання. Скільки днів триває цей період?
*a. 25 днів
b. 21 день
c. 10 днів
d. 14 днів
e. 7 днів

93. Визначте групу підвищеного ризику захворювання на кашлюк за віком.
*a. Діти першого року життя
b. Діти шкільного віку
c. Діти віком 4-6 років
d. Діти віком 2-3 роки
e. Дорослі

94. За результатами дослідження встановлено, що наявність великої кількості гемотрансфузій в анамнезі підвищує ризик зараження ВІЛ-інфекцією. За допомогою якого показника можна зробити такі висновки?
a. Точка перетину
b. Кореляція
c. Регресія
*d. Каузальність
e. Дисперсія

95. Під час дослідження вивчення розвитку раку легень у групі курців та некурців встановлено, що в кожній групі із 1000 курців виникає на 10,6 випадків раку легень більше, ніж в кожній групі із 1000 некурців. Який ризик було визначено?
a. Відношення ризиків (відносний ризик)
*b. Різниця ризиків (атрибутивний ризик)
c. Частка (%) додаткового популяційного ризику
d. Додатковий популяційний ризик
e. Співвідношення шансів

96. Яка обробка рук проводиться після контакту зі слизовими оболонками і секретами організму?
a. Миття з милом
b. Санітарна
*c. Гігієнічна
d. Профілактична
e. Хірургічна

97. Епідеміологічний аналіз захворюваності в багаторічній динаміці дає змогу зрозуміти характер змін рівня інфекційної захворюваності. Який прийом дає можливість усунути вплив випадкових чинників і точніше представити у вигляді прямої лінії (тенденції) показники динамічного ряду?
a. Ковзної середньої
b. Довгострокового прогнозування
c. Простих прогнозних моделей
d. Регресійно-кореляційні моделі
*e. Метод найменших квадратів

98. У результаті запровадження заходів щодо стримування пандемії COVID-19 базове репродукційне число (R0) дорівнювало R0<1. Визначте можливість поширення інфекційної хвороби серед популяції.
a. Епідемічний процес не розвивається
*b. Інфекція згасне в довгостроковому періоді
c. Стабільна тенденція
d. Контроль захворюваності стає складнішим
e. Інфекція зможе поширитися серед популяції

99. За допомогою якого прийому дослідження визначається потенційна (максимально можлива) ефективність профілактичного засобу (заходу)?
a. Експериментального неконтрольованого
*b. Експериментального контрольованого
c. Дескриптивного статистичного
d. Аналітичного статистичного
e. Прогностичного математичного

100. За даними Всесвітньої організації охорони здоров'я, за останні 20 років люди найчастіше помирають від неінфекційних захворювань: серцево-судинних захворювань, діабету та раку. Які з факторів ризику смертності складають найбільшу частку?
a. Поведінкові
*b. Метаболічні
c. Професійні
d. Соціальні
e. Навколишнього середовища

101. Встановлено, що між захворюваністю на дифтерію (залежна змінна) та рівнем популяційного протидифтерійного імунітету (незалежна змінна) коефіцієнт кореляції становить -0,54 (мінус 0,54). Про що свідчить цей показник?
*a. Зворотній середньої сили статистичний зв'язок
b. -
c. Прямий сильний фізичний (каузальний) зв'язок
d. Зворотній середньої сили фізичний зв'язок
e. Прямий сильний статистичний зв'язок

102. Під час проведення епідеміологічного дослідження були визначені параметри малої вибірки. Для визначення точності та надійності оцінки використано довірчий інтервал. Що таке довірчий інтервал в біостатистиці?
*a. Інтервал значень, що містить оцінки параметра з заданою ймовірністю
b. Інтервал між найменшим і найбільшим значенням параметру
c. Інтервал значень, який описує залежність між двома змінними
d. Фактори, що впливають на здоров’я людини
e. Інтервал значень, що відповідає здоровому стану людини

103. Після відпадання кліща на місці його присмоктування можна спостерігати первинний афект у вигляді запального, болючого під час пальпації інфільтрату діаметром до 3-5 мм з некротичною кірочкою в центрі, який зберігається протягом 2-3 тижнів. У багатьох випадках довкола первинного афекту виникає кільцевидна або суцільна еритема. Вкажіть захворювання, яке має вищевказану ознаку першої стадії.
a. Туляремія
*b. Лайм-бореліоз
c. Крим-Конго геморагічна гарячка
d. Геморагічна гарячка з нирковим синдромом
e. Кліщовий енцефаліт

104. Наказом у закладі охорони здоров'я затверджено інструменти для перевірки теоретичних знань та практичних навичок із гігієни рук персоналу з планом навчання та перевірок у структурних підрозділах закладу. Який рівень інфекційного контролю впроваджений у цьому закладі охорони здоров'я?
*a. Адміністративний
b. Екстрений
c. Індивідуальний
d. -
e. Інженерний

105. Під час епідеміологічного розслідування спалаху черевного тифу серед працівників харчового підприємства в одного з працівників за допомогою РПГА виявлено титр антитіл до Vi-антигену 1:80. Зробіть висновок за результатами обстеження.
*a. Працівник - носій інфекції
b. Працівник перехворів на черевний тиф
c. Працівник щеплений проти черевного тифу
d. Працівник з діагнозом: черевний тиф
e. Працівник не є носієм інфекції

106. У країні зареєстровано випадок поліомієліту, викликаного диким штамом 1 типу. У які терміни Національні органи охорони здоров'я мають повідомити ВООЗ?
*a. 24 годин
b. 72 годин
c. 48 годин
d. 12 годин
e. 36 годин

107. В роботі епідеміолога використовується систематичний та безперервно діючий збір, облік, складання та аналіз, тлумачення, поширення даних медико-санітарного призначення, епідемічного благополуччя населення і показників середовища життєдіяльності для оцінки і прийняття необхідних відповідних заходів в сфері громадського здоров’я. Як називається така система?
a. Оцінка
b. Моніторинг
c. Епідеміологічне обстеження
d. Епідеміологічний аналіз
*e. Епідеміологічний нагляд

108. Якому епідемічному стану відповідає твердження: "Мають місце окремі випадки інфекційних захворювань, які не реєструвались раніше, спостерігається незначне підвищення спорадичного рівня захворюваності, виникають окремі групові захворювання без подальшого розповсюдження"?
a. Неблагополучному
b. Надзвичайному
c. Катастрофічному
d. Благополучному
*e. Нестійкому

109. Визначте значення атрибутивного ризику, якщо за результатами когортного дослідження виявлено, що ризики виникнення захворювання Х в експонованій та неекспонованій групі однакові.
a. 1,5
b. 0,5
c. 1
*d. 0
e. -1

110. Для виконання програми профілактики інфекцій та інфекційного контролю керівником закладу охорони здоров'я прийнято рішення про закупівлю бактерицидних ультрафіолетових опромінювачей (УФБ опромінювач) для знезараження повітря та дезінфекції поверхонь в приміщеннях закладу. Який тип УФБ опромінювачей заборонено для використання в закладах охорони здоров'я?
a. УФБ опромінювач екранований (відкритий зверху)
b. УФБ опромінювач відкритого типу стельовий
c. УФБ опромінювач екранований (із жалюзі)
*d. УФБ опромінювач закритого типу (рециркулятор)
e. УФБ опромінювач відкритого типу настінний

111. П'ятирічна дитина, яка не була щеплена проти кору через абсолютні протипоказання, захворіла на кір. У родині також є семимісячна дитина. Які заходи треба вжити для попередження захворювання на кір у семимісячної дитини?
a. Увести протикоровий імуноглобулін
b. Застосувати противірусні препарати
c. -
d. Застосувати бактеріофаг
*e. Провести щеплення проти кору

112. В якому з нижченаведених випадків буде зростати превалентність захворювання X?
a. Якщо інцидентність захворювання X, кількість випадків одужань та смертей від захворювання Х залишаються без змін
b. Якщо інцидентність захворювання X та кількість випадків смертей від захворювання Х залишається без змін, а кількість випадків одужань від захворювання Х збільшується
*c. Якщо інцидентність захворювання X збільшується, а кількість випадків одужань та смертей від захворювання Х залишається без змін
d. Якщо інцидентність захворювання X та кількість випадків одужань від захворювання Х залишається без змін, а кількість випадків смертей від захворювання Х збільшується
e. Якщо інцидентність захворювання X залишається без змін, а кількість випадків одужань та смертей від захворювання Х збільшуються

113. Яке захворювання з переліку інфекційних хвороб, що підлягають реєстрації, належить до групи А для потреб епідеміологічного нагляду?
a. Кір
b. Правець
*c. Крим-Конго геморагічна гарячка
d. Кашлюк
e. Краснуха

114. Що належить до епідеміологічного критерію визначення випадку ботулізму (C. botulinum)?
*a. Вживання контамінованої їжі/питної води
b. Виділення С. botulinum з випорожнень у дорослих
c. Виявлення ботулінічного токсину в клінічному матеріалі
d. Периферійні симетричні парези
e. Двобічні порушення з боку черепних нервів (наприклад диплопія, нечіткість зору, дисфагія, бульбарна недостатність)

115. Які особливі ознаки характерні для епідемій з водним шляхом передачі?
a. -
b. Різноманітність чинників передачі
c. Виникнення захворювань переважно у групі дітей раннього віку
*d. Каскадність, послідовність виникнення захворювань відповідно до тривалості інкубаційного періоду
e. Одномоментність і масовість ураження населення

116. За результатами визначення ступеня інтенсивності епідемічного процесу ГРВІ та грипу на 48 тижні спостереження встановлено перевищення контрольного рівня (епідемічного порогу) захворюваності в межах 25-75%. Який рівень інтенсивності епідемічного процесу?
*a. Високий
b. Відсутній
c. Дуже високий
d. Середній
e. Низький

117. Для вивчення впливу штучної вентиляції легень на розвиток пневмонії у пацієнтів відділення анестезіології та інтенсивної терапії епідеміолог провів епідеміологічне дослідження "випадок-контроль". Який показник асоціації треба застосувати для вимірювання ефекту впливу?
*a. Відношення шансів
b. Коефіцієнт кореляції рангу Спірмена
c. Атрибутивний ризик
d. Відносний ризик
e. Коефіцієнт кореляції Пірсона

118. За результатами оперативної оцінки епідемічної ситуації щодо поширення COVID-19 в регіоні встановлено перевищення чотирьох із шести індикаторних показників на поточному тижні. Який рівень епідемічної небезпеки поширення COVID-19 треба встановити у цьому регіоні?
a. Блакитний
b. Помаранчевий
*c. Червоний
d. Зелений
e. Жовтий

119. Агенти, що можуть використовуватись в якості біологічної зброї, розподіляють на категорії. До якої категорії, згідно з чинним законодавством, належать агенти, механізми використання яких тільки розробляються та мають виключно потенціал в майбутньому?
a. Клас С
b. Клас B
c. Клас E
*d. Клас D
e. Клас A

120. За якої тривалості динамічного ряду можливий адекватний аналіз багаторічної динаміки захворюваності на інфекційну хворобу з вираженою циклічністю?
a. Не менше 20 років
b. 10-15 років, якщо вони становлять менше двох повних циклів
*c. 5-7 років, якщо вони становлять два повних цикли
d. 10-15 років, якщо вони становлять один повний цикл
e. Не менше 25 років

121. У чому полягає цінність короткострокового прогнозу захворюваності?
a. Інформаційно забезпечує планування організації виробництва вакцин та лікарських препаратів
*b. Убезпечує підставу для оперативного проведення протиепідемічних та профілактичних заходів
c. Необхідний для складання цільових програм зниження захворюваності
d. Дає можливість ретроспективно оцінити фактори ризику захворюваності
e. Дає можливість визначення термінів загострення епідемічної ситуації за кілька років

122. Укажіть основний критерій, який свідчить про ліквідацію осередку інфекційного захворювання.
a. Шпиталізація виявленого хворого в інфекційне відділення
b. Ізоляція виявленого хворого в інфекційне відділення та проведення заключної дезінфекції в осередку
*c. Відсутність нових випадків цієї інфекції серед контактних осіб впродовж максимального інкубаційного періоду після ізоляції хворого та проведення в осередку заключної дезінфекції
d. Одужання інфекційного хворого та проведення заключної дезінфекції в осередку
e. Шпиталізація виявленого хворого в інфекційне відділення та проведення заключної дезінфекції в осередку

123. Вкажіть, які неспецифічні ознаки свідчать про застосування супротивником біологічної зброї у місці дислокації військового підрозділу, що є підтвердженням попередньої інформації про планування використання цієї зброї.
a. Позитивний результат біологічної проби
*b. Поява жовтих маслянистих крапель на горизонтальних поверхнях
c. Виявлення антигенів збудника
d. Позитивний результат ПЛР
e. Виділення чистої культури збудника

124. Які з нижченаведених заходів є найефективнішими для досягнення довгострокових результатів у профілактиці та контролі холери відповідно до Глобальної стратегії ВООЗ з боротьби з холерою "Ліквідація холери: дорожня карта до 2030 року", яка спрямована на скорочення смертності на 90%?
*a. Впровадження інтегрованих заходів у таких секторах: WASH, спостереження та звітність, ОВХ, зміцнення системи охорони здоров'я, залучення громади
b. Створення адекватної медичної мережі та матеріального забезпечення центрів лікування холери
c. Використання оральної вакцини проти холери (ОВХ) разом із заходами WASH
d. Залучення до розробки Національних планів боротьби з холерою Глобальної робочої групи з боротьби з холерою (GTFCC)
e. Масова вакцинація ОВХ

125. Чисельник - число дітей з синдромом Дауна станом на 1 липня, знаменник - загальне число дітей станом на 1 липня. Який показник можна розрахувати за цими даними?
*a. Моментний преваленс
b. Періодний преваленс
c. Щільність інциденсу
d. Кумулятивний інциденс
e. Коефіцієнт навальності

126. Який метод доцільно застосувати для контролю конфаундінгу на етапі аналізу даних?
*a. Стратифікація
b. Рандомізація
c. -
d. Рестрикція
e. Підбір контролів

127. У закладі охорони здоров'я, що надає медичну допомогу в стаціонарних умовах, відділом з інфекційного контролю зафіксовано спалах інфекцій в ділянці хірургічного втручання, про наявність якого повідомлено до центру контролю та профілактики хвороб. Вкажіть подальші дії центру контролю та профілактики хвороб.
a. Інформування МОЗ України протягом години після отримання повідомлення про спалах
b. Припинення роботи хірургічного відділення
c. Проведення заходів із дезінфекції
*d. Розслідування, локалізація та ліквідація спалаху
e. Інформування ДУ "Центр громадського здоров'я МОЗ України" протягом години після отримання повідомлення про спалах

128. У 1941 р. під час японсько-китайської війни на місто Чанде та його околиці з літака були скинуті заражені збудником чуми блохи та зерно - приманка для щурів, внаслідок чого спалахнула епідемія. За чотири місяці загинуло майже 8 тис. мешканців Чанде. Який спосіб застосування біологічної зброї був використаний?
a. Використання приманок
b. Аерозольний
c. Застосування літаків
d. Диверсійний
*e. Використання переносників

129. Укажіть інфекційне захворювання, що має високий ризик виникнення у військовослужбовців у разі отримання ними мінно-вибухової травми під час ведення бойових дій.
a. Дифтерія
*b. Газова гангрена
c. Черевний тиф
d. Шигельоз
e. Чума

130. Визначте переваги когортного епідеміологічного дослідження у порівнянні з дослідженням "випадок-контроль".
a. Відносно невеликий час проведення дослідження
b. Можливість вивчати причини хвороб, що рідко трапляються
*c. Можливість вивчати причини, що рідко трапляються
d. Можливість встановлення причинно-наслідкового зв'язку від результату до причини
e. Відносно невеликі витрати на дослідження

131. Передавання цього захворювання від людини до людини може відбуватися різними шляхами: контактним, повітряно-краплинним та статевим. Яке особливо-небезпечне інфекційне захворювання відноситься до групи екзотичних для України?
a. Кашлюк
b. Краснуха
*c. Гарячка Марбург
d. Менінгококова інфекція
e. Черевний тиф

132. На достовірність отриманих результатів при проведенні клінічних випробувань впливає знання учасниками експерименту виду отриманого лікування. Який спосіб (метод) розподілу пацієнтів по групах підвищить достовірність результатів?
a. Когортний
b. Гніздовий
c. Експериментальний
d. Одномоментний
*e. Рандомізація

133. З метою формування програм серед споживачів ін'єкційних наркотиків було проведено дослідження, в якому виявили, що клієнти програм зменшення шкоди у разі появи проблем звертаються до аптек частіше, ніж до лікарів. Тому, аптека була визнана безпечним та найбільш зручним місцем для отримання шприців. Яке дослідження було проведено?
a. Епідеміологічний аналіз
b. Епідеміологічна діагностика
c. Епідеміологічний нагляд
d. Експериментальне
*e. Моніторинг та оцінка

134. Який критерій причинності Бредфорда–Гілла характеризується твердженням "причина визначається величиною відносного ризику, яка оцінюється за відповідними статистичними критеріями"?
*a. Сила зв'язку
b. Залежність доза-ефект
c. Стійкість
d. Специфічність
e. Зворотність

135. Яке епідеміологічне дослідження проводиться шляхом співставлення даних про дію чинника, який вивчається, серед групи хворих в порівнянні з групою здорових осіб?
*a. "Випадок-контроль"
b. Контрольований експеримент
c. Дескриптивне
d. Неконтрольований експеримент
e. Когортне

136. У 2021 році національною системою епідеміологічного нагляду країнами Африканського регіону ВООЗ зареєстровано 2 випадки хвороби, спричиненої вірусом Марбург. Виявлено 90 контактних осіб, зокрема серед медичних працівників, за ними встановлено медичне спостереження. Упродовж якого часу уряд країни має повідомити ВООЗ про цю ситуацію?
a. За тиждень
b. Негайно
c. 72 годин
*d. 24 годин
e. 48 годин

137. У таблиці даних надана інформація про стать, вік, національність, вагу, захворілих на гостре кишкове захворювання та ступінь тяжкості захворювання. Укажіть номінальні змінні.
a. Ступінь тяжкості захворювання
b. Вік, вага
c. Стать, вік
d. -
*e. Стать, національність

138. Про що може свідчити відношення шансів більше одного?
*a. Збільшення ризику
b. Зниження ризику
c. Відсутність відносного ризику
d. -
e. Відсутність ефекту

139. Який критерій причинності Бредфорда–Гілла характеризує таке твердження: "асоціація стабільна у разі відтворення результатів досліджень іншими дослідниками"?
a. Специфічність
b. Біологічна правдоподібність
*c. Стійкість
d. Зворотність
e. Залежність доза-ефект

140. Укажіть вид епідеміологічного дослідження за характером відношення дослідника до досліджуваного явища.
a. Евристичний
b. Прогностичний
c. Аналітичний когортний
*d. Експериментальний (інтервенційний)
e. Ретроспективний

141. Відомо, що тривалість катетеризації сечового міхура впливає на частоту інфекційних ускладнень. Який показник доцільно застосувати для порівняння катетер-асоційованих інфекцій сечовивідних шляхів серед пацієнтів двох лікарень?
a. Моментний преваленс
b. Інцидентність
c. Кумулятивний інциденс
*d. Щільність інцидентності
e. Превалентність

142. Що не є абсолютним протипоказанням до введення вакцини?
a. Гострі захворювання з підвищенням температури вище 38,0^оC
b. Введення живих вакцин вагітним
*c. Введення інактивованих вакцин вагітним
d. Введення живих вакцин особам з тяжкою імуносупресією (імунодефіцитом)
e. Наявність в анамнезі анафілактичної реакції на попередню дозу вакцини

143. Який показник визначає епідеміологічну ефективність вакцинації?
a. Рівень захворюваності нещеплених
b. -
c. Відношення показника захворюваності серед нещеплених до показника захворюваності серед щеплених
*d. Відношення показника захворюваності серед щеплених до показника захворюваності серед нещеплених
e. Рівень захворюваності щеплених

144. Яка статистична шкала передбачає присвоєння об'єктам певних числових значень у залежності від рівня вираження вимірюваної властивості?
a. Відносна
b. Номінальна
c. Абсолютна
d. Інтервальна
*e. Порядкова

145. Укажіть послідовність виконання завдань епідеміологічного нагляду.
a. -
b. Оперативний епідеміологічний аналіз, ретроспективний епідеміологічний аналіз, планування
c. Планування, ретроспективний епідеміологічний аналіз, оперативний епідеміологічний аналіз
*d. Ретроспективний епідеміологічний аналіз, планування, оперативний епідеміологічний аналіз
e. Ретроспективний епідеміологічний аналіз, оперативний епідеміологічний аналіз, планування

146. Який розмах характеризує інтерквартильну широчінь?
a. Від 1 стандартного відхилення нижче середнього значення до 1 стандартного відхилення вище середнього значення
*b. Від 25-го процентиля до 75-го процентиля
c. Від 5-го процентиля до 95-го процентиля
d. Від 1,96 стандартного відхилення нижче середнього значення до 1,96 стандартного відхилення вище середнього значення
e. Від 10-го процентиля до 90-го процентиля

147. Працівник обласного центру громадського здоров'я помітив, що згідно зі звітами закладів охорони здоров’я у конкретному районі у 2018 році не було зареєстровано жодного випадку захворювання на сальмонельоз, хоча впродовж останніх 10 років там щороку реєструвалася спорадична захворюваність на сальмонельоз. Який тип епідеміологічного нагляду сприятиме з'ясуванню причини відсутності випадків сальмонельозу у вищевказаному районі у 2018 році?
a. Пасивний
b. Дозорний
c. Рутинний
*d. Активний
e. Синдромний

148. До якого типу змінної належать дані про захворюваність населення?
a. Дискретної
b. Номінальної
*c. Неперервної
d. Порядкової
e. Дихотомічної

149. Оцінка ефективності реалізації закладом охорони здоров'я програми адміністрування антимікробних препаратів обов'язково містить показники розповсюдженості антимікробної резистентності для групи бактерій ESKAPE) Які бактерії входять до групи ESKAPE?
a. E. faecium VR, S. aureus MR, K. pneumoniae KPC, A. baumannii MDR, Р. fluorescens, Enterobacteriaceae ESBL
b. E. faecium VR, S. aureus MR, K. pneumoniae KPC, A. baumannii MDR, P. aeruginosa MDR, E. coli
*c. E. faecium VR, S. aureus MR, K. pneumoniae KPC, A. baumannii MDR, P. aeruginosa MDR, Enterobacteriaceae ESBL
d. E. faecium VR, S. aureus MR, K. pneumoniae KPC, A. tropicalis, P. aeruginosa MDR, Enterobacteriaceae ESBL
e. -

150. У місті реєструються періодичні підйоми захворюваності на грип. У минулому році практично все населення міста було щеплено проти грипу. Згідно з прогнозом Центру грипу на території України передбачається епідемічний підйом захворюваності на грип. Вкажіть рекомендації щодо профілактичних щеплень проти грипу.
a. Особам, старшим за 60 років, одноразово
b. Особам, які мають в анамнезі хронічні захворювання, одноразово
*c. Дорослим та дітям вакцинація одноразово, дітям не щепленим раніше - дворазово
d. Особам, які не були щеплені в минулому році, одноразово
e. Дорослим та дітям одноразово

