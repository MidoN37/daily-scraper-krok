1. Під час обстеження пацієнта, який переніс перелом лівої стегнової кістки та проходить лікування консервативним методом, встановлено, що обсяг згинання у лівому колінному суглобі - 140^o, а розгинання - 180^o. За результатами рентгенологічного обстеження лівого колінного суглобу патологічних змін не виявлено. Який вид обмеження рухливості спостерігається у пацієнта?
a. Кістковий анкілоз
b. Псевдом'язова контрактура
*c. М'язова контрактура
d. Десмогенна контрактура
e. Фібротична контрактура

2. Як в структурі МКФ позначаються категорії компонентів "Фактори навколишнього середовища"?
a. Цифрою 7
b. Літерою "b"
c. Літерою "d"
d. Цифрою 12
*e. Літерою "e"

3. У пацієнта віком 80 років під час профілактичного обстеження виявлено: АТ - 160/100 мм рт. ст., ЧСС у спокої - 60/хв. Для профілактики розвитку ішемічної хвороби серця фізичний терапевт призначив аеробні терапевтичні вправи у межах цільової зони від 70% до 80% від максимальної частоти серцевих скорочень. Розрахуйте цільову частоту серцевих скорочень.
a. 130-140/хв
*b. 98-112/хв
c. 150-160/хв
d. 104-124/хв
e. 116-124/хв

4. Який рівень фізичного навантаження під час велоергометрії є початковим для нетренованих жінок та дітей за рекомендаціями ВООЗ?
a. 100 Вт
b. 150 Вт
c. 75 Вт
d. 50 Вт
*e. 25 Вт

5. Під час обстеження пацієнта з перенесеним гострим порушенням мозкового кровообігу за геморагічним типом лікар ФРМ фіксує порушення мовлення. Відзначається утруднення при вимові деяких звуків та їх поєднань, мова невиразна, нечітка, малозрозуміла з укороченим видихом на фоні прискореного та переривчастого дихання. При цьому зміст і логічність висловлень збережені, пацієнт розуміє звернене до нього мовлення. Яке порушення мовлення виникло в пацієнта?
*a. Дизартрія
b. Дисфонія
c. Вербальна апраксія
d. Алалія
e. Афазія

6. У жінки під час проведення стимуляційної електронейроміографії серединного нерва на правому передпліччі в ділянці карпального каналу виявлено збільшення латентності періоду М-відповіді та зменшення швидкості проведення імпульсу. Який патологічний стан виник у пацієнтки?
a. Міопатія
b. Радикулопатія
c. Нейротмезис
*d. Демієлінізація
e. Аксональне ураження

7. Який кардіореспіраторний результат очікується від літньої людини, яка бере участь у програмі аеробних тренувань?
a. Відсутність змін ударного об'єму
*b. Покращення VO_2max
c. Відсутність змін ударного об'єму та зниження системного опору судин
d. Відсутність змін у толерантності під час повсякденної діяльності
e. Погіршення VO_2max, але збільшення швидкості ходьби

8. Пацієнт віком 56 років з цукровим діабетом 2-го типу скаржиться на біль під час ходьби в ділянці правого кульшового суглоба. Встановлено діагноз: коксартроз. Результат тесту балансу Берга - 52 бали. З якою метою лікар ФРМ призначає одноточкову тростину пацієнту в цьому разі?
*a. Зменшення сили навантаження на кульшовий суглоб
b. Зменшення бази опори, таким чином збільшуючи стабільність і рівновагу
c. Допомоги в сенсорному зворотному зв'язку або скануванні середовища
d. Збільшення бази опори, таким чином збільшуючи стабільність і рівновагу
e. Компенсації слабкості середнього сідничного м'яза

9. У результаті перенесеної черепно-мозкової травми у пацієнта спостерігається часткове порушення поверхневої чутливості та сприйняття болю. Об'єктивно: під час дослідження уколом голкою з'являється надмірно інтенсивний біль на окремих ділянках шкіри. Який тип порушення чутливості спостерігається у пацієнта?
a. Гіперестезія
b. Алодинія
*c. Гіпералгезія
d. Парестезія
e. Дизестезія

10. Військовослужбовець отримав пошкодження спинного мозку внаслідок мінно-вибухової травми. Під час обстеження м'язової сили за мануальним м'язовим тестом встановлено, що відведення у плечовому суглобі з обох боків становить 5 балів, розгинання у правому зап'ястку - 5 балів, у лівому - 3 бали, розгинання у ліктьовому суглобі з обох боків - 2 бали. При оцінці поверхневої чутливості встановлено, що у сегментах С2-Т1 чутливість складала 2 бали, в сегменті Т2 - справа 2 бали, зліва - 1 бал, в сегменті Т3 - з обох боків 0 балів. Оцініть неврологічний рівень пошкодження спинного мозку за шкалою AIS.
a. С5
*b. С6
c. С8
d. С4
e. С7

11. У пацієнта віком 45 років протягом двох років спостерігається сильний біль у ділянці зап'ястя, який посилюється при щипкових діях та ліктьовій девіації, прийом анальгетиків майже не покращує стан. Останнім часом знизилася сила у великому та вказівному пальцях. Періоди перерв у праці, 4 цикли реабілітації та локальні ін'єкції стероїдних препаратів не принесли значного полегшення. Вкажіть найбільш оптимальну тактику лікування в цьому разі.
a. Артродез зап'ястка
*b. Хірургічна декомпресія
c. Збільшення дози анальгетиків
d. Призначення терапевтичних вправ на розтягнення м'яких тканин
e. Операція з подовження сухожилля зап'ястка

12. Пацієнт віком 60 років скаржиться на швидке втомлення. Об'єктивно спостерігається: стоячи із заплющеними очима похитується, втрачає рівновагу, тонус скелетних м'язів знижений. Яка структура мозку найімовірніше уражена в пацієнта?
*a. Мозочок
b. Таламус
c. Базальні ганглії
d. Гіпоталамус
e. Прецентральна звивина кори великих півкуль

13. Що належить до зовнішніх критеріїв дозування фізичних вправ?
a. Економічні витрати
*b. Обсяг, інтенсивність
c. Показники ЧСС
d. Ознаки втоми
e. Настрій під час процедури

14. Для обстеження пацієнта лікар призначив проведення теппінг-тесту. З якою метою було призначено дослідження?
*a. Визначення функціонального стану нервово-м'язового апарату
b. Визначення функціонального стану сенсорних систем
c. Визначення стану м'язового тонусу
d. Визначення координації рухів
e. Визначення вестибулярної стійкості

15. Пацієнтка віком 30 років скаржиться на біль в шийному відділі хребта та надпліччі з іррадіацією вздовж правої руки, слабкість м'язів руки та кисті. В анамнезі встановлено діагноз: невропатії променевого нерва правої руки. За результатами мануального м'язового тестування отримані результати: розгиначі передпліччя - 3/5 та згиначі кисті - 4/5 балів. Яке інструментальне обстеження найбільш доцільно призначити в цьому разі?
*a. МРТ шийного відділу хребта
b. Рентгенографію кисті
c. Ультразвукове обстеження плеча
d. Рентгенографію шийного відділу хребта
e. Електронейроміографію

16. Пацієнтці віком 47 років встановлено діагноз: гострий комплексний регіональний больовий синдром (CRPS) I типу з набряком. Які медикаментозні засоби доцільно призначити в програмі реабілітації?
*a. Преднізолон
b. Баклофен
c. Ібупрофен
d. -
e. Диметилсульфоксид для місцевого застосування

17. Пацієнт віком 45 років скаржиться на відчуття пекучого болю в правій стопі, болісність під час носіння протеза. В анамнезі: трансфеморальна ампутація справа внаслідок мінно-вибухової травми 6 місяців тому. Який вид реабілітаційного втручання допоможе зменшити больовий синдром?
a. Ерготерапія
b. Еластичне бинтування кукси
*c. Дзеркальна терапія
d. Бімануальна терапія
e. Терапія обмеженням руху

18. Під час проведення поєдинку з боксу спортсмен отримав нокаут та втратив свідомість. Лікарем змагань діагностовано закриту черепно-мозкову травму. Якою є тактика ведення спортсмена щодо шпиталізації?
*a. Є обов'язковою
b. Не є обов'язковою
c. За бажанням
d. В залежності від часу втрати свідомості
e. -

19. До лікаря фізичної та реабілітаційної медицини звернувся пацієнт після перелому лівої великогомілкової кістки 5 днів тому. Об'єктивно спостерігається: права нижня кінцівка знерухомлена гіпсовою пов'язкою до нижньої третини стегна. Які вправи найбільш доцільно призначити пацієнту?
a. Активні динамічні вправи для колінного суглоба
*b. Ізометричні вправи для м'язів гомілки
c. Пасивні вправи для колінного суглоба
d. Пасивні вправи для гомілковостопного суглоба
e. Ізотонічні вправи для м'язів гомілки

20. У пацієнтки віком 25 років із розсіяним склерозом спостерігається похитування в позі Ромберга, інтенційний тремор, похитування під час ходьби. Що необхідно включити в програму реабілітаційних втручань в цьому разі?
a. Відновлення кардіореспіраторної витривалості
b. Відновлення м'язового тонусу
c. Відновлення м'язової сили
d. Відновлення когнітивних функцій
*e. Відновлення балансу (статичного та динамічного)

21. Пацієнтці важко виконувати швидкі чергування рухів під час проведення неврологічного тестування. В анамнезі: тяжка черепно-мозкова травма. Яке порушення спостерігається у пацієнтки?
a. Дисфагія
*b. Адіадохокінез
c. Атаксія
d. Дисметрія
e. Дизартрія

22. Пацієнт, який переніс інсульт, готується до розширення рухового режиму з наступною вертикалізацією положення тіла. Сила якого м'яза визначає можливість утримання тулуба у вертикальному положенні?
a. Верхнього заднього зубчастого м'яза
b. Трапецієподібного м'яза
c. Великого ромбоподібного м'яза
*d. М'яза-випрямляча хребта
e. Найширшого м'яза спини

23. У пацієнтки віком 79 років 7 років тому було діагностовано хворобу Альцгеймера. Об'єктивно спостерігається: погіршення пам'яті - запам'ятовування короткотривале (кілька хвилин). Пацієнтка відчуває труднощі з підрахунком чисел, розумінням простих запитань та орієнтуванням в часі та місці, порушення судження, зрідка - марення, хвилювання. Схильна до блукання (включаючи загублення під час руху). Оцінка за MMSE (Mini–mental state examination) - 17 балів. Який висновок щодо стану когнітивної функції у пацієнтки?
a. Деменція тяжкого ступеня
b. Легкий когнітивний розлад
*c. Деменція середнього ступеня
d. Деменція легкого ступеня
e. Нормальна когнітивна функція

24. Після вечірнього тренування, вранці рівень сечовини в крові у спортсмена підвищився до 8,5 ммоль/л. Наступного ранку реакція повторилася. Як оцінити отримані результати?
a. Затяжний характер процесів відновлення
b. Недостатнє фізичне навантаження
*c. Надмірне фізичне навантаження
d. Адекватна переносимість фізичного навантаження
e. Помірне фізичне навантаження

25. У пацієнта спостерігається сутулість постави, голова та шия витягнуті вперед. Ходьба дрібними кроками зі згинанням у колінах, відомими як "човгаюча хода". Швидко починати, зупинятися або змінювати напрямок руху складно, є тенденція до ретропульсії (падіння назад під час стояння). Яке порушення ходи виявлено в пацієнта?
a. Сенсорна хода
b. Невропатична хода
c. Міопатична хода
*d. Паркінсонічна хода
e. Геміплегічна/геміпаретична хода

26. Що вважають заключним етапом фізичної реабілітації?
a. Прогнозування оптимального покращення функціонування
*b. Контроль, який передбачає визначення ефективності
c. Обстеження й аналіз отриманої інформації та складання індивідуальної програми фізичної реабілітації
d. Встановлення психоемоційного контакту з дитиною та батьками
e. Безпосереднє втручання, виконання програми

27. Хто з фахівців затверджує індивідуальний реабілітаційний план?
a. Соціальний працівник
b. Ортезист-протезист
*c. Лікар ФРМ
d. Ерготерапевт
e. Фізичний терапевт

28. Яким повинне бути співвідношення натискань на грудну клітку та штучним диханням під час проведення серцево-легеневої реанімації у випадку констатації раптової зупинки кровообігу у дорослого пацієнта?
*a. 30:2
b. 5:2
c. 15:2
d. 5:1
e. 10:1

29. У пацієнтки віком 34 роки під час обстеження колінного суглоба було виявлено пошкодження і запальні зміни сухожилків та сухожилкових піхв, які в результаті призвели до обмеження його рухливості. Який тип контрактури виник у пацієнтки?
a. Міогенний
*b. Тендогенний
c. Десмогенний
d. Неврогенний
e. Артрогенний

30. До стаціонару шпиталізовано військовослужбовця після перелому великогомілкової кістки зліва, який відбувся 2 дні тому. Під час позиціонування пацієнт поскаржився фізичному терапевту на нестерпний біль в ділянці лівої гомілки, який посилюється при пасивних рухах та спробі напружити м'язи гомілки, прийом знеболюючих засобів не покращує стан. Під час пальпації лікар ФРМ встановив значне напруження м'яких тканин гомілки. Яка найімовірніша причина болю у пацієнта?
*a. Компартмент-синдром
b. Не діагностоване поєднання перелому із травмою м'яких тканин гомілки
c. Краш-синдром
d. Варіант нормального відновлення для даного періоду реабілітації
e. Неконсалідований перелом

31. Спортсмен під час забігу на напівмарафонську дистанцію упав і втратив свідомість. Кардіореанімаційна бригада, яка прибула на місце надала допомогу та встановила діагноз гострого фізичного навантаження. Яка зміна на ЕКГ є найбільш характерною для цього стану?
a. AV-блокада Мобітц 2
b. Порушення ритму за типом екстрасистолії
c. Скорочення інтервалів PQ, QT
*d. Зміщення сегмента ST нижче ізолінії на 2 мм
e. Деформація QRS комплексу

32. Лікар ФРМ планує оцінити стан когнітивних функцій у пацієнта з ішемічним інсультом. Який інструмент оцінювання доцільно застосувати?
a. Модифіковану шкалу Ренкіна
b. Шкалу Ешворта
c. Шкалу Морса
d. Шкалу Освестрі
*e. Монреальську шкалу

33. Лікар ФРМ обстежує пацієнта із травмою спинного мозку. Який інструмент потрібно використати для оцінки тяжкості пошкодження спинного мозку?
a. MMSE
b. Шкалу Морса
c. Шкалу Освестрі
d. Тест Берга
*e. Шкалу ASIA

34. Пацієнт після мозкового інсульту в басейні правої середньомозкової артерії скаржиться на складності під час ходьби, особливо по нерівній місцевості. За результатами тесту балансу Берга отримано 46 балів. Яку оптимальну терапію необхідно призначити пацієнту?
*a. Тренування самостійної ходьби з одноточковою тростиною в правій руці пацієнта
b. Тренування самостійної ходьби з одноточковою тростиною в лівій руці пацієнта
c. Тренування ходьби з допомогою з одноточковою тростиною в лівій руці пацієнта
d. Тренування самостійної ходьби із ходунками
e. Тренування ходьби із фізичною допомогою з одноточковою тростиною в правій руці пацієнта

35. Пацієнт після ішемічного інсульту скаржиться на труднощі з ходьбою, зокрема на обмеження дистанції, яку він може пройти самостійно. Лікар ФРМ хоче встановити довгострокову ціль для покращення його рухових навичок. Пацієнт налаштований на активну участь у процесі реабілітації. Яка з нижченаведених цілей є прикладом правильно встановленої довгострокової цілі у SMART-форматі?
a. Забезпечити пацієнту комфорт під час пересування
b. Поліпшити ходьбу пацієнта до кінця тижня
c. Навчити пацієнта ходити з використанням тростини протягом 3-х днів
*d. Збільшити дистанцію ходьби пацієнта до 500 метрів без допомоги протягом 6-ти місяців
e. Відновити повну мобільність пацієнта протягом 1-го місяця

36. На прийом звернувся чоловік у ранньому постіммобілізаційному періоді з приводу перелому ліктьового відростка праворуч, зі скаргами на обмеження розгинання у ліктьовому суглобі. За час іммобілізації постійно турбували стиснення та біль під пов'язкою. Встановлено міогенний тип контрактури. Який з методів відновлення амплітуди рухів першочергово є найбільш доцільним у такому разі?
a. Мобілізація натягом
b. Ручний масаж
*c. Постізометрична релаксація
d. Терапевтичні вправи з пасивним розтягом
e. Суглобова гра

37. Під час оцінювання ступеня жировідкладень лікар ФРМ використав пальпаторну методику, яка полягала у вимірюванні товщини захопленої між великим і вказівним пальцями складки шкіри з підшкірною жировою клітковиною. У якій ділянці прийнято проводити таке оцінювання?
a. На внутрішній поверхні стегна
b. На 2-3 см нижче від пупка
*c. На рівні пупка
d. У міжлопатковому просторі на рівні верхнього кута лопатки
e. У зоні передньої черевної стінки, яка найбільш випинає

38. У чоловіка спостерігається перевага поздовжніх розмірів тіла над поперечними - довгі та тонкі кінцівки, довга і тонка шия, вузькі плечі, крилоподібні лопатки, вузька та плоска грудна клітка, гострий надчеревний кут, слабко розвинені м'язи та незначні жирові відкладення. Укажіть тип тілобудови чоловіка.
a. Нормостенічний
b. Мезоморфний
c. Гіперстенічний
d. Ендоморфний
*e. Астенічний

39. Пацієнта шпиталізовано з приводу спінальної травми шийного відділу хребта. Об'єктивно спостерігається: втрата рухової функції, порушення чутливості. Пацієнт іммобілізований, тривалий час перебуває на ліжковому режимі в положенні на спині. У якому місці найчастіше утворюються пролежні за таких умов?
a. Сідниці
b. Лопатки
c. Гомілки
d. П'ятки
*e. Крижова кістка

40. Хто є найважливішим членом мультидисциплінарної реабілітаційної команди?
a. Психотерапевт
b. Ерготерапевт
*c. Пацієнт
d. Фізичний терапевт
e. Лікар ФРМ

41. Пацієнт під час візиту до лікаря ФРМ скаржиться на відчуття нестійкості та складнощі з утримання рівноваги. Який тест доцільно провести в цьому разі?
a. Хофмана
b. Баре
c. Менделя-Беккера
*d. Берга
e. Фукса-Розенталь

42. У пацієнта віком 67 років лікар ФРМ запідозрив розвиток неглекту після повторного мозкового інсульту. За допомогою якого реабілітаційного інструменту оцінювання можна підтвердити синдром просторового ігнорування в цьому разі?
a. Шкали Фугл-Мейєра
b. Індексу Бартел
*c. Тесту Альберта
d. Шкали ASIA
e. Проби Ромберга

43. Під час проведення терапевтичних вправ у відділенні реабілітації пацієнт, який переніс інфаркт міокарда, втратив свідомість. На ЕКГ виявлено: фібриляція шлуночків. Яка невідкладна допомога необхідна пацієнту?
a. Знеболення
b. Електростимуляція
*c. Дефібриляція
d. Вагусні проби
e. Антиаритмічна терапія

44. Пацієнт віком 45 років скаржиться на зниження пам'яті, складнощі під час концентрації уваги, не вірить у своє одужання, вважає себе тяжкохворим. Із анамнезу відомо, що нещодавно переніс інфаркт міокарда. Об'єктивно спостерігається: орієнтований у повному об'ємі, фон настрою знижений, астенічний, суїцидальні думки заперечує. Шукає співчуття і співпереживання. Який провідний синдром у цього пацієнта?
a. Обсесивний
b. Істеричний
*c. Астено-депресивний
d. Паранояльний
e. Астенічний

45. Хто очолює мультидисциплінарну реабілітаційну команду?
a. Психолог
b. Фізичний терапевт
c. Психотерапевт
d. Ерготерапевт
*e. Лікар фізичної та реабілітаційної медицини

46. Якою є мінімальна частота зборів мультидисциплінарної реабілітаційної команди при реабілітації пацієнта з гострим ішемічним інсультом у стаціонарних умовах?
a. 2 рази на тиждень
b. 1 раз на місяць
c. 1 раз на 2 тижні
*d. 1 раз на тиждень
e. 1 раз на день

47. Під час дослідження амплітуди рухів у плечовому суглобі визначається пропорційне обмеження пасивних рухів у різних напрямках з кінцевим відчуттям безболісного розтягу м'яких тканин подібним до нормального, але яке виникає раніше порівняно зі здоровим суглобом на протилежній стороні. Який вид контрактури спостерігається у цьому разі?
a. Десмогенна
b. Тендогенна
c. Неврогенна
*d. Артрогенна
e. Міогенна

48. Яка шкала буде найінформативнішою для оцінки м'язового тонусу пацієнта з хворобою Паркінсона під час проходження ним реабілітації?
a. Пеннінгтона
*b. Вираженості екстрапірамідного тонусу
c. Модифікована шкала Ашфорта
d. Ашфорта
e. Тард'є

49. У пацієнта з травмою спинного мозку на рівні С7 протягом ранньої мобілізації при спробах перевести пацієнта з положення лежачи у положення сидячи відбувалося різке зменшення артеріального тиску. Яке призначення буде найбільш оптимальним у цьому разі?
a. Перед переміщенням призначення дихальних вправ
b. Бинтування нижніх кінцівок
c. Перенесення спроби переміщення на більш віддалені терміни після стабілізації артеріального тиску
*d. Надягання абдомінального бандажу перед переміщенням
e. Направлення пацієнта на консультацію до лікаря-кардіолога

50. У пацієнта віком 27 років після кульового поранення нижньої третини гомілки на відстані 5 см від ступні було пошкоджено гілку малогомілкового нерву, внаслідок чого було втрачено функцію розгинання ступні. Яким є очікуваний термін відновлення функції стопи за нормальних умов?
a. До 6 місяців
b. До 1 місяця
*c. До 9 місяців
d. До 3 місяців
e. До 18 місяців

51. У результаті перенесеного гострого мозкового інсульту у пацієнта розвинулась правостороння геміплегія з вираженим порушенням функції ходьби. Фахівець з реабілітації призначив програму вправ на збільшення м'язової сили у ногах та дозовану ходьбу на короткі дистанції під контролем фізичного терапевта. Яку стратегію реабілітації обрано?
*a. Відновлення
b. Профілактики
c. Адаптації
d. Навчання
e. Паліативної допомоги

52. Яке показання до проведення постурального дренажу бронхів?
a. Кровохаркання
b. Біль в ділянці грудної клітки
*c. Застій секрету в бронхіальному дереві
d. Остеохондроз як супутня патологія у випадку вертеброгенної опосередкованості
e. -

53. Пацієнт на прийомі у лікаря ФРМ розповідає, що не дивлячись на реабілітацію після геморагічного інсульту відзначає слабкість і порушення функції правої верхньої кінцівки. Який інструмент доцільно застосувати для оцінки функції руки?
a. Модифіковану шкалу Ренкіна
*b. Тест Френчай
c. Індекс мобільності Рівермід
d. Тест FIM
e. Індекс Бартел

54. Пацієнт віком 52 роки скаржиться на набряк правої ноги, що поступово збільшувався протягом останніх 12-ти місяців. Під час натискування великим пальцем в нижній третині гомілки ямка не утворюється, шкіра нижньої кінцівки має звичайний колір, не гаряча на дотик, пацієнт вказує, що його нога просто "важка". Травмування заперечує. Яка причина набряку найімовірніша?
*a. Лімфедема
b. Хронічна легенева недостатність
c. Хронічна серцева недостатність
d. Хронічна венозна недостатність
e. Бешихове запалення

55. Що належить до допоміжних засобів, які прикріплені до тіла або кінцівки, для підтримки м'язово-скелетних функцій чи пов'язаних з рухом функцій та для корегування стану анатомічних структур?
a. Милиці передплічні
b. Протези
*c. Ортези
d. Тростини та палиці для ходіння
e. Ортопедичне взуття

56. Лікар ФРМ оцінює стан дівчини віком 14 років з черепно-мозковою травмою через два дні після автомобільної аварії. Об'єктивно спостерігається: без свідомості, хоча на СКТ мозку змін немає. Яка найімовірніша причина коми?
a. Забій головного мозку
b. Епідуральний крововилив
c. Гідроцефалія
*d. Дифузне аксональне ураження
e. Спазм артерій головного мозку

57. Укажіть найпоширеніший стандартизований метод оцінювання афазії.
a. Глобальна афазійна шкала (Global Aphasia Rating Scale)
b. Шкала оцінки афазії Ріттера (Ritter Scale for Aphasia Rating)
c. Шкала Хокінса (Hokin's Scale)
d. Шкала Фрідмана (Friedman Scale)
*e. Бостонська діагностична шкала афазії (Boston Diagnostic Aphasia Examination)

58. Який клінічний прояв є ознакою декомпенсації хронічної венозної недостатності на нижніх кінцівках?
a. Блідість шкірних покривів
b. Дерматит
*c. Трофічні виразки
d. Слабкість в кінцівках
e. Свербіж шкіри

59. Під час проведення поєдинку з боксу спортсмен отримав нокаут та втратив свідомість. Лікарем змагань діагностовано закриту черепно-мозкову травму. Який компонент лікування є обов'язковим у цьому разі?
a. -
*b. Аналгезія
c. Протисудомна терапія
d. Зниження моторної збудливості
e. Протизапальна терапія

60. Для пацієнта з дисфагією після гострого порушення мозкового кровообігу для профілактики аспірації ефективним є маневр з підтягуванням підборіддя. Який механізм дії цього маневру?
*a. Зменшує відкриття дихальних шляхів
b. Зменшує екскурсію нижнього стравохідного сфінктера
c. Зменшує екскурсію верхнього стравохідного сфінктера
d. Знижує глотковий тиск
e. Пригнічує перистальтику м'язів глотки

61. Що визначається як максимальний стимул під час дослідження нервової провідності протягом електронейроміографії?
a. Стимул, який на 20-30% перевищує порогову стимуляцію
b. Найвища інтенсивність подразника, яку може перенести пацієнт
c. Будь-який стимул, який перевищує пороговий стимул
d. Стимул, за межами якого відбувається подальше збільшення викликаної амплітуди
*e. Стимул, за межами якого не відбувається подальшого збільшення викликаної амплітуди

62. На черговому засіданні міської ради були затверджені положення щодо включення ранньої реабілітації до плану ліквідації можливих наслідків воєнних конфліктів в охороні здоров'я з чітким розподілом функцій фахівців з реабілітації та визначенням реабілітаційних маршрутів. До якого з етапів боротьби зі стихійними лихами належить ця активність?
a. Прогнозування
b. Відновлення
c. Реагування
*d. Готовності
e. Пом'якшення наслідків

63. Якими є особливості поранень та їх реабілітаційного менеджменту під час катастроф та конфліктів?
a. Надання допомоги здійснюється переважно висококваліфікованими фахівцями
b. Наявність чіткого маршруту руху пацієнтів
c. Чіткий документообіг гарантує зберігання та передачу необхідної інформації про характер поранення
*d. Часті інфекційні ускладнення
e. Найбільш часті одиничні поранення

64. Руку пацієнта віком 24 роки затисло уламками в ділянці плеча. Пацієнт може рухати пальцями кисті, але сила м'язів знижена до 3/5 за ММТ. Який вид пошкодження периферичних нервів найімовірніший у цьому разі?
a. Аксонотмезис
b. Перерізання
c. Невротмезис
*d. Невропраксія
e. Розтягнення

65. У пацієнта віком 40 років встановлено діагноз: закрита травма хребта, забій спинного мозку середнього ступеня тяжкості. Об'єктивно спостерігається: стан стабільний, млявий парапарез верхніх кінцівок і спастичний парапарез нижніх кінцівок. Який рівень ушкодження спинного мозку в пацієнта?
a. T12-L2
b. С1-C2
c. T1-T2
d. L2-L3
*e. С5-C7

66. Пацієнт після травматичного ушкодження спинного мозку скаржиться на зниження можливості довільного утримання сечі при появі перших позивів до сечовипускання. З порушенням функції якої структури сечовидільної системи насамперед пов'язані такі симптоми?
a. Детрузора сечового міхура
b. Внутрішнього сфінктера сечового міхура
*c. Зовнішнього сфінктера сечового міхура
d. Клапана сечоводів
e. Поздовжніх м'язів уретри

67. Пацієнт віком 42 роки, який нещодавно розпочав програму ходьби, повідомляє про біль на підошвовій поверхні навколо передньої частини п'яткової кістки, що поширюється до голівки 2-ї плеснової кістки. Найбільший біль відчувається, коли він вперше стає на підлогу після пробудження, та поступово зменшується протягом дня. Який патологічний стан спостерігається у пацієнта?
a. Метатарзалгія
b. Карпальний тунельний синдром
c. Тарзальний тунельний синдром
*d. Плантарний фасциїт
e. Медіальне відхилення 1 плеснової кістки

68. Під час проведення проби з фізичним навантаженням для оцінки функціонального стану серцево-судинної системи у пацієнта було виявлено феномен "нескінченного тону". Для якого типу реакції така ознака є найбільш характерною?
*a. Дистонічного
b. Гіпотонічного
c. Гіпертонічного
d. Нормотонічного
e. Східчастого

69. Під час проведення мануально-м'язового тестування сили м'язів, що розгинають гомілку, лікар ФРМ встановив, що пацієнт може долати невеликий спротив, при цьому амплітуда руху у колінному суглобі була неповною. Який сегмент спинного мозку найімовірніше уражений в пацієнта?
a. L1
*b. L3
c. L5
d. L4
e. L2

70. Спортсмена, який отримав травму передньої хрестоподібної зв'язки, готують до реконструктивної операції. Які засоби доцільно застосувати у передопераційній фазі для покращення подальших результатів?
a. Збільшення осьового навантаження на травмовану кінцівку
b. Повний спокій і уникнення будь-яких фізичних вправ до операції
*c. Вправи для зміцнення м'язів навколо колінного суглоба
d. Накладання гіпсової пов'язки для іммобілізації коліна до операції
e. Прийом тільки знеболювальних препаратів для зменшення болю

71. Відповідно до тесту Наваккі, яке навантаження для здорової нетренованої особи вказує на нормальний рівень фізичної працездатності?
a. 4,0 Вт/кг маси тіла
b. 1,0 Вт/кг маси тіла
c. 5,0 Вт/кг маси тіла
d. 2,0 Вт/кг маси тіла
*e. 3,0 Вт/кг маси тіла

72. Пацієнту віком 23 роки 2 тижні тому зняли гіпсову іммобілізацію, що була пов'язана з переломом малогомілкової кістки в нижній третині. Лікар призначив 30% осьового навантаження на уражену нижню кінцівку. Який із допоміжних засобів пересування найбільш доцільно призначити пацієнту з огляду на найбільшу ефективність щодо відновлення ходьби та безпечність, та з урахуванням того, що пацієнт планує їх використовувати під час ходьби на вулиці?
a. Ходунки
b. Чотирьохопорну палицю
c. Палицю з рухомою опорою
d. Стандартну одноопорну палицю
*e. Милиці

73. Що з нижченаведеного має найбільшу ефективність щодо попередження набряку кукси у гострому періоді реабілітації пацієнта після ампутації кінцівки?
a. Тактильна стимуляція
b. Позиціонування
c. Мобілізація рубця
*d. Компресійна терапія
e. Ідеомоторні вправи

74. Яке дослідження дозволяє оцінити переносимість фізичного навантаження, що відповідає можливості виконання повсякденної активності?
a. Спірометрія
b. Кардіореспіраторний тест із фізичним навантаженням
c. Плетизмографія
d. Дослідження трансфер-фактора для оксиду вуглецю
*e. Тест з 6-хвилинною ходьбою

75. Пацієнтка віком 43 роки скаржиться на те що не може утримати воду у роті, надути щоку. Своє захворювання пов'язує з переохолодженням. Об'єктивно спостерігається: очна щілина зліва розширена, око не закривається, при наморщуванні лоба складки не утворюються, лівий кут рота опущений. Зліва симптом Белла. Сльозотеча з очей. Мозочкових симптомів і розладу чутливості не виявлено. Під час подальшого обстеження пацієнтки який рефлекс знижується або не викликається у разі цієї патології?
a. Нижньощелепний зліва
b. Кон'юнктивальний рефлекс справа
*c. Надбрівний рефлекс зліва
d. Надбрівний рефлекс справа
e. Корнеальний рефлекс справа

76. Після проведення проби Мартіне-Кушелевського у пацієнта збільшився артеріальний тиск з 120/80 мм рт. ст. до 170/95 мм рт. ст., а пульс - з 72/хв до 140/хв. Для якого типу реакції серцево-судинної системи на фізичне навантаження характерні такі зміни?
a. Дистонічного
b. Гіпотонічного
c. Східчастого
*d. Гіпертонічного
e. Нормотонічного

77. Під час проведення терапевтичних вправ у пацієнта віком 27 років із тетраплегією виник сильний головний біль. Об'єктивно виявлено: АТ - 220/160 мм рт. ст., пульс - 50/хв. Спостерігається виражена пітливість по задній частині шиї та на чолі. Під час мануального обстеження виявлено: сечовий міхур розтягнутий, пальпується над лобковою кісткою. Яке втручання потрібно першочергово провести для покращення стану пацієнта?
*a. Замінити катетер і спустити сечу із сечового міхура
b. Ввести гіпотензивний препарат для зниження артеріального тиску
c. Ввести петлевий діуретик
d. Надати горизонтальне положення
e. Ввести знеболювальний препарат для зняття головного болю

78. За результатами огляду пацієнта з бронхіальною астмою лікарем ФРМ встановлено збільшення передньо-заднього розміру грудної клітки у верхній частині, горизонтальне положення ребер, згладженість міжреберних проміжків, надключичних та підключичних ямок з обох боків. Для якої форми грудної клітки характерні виявлені ознаки?
a. Астматичної
b. Кілеподібної
c. Конічної
d. Циліндричної
*e. Діжкоподібної

79. Пацієнт віком 65 років переніс ішемічний інсульт, має помірний парез лівої ноги та труднощі з підтримкою рівноваги під час руху, що призводить до порушення ходьби. Проживає в гірській місцевості. Під час оцінювання за шкалою Берга - 52 бали. Яка з нижченаведених методик є найефективнішою для відновлення здатності до ходьби?
*a. Тренування ходьби в природних умовах перебування пацієнта
b. Тренування на біговій доріжці з підтримкою ваги тіла
c. Вправи на стійкість і рівновагу
d. Використання ортезів на нижні кінцівки
e. Тренування з використанням ходунків

80. Руку пацієнта віком 24 роки затисло уламками в ділянці плеча. Пацієнт може рухати пальцями кисті, але сила м'язів знижена до 3/5 за ММТ. Яким є очікуваний термін повного відновлення функції м'язів кисті?
a. 4 тижні
b. 14 тижнів
*c. 6 тижнів
d. 12 тижнів
e. 2 тижні

81. Пацієнту після перенесеного інсульту з порушенням ковтання для визначення прогнозу реабілітації застосували шкалу оцінки ступеня дисфагії та отримали результат - 3 бали. Чим характеризується цей ступінь дисфагії?
a. Неможливістю приймати окремі види твердої їжі
b. Неможливістю проковтнути звичайну кількість їжі
*c. Вживанням тільки рідкої їжі (вільне)
d. Вживанням тільки м'якої, напіврідкої їжі
e. -

82. Пацієнт звернувся до лікаря ФРМ зі скаргами на нестійкість та невпевненість під час ходьби. Під час оцінювання рівноваги за допомогою шкали Берга було отримано 39 балів. Які рекомендації необхідно надати пацієнту щодо безпечного пересування?
*a. Ходьба з фізичною підтримкою іншої особи
b. Переміщення на візку
c. Самостійна ходьба з опорою на тростину
d. Ходьба тільки під візуальним контролем іншої особи
e. Ходьба без допоміжних засобів пересування

83. Яка шкала використовується для оцінки когнітивного статусу пацієнта?
*a. MMSE
b. FIM
c. FOUR
d. GCS
e. HADS

84. Під час катання на ковзанах фігурист здійснив невдалий ротаційний рух у колінному суглобі. У цей момент відчув хрускіт та біль у колінному суглобі, згодом з'явився набряк. Об'єктивно спостерігається: коліно помірно набрякле, рухи обмежені та болісні. Позитивний симптом "передньої висувної шухляди". Пошкодження якої структури колінного суглоба потрібно запідозрити першочергово?
a. Медіального меніска
b. Колатеральної зв'язки
c. Латерального меніска
*d. Передньої хрестоподібної зв'язки
e. Задньої хрестоподібної зв'язки

85. Що є надійним прогностичним фактором щодо здатності дитини з церебральним паралічем самостійно пересуватися?
a. Наявність спастичності
b. Збережені примітивні рефлекси
c. Повзання до 3-х років
*d. Здатність самостійно сидіти до 2-х років
e. Передчасні пологи (до 32-х тижнів)

86. Які складові постановки цілей в реабілітації за форматом SMART?
*a. Конкретні, вимірювані, досяжні (реалістичні), значимі (релевантні), обмежені в часі
b. Комплексні, цілісні, досяжні (реалістичні), значимі (релевантні), спрямовані на особу (персоніфіковані)
c. Комплексні, вимірювані, досяжні (реалістичні), значимі (релевантні), обмежені в часі
d. Комплексні, цілісні (холістичні), досяжні (реалістичні), значимі (релевантні), командні
e. Конкретні, мотивуючі, досяжні (реалістичні), значимі (релевантні), обмежені в часі

87. Під час проведення спірометрії встановлено, що ОФВ1 - 78%, ОФВ1/ЖЄЛ - 74%. Який висновок можна зробити щодо стану функції зовнішнього дихання?
a. Показники відповідають нормі
*b. Обструктивні порушення
c. -
d. Рестриктивні порушення
e. Порушення змішаного типу

88. Який діагностичний інструмент для оцінки функціональної незалежності найкраще обрати для пацієнта після гострого порушення мозкового кровообігу?
a. Шкала NIHSS
b. Шкала Ашворта
c. Шкала Борга
*d. Індекс Бартела
e. Тест Берга

89. Який вплив інтенсивних фізичних навантажень на секреторну функцію шлунка враховують для планування індивідуальних програм реабілітації?
a. Стимулючий
b. -
c. Інтактний
*d. Пригнічуючий
e. Нейтральний

90. Який метод дозволяє обстежити показники фізичного розвитку, визначити статуру, склад тіла, силу окремих м'язових груп, ступінь рухливості в суглобах і зміни цих параметрів в процесі занять?
a. Рентгенологічний
b. Соматоскопічний
c. Соматографічний
d. Ультразвуковий
*e. Соматометричний

91. Яке втручання застосовується у пацієнтів із вестибуло-атактичним синдромом для тренування рівноваги?
a. Вправи на силу м'язів верхніх кінцівок
b. Дихальні вправи
c. Дозована ходьба
d. Вправи для мімічних м'язів
*e. Вправи з напівсферою

92. Пацієнту віком 45 років діагностовано: гострий інфаркт міокарда. Який обсяг реабілітаційної допомоги показаний пацієнту в гострому періоді захворювання?
a. Дуже високий
*b. Низький
c. Високий
d. Помірний
e. Середній

93. Який фахівець зі складу мультидисциплінарної реабілітаційної команди займається навчанням родичів навичкам догляду за пацієнтом?
*a. Ерготерапевт
b. Фізичний терапевт
c. Соціальний працівник
d. Асистент фізичного терапевта
e. Лікар ФРМ

94. Пацієнтка віком 56 років скаржиться на біль у правому плечі, пов'язаний із рухами, і відчуває сильний біль у плечі, коли перекочується та ковзає у ліжку. Із анамнезу відомо, що 6 тижнів тому перенесла мозковий інсульт з правобічною геміплегією. Під час огляду виявлено: головка правої плечової кістки зміщена донизу. Який із нижченаведених методів доцільно призначити в цьому разі?
a. Стимуляція інтерференційним струмом (IFC)
b. Черезшкірна електрична нервова стимуляція (TENS)
c. Короткохвильова діатермія (SWD)
d. -
*e. Функціональна електростимуляція (FES)

95. Пацієнт з важким перебігом COVID-19 перебуває на стаціонарному лікуванні. Проведено оцінювання членами мультидисциплінарної реабілітаційної команди, за результатами якого призначено позиціонування. Які цілі цієї інтервенції?
a. Зменшення задишки, очищення дихальних шляхів і тренування скелетних м'язів
*b. Оптимізація легеневої вентиляції, вентиляційно-перфузійного співвідношення та попередження виникнення ускладнень
c. Постійного моніторингу дихальних і гемодинамічних показників
d. Нормалізації дихання, збільшення сили дихальних м'язів, збільшення екскурсії грудної клітки
e. Проведення активних вправ для кінцівок, тулуба, вправи для поліпшення повсякденної активності

96. До стабілізаційного пункту принесли пораненого з ознаками кульового ураження шийного відділу хребта. Що є клінічною ознакою першої стадії спінального шоку?
a. Поява бульбокавернозного рефлексу
b. Зниження артеріального тиску, збільшення частоти дихання, пульсу
*c. Арефлексія нижче рівня ураження
d. Спастичність і гіперрефлексія у кінцівках
e. Кома

97. Перед змаганнями з волейболу, лікар планує провести обстеження команди по визначенню типу реакції серцево-судинної системи на фізичне навантаження. Яку із нижченаведених проб використає лікар?
a. Летунова
b. Флека
*c. Мартіне-Кушелевського
d. Вальсальви
e. Штанге

98. Який фахівець оцінює функцію ковтання відповідно до розподілу обов'язків у мультидисциплінарній реабілітаційній команді?
*a. Терапевт мови та мовлення
b. Ерготерапевт
c. Фізичний терапевт
d. Сестра медична
e. Лікар фізичної та реабілітаційної медицини

99. Яку структуру головного мозку лікар ФРМ оцінює під час обстеження функції зовнішнього дихання?
a. Таламус
*b. Довгастий мозок
c. Середній мозок
d. Мозочок
e. Проміжний мозок

100. Яка шкала найчастіше використовується для прогнозування результатів у реабілітації пацієнтів з інсультом?
a. Шкала когнітивного функціонування Ранчо Лос Амігос
b. FIM
c. Індекс Бартела
*d. NIHSS
e. MMSE

101. У дитини віком 14 років з ДЦП виражений патерн спастичності у вигляді приведення стегна. Лікарем ФРМ введено ботулотоксин у великий привідний м'яз. Які результати очікуються в цьому разі?
a. Покращення ходьби
b. Полегшення під час носіння взуття
*c. Полегшення гігієни періанальної зони
d. Покращення функції сидіння
e. Покращення опори на п'ятку

102. У пацієнта віком 35 років з діагнозом: вертеброгенна торакалгія з правого боку в стадії загострення, пальпаторно діагностується напруження і болючість поперечно-остистих м'язів-ротаторів та багатороздільних м'язів праворуч в сегментах Th4-Th5-Th6-Th7. На МРТ виявлено дегенеративні зміни І-ІІА стадії. Яку техніку мобілізації і в якому напрямі необхідно застосувати в цьому разі?
a. Мобілізація за рахунок натискання пальцями лікаря на остисті відростки в фазі вдиху в направленні ротації вліво
b. -
*c. Мобілізація за рахунок натискання пальцями лікаря на остисті відростки в фазі видиху в направленні ротації верхнього хребця вправо
d. Мобілізація за рахунок натискання пальцями лікаря на остисті відростки в фазі вдиху в направленні ротації вліво та розгинання
e. Мобілізація за рахунок натискання пальцями лікаря на остисті відростки в фазі вдиху в направленні розгинання

103. Укажіть побічний (передбачуваний) ефект під час проведення анаеробних тренувань.
a. Збільшення жирових відкладень
b. Підвищення вмісту холестерину в крові
c. Підвищення рівня ШОЕ
*d. Вироблення молочної кислоти
e. Зниження рівня ШОЕ

104. До якого виду реабілітаційних заходів належить налаштування середовища на роботі та вдома?
*a. Ерготерапія
b. Медичні втручання
c. Нейропсихофізіологічні втручання
d. Фізична терапія
e. Нутритивна терапія

105. Який показник є свідченням економізації фізіологічних функцій організму у відповідь на регулярні тренування?
a. Тахікардія під час навантаження
b. Тахікардія в стані спокою
c. Збільшення ударного об'єму лівого шлуночка у спокої
*d. Брадикардія в стані спокою
e. Брадикардія під час навантаження

106. Під час обстеження військовослужбовця після мінно-вибухового поранення встановлено діагноз: перелом хребта з ушкодженням спинного мозку на рівні спинномозкового сегменту С6. Яке порушення рухів є найбільш очікуваним у цьому разі?
a. Згинання у плечовому суглобі
b. Згинання у променево-зап'ястковому суглобі
*c. Розгинання у променево-зап'ястковому суглобі
d. Розгинання у ліктьовому суглобі
e. Відведення у плечовому суглобі

107. Пацієнт віком 58 років скаржиться на хронічний біль у колінних суглобах, який погіршується під час побутових навантажень і в стані спокою. Після обстеження лікар ФРМ діагностує остеоартрит. Пацієнт має надмірну вагу, веде малорухливий спосіб життя і зацікавлений у пошуку ефективних методів зменшення болю. Який із нижченаведених методів буде найефективнішим для зменшення хронічного болю в пацієнта?
a. Заняття йогою
*b. Регулярні фізичні вправи низької інтенсивності
c. Використання ультразвукової терапії
d. Використання нестероїдних протизапальних препаратів
e. Використання теплової терапії

108. Що з нижченаведеного належить до анаеробних вправ?
a. Нордична ходьба
b. Терапевтичні вправи на велотренажері середньої інтенсивності
c. Ранкова гігієнічна гімнастика
*d. Розгинання тулуба із положення лежачи на животі
e. Вправи на координацію

109. Пацієнту віком 37 років встановлено діагноз: компартмент-синдром після перелому обох кісток передпліччя. Якими повинні бути першочергові дії лікаря ФРМ?
a. Не знімаючи гіпсової лонгети, позиціонувати руку на рівні серця
b. Не знімаючи гіпсової лонгети, позиціонувати руку нижче рівня тулуба
c. Зняти гіпсову пов'язку та позиціонувати руку нижче рівня тулуба
d. Негайно провести лімфодренажний масаж
*e. Зняти гіпсову пов'язку та позиціонувати руку на рівні серця

110. У пацієнта віком 64 роки раптово виник геморагічний інсульт. Яке із завдань є пріоритетним у гострому реабілітаційному періоді?
a. Відновлення балансу
b. Відновлення когнітивних функцій
*c. Профілактика ускладнень
d. Відновлення м'язової сили
e. Адаптація до мовних порушень

111. У результаті перенесеного оперативного лікування колінного суглоба у пацієнта сформована післяіммобілізаційна контрактура. Для збільшення амплітуди розгинання пацієнт самостійно розгинає коліно, утримуючи його у крайній точці амплітуди за допомогою напруження м'язів розгиначів. Як називається цей тип розтягнення?
a. Динамічний
b. Балістичний
c. Постізометрична релаксація
*d. Активний
e. Пасивний

112. У пацієнта після черепно-мозкової травми, під час огляду встановлено: оцінка за шкалою MoCA становить 27 балів, за тестом балансу Берга - 25 балів, індекс Бартеля - 80 балів. Який вид втручання необхідно призначити першочергово?
a. Бобат-терапію
b. Тренування навичок самообслуговування
*c. Вправи на рівновагу
d. Тренування рухових навичок та умінь
e. Вправи на розвиток пам'яті та концентрації уваги

113. У пацієнта діагностовано ДЦП. Що з нижченаведеного може обмежувати використання терапевтичних вправ у воді?
a. Затримка психічного розвитку
b. -
*c. Епілептичний напад
d. Контрактури
e. Спастичний парапарез

114. У лежачого пацієнта в ділянці шкіри над крижовою кісткою спостерігаються: незначна поверхнева виразка з червоно-рожевим дном, рани пошкодженням епідерміса і, частково, дерми на тлі еритеми. Яка стадія пролежнів спостерігається у пацієнта?
a. Перша
b. Третя
c. Початкова
*d. Друга
e. Четверта

115. Відповідно до порядку маршрутизації пацієнтів з травмами спинного мозку, який з критеріїв є ключовим щодо завершення гострого періоду та можливості переведення пацієнта на післягострий період реабілітації?
a. Пацієнту надано рекомендації щодо облаштування житла
*b. У пацієнта відсутні пролежні, застійні пневмонії
c. Пацієнту надано повний обсяг рекомендацій щодо подальшого забезпечення допоміжними засобами реабілітації, пацієнт навчений їх користуванню
d. Відсутність змін реабілітаційного прогнозу при наданні допомоги
e. -

116. Завдяки якому методу можна досягти розвантаження міжхребцевих дисків і суглобів, зменшити тиск на корінці спинномозкових нервів?
a. Ізометричних терапевтичних вправ
*b. Витяжіння
c. Тейпування
d. Позиціонування
e. Дзеркальної терапії

117. Яка найчастіша причина смерті пацієнтів із ШВЛ-залежною тетраплегією, які вижили в перші 24 години?
a. ТЕЛА
*b. Пневмонія
c. Пролежнева інфекція
d. Сепсис
e. Ниркова недостатність

118. Під час огляду пацієнтки віком 38 років із діагнозом: вертеброгенна цервікалгія в стадії загострення, виявлено: підвищений тонус та болісність верхньої частини трапецієподібного м'яза праворуч. В якому напрямі повинен виконати розтяг м'язів фахівець під час фази розслаблення, виконуючи методику постізометричної релаксації?
a. У направленні повертання вправо шиї та голови, нахил вправо
b. У направленні розгинання шиї та голови, повертання вправо
c. У направленні згинання шиї та голови, повертання вправо
*d. У направленні згинання шиї та голови, бокового згинання вліво
e. У направленні розгинання шиї та голови, бокового згинання вправо

119. Під час проведення кліностатичної проби у пацієнта було виявлено уповільнення ЧСС на 20/хв відразу після зміни положення на горизонтальне. Який висновок має зробити лікар ФРМ?
a. Знижена реактивність парасимпатичної нервової системи
b. Підвищений тонус симпатичної нервової системи
*c. Підвищена реактивність парасимпатичної нервової системи
d. Знижений тонус симпатичної нервової системи
e. Знижений тонус парасимпатичної нервової системи

120. Пацієнт віком 36 років з розсіяним склерозом звернувся до лікаря ФРМ зі скаргами на спастичність м'язів розгиначів стегна та гомілки, а також м'язів плеча, внаслідок чого виникають обмеження під час ходьби та здатності до самостійного харчування. Який діагностичний інструмент доцільно застосувати для оцінки функції верхньої та нижньої кінцівок?
*a. Модифікована шкала Ашфорта
b. Тест Берга
c. Індекс Бартела
d. Мануальне м'язове тестування
e. Шкала Борга

121. Пацієнт віком 55 років звернувся до сімейного лікаря зі скаргами на кашель вранці з виділенням в'язкого зеленого мокротиння, задишку під час невеликого фізичного навантаження, стомлюваність, порушення сну. Погіршення стану відчув близько двох тижнів тому, пов'язує з перенесеною вірусною інфекцією. Кашель щоранку турбує протягом 10-ти років. Працює в деревообробному цеху, без систем вентиляції та засобів респіраторного захисту. Курить 20-30 сигарет на добу більше 35 років. Після двотижневого курсу медикаментозного лікування пацієнта скеровано на консультацію до лікаря фізичної та реабілітаційної медицини. Що з нижченаведеного найбільш доречно включити у зміст реабілітаційного обстеження цього пацієнта?
a. Оцінювання функції ковтання
b. Когнітивне оцінювання
*c. Оцінювання патерну дихання
d. Оцінювання соціального статусу
e. Оцінювання умов праці

122. З метою підвищення ефективності роботи мультидисциплінарної реабілітаційної команди, хто повинен застосовувати модель SMART для постановки мети кожного етапу реабілітації?
a. Безпосередньо сам пацієнт
*b. Кожен фахівець з реабілітації
c. Пацієнт та його оточення
d. Фізичний терапевт
e. Лікар ФРМ

123. Фахівець із реабілітації проводить оцінювання ходи та рівня моторної активності у семирічного хлопчика. Відзначається слабкість і зменшення об'єму м'язів ніг. Хода широкими кроками по вигляду нагадує перевалювання "качину ходу". Утруднення при підійманні сходами та вставанні зі стільця без допомоги рук. Позитивний симптом Говерса. Яке порушення ходи спостерігається у хлопчика?
a. Гіперкінетична хода
*b. Міопатична хода
c. Нейропатична хода
d. Геміплегічна/геміпаретична хода
e. Паркінсонічна хода

124. Пацієнт віком 49 років переніс ампутації нижніх кінцівок на рівні верхньої третини гомілки зліва. Натепер активно використовує тимчасовий протез, веде активне життя у громаді та політичних заходах, член спільноти активної реабілітації. Проте пацієнт повністю уникає розваг, не може (не хоче) організовувати своє дозвілля. До яких порушень активності та участі відносяться ці обмеження?
a. Комунікації
b. Ходьба та пересування
c. Порушення мови та мовлення
d. Спілкування
*e. Життя у спільноті, соціальне та громадське життя

125. У пацієнтки із розсіяним склерозом під час проведення реабілітації лікар ФРМ відзначає наявність динамічної атаксії. Який метод оцінювання може підтвердити цей симптом?
a. Стопний тест Вестфаля
*b. Проба на діадохокінез
c. Проба Нойка-Ганева
d. Проба Рінне
e. Оцінювання ознаки Стюарта-Холмса

126. Хлопчик із прогресуючою м'язовою дистрофією Дюшена, неамбулаторна стадія, протягом довгого часу отримує лікування глюкокортикостероїдами. Яке типове ускладнення тривалого застосування таких препаратів необхідно враховувати під час планування та надання реабілітаційних послуг, зокрема із застосування терапевтичних вправ на розтягнення?
a. Ожиріння
*b. Компресійні переломи хребців
c. Підвищення рівня глюкози в крові
d. Затримка статевого дозрівання
e. Затримка росту

127. Як впливає вестибулярне навантаження на тонус м'язів?
a. -
*b. Збільшує тонус
c. Знижує тонус
d. Закономірність впливу не з'ясована
e. Не впливає

128. Пацієнт віком 24 роки після ДТП отримав травму спинного мозку на рівні шийного відділу хребта. Після стабілізації стану пацієнта через три тижні перевели до реабілітаційного відділення. Під час реабілітаційного обстеження пацієнта встановлено, що неврологічний рівень - C6, повне ураження AIS А. Під час заняття з фізичним терапевтом пацієнт відчув пульсуючий головний біль, закладеність носа, виражену пітливість. Об'єктивно спостерігається: гіперемія шкіри обличчя, виражений периферичний ангіоспазм (холодні та бліді кінцівки), пілореакція, гіпергідроз. Який стан виник у пацієнта?
a. Тиреотоксичний криз
*b. Автономна дисрефлексія
c. Гострий розлад мозкового кровообігу
d. Симпато-адреналовий криз
e. Транзиторна ішемічна атака

129. Який провокаційний тест буде інформативним для діагностики уражень крижово-клубових суглобів?
a. Тест болісної дуги
*b. FABER
c. TUG
d. Pivot shift
e. Crush

130. Який стан є протипоказанням до призначення ботулінотерапії?
a. Фантомні болі
b. Оромандибулярна дистонія
*c. Порушення нервово-м'язової передачі
d. Мігрень
e. Нейропатичні болі

131. У тенісиста діагностовано тендиніт одного з м'язів поясу верхньої кінцівки, що зумовлює тертя сухожилка з акроміальним відростком лопатки. Сухожилок якого м'яза уражений?
a. Підостьового
b. Малого круглого
c. Дельтоподібного
*d. Надостьового
e. Великого круглого

132. У пацієнта спостерігаються прояви спастичного лівостороннього геміпарезу. З метою збільшення обсягу рухів у суглобах паретичних кінцівок призначено пасивні вправи. Яку амплітуду рухів доцільно обрати у цьому разі?
a. Помірну
b. Малу
c. Толерантну
*d. Максимальну
e. Залежну від болю

133. У пацієнта 30 років з діагнозом: вертеброгенна люмбоішіалгія зліва в стадії загострення, під час обстеження виявлено: напруження і вкорочення розгиначів хребта в поперековому відділі і здухвинного м'яза зліва. Встановлено функціональне блокування сегментів L4-L5, L5-S1. На МРТ виявлено дегенеративні зміни І-ІІА стадії з екструзією в сегменті L4-L5 до 5 мм. Які методи реабілітації найбільш доцільно призначити у цьому разі?
*a. Мобілізаційні прийоми на поперековий відділ хребта, постізометричну релаксацію на розгиначі та ротатори спини і здухвинний м'яз
b. Масаж на поперековий відділ хребта, масаж на розгинач спини та здухвинний м'яз. Лікувальну гімнастику - розтягування м'язів
c. -
d. Масаж на поперековий відділ, масаж на розгинач спини та здухвинний м'яз. Лікувальну гімнастику - розтягування м'язів
e. Мобілізаційні та маніпуляційні прийоми на поперековий відділ, масаж на розгиначі спини і здухвинний м'яз

134. Під час обстеження пацієнта віком 30 років встановлено, що пацієнт не може самостійно розігнути ліву кисть у променево-зап'ястковому суглобі. Обсяг пасивних рухів (розгинання) у променево-зап'ястковому суглобі 90^o. Сила м'язів, що розгинають кисть - 2/5 балів за ММТ. З анамнезу відомо, що 2 місяці тому пацієнта було прооперовано з приводу вивиху голівки променевої кістки. Яка найімовірніша причина виникнення такої симптоматики?
*a. Пошкодження нерва
b. Неякісна реабілітація
c. Несвоєчасно встановлене пошкодження м'язів, що розгинають ліву кисть
d. Суглобова контрактура променево-зап'ясткового суглобу
e. Нормальний процес відновлення

135. Який рівень фізичного навантаження під час велоергометрії є початковим для чоловіків за рекомендаціями ВООЗ?
*a. 50 Вт
b. 150 Вт
c. 25 Вт
d. 100 Вт
e. 75 Вт

136. Який з методів дослідження може використовуватися лікарями ФРМ під час обстеження пацієнтів з компресійними та травматичними невропатіями верхніх кінцівок з метою оцінювання функціональної здатності м'язів та розробки алгоритму застосування засобів фізичної терапії?
*a. ММТ (мануальне м'язове тестування)
b. МРТ (магнітно-резонансна томографія)
c. НМГ (нейроміографія)
d. КТ (комп'ютерна томографія)
e. ВЕМ (Велоергометрія)

137. У пацієнта віком 43 роки через 6 місяців після перенесеного ішемічного інсульту спостерігається підвищення тонусу м'язів в правих кінцівках, яке виявляється протягом усього руху, але не утруднює виконання пасивних рухів. Ступінь підвищення тонусу м'язів за шкалою Ashworth - 3/5 балів. Що необхідно включити в програму реабілітаційних втручань у цьому разі?
a. Сенсорну інтеграцію
b. Відновлення когнітивних функцій
*c. Менеджмент спастичності
d. Відновлення м'язової сили
e. Відновлення балансу

138. Лікар ФРМ спостерігає, як фізичний терапевт розпочинає перше терапевтичне заняття з пацієнтом, який переніс гостре порушення мозкового кровообігу в басейні лівої мозкової артерії, направлене на навчання техніці підійматися сходами. Для забезпечення максимальної безпеки, де саме повинен знаходитись фізичний терапевт?
a. Праворуч від пацієнта на одну сходинку вище
b. Ліворуч від пацієнта на одну сходинку нижче
c. Ліворуч від пацієнта на одну сходинку вище
*d. Праворуч від пацієнта на одну сходинку нижче
e. Позаду від пацієнта

139. Пацієнту віком 56 років встановлено діагноз: ішемічний інсульт у басейні задньої нижньої мозочкової артерії, бульбарний синдром. Об'єктивно спостерігається: дисфагія, дизартрія, дисфонія. Що необхідно включити в програму реабілітаційних втручань в цьому разі?
a. Відновлення м'язової сили
b. Сенсорну інтеграцію
c. Менеджмент спастичності
d. Відновлення когнітивних функцій
*e. Менеджмент порушень ковтання

140. Пацієнту віком 22 роки з муковісцидозом проводиться постуральний дренаж і перкусія середньої частки правої легені. Яке положення пацієнта є найбільш оптимальним під час проведення процедури?
a. Лежачи на клині з піднятим лівим плечем на подушці з головою вище таза
b. Лежачи на животі з піднятим лівим плечем на подушці та головою в одній площині з тазом
c. Лежачи на клині з піднятим лівим плечем на подушці з головою нижче таза
*d. Лежачи на клині з піднятим правим плечем на подушці з головою нижче таза
e. Лежачи з піднятим правим плечем на подушці та головою в одній площині з тазом

141. Пацієнт відповідно до методики тесту прийняв вихідне положення сидячи на підлозі з розігнутими в колінних суглобах нижніми кінцівками і за пропозицією лікаря ФРМ виконав згинання тулуба із максимальним дотягуванням кистями рук. Розтяжність яких структур організму можна оцінити за допомогою цього тесту?
a. Ахіллового сухожилля
b. М'язів верхньої частини тулуба та шиї
c. М'язів шиї, плечей і верхньої частини спини
d. Підколінних сухожиль
*e. Підколінних сухожиль і нижньої частини тулуба

142. Якою є кіркова регуляція спінальних центрів сечовиділення?
a. Лівобічною
b. Правобічною
c. Однобічною контрлатеральною
*d. Двобічною
e. Однобічною гомолатеральною

143. Спортсмен-спринтер на старті в момент відриву ноги від землі відчув біль по задній поверхні нижньої третини лівої гомілки. Під час обстеження виявлено, що у пацієнта відсутнє підошовне згинання лівої стопи. Яке з нижченаведених порушень функціонування, найімовірніше, буде встановлено в пацієнта?
a. Порушення згинання у лівому колінному суглобі
b. Порушення розгинання пальців стопи
*c. Порушення ходьби на "носках"
d. Порушення ходьби на "п'ятках"
e. Порушення згинання пальців стопи

144. Яке дослідження проводиться з метою визначення життєвої ємності легень, її складових та оцінки форсованого видиху?
a. Вимірювання пікової швидкості видиху
*b. Спірометрія
c. Тест із затримкою дихання
d. Спірометрична проба з бронхолітиком
e. Пікфлоуметрія

145. Вкажіть назву контрактури, утвореної паталогічно зміненим долонним апоневрозом.
a. Неврогенна
*b. Дюпюїтрена
c. Фолькмана
d. Дерматогенна
e. Псевдом'язова

146. Пацієнт віком 50 років скаржиться на біль за грудниною, який викликає ходьба по рівній місцевості в помірному темпі на відстань від 200-300 метрів. Під час проведення тестів з дозованим фізичним навантаженням пацієнт виконує навантаження 75 Вт. Який руховий режим необхідно призначити пацієнту?
a. Щадно-тренуючий
b. Вільний
*c. Щадний
d. Тренуючий
e. Інтенсивно-тренуючий

147. Що включає в себе оцінювання менеджменту у фізичній та реабілітаційній медицині?
a. Аналіз фінансової ефективності лікування
b. Оцінку стану здоров'я пацієнта
c. Визначення плану реабілітації
*d. Аналіз ефективності використання ресурсів
e. Оцінку якості та доступності послуг

148. Який із засобів найчастіше використовується під час оцінки активності повсякденного життя?
a. Тест 6-хвилинної ходьби
b. Шкала Берга
*c. Індекс Бартела
d. Мануальне м'язове тестування
e. Box and block test

149. Які компоненти пам'яті оцінюються під час тестування?
a. Емоційна пам'ять, збереження, відтворення
b. Вивчення, відтворення, підсвідома пам'ять
c. Засвоєння, моторна пам'ять, відтворення
d. Спостереження, відтворення, вивчення
*e. Засвоєння, збереження, відтворення

150. Якою повинна бути частота натискань на грудну клітку під час проведення серцево-легеневої реанімації дорослому пацієнту?
a. 80-100/хв
b. 60-80/хв
c. 120-140/хв
d. 40-60/хв
*e. 100-120/хв

