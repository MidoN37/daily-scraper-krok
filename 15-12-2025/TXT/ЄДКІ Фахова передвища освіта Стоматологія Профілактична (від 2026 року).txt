1. До гігієніста зубного звернувся пацієнт зі скаргами на наявність зубних відкладень. Об'єктивно спостерігається: наявність зубних відкладень на язикових поверхнях зубів 33, 32, 31, 41, 42, 43 та на коронках, зафіксованих на імплантатах у ділянках відсутніх зубів 16 та 26. Індекс Федорова-Володкіної - 3 бали. Яку насадку звукового скейлера найдоцільніше вибрати для зняття зубних відкладень у ділянці імплантатів?
a. Металеву з нітрит-титановим напиленням
b. Алмазну
c. -
*d. Вуглеводисто-композитну
e. Металеву

2. Пацієнту віком 23 роки під час профілактичного огляду порожнини рота прийнято рішення провести пробу Шиллера-Писарева. Що визначають за допомогою цієї проби?
a. Кровоточивість ясен
b. Гігієнічний стан ротової порожнини
*c. Запальні зміни в яснах
d. Ступінь тяжкості гінгівіту
e. Наявність ексудату в зубо-ясенній кишені

3. Пацієнту було проведено процедуру кабінетного відбілювання зубів із застосуванням 44%-го перекису карбаміду. Відбілювання проводилося з дотриманням інструкцій щодо процедури. Після проведеної процедури пацієнт поскаржився на відчуття печії в ділянці зубів, які відбілювалися. Під час огляду спостерігається побіління ясенного краю з гіперемією навколишніх тканин. Що могло спричинити ці клінічні симптоми в пацієнта?
a. Низька резистентність тканин пародонта
b. Дія відбілювальної лампи
c. Реакція ротової рідини з відбілювальним гелем
*d. Порушення герметичності кофердаму
e. Випаровування відбілювального гелю

4. До гігієніста зубного звернувся пацієнт віком 16 років зі скаргами на неприємний запах з порожнини рота. Під час обстеження виявлено велику кількість м'якого зубного нальоту та зубні бляшки. Після проведеної професійної гігієни порожнини рота були надані рекомендації для догляду за порожниною рота. Які речовини, що входять до складу зубних паст, розчиняють органічний матеріал зубного нальоту та не пошкоджують живі тканини зубів, утилізують токсичні та подразнювальні продукти життєдіяльності мікроорганізмів зубної бляшки?
*a. Ферменти
b. Антибактеріальні агенти
c. Амінофториди
d. Мінералізуючі агенти
e. Антисептики

5. Пацієнту із санованою порожниною рота рекомендовано домашнє відбілювання зубів із використанням кап. До яких негативних наслідків може призвести нещільне прилягання капи до зубів?
a. Некаріозних уражень
b. Пульпіту
*c. Подразнення тканин ясен
d. Карієсу
e. Періодонтиту

6. Під час обстеження пацієнта з генералізованою формою пародонтиту гігієніст зубний визначає ступінь рухомості зубів. Який стоматологічний інструмент використовують для визначення рухомості зубів?
a. Штопфер
b. Зонд
c. Гладилка
*d. Пінцет
e. Шпатель

7. Для встановлення діагнозу стоматологічному пацієнту проводять зовнішній огляд. Який обсяг дослідження передбачає цей метод?
a. Оцінку стану твердих тканин зуба
b. Оцінку стану тканин пародонта
c. Оцінку співвідношення зубів верхньої та нижньої щелеп між собою під час їх змикання
*d. Оцінку шкірних покривів, пропорційності та симетричності обличчя
e. Оцінку стану слизової оболонки порожнини рота

8. Пацієнтці гігієніст зубний проводить професійну гігієну ротової порожнини з використанням системи Air-Flow. Що є протипоказом до застосування апарата Air-Flow?
a. Полірування зубних поверхонь після скейлінгу
b. Очищення фісур жувальних поверхонь зубів
c. Очищення гладких зубних поверхонь перед фіксацією брекетів
d. Видалення забарвлених відкладень
*e. Очищення пломб із композитних матеріалів

9. Гігієніст зубний провів зняття зубних відкладень пацієнту з наявною в порожнині рота незнімною ортодонтичною конструкцією. Які рекомендації щодо періодичності проведення професійної гігієни порожнини рота необхідно надати цьому пацієнту?
a. Щомісяця
*b. Раз на 3 місяці
c. Після завершення лікування
d. Двічі на рік
e. Раз на рік

10. До гігієніста зубного звернувся пацієнт віком 55 років зі скаргами на оніміння та оскому на зубах, відчуття злипання зубів-антагоністів під час змикання. Із анамнезу відомо, що чоловік працює на хімічному підприємстві. Для якого захворювання характерні ці клінічні симптоми?
a. Ерозія твердих тканин зубів
b. Недосконалий амелогенез
*c. Некроз твердих тканин зубів
d. Патологічне стирання твердих тканин зубів
e. Недосконалий дентиногенез

11. До лікаря-стоматолога звернувся пацієнт зі скаргами на утворення запального горбика на підборідді праворуч, з якого періодично виділяється гнійний ексудат. Об'єктивно спостерігається: шкіра в ділянці проєкції зубів 31, 32 набрякла, гіперемована, виглядає як норицевий хід. Пальпація альвеолярного відростка в цій ділянці слабко болісна, позитивний симптом вазопарезу. Який стоматологічний інструмент використовують у клініці хірургічної стоматології для зондування нориць глибоких ран, м'яких тканин, дефектів піднебіння та щелепних кісток?
*a. Ґудзиковий зонд
b. Стоматологічний зонд
c. Зонд Баумана
d. Градуйований зонд
e. Серпоподібний зонд

12. На прийомі в лікаря-стоматолога після проведення місцевої анестезії 2%-им розчином лідокаїну пацієнт поскаржився на утруднене ковтання та дихання. Об'єктивно спостерігається: шкіра обличчя бліда, набряк губ, повік та язика, осиплість голосу, тахікардія. Установіть попередній діагноз.
a. Тромбоемболія легеневої артерії
b. Бронхоспазм
*c. Набряк Квінке
d. Анафілактичний шок
e. Гіпертонічний криз

13. У постраждалого констатовано клінічну смерть. Проводиться серцево-легенева реанімація. Що з нижченаведеного свідчить про ефективність непрямого масажу серця?
a. Мимовільні рухи грудної клітки
b. Почервоніння шкірних покривів обличчя
*c. Пульсація на сонній артерії
d. Почервоніння шкірних покривів кінцівок
e. Рухи епігастральної ділянки

14. До гігієніста зубного звернувся пацієнт віком 46 років з метою професійної гігієни порожнини рота. Під час огляду порожнини рота виявлено шорсткість та стягнутість слизової оболонки щік, у кутах рота обмежені ділянки суцільного помутніння блідо-сірого кольору, що нагадують прикріплену плівку, яка не знімається шпателем. Який найімовірніший діагноз?
a. Ерозивний стоматит
b. Туберкульозний вовчак
*c. Лейкоплакія
d. Червоний плоский лишай
e. Оперізувальний лишай

15. Для видалення зубного каменю використовують електромеханічні звукові скейлери (пневмоскейлери). Яка частота коливань за секунду виникає під час роботи цих інструментів?
*a. 10000
b. 50000
c. 40000
d. 20000
e. 30000

16. Жінка віком 19 років звернулася в стоматологічну клініку з метою кабінетного відбілювання зубів. Під час обстеження виявлено каріозне ураження зубів 37, 46, 47, незначні зубні відкладення. З анамнезу відомо, що пацієнтка має тримісячну дитину на грудному вигодовуванні. Що є основним протипоказанням до проведення відбілювання в цьому разі?
a. Зубні відкладення
b. Соматичні захворювання
c. Вік пацієнтки
*d. Період лактації
e. Каріозне ураження зубів

17. Пацієнт, перебуваючи на стоматологічному прийомі, під час проведення професійної гігієни порожнини рота відчув інтенсивний стискаючий біль у лівому боці грудей, який поширився в ліву руку. Пацієнт поскаржився на нестачу повітря й слабкість, водночас шкірні покриви вкрилися потом. У пацієнта розвинулася гостра лівошлуночкова недостатність. Укажіть, що могло стати причиною розвитку цього невідкладного стану.
a. Гіпоглікемічна кома
*b. Інфаркт міокарда
c. Колапс
d. Гостре порушення мозкового кровообігу
e. Гіперглікемічна кома

18. Пацієнт звернувся за стоматологічною допомогою зі скаргами на наявність зубних відкладень. У яке відвідування треба пояснити пацієнту зв'язок між зубним нальотом, хворобами зубів, пародонту та слизової оболонки порожнини рота?
a. П'яте
b. Третє
c. Четверте
*d. Перше
e. Друге

19. Під час проведення професійної гігієни порожнини рота пацієнту гігієніст зубний використав антисептичні розчини для оброблення порожнини рота. Який із нижченаведених розчинів має фунгіцидну дію?
a. 0,0002% р-н катаміну
b. 0,2% р-н фурациліну
*c. 0,2% р-н хлоргексидину
d. 0,5% р-н етонію
e. 0,1% р-н новоіманіну

20. Після зняття зубного каменю ультразвуковим методом обов'язковим є полірування поверхонь зубів. Для полірування гігієніст зубний взяв невелику кількість полірувальної пасти, сильно не натискав на зуби та використовував підмітальні рухи від ясен до ріжучих та жувальних поверхонь зубів. Укажіть, якої помилки припустився спеціаліст під час полірування зубів.
*a. Полірував зуби тільки в одному напрямку
b. Не натискав сильно на зуби
c. Використовував невелику кількість полірувальної пасти
d. Полірував зуби круговими рухами
e. Приділяв увагу важкодоступним місцям

21. До стоматологічного кабінету звернувся пацієнт зі скаргами на кровоточивість ясен. Проведено професійну гігієну порожнини рота та надано рекомендації. Який засіб треба застосувати для покриття очищених поверхонь зубів?
*a. Профлюорид М
b. Хлорид натрію
c. Аскорбінову кислоту
d. Гіпохлорит натрію
e. Глюконат кальцію

22. Яке положення лікаря відносно пацієнта рекомендовано для ретельного очищення щічних поверхонь верхніх і нижніх лівих молярів та премолярів, а також піднебінних поверхонь верхніх правих і язикових поверхонь нижніх правих молярів та премолярів?
*a. Позаду, голова пацієнта повернута в правий бік
b. -
c. Позаду пацієнта
d. Позаду, голова пацієнта повернута в лівий бік
e. Попереду пацієнта

23. До стоматологічної клініки звернувся пацієнт для санації порожнини рота. Зубний гігієніст провів професійне чищення зубів, застосувавши хімічний спосіб. З якою метою використовують цей метод?
a. Відбілювання зубів
*b. Розм'якшення зубних відкладень
c. Зняття над'ясенного каменю
d. Полірування поверхонь зубів
e. Зняття зубної бляшки

24. Відомо, що професійна гігієна порожнини рота - це науково обґрунтована система профілактичних заходів, спрямована на оздоровлення органів і тканин порожнини рота та профілактику стоматологічних захворювань. Одним із складників професійної гігієни є зняття зубних відкладень. Після видалення зубних відкладень відполіровані поверхні зубів насичують мікроелементами. Укажіть, який метод ремінералізації поверхні зубів є найефективнішим.
*a. Електрофорез
b. Полоскання
c. Ротові ванночки
d. Зрошення
e. Аплікації

25. До стоматологічної клініки звернувся пацієнт зі скаргами на неестетичний вигляд верхнього переднього зуба, що виник після проведеного ендодонтичного лікування. Які стоматологічні інструменти треба підготувати гігієністу зубному для діагностики під час обстеження порожнини рота пацієнта?
a. Дзеркало, шпатель
b. Пінцет, шпатель
c. Зонд, штопфер
d. Гладилку, пінцет
*e. Дзеркало, зонд

26. Чоловік віком 55 років скаржиться на набряк, кровоточивість ясен та оголення коренів зубів. Укажіть, який лабораторний метод дослідження застосовують для визначення рівня резистентності організму в пацієнтів із захворюваннями тканин пародонту?
*a. Імунологічний
b. Біохімічний
c. Мікроскопічний
d. Бактеріологічний
e. Цитологічний

27. Під час профілактичного огляду ротової порожнини восьмирічної дівчинки зубний гігієніст звернув увагу на широку, щільну, низько прикріплену вуздечку верхньої губи. До якої аномалії зубного ряду може призвести це розташування вуздечки верхньої губи?
*a. Утворення проміжку між центральними зубами верхнього зубного ряду
b. Вкорочення верхнього зубного ряду
c. Подовження верхнього зубного ряду
d. Звуження верхнього зубного ряду
e. Протрузії верхніх фронтальних зубів

28. Пацієнт після проведеного кабінетного відбілювання зубів із застосуванням 44%-го перекису карбаміду скаржиться на больові відчуття під час вживання гарячої та холодної їжі, напоїв. Який патологічний стан міг розвинутись у цього пацієнта?
a. -
b. Гіперкаліємія
*c. Гіперестезія
d. Періодонтит
e. Ксеростомія

29. Гігієніст зубний під час проведення професійної гігієни порожнини рота пацієнту віком 19 років виявив світлі блискучі плями на вестибулярних поверхнях зубів 12, 11, 21, 22 та на горбиках зубів 16 та 26. За місцем проживання рівень фтору в питній воді становить 1 мг/л. З анамнезу відомо, що плями спостерігаються з моменту прорізування зубів. Який попередній діагноз?
a. Гострий початковий карієс
*b. Системна гіпоплазія емалі
c. Ендемічний флюороз
d. Недосконалий амелогенез
e. Кислотний некроз емалі

30. До гігієніста зубного звернулися батьки десятирічного хлопчика для профілактичного огляду. Під час обстеження порожнини рота спостерігається відсутність зубів 14, 24. Пацієнту було проведено ортопантомографію. На рентгенологічному знімку виявлено, що зачатки зубів 14, 24 розміщені під кутом 75^о до альвеолярного відростка щелепи. Як називається така затримка прорізування зубів?
*a. Ретенція
b. Атриція
c. Реплантація
d. Ретракція
e. Абразія

31. Пацієнт під час стоматологічного прийому поскаржився на погане самопочуття. Об'єктивно спостерігається: пацієнт апатичний, шкірні покриви бліді, ціанотичні, укриті холодним липким потом, пульс ниткоподібний, тахікардія, різке зниження артеріального тиску, дихання часте і поверхневе. Для якого стану характерні ці симптоми?
a. Гіпоглікемічної коми
b. Стенокардії
c. Непритомності
d. Гіперглікемічної коми
*e. Колапсу

32. Дівчина віком 18 років звернулася до лікаря-стоматолога з метою проведення професійної гігієни порожнини рота. Під час якого відвідування асистент лікаря-стоматолога має навчити пацієнтку правильно користуватися флосами, щітками-йоржиками та іригатором?
*a. Другого
b. Першого
c. Третього
d. П'ятого
e. Четвертого

33. Під час проведення санiтарно-просвiтницької роботи серед вагiтних жiнок гігієніст зубний надав рекомендацiї вiдносно гiгiєни ротової порожнини, рацiонального харчування та необхiдної кiлькостi мiкроелементiв і вiтамiнiв у їхньому щоденному рацiонi. Яка оптимальна (добова) кiлькiсть кальцiю необхiдна вагiтнiй жiнцi для формування резистентних до карiєсу зубiв у майбутньої дитини?
a. 3,5 г
*b. 1,5 г
c. 2,0 г
d. 3,0 г
e. 4,5 г

34. Пацієнт звернувся за стоматологічною допомогою зі скаргами на неприємний запах з порожнини рота. Після обстеження гігієніст зубний вирішив видалити м'які зубні відкладення пацієнту медикаментозним методом. Яка група препаратів буде порушувати адсорбцію бактерій на поверхні зуба?
*a. Десорбенти
b. Спеціальні плівки
c. Поверхнево-активні речовини
d. Ферменти
e. Антисептики

35. Проведення професійної гігієни ротової порожнини складається з декількох етапів. Який етап має бути останнім під час зняття зубних відкладень?
*a. Флюоризація поверхонь зубів
b. Фінішне полірування поверхонь
c. Видалення зубних відкладень
d. Обстеження ротової порожнини
e. Антисептичне оброблення ротової порожнини

36. До лікаря-стоматолога звернувся чоловік віком 48 років зі скаргами на асиметрію обличчя та біль під час уживання їжі. З анамнезу відомо, що ці скарги мають рецидивний характер. Під час пальпації в ділянці привушної слинної залози праворуч виявлено набряк та болючість. Для встановлення діагнозу пацієнту призначено рентгенологічне дослідження. Який метод дослідження слинних залоз полягає в наповненні слинних проток рентгеноконтрастною речовиною?
a. Електроодонтодіагностика
b. Ортопантомографія
c. Міографія
*d. Сіалографія
e. Реографія

37. Під час здійснення спеціальних заходів первинної профілактики захворювань пародонта, спрямованих на підвищення резистентності його тканин до впливу ушкоджувальних чинників, планується проведення хірургічної корекції аномалії вуздечки язика та губ. До досягнення якого віку дитини бажано провести ці втручання?
a. 11-12 років
b. 17-18 років
*c. 9-10 років
d. 13-14 років
e. 15-16 років

38. Під час обстеження пацієнта з патологією тканин пародонта необхідно виміряти глибину пародонтальних кишень. Який стоматологічний інструмент використовують з цією метою?
a. Рашпіль
b. Серпоподібний зонд
c. Ґудзиковий зонд
d. Стоматологічний зонд
*e. Градуйований зонд

39. Гігієніст зубний запропонував пацієнту провести кабінетне відбілювання із застосуванням 44%-го перекису карбаміду. Які заходи з ізоляції слизової оболонки порожнини рота повинен провести гігієніст зубний?
a. Нанесення на слизову оболонку вазеліну
b. -
*c. Нанесення рідкого кофердаму
d. Внесення у присінок рота ватних валиків
e. Змазування ясен гліцерином

40. З метою впливу на карієсогенну мікрофлору ротової порожнини під час проведення професійної гігієни використовують медикаментозні засоби для розчинення зубного нальоту. Який засіб не використовують для видалення м'якого зубного нальоту цим методом?
a. 0,0002%-ий розчин катаміну
b. Фтористий натрій
*c. Олійний розчин вітаміну А
d. 0,2%-ий розчин хлоргексидину
e. Трипсин

41. Під час проведення професійної гігієни порожнини рота в пацієнтки віком 36 років раптом почалися судоми, спостерігається посилене слиновиділення з порожнини рота. Які дії медичного персоналу мають бути на догоспітальному етапі?
a. Надати горизонтальне положення з піднятими ногами
b. Надати горизонтальне положення, перевернути на живіт
c. Інгаляція зволоженою киснево-повітряною сумішшю
d. Провести поштовхоподібне стиснення грудної клітки
*e. Надати горизонтальне положення, голову повернути набік

42. Гігієніст зубний під час профілактичного огляду тринадцятирічного хлопчика виявив, що коронкова частина зуба 33 прорізалася повністю, але альвеолярний відросток у цій частині щелепи недорозвинений і зуб не досягає рівня оклюзійної площини. Яку назву має така деформація?
a. Тортоаномалія
b. Ретрузія
c. Транспозиція
*d. Інфраоклюзія
e. Протрузія

43. Пацієнту віком 45 років встановлено діагноз: генералізований пародонтит, ІІІ ступінь, загострений перебіг із абсцедуванням. Яка група фармакологічних препаратів має бути насамперед призначена у цьому разі?
*a. Антибактеріальні
b. Антигістамінні
c. Нестероїдні протизапальні
d. Кортикостероїди
e. Противірусні

44. Гігієніст зубний проводить зняття зубних відкладень за допомогою ручних інструментів різної форми. Укажіть, якими мають бути рухи інструмента під час зняття зубних відкладень, щоб не травмувати ясна пацієнта.
*a. Важелеподібними
b. Вертикальними
c. Поступальними
d. Горизонтальними
e. Неперервними

45. Алгоритм стоматологічного обстеження пацієнта складається із суб'єктивної та об'єктивної частин. Який із нижченаведених методів належить до об'єктивного стоматологічного обстеження?
a. Алергологічний анамнез
b. Анамнез захворювання
c. Скарги
d. Анамнез життя
*e. Пальпація

46. З якою частотою передаються коливання на робочу частину інструмента під час використання магнітострикційних систем для видалення мінералізованих зубних відкладень?
*a. 20000-50000 Гц
b. -
c. 60000-70000 Гц
d. 5000-10000 Гц
e. 10000-20000 Гц

47. Під час стоматологічного обстеження групи дванадцятирічних дітей було встановлено, що інтенсивність карієсу становить 2,9 бала. Якому рівню інтенсивності каріозного процесу відповідає цей показник?
a. Високому
*b. Середньому
c. Дуже високому
d. Дуже низькому
e. Низькому

48. Під час зняття пігментованих зубних відкладень повітряно-абразивним методом працювати необхідно круговими рухами, насадка хендібластера має бути спрямована тільки на поверхню зуба. Укажіть, на якій відстані та під яким кутом треба розташовувати насадку хендібластера до поверхні зуба.
a. 10 мм, 90-100^о
b. 12-14 мм, 50-70^о
c. 1-2 мм, 70 -80^о
d. 8-9 мм, 110-120^о
*e. 3-5 мм, 30-60^о

49. До гігієніста зубного звернулася пацієнтка з метою відбілювання зубів через косметичні дефекти в ділянці фронтальних зубів верхньої та нижньої щелеп. З анамнезу відомо, що пацієнтка проживала в ендемічній зоні флюорозу. Під час огляду на вестибулярних поверхнях фронтальних зубів виявлено глибокі пігментовані плями, безболісні під час зондування. Для покращення ефекту відбілювання зубів пацієнтці рекомендовано провести процедуру мікроабразії. Яку кислоту разом з порошком використовують для проведення методики мікроабразії під час усунення глибоких локальних змін кольору емалі?
a. Лимонну
b. Гіалуронову
*c. Хлоридну
d. Мурашину
e. Аскорбінову

50. Пацієнту проведено оцінку гігієнічного стану порожнини рота за допомогою індексу Федорова-Володкіної. Отримали результат 2,4. Якому стану гігієни відповідає цей показник?
a. Хороший
*b. Незадовільний
c. Дуже поганий
d. Задовільний
e. Поганий

51. Пацієнт скаржиться лікарю-стоматологу на неестетичний вигляд зубів. Заплановано проведення відбілювання через зміну кольору зуба 21 після ендодонтичного лікування у зв'язку з хронічним періодонтитом. Який вид відбілювання найдоцільніше застосувати в цьому разі?
a. Фотовідбілювання
b. Полірування
c. Хімічний
*d. Внутрішньоканальний
e. Лазерний

52. Під час стоматологічного прийому пацієнт поскаржився на погане самопочуття. З анамнезу відомо, що в пацієнта цукровий діабет 2-го типу. Об'єктивно спостерігається: вологість шкіри, дезорієнтація, порушення координації рухів, судоми, тахікардія. Для якого стану характерні ці симптоми?
a. Епілептичного нападу
b. Гіперглікемічної коми
*c. Гіпоглікемічної коми
d. Анафілактичного шоку
e. Колапсу

53. До лікаря-стоматолога звернувся пацієнт зі скаргами на самовільний нападоподібний біль у проєкції верхнього бічного зуба ліворуч, що виникає або посилюється вночі. Під час огляду в зубі 26 виявлено глибоку каріозну порожнину І класу за Блеком, заповнену залишками їжі. Яке захворювання, найімовірніше, розвинулося?
a. Пародонтоз
*b. Пульпіт
c. Карієс
d. Пародонтит
e. Періодонтит

54. За стоматологічною допомогою звернувся пацієнт зі скаргами на наявність зубних відкладень. Які протипоказання до використання порошкоструменевих приладів для зняття зубних відкладень?
*a. Оброблення каріозних порожнин
b. Видалення нальоту тютюнопаліїв
c. Полірування зубних поверхонь після скейлінгу
d. Очищення зубних поверхонь перед фіксацією брекетів
e. Оброблення фісур жувальних поверхонь

55. Пацієнт звернувся до стоматологічної клініки зі скаргами на кровоточивість ясен, неприємний запах з рота. Після обстеження встановлено попередній діагноз: хронічний генералізований пародонтит ІІ ступеня тяжкості. Який метод дослідження цього пацієнта треба застосувати для встановлення остаточного діагнозу?
a. Серологічне дослідження
b. Електроодонтодіагностику
*c. Рентгенографію
d. Пробу Кулаженко
e. Мікроскопічне дослідження

56. Під час заповнення медичної картки стоматологічного пацієнта гігієніст зубний провів збір анамнезу пацієнта. Які питання належать до анамнезу життя стоматологічного пацієнта?
a. Перенесені захворювання, супутні захворювання, скарги
b. Шкідливі звички, перебіг захворювання, умови побуту
c. Спадковість, скарги, перенесені травми
*d. Спадковість, шкідливі звички, умови праці
e. Сімейне життя, загальні біографічні відомості, особливості початкового періоду хвороби

57. Перед процедурою кабінетного відбілювання зубів гігієніст зубний провів пацієнту професійну гігієну ротової порожнини. У комплексі проведення процедури гігієніст зубний провів зняття під'ясенних, над'ясенних зубних відкладень із подальшим шліфуванням, поліруванням твердих тканин зубів і нанесенням фторвмісного гелю. Що з комплексу заходів гігієни ротової порожнини може призвести до неефективного відбілювання зубів одразу після гігієни?
a. Полірування твердих тканин зубів
*b. Ремінералізувальна терапія
c. Зняття над'ясенних твердих зубних відкладень
d. Зняття під'ясенних твердих зубних відкладень
e. Шліфування твердих тканин зубів

58. Після стоматологічного обстеження гігієніст зубний рекомендує пацієнту провести професійну гігієну порожнини рота за допомогою ультразвукового скейлера. Назвіть основне правило, якого потрібно дотримуватися під час ультразвукового скейлінгу.
a. Використання з медикаментозними засобами для зняття зубних відкладень
*b. Відсутність тиску насадкою на зуб
c. Використання лише з вестибулярної поверхні зубів
d. Використання лише з оральної поверхні зубів
e. Максимальне натискання на зуб

59. У тринадцятирічної дівчинки стороннє тіло потрапило у верхні дихальні шляхи (обтураційна асфіксія). Укажіть, які дії необхідно насамперед виконати, якщо дістати мануально стороннє тіло неможливо.
a. Надати пацієнту положення Тренделенбурга
b. Застосувати штучну вентиляцію легень
*c. Провести поштовхи за Геймліхом
d. Застосувати непрямий масаж серця
e. Провести трахеостомію

60. Під час проведення професійної гігієни порожнини рота, на етапі зняття зубних нашарувань, гігієніст зубний постійно змінює своє положення відносно пацієнта. Яке положення гігієніста зубного відносно пацієнта рекомендовано для зняття зубних нашарувань з усіх поверхонь зубів 13, 12, 11, 21, 22, 23?
a. Позаду, голова пацієнта повернута в лівий бік
b. Позаду, голова пацієнта повернута в правий бік
c. Позаду пацієнта
*d. Попереду пацієнта
e. -

61. До стоматологічної клініки звернувся пацієнт для санації порожнини рота. Під час проведення професійного чищення зубів, після видалення зубного каменю, гігієніст зубний провів шліфування та полірування поверхонь зубів. З якою метою була проведена ця маніпуляція?
a. Зменшити кількість мікроорганізмів
b. Попередити розвиток карієсу
c. Покращити естетичний вигляд
*d. Знизити можливість фіксації мікроорганізмів
e. Зменшити кровоточивість ясен

62. Пацієнт звернувся до стоматологічної клініки зі скаргами на естетичний дефект. Об'єктивно спостерігається: зуб 13 змінений у кольорі, депульпований. Прийнято рішення провести внутрішнє відбілювання зуба 13. Куди вводять відбілювальний препарат у цьому разі?
a. На ясна по перехідній складці в ділянці зуба
b. Рекомендують полоскати
c. На поверхню коронки зуба
d. В індивідуальну капу
*e. У порожнину зуба

63. Унаслідок тривалого перебування взимку на вулиці в пацієнта на кистях рук виникли відчуття поколювання, оніміння, утрата еластичності шкіри. Після зігрівання уражені шкірні покриви стали гіперемованими з ціанотичним відтінком, з'явився біль та набряк. Який ступінь відмороження спостерігається в цьому разі?
a. -
b. IV
*c. I
d. III
e. II

64. Під час обстеження пацієнта гігієніст зубний виявив наявність пігментацій на зубах верхньої та нижньої щелеп. Для проведення гігієнічних процедур пацієнту гігієніст зубний вибрав хендібластер. Укажіть протипоказання до використання цього апарата.
a. Очищення фісур жувальних поверхонь
b. Полірування зубних поверхонь після скейлінгу
*c. Очищення ділянок оголеного цементу кореня зуба
d. Очищення поверхонь коронок зубів перед фіксацією брекетів
e. Видалення забарвлених зубних відкладень

65. Який із додаткових методів дослідження стоматологічного пацієнта дає можливість отримати розгорнуте за площиною пошарове зображення відразу обох зімкнутих або розімкнутих щелеп на одній плівці?
a. Внутрішньоротова близькофокусна рентгенографія
b. Телерентгенографія
c. Комп'ютерна рентгенографія
*d. Ортопантомографія
e. Контактна рентгенографія вприкус

66. Пацієнту проводять професійну гігієну ротової порожнини. Під час професійної гігієни гігієніст зубний використовував штрипси. З якою метою застосовують штрипси?
a. Видалення м'якого зубного нальоту в ділянці фісур
b. Видалення м'якого зубного нальоту в ділянці шийки зуба
c. Полірування жувальних поверхонь
d. Видалення м'якого зубного нальоту в ділянці природних заглиблень
*e. Очищення апроксимальних поверхонь

67. Під час проведення комплексного стоматологічного обстеження в пацієнта віком 16 років виявлено відсутність змикання верхньої та нижньої щелеп у фронтальній ділянці, вертикальна щілина 0,6 см. Для якого виду прикусу характерні ці клінічні ознаки?
a. Мезіального
*b. Відкритого
c. Глибокого
d. Прямого
e. Дистального

68. Під час проведення професійної гігієни порожнини рота гігієніст зубний застосовує зоноспецифічні кюрети. Укажіть, які кюрети Грейсі призначені для оброблення медіальних поверхонь молярів та премолярів.
a. 5/6
b. 3/4
c. 1/2
d. 9/10
*e. 11/12

69. Гігієніст зубний порадив батькам семирічного хлопчика провести ремінералізувальну терапію за допомогою фторвмісного лаку. Які групи зубів найдоцільніше покрити фторвмісним лаком у цієї дитини?
a. Перші тимчасові моляри та різці
b. Другі моляри та премоляри
c. Премоляри та тимчасові ікла
*d. Перші постійні моляри та різці
e. Премоляри та постійні ікла

70. Пацієнту віком 55 років заплановано проведення дентальної імплантації в ділянці відсутніх зубів 26, 27. Перед проведенням операції треба провести планування та точне позиціювання штучних коренів у кістковій тканині. Який метод дослідження надає змогу отримати рентгенологічне зображення певного шару (зони) на потрібній для лікаря глибині обстежуваного анатомічного об'єкта?
*a. Томографія
b. Позаротова рентгенографія
c. Сіалографія
d. Ортопантомографія
e. Панорамна рентгенографія

71. Під час рентгенологічного дослідження в ділянці проєкції верхівки кореня зуба 13 виявлено осередок просвітлення з нечіткими та нерівними контурами. Спостерігається послідовний перехід від ділянки кісткової деструкції до здорової кістки у вигляді легкого затемнення. Для якого захворювання характерні ці зміни?
a. Хронічний гангренозний пульпіт
b. Хронічний фіброзний пульпіт
c. Хронічний гранулематозний періодонтит
*d. Хронічний гранулюючий періодонтит
e. Хронічний фіброзний періодонтит

72. Гігієніст зубний проводить обстеження пацієнта зі скаргами на біль під час накушування на зуб 16. Основним методом обстеження є перкусія. По якій поверхні проводять постукування по зубу під час вертикальної перкусії?
a. Піднебінній
*b. Жувальній
c. Вестибулярній
d. Оральній
e. Апроксимальній

73. Відомо, що гестоз вагітних негативно впливає на розвиток зубощелепної системи плода. Протягом всієї вагітності необхідно коригувати раціон жінки для повноцінного розвитку зубів у майбутньої дитини. З якого періоду ембріонального розвитку плода починають формуватися зародки постійних зубів?
a. 1-го місяця
b. 2-го тижня
*c. 5-го місяця
d. 6-го тижня
e. 2-го місяця

74. Підліток віком 15 років звернувся до лікаря-стоматолога зі скаргами на сухість та наявність нальоту в ротовій порожнині. Об'єктивно спостерігається: слизова оболонка ротової порожнини гіперемована, у ділянці щік вкрита сироподібним нальотом жовтуватого кольору, що легко знімається шпателем. Який діагноз найімовірніший?
*a. Гострий кандидозний стоматит
b. Гострий герпетичний стоматит
c. Хронічний рецидивний афтозний стоматит
d. Багатоформна ексудативна еритема
e. Рецидивний герпетичний стоматит

75. Пацієнту з діагнозом: генералізований пародонтит ІІ ступеня, хронічний перебіг - під час комплексного лікування проведено шинування рухомих фронтальних зубів нижньої щелепи. Який із предметiв догляду за порожниною рота треба рекомендувати пацієнтам додатково після шинування рухомих зубів?
a. Жувальну гумку
b. Зубнi флоси
*c. Зубнi йоржики
d. Флосетки
e. Міжзубні стимулятори

76. Для встановлення діагнозу та проведення диференційної діагностики використовують додаткові методи обстеження. Як називають метод дослідження, що ґрунтується на властивості живої пульпи збуджуватися під впливом подразнення електричним струмом?
a. Ортопантомографія
b. Реографія
*c. Електроодонтодіагностика
d. Реополярографія
e. Телерентгенографія

77. Для ефективного лікування захворювань тканин пародонта інколи необхідно провести дослідження вмісту пародонтальних кишень мікробіологічним методом. Для чого використовують цей метод як діагностику захворювань тканин пародонта?
a. Вивчення клітин, їхніх окремих структур
b. Визначення показників місцевого імунітету
*c. Вивчення видового складу мікрофлори
d. Для ідентифікації вірусних збудників захворювання
e. Вивчення вмісту ферментів у слині

78. Батьки одинадцятирічної дівчинки звернулися до гігієніста зубного зі скаргами на кровоточивість ясен під час чищення зубів та вживання їжі, що турбує дитину протягом року. Об'єктивно спостерігається: ясна на верхній та нижній щелепах набряклі, застійно гіперемовані, гігієнічний стан ротової порожнини незадовільний, прикус ортогнатичний. Під час рентгенологічного дослідження патологічних змін тканин пародонта не виявлено. Який імовірний діагноз?
a. Гострий катаральний гінгівіт
*b. Хронічний катаральний гінгівіт
c. Генералізований пародонтит ІІІ ступеня
d. Локалізований пародонтит ІІ ступеня
e. Генералізований пародонтит ІІ ступеня

79. Гігієніст зубний брав участь у стоматологічному огляді учнів школи. У деяких дітей на зубах виявлено зубний камінь. Укажіть речовини, які є основними компонентами твердих зубних відкладень.
a. Імуноглобуліни слини
b. Гетерополісахариди
*c. Фосфат і карбонат кальцію
d. Ензими
e. Глікопротеїни

80. Після попереднього обстеження стоматологічного пацієнта гігієніст зубний рекомендує провести герметизацію фісур інвазивним методом. Виберіть відповідь із правильними послідовними етапами герметизації фісур цим методом.
a. Протравлювання, висушування, нанесення герметика
b. Препарування, висушування, протравлювання, нанесення герметика
*c. Препарування, протравлювання, ірригація, висушування, нанесення герметика
d. Протравлювання, ірригація, висушування, нанесення герметика
e. Препарування, ірригація, висушування, протравлювання, нанесення герметика

81. До гігієніста зубного звернулися батьки восьмимісячної дівчинки для профiлактичного огляду дитини. Який засiб iндивiдуальної гiгiєни доцільно рекомендувати до використання для очищення зубiв дитини у віці до одного року?
a. М'яку зубну щітку
b. Дуже м'яку зубну щітку
c. Середню зубну щітку
*d. М'яку гумову щiтку-напальцiвник
e. Жорстку зубну щітку

82. Чоловік віком 50 років звернувся до лікаря-стоматолога зі скаргами на наявність виразки на язиці. Об'єктивно спостерігається: на бічній поверхні язика праворуч наявна різко болісна виразка з підритими краями, дно якої вкрите жовтими цяточками. Установлено попередній діагноз: туберкульозна виразка бічної поверхні язика праворуч. Для підтвердження діагнозу призначено цитологічне дослідження. Укажіть, виявлення яких клітин допоможе встановити остаточний діагноз.
a. Атипових
b. Плазматичних
c. Тцанка
*d. Пирогова-Лангханса
e. Лімфоїдних

83. Пацієнт віком 60 років звернувся до гігієніста зубного для проведення професійної гігієни порожнини рота. З анамнезу відомо, що чоловік зловживає курінням. Під час огляду виявлено, що зуби з оральної та вестибулярної поверхонь вкриті щільним шаром пігментованого зубного нальоту. Яку систему для очищення зубного нальоту раціонально застосувати в цьому разі?
a. Ультразвукову
b. Магнітостриктивну
c. П'єзоелектричну
d. Звукову
*e. Повітряно-абразивну

84. Під час обстеження пацієнта гігієніст зубний використовує ряд індексів завдяки яким можна оцінити площу, товщину, а також фізичні, хімічні, мікробіологічні параметри зубного нальоту. Укажіть, до якої групи належать індекси, завдяки яким можна визначити вищезазначені параметри.
a. Загальні індекси
b. Індекс інтенсивності карієса
c. Пародонтальні індекси
*d. Гігієнічні індекси
e. Індекси дослідження слизової оболонки порожнини рота

85. Виберіть найефективніший метод профілактики карієсу фісур постійних молярів у семирічної дитини з індексом КПВ+кп, що становить 2,5 бали, та хорошим станом гігієни порожнини рота.
*a. Герметизація фісур
b. Покриття фісур фторлаком
c. Аплікація фісур 0,2%-им розчином натрію фториду
d. Аплікація фісур 3%-им розчином ремоденту
e. Імпрегнація фісур азотнокислим сріблом

86. Пацієнтка звернулася до лікаря-стоматолога зі скаргами на біль у ділянці верхньої щелепи ліворуч. Що насамперед огляне лікар під час об'єктивного обстеження пацієнта?
a. Слизову оболонку
b. Зубні ряди
c. Присінок рота
d. Порожнину рота
*e. Обличчя

87. Під час огляду пацієнта гігієніст зубний виявив наявність діастеми та трем. Стан зубів та слизової оболонки без патологічних змін. Які засоби для індивідуальної гігієни порожнини рота доцільно порекомендувати цьому пацієнту?
a. Ультрафлос
b. Зубочистка
c. Флос
d. Суперфлос
*e. Тейп

88. До стоматологічної клініки звернувся чоловік віком 36 років зі скаргами на кровоточивість ясен та наявність зубних відкладень. Під час проведення пацієнту професійної гігієни гігієніст зубний використав кюрети Грейсі. Яким поверхням зубів відповідає маркування кюрети 1/2?
*a. Вестибулярним поверхням фронтальних зубів
b. Вестибулярним та язиковим поверхням молярів
c. Мезіальним поверхням премолярів та молярів
d. Вестибулярним та оральним поверхням премолярів і молярів
e. Дистальним поверхням премолярів та молярів

89. Для проведення пацієнту професійної гігієни порожнини рота гігієніст зубний вибрав зоноспецифічні кюрети Грейсі. Який інструмент вибрати для зняття зубних відкладень з вестибулярної та оральної поверхонь фронтальної групи зубів і премолярів?
a. Кюрета Грейсі 9/10
b. Кюрета Грейсі 1/2
c. Кюрета Грейсі 2/3
d. Кюрета Грейсі 11/12
*e. Кюрета Грейсі 5/6

90. Укажіть, що входить у визначення <<пародонт>> як комплекс морфо-функціональних одиниць.
a. Компактний шар альвеолярного відростка, вільноприкріплені ясна
b. Періодонт, маргінальні ясна, циркулярна зв'язка
*c. Ясна, кісткова тканина, цемент кореня зуба, періодонт
d. Ясна, цемент кореня зуба, періодонтальні зв'язки
e. Ясна, кісткова тканина

91. До гігієніста зубного звернувся пацієнт зі скаргами на больові відчуття та підвищену чутливість зубів до різних видів подразників. З анамнезу відомо, що в пацієнта захворювання травної системи. На чутливу поверхню твердих тканин була нанесена речовина, яка на поверхні зубів утворила захисну плівку. Як називається група препаратів, що герметизують та блокують переміщення зубної рідини в дентинних трубочках та знижують чутливість зубів?
*a. Десенситайзери
b. Силанти
c. Кислоти
d. Кондиціонери
e. Герметики

92. Пацієнт під час стоматологічного прийому поскаржився на різкий головний біль, запаморочення, нудоту. Об'єктивно спостерігається: артеріальний тиск - 220/115 мм рт. ст., тахікардія, гіперемія обличчя. Для якого стану характерні ці симптоми?
a. Набряку Квінке
b. Колапсу
c. Гострого порушення мозкового кровообігу
*d. Гіпертонічного кризу
e. Анафілактичного шоку

93. Під час проведення постраждалому непрямого масажу серця відчувся характерний хрускіт, що свідчить про перелом ребер. Яка подальша тактика?
a. Припинити реанімаційні заходи
*b. Правильно розташувати руки на груднині
c. Констатувати біологічну смерть
d. Викликати бригаду екстреної (швидкої) медичної допомоги
e. Перейти до прямого масажу серця

94. Працівник поліції прибув на місце надзвичайної ситуації, де почав укривати металізованою плівкою постраждалих, які мають ознаки переохолодження. Як називається цей метод першої допомоги?
a. Підготовка до евакуації
b. Зовнішнє активне зігрівання
c. Сортування постраждалих
*d. Пасивне зігрівання
e. Внутрішнє активне зігрівання

95. У десятирічного хлопчика під час профілактичного огляду на вестибулярній поверхні зуба 11 виявлено дефект твердих тканин у вигляді крапкового заглиблення. Емаль у ділянці дефекту гладка, блискуча, барвниками не фарбується. З анамнезу відомо, що у віці трьох років був вивих зуба 51. Укажіть найімовірніший діагноз.
*a. Місцева гіпоплазія
b. Флюороз
c. Вогнищева гіпоплазія емалі
d. Ерозія емалі
e. Системна гіпоплазія емалі

96. Пацієнт звернувся в стоматологічну клініку з метою профілактичного огляду та підбору засобів для індивідуальної гігієни порожнини рота. У пацієнта скарги відсутні, порожнина рота санована. З яким показником RDA доцільно підбирати зубну пасту для щоденного використання в цьому разі?
*a. 50-80 RDA
b. 130-150 RDA
c. 30-40 RDA
d. 90-120 RDA
e. 0-20 RDA

97. Після проведеного профілактичного огляду пацієнта віком 15 років встановлено попередній діагноз: хронічний катаральний гінгівіт. Який пародонтальний індекс потрібно застосувати, щоб визначити ступінь тяжкості захворювання?
*a. РМА
b. PI
c. OHІ-S
d. CPITN
e. Федорова-Володкіної

98. Під час проведення професійної гігієни порожнини рота гігієніст зубний виявив, що в пацієнтки зуб 22 повернутий навколо своєї осі на 90^о. Яку назву має аномалія, коли зуби можуть бути повернуті по фронтальній або сагітальній осі та розташовуватися в зубному ряді або поза ним?
a. Супраоклюзія
*b. Тортоаномалія
c. Транспозиція
d. Інфраоклюзія
e. Протрузія

99. До гігієніста зубного звернувся пацієнт для проведення професійної гігієни порожнини рота. З анамнезу відомо, що пацієнту встановлено кардіостимулятор. Який метод зняття зубних відкладень протипоказаний для цього пацієнта?
a. Механічний
b. Хімічний
*c. Ультразвуковий
d. Комбінований
e. Ферментативний

100. До стоматологічної клініки звернувся пацієнт з ознаками флюорозу зубів. З анамнезу життя відомо, що пацієнт проживає в області, де вода має надлишок фтору. Укажіть, який діапазон показників вмісту фтору у воді вказує на його нормальну концентрацію.
a. 0,4-0,6 мг/л
b. 1,3-1,6 мг/л
c. 1,7-2,0 мг/л
d. 0,2-0,3 мг/л
*e. 0,7-1,2 мг/л

101. Для проведення професійної гігієни ротової порожнини використовуються ультразвукові скейлери, які, окрім зняття зубних відкладень, також можуть чинити негативний вплив на тканини органів ротової порожнини. Укажіть правило, якого необхідно дотримуватися під час роботи з ультразвуковими апаратами.
*a. Не ставити кінчик робочого інструмента перпендикулярно до поверхні зуба
b. Користуватися відсмоктувальними пристроями
c. Використовувати апарат без зрошення водою
d. Ізолювати м'які тканини
e. -

102. Який фізіотерапевтичний метод можна застосувати для зупинки кровотечі?
a. УВЧ-терапію
b. Магнітотерапію
c. Струми Дарсонваля
*d. Діатермокоагуляцію
e. Депофорез

103. Пацієнт звернувся до стоматологічної клініки для відбілювання зубів. Після обстеження гігієніст зубний розпочав підготовку пацієнта до процедури відбілювання. На ізольовані ватними валиками ясна в пришийковій ділянці зубів гігієніст зубний наніс зі шприца рідкий кофердам. Яким має бути наступний крок?
a. Просушування нанесеного кофердаму струменем повітря
b. Очікування 30 с з метою полімеризації
c. Змивання нанесеного кофердаму струменем води
d. Очікування 15 с з метою полімеризації
*e. Полімеризація нанесеного кофердаму фотополімерною лампою

104. У пацієнта, що хворіє бронхіальною астмою в анамнезі, стався напад під час очікування на прийом до лікаря. Виберіть перший крок під час надання медичної допомоги.
*a. Доступ до свіжого повітря та використання інгалятора
b. Надати горизонтальне положення, голову повернути набік
c. Провести штучну вентиляцію легень
d. Застосувати антигістамінні препарати
e. Покласти пацієнта на спину, піднявши ноги

105. До стоматологічної клініки звернувся пацієнт для проведення відбілювання зубів через естетичний дефект у ділянці фронтальних зубів верхньої щелепи. Під час огляду гігієніст зубний виявив дисколорит зубів фронтальної ділянки, змінені в кольорі пломби на вестибулярних поверхнях зубів 12, 11, 21, 23, 24. Спостерігається наявність м'яких та твердих зубних відкладень, є ознаки катарального ураження ясенного краю, ясенних сосочків. Після обстеження пацієнта гігієніст зубний відмовив йому у проведенні процедури відбілювання. Яке абсолютне протипоказання для відбілювання зубів виявлено під час огляду цього пацієнта?
a. Наявність катарального папіліту
*b. Наявність пломб
c. Наявність катарального гінгівіту
d. Наявність м'яких зубних відкладень
e. Наявність твердих зубних відкладень

106. Який відтінок мають тимчасові зуби?
a. Мають білі плями
b. Жовтуватий
c. Сірий
*d. Блакитний
e. Рожево-зеленкуватий

107. До гігієніста зубного звернулася пацієнтка зі скаргами на неестетичний вигляд усмішки через наявність плям жовтого та коричневого кольору на вестибулярних поверхнях центральної групи зубів на верхній та нижній щелепах. Із анамнезу відомо, що пацієнтка проживала в зоні ендемічного флюорозу. Прийнято рішення перед проведенням вітального відбілювання провести процедуру мікроабразії плям. До виникнення яких ускладнень може призвести застосування методики мікроабразії?
a. Некрозу
b. Періодонтиту
*c. Гіперестезії
d. Карієсу
e. Пульпіту

108. У підлітка віком 16 років після стоматологічного обстеження діагностовано множинний карієс. Після проведеного лікування пацієнту рекомендовано фторвмісну зубну пасту. Який вміст фтору має містити зубна паста для цього пацієнта?
a. 800 ррm
b. 500 ррm
c. 1000 ррm
*d. 1450 ррm
e. 200 ррm

109. До гігієніста зубного з метою профілактичного огляду звернулася пацієнтка віком 25 років. Під час огляду виявлено, що центральні різці на верхній та нижній щелепах мають бочкоподібну форму з півмісяцевою вирізкою на ріжучому краї. В анамнезі спадковий сифіліс. Яку назву мають ці зміни твердих тканин зубів, що виникли внаслідок спадкового сифілісу?
a. Недосконалий амелогенез
b. Зуби Фурньє
*c. Зуби Гетчінсона
d. Зуби Пфлюгера
e. Флюороз зубів

110. Пацієнт із наявними ознаками локалізованого пародонтиту під час обстеження гігієністом зубним відзначає біль під час перкусії зуба 41. Про ураження яких анатомічних структур свідчить скарга пацієнта?
*a. Періодонтальних зв'язок
b. Ясенного сосочка
c. Губчастого шару кісткової тканини
d. Емалі
e. Пульпи

111. На первинному етапі лікування захворювань тканин пародонту проводять видалення над- і під'ясенного зубного каменю. Укажіть, на якій кількості зубів допустимо зняття під'ясенного зубного каменю в одне відвідування.
a. Не більше 7-8 зубів
b. Не більше 11-13 зубів
*c. Не більше 3-4 зубів
d. Не більше 9-10 зубів
e. Не більше 14-16 зубів

112. У межах проведення профілактики стоматологічних захворювань на етапі виявлення ранньої стадії без виражених клінічних проявів патології пацієнту віком 20 років здійснено санацію порожнини рота з використанням комплексного терапевтичного, хірургічного та ортопедичного лікування. До якого виду профілактики належать проведені заходи?
a. Антенатальної
b. Постнатальної
c. Третинної
d. Первинної
*e. Вторинної

113. Тривалий період інфантильного типу ковтання в дитини призводить до формування неправильного положення язика та губ, що в подальшому призводить до деформації зубоальвеолярної дуги та порушення формування прикусу. До якого віку інфантильний тип ковтання є нормою?
a. До 5 років
*b. До 3 років
c. До 9 років
d. До 12 років
e. До 7 років

114. Вестибулярні поверхні яких зубів зафарбовують розчинами, що містять йод, для визначення індексу Федорова-Володкіної?
a. Верхніх молярів
*b. Нижніх шести фронтальних зубів
c. Нижніх різців
d. Верхніх фронтальних зубів
e. Нижніх чотирьох фронтальних зубів

115. Яку із нижченаведених хімічних речовин найчастіше використовують, як відбілюючий агент для зубів?
a. Хлористоводнева кислота
b. Ортофосфорна кислота
c. Хлорид натрію
*d. Перекис карбаміду
e. Соляна кислота

116. До стоматологічної клініки звернулася пацієнтка для проведення професійної гігієни порожнини рота. Який етап алгоритму дій професійної гігієни ротової порожнини є першочерговим?
*a. Оцінювання гігієнічного стану порожнини рота
b. Проведення ремінералізувальної терапії
c. Видалення зубних відкладень
d. Пародонтальні аплікації
e. Оброблення слизової оболонки ясен антисептичними розчинами

117. Яку назву має метод дослідження, що ґрунтується на оцінюванні тінеутворень, що отримують під час проходження через об'єкт дослідження нешкідливого для організму холодного проміння зеленого світла?
*a. Трансілюмінаційний
b. Вітального забарвлення
c. Електроодонтодіагностики
d. Рентгенологічного дослідження
e. Люмінесцентний

118. Після відбілювання зубів може виникнути гіперестезія зубів. Які зубні пасти треба рекомендувати пацієнтам для попередження гіперестезії зубів після процедури відбілювання?
a. Із ферментами
b. З антисептиками
c. Із сольовими добавками
*d. Фторвмісні
e. З екстрактами трав

119. Застосування хімічного методу є актуальним тоді, коли складно провести механічне чищення. У клінічних ситуаціях, коли наявна сильна рухомість зубів, висока густина зубного каменю, тобто за неможливості провести механічне очищення, використовують хімічний метод зняття зубних відкладень. Які речовини використовують для видалення зубних відкладень хімічним методом?
a. Антисептики
*b. Кислоти
c. Фосфати
d. Окисники
e. Ферменти

120. Перед зняттям зубних відкладень необхідно провести антисептичне оброблення ротової порожнини. Який розчин використовують для антисептичного оброблення операційного поля?
a. 5%-ий розчин гіпохлориту натрію
b. 2%-ий розчин глутарового альдегіду
c. Олійний розчин вітаміну Е
*d. 3%-ий розчин перекису водню
e. 0,0002%-ий розчин катаміну

121. До стоматологічної клініки звернулася пацієнтка зі скаргами на наявність зубних відкладень. Зубний гігієніст вирішив провести професійне чищення зубів універсальними кюретами. Яка будова робочої частини універсальних кюрет?
a. Одна ріжуча поверхня, кут між віссю стержня та ріжучою поверхнею 70^о
b. Багатоланкові ріжучі поверхні на одній основі
c. Робоча частина відповідає анатомічній формі коронки зуба
d. Ріжучий край розміщений під кутом 70^о до поверхні зуба
*e. Дві ріжучі поверхні, кут між віссю стержня та ріжучою поверхнею 90^о

122. Лікар-стоматолог оглядає семирічну дівчинку, яка скаржиться на больові відчуття під нижньою щелепою. За допомогою якого методу обстеження визначають консистенцію лімфатичних вузлів, їх рухомість, больову чутливість та спаяність із прилеглими тканинами?
a. Опитування
b. Аускультації
*c. Пальпації
d. Перкусії
e. Зондування

123. Для усунення немінералізованих зубних нашарувань (біоплівки, харчових та пігментних нальотів) з поверхні зубів використовують повітряно-абразивні системи. Укажіть, який порошок для повітряно-абразивної системи застосовують для під'ясенного оброблення зубів.
a. Карбонат кальцію
b. -
*c. На основі гліцину
d. Карбонат калію
e. Гідрокарбонат натрію

124. Юнак віком 20 років звернувся до лікаря-стоматолога зі скаргами на кровотечу ясен під час чищення зубів та вживання твердої їжі. Об'єктивно спостерігається: значна кількість м'яких та твердих зубних відкладень у пришийковій ділянці зубів верхньої та нижньої щелеп, застійна гіперемія ясен. Що є джерелом мінеральних компонентів для утворення над'ясенного зубного каменю?
a. Кутикула
b. Ясенна рідина
*c. Слина
d. Пелікула
e. Емаль

125. Після видалення зубного каменю пацієнту проводиться полірування коронок зубів за допомогою гумових ковпачків. На що буде орієнтуватися гігієніст зубний під час вибору жорсткості цього засобу?
a. Форму ковпачка
b. Розмір ковпачка
*c. Колір ковпачка
d. Кількість виступів
e. Наявність перемичок

126. Пацієнту для попередження розвитку захворювань пародонта рекомендовано провести заходи екзогенної лікарської профілактики. Які заходи належать до цієї групи профілактики?
*a. Видалення зубних відкладень, полірування зубів та пломб
b. Фторування питної води, видалення зубного каменю
c. Обмежене вживання вуглеводів, реєстрація стану зубів
d. Полірування пломб та зубів, збалансоване харчування
e. Призначення вітамінів P, E, обстеження ротової порожнини

127. До стоматологічного кабінету звернувся пацієнт зі скаргами на наявність зубних відкладень. Які дії гігієніста зубного та пацієнта під час третього відвідування?
a. Навчання пацієнта методики чищення міжзубних проміжків та надати рекомендацій щодо раціонального та збалансованого харчування
b. Пояснити пацієнту зв'язок між зубним нальотом, хворобами зубів, пародонту та слизової оболонки порожнини рота та проведення професійної гігієни порожнини рота
c. Навчання пацієнта методики чищення зубів та проведення відбілювання зубів
*d. Демонстрування пацієнтом уміння чистити зуби та міжзубні проміжки та проведення контролю за якістю чищення зубів
e. Навчання пацієнта методики чищення зубів та самостійне чищення зубів пацієнтом мануальною зубною щіткою та предметами інтердентальної гігієни

128. До гігієніста зубного звернувся чоловік віком 42 роки з метою профілактичного огляду. Об'єктивно спостерігається: коронкова частина зубів 12, 21, 22, 23 змінена в кольорі, зуб 23 - сіро-рожевого кольору, крайове прилягання пломб, що розташовані на апроксимальних поверхнях зубів 24, 36 порушено. Який метод додаткового дослідження найдоцільніше застосувати для виявлення прихованих каріозних порожнин, оцінки стану пломб і прилеглих тканин, диференційної діагностики каріозних уражень та хронічного періодонтиту?
a. Вітального забарвлення
b. Люмінесцентний
*c. Рентгенологічний
d. Трансілюмінаційний
e. Електроодонтодіагностики

129. У восьмирічної дівчинки під час стоматологічного обстеження виявлено м'які зубні відкладення. Планується видалення м'яких зубних відкладень електромеханічним методом. Які інструменти треба застосувати для видалення м'яких зубних відкладень цим методом?
a. Рашпилі
b. Кюрети
c. Серпоподібні гачки
*d. Циркулярні щіточки
e. Фісурні бори

130. Гігієніст зубний проводить дослідження стану пульпи за допомогою термометричного методу, що ґрунтується на подразнювальній дії води різної температури. У разі якого пульпіту різко позитивною буде реакція на гарячий подразник?
a. Хронічного фіброзного
b. Хронічного гіпертрофічного
*c. Гострого гнійного
d. Гострого серозного
e. Хронічного гангренозного

131. Під час комплексного стоматологічного обстеження в чотирнадцятирічного хлопця виявлено над'ясенні мінералізовані зубні відкладення. Який інструмент використовують для видалення мінералізованих зубних відкладень?
*a. Скейлер
b. Гумові головки
c. Торцеві щіточки
d. Спредер
e. Штрипси

132. Чоловік віком 26 років звернувся до лікаря-стоматолога для лікування каріозного укаження зуба 17. Через 10 хв після проведення місцевої анестезії 2%-им розчином лідокаїну пацієнт поскаржився на загальну слабкість, відчуття страху, задишку, сухий кашель, головний біль. Об'єктивно спостерігається: блідість шкірних покривів, холодний липкий піт, різка артеріальна гіпотензія, пульс ниткоподібний, утрата свідомості. Установіть попередній діагноз.
a. Непритомність
b. Колапс
c. Гіперглікемічна кома
*d. Анафілактичний шок
e. Гіпертонічний криз

133. Які з нижченаведених факторів належать до карієсогенних?
a. Фактори, що запобігають виникненню карієсу
*b. Фактори, що сприяють виникненню карієсу
c. Фактори, що зміцнюють структуру твердих тканин
d. Фактори, що запобігають утворенню зубних відкладень
e. Фактори, що стимулюють утворення дентину

134. До гігієніста зубного звернулася пацієнтка віком 25 років з метою професійної гігієни порожнини рота. Під час огляду в зубі 16 виявлено каріозну порожнину з вузьким вхідним отвором та нависаючими демінералізованими ділянками емалі. Який стоматологічний інструмент використовують для виявлення каріозної порожнини, больової реакції пульпи, а також больових точок на дні каріозної порожнини?
a. Екскаватор
b. Пінцет
*c. Зонд
d. Гладилку
e. Штопфер

135. Пацієнтка віком 45 років звернулася в стоматологічну клініку з метою відновлення естетичного кольору зуба 22, у якому декілька років тому проводилося ендодонтичне лікування. Рекомендовано проведення девітального відбілювання. Яку речовину треба застосувати для кращого проникнення пероксидів у дентин?
a. 6% перекис водню
b. 3% гіпохлорит натрію
c. 1% хлорамін
d. 0,06% хлоргексидину біглюконат
*e. 37% ортофосфорну кислоту

136. Залежно від шляхів впливу на стан твердих тканин зуба профілактика здійснюється як через вплив на організм, так і безпосередньо на тверді тканини зуба. Які з нижченаведених заходів належать до ендогенної профілактики карієсу зубів?
a. Покриття поверхні зубів фторвмісними лаками
*b. Системне призначення сполук фтору
c. Використання ремінералізувальних розчинів
d. Герметизація фісур
e. Раціональна гігієна порожнини рота

137. Ортодонтія дозволяє усунути велику кількість зубощелепних аномалій у дітей та дорослих завдяки лікуванню брекет-технікою. Неможливість повноцінного доступу до певних ділянок ротової порожнини, наявність аномалій положення зубів при різних патологіях прикусу, відсутність достатніх знань та мануальних навичок у пацієнтів обмежують індивідуальний догляд за гігієною порожнини рота. Застосування якої методики професійної гігієни буде найефективнішим при наявності в порожнині рота брекет-системи?
a. Мануальної
b. Звукової
c. Магнітострикційної
*d. Air-Flow
e. Ультразвукової

138. Пацієнтка віком 45 років скаржиться на кровоточивість ясен під час чищення зубів. Із анамнезу відомо, що скарги з'явилися місяць тому. Об'єктивно спостерігається: міжзубні сосочки набряклі, ціанотичного відтінку, виявлено значні зубні нашарування. Гігієнічний індекс - 2,5 бали. Який етап плану лікування пацієнтки треба виконати під час першого відвідування?
a. Шинування зубів
*b. Професійну гігієну порожнини рота
c. Електрофорез лікарських засобів
d. Протизапальну терапію
e. Призначити антисептичні полоскання

139. У стоматологічну клініку звернувся пацієнт з метою профілактичного огляду. Під час обстеження присінку порожнини рота гігієніст зубний звернув увагу на слизову оболонку щоки в проєкції зубів 16 та 26. Яке анатомічне утворення беруть до уваги під час обстеження цієї ділянки?
a. Вивідна протока піднижньощелепної слинної залози
b. Піднебінний канал
c. Вуздечка верхньої губи
*d. Вивідна протока привушної слинної залози
e. Вивідна протока під'язикової слинної залози

140. Після проведення профілактичного огляду пацієнту встановлено діагноз: гострий середній карієс зуба 26 та хронічний глибокий карієс зуба 37, І клас за Блеком. Які основні діагностичні методи застосував гігієніст зубний під час дослідження карієсу зубів?
a. Лабораторні та рентгенологічні методи
b. Електроодонтодіагностику та зондування
c. Рентгенологічні та функціональні методи
*d. Огляд, зондування
e. Функціональні методи та електроодонтодіагностику

141. Пацієнт віком 20 років звернувся до лікаря-стоматолога зі скаргами на біль у верхньому бічному зубі праворуч під час вживання солодкої їжі. Було проведено стоматологічне обстеження. Що із нижченаведеного належить до основних методів об'єктивного стоматологічного обстеження пацієнта?
a. Рентгенографія
b. Термодіагностика
c. Капіляроскопія
*d. Зондування
e. Електроодонтометрія

142. На консультацію до гігієніста зубного звернувся юнак віком 19 років зі скаргами на чутливість зубів від солодкого та кислого. Об'єктивно спостерігається: у пришийкових ділянках зубів 11, 12, 21, 42 крейдяного вигляду плями білого кольору з матовою поверхнею, безболісні під час зондування. Установлено попередній діагноз: гострий початковий карієс зубів 11, 12, 21, 42, V клас за Блеком. Який метод діагностики карієсу в стадії білої плями доцільно застосувати?
a. Рентгенографію
b. Термодіагностику
c. Електроодонтометрію
d. Перкусію
*e. Вітальне фарбування

143. Професійна гігієна ротової порожнини проводиться за розробленим алгоритмом у декілька відвідувань пацієнтом гігієніста зубного. Скільки днів має бути інтервал між першими чотирма відвідуваннями?
a. 15-16
b. 8-10
c. 5-7
*d. 2-3
e. 12-14

144. У пацієнта, який перебуває в непритомному стані, почалося блювання. Яке ускладнення особливо небезпечне в цей момент?
a. Розвиток патологічного дихання
b. Зневоднення організму
c. Шлунково-кишкова кровотеча
*d. Аспірація блювотних мас
e. Легенева кровотеча

145. Пацієнт звернувся до стоматологічної клініки для відбілювання зубів. Під час відбілювання використовувалася лампа, яка генерує синє світло з довжиною хвилі від 480 до 520 нанометрів. Яка функція цього приладу для відбілювання зубів?
a. Знезараження поверхні зубів
*b. Активація відбілювального гелю
c. Висушування відбілювального гелю
d. Захист ясен
e. Освітлення робочої ділянки

146. Під час обстеження шестирічної дівчинки гігієніст зубний звернув увагу на те, що в неї короткі губи, порушення функції змикання губ та ротовий тип дихання. Рекомендовано комплекс міогімнастичних вправ з використанням губного еквілібратора. На які м'язи впливає призначене лікування?
a. Підборідний м'яз
b. М'язи, що опускають нижню щелепу
c. М'язи, що піднімають нижню щелепу
d. М'язи, що зміщують нижню щелепу вбік
*e. Круговий м'яз рота

147. Пацієнтці віком 30 років проводять професійну гігієну порожнини рота. Для зручності під час етапу полірування коронок зубів гігієніст зубний розташовує певний засіб у кільці на пальці або фіксаторі. Який засіб використовують?
a. Обертові гумові ковпачки
b. Щітки-йоржики
c. Гнучкі полірувальні насадки
*d. Унідозу пасти
e. Торцеві щітки

148. До стоматологічної клініки звернувся пацієнт зі скаргами на кровоточивість ясен. Після основних та додаткових методів обстеження встановлено діагноз: генералізований пародонтит I ступеня, хронічний перебіг. Який інструмент використає гігієніст зубний для ручного скейлінгу?
a. Плагер
*b. Кюрети універсальні
c. Зонд пародонтальний
d. Штопфер
e. Спредер

149. Який вік формує ключову групу для індексної оцінки стану тканин пародонта?
*a. 15 років
b. 6 років
c. 12 років
d. 18 років
e. 16 років

150. Після видалення зубних відкладень для забезпечення гладкої поверхні зубів проводять полірування, що запобігає ретенції зубного нальоту. Чим проводять полірування поверхні зубів?
a. Серпоподібними гачками
b. Рашпилями
*c. Гумовими ковпачками
d. Екскаваторами
e. Фісурними борами

