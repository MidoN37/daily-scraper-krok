1. Після стоматологічного прийому необхідно провести стерилізацію медичних виробів, у конструкції яких використовуються термолабільні матеріали. Який метод стерилізації доцільно застосувати?
*a. Хімічний
b. Кип'ятіння
c. Повітряний
d. -
e. Паровий

2. Який найімовірніший шлях передачі вірусних гепатитів В, С та ВІЛ-інфекції в лікувально-профілактичних закладах у разі порушення правил асептики та санітарно-протиепідемічного режиму?
*a. Парентеральний
b. Аліментарний
c. Водний
d. Контактний
e. Повітряно-краплинний

3. Яка кістка належить до кісток лицьового черепа?
a. Клиноподібна
b. Лобова
c. Тім'яна (парна)
d. Решітчата
*e. Вилична (парна)

4. У пацієнта виявлено каріозну порожнину, розташовану на різальному краї різця, що утворилася через стирання емалі і оголення дентину. До якого класу за класифікацією Блека належить ця каріозна порожнина?
a. III
b. II
c. I
d. IV
*e. VI

5. Які антисептики належать до групи окисників?
a. Хлорамін Б, хлоргексидину біглюконат
b. Мурашина кислота, борна кислота
*c. Перекис водню, калію перманганат
d. Фурацилін, фуразолідон
e. Карболова кислота, соляна кислота

6. Розуміння будови та функцій різних частин ясен допомагає лікарям-стоматологам в ефективному веденні лікування пацієнтів та догляду за здоров'ям порожнини рота. Укажіть, на які частини поділяють ясна.
a. Внутрішні та зовнішні
b. Тверді та м'які
*c. Прикріплені та вільні
d. -
e. Епітеліальні та базальні

7. Під час оброблення каріозної порожнини лікар-стоматолог видаляє всі патологічно змінені тканини зуба. Що спричиняє зміну кольору коронки зуба після неякісного препарування каріозної порожнини?
a. Опік твердих тканин зуба
*b. Розм'якшений дентин насичується пігментами
c. Перегрів та запалення пульпи зуба
d. Значне стоншення шару емалі
e. Запалення та пошкодження ясенного сосочка

8. Пацієнтка звернулася до лікаря-стоматолога зі скаргами на неприємні відчуття в зубах нижньої щелепи від термічних та хімічних подразників. Об'єктивно спостерігається: у пришийковій ділянці зубів 35, 34, 44, 45 дефекти в межах дентину з гладкими, блискучими стінками, що сходяться під кутом. Який найімовірніший діагноз?
a. Некроз твердих тканин
b. Гострий середній карієс
*c. Клиноподібний дефект
d. Системна гіпоплазія емалі
e. Ерозія емалі

9. Під час лікування карієсу пацієнту було встановлено пломбу з амальгами без ізоляційної прокладки. Яке ускладнення може розвинутися в цьому разі?
a. Вторинний карієс
b. Випадіння пломби
c. Верхівковий періодонтит
d. Папіліт
*e. Запалення пульпи

10. Чоловік віком 40 років звернувся до лікаря-стоматолога для санації порожнини рота. Під час огляду виявлено каріозну порожнину в зубі 45 в межах плащового дентину світлого кольору, що легко знімається за допомогою екскаватора. З анамнезу відомо, що пацієнт відзначає больові відчуття під час вживання солодкого в ділянці цього зуба. Про який патологічний стан можуть свідчити ці результати обстеження?
a. Гострий поверхневий карієс
*b. Гострий середній карієс
c. Хронічний глибокий карієс
d. Гострий глибокий карієс
e. Хронічний середній карієс

11. П'ятнадцятирічному хлопцю планується видалення зуба 14 за ортодонтичними показаннями. Коронка зуба збережена. Які щипці треба підготувати для видалення?
*a. S-подібні
b. Дзьобоподібні зі щічками, що не сходяться
c. Прямі
d. Байонетні
e. Дзьобоподібні зі щічками, що сходяться

12. Що треба підготувати для лікаря-стоматолога з метою видалення надлишків композитного матеріалу та для попереднього полірування приясенних ділянок реставрацій у ділянці переходу пломбувального матеріалу на емаль на контактних поверхнях зубів?
a. Полірувальні диски
*b. Полірувальні штрипси
c. Фінішні алмазні бори
d. Полірувальні щітки
e. Гумові головки

13. Для індивідуального догляду за порожниною рота лікар-стоматолог порекомендував семирічній дівчинці зубну пасту з мікроелементами та призначив курс ремінералізаційної терапії. Який із нижченаведених методів належить до екзогенної профілактики карієсу?
a. Додавання в їжу фторованої солі
b. Уживання таблеток фториду натрію
c. Уживання морепродуктів
d. Уживання продуктів, багатих на кальцій та фтор
*e. Накладання фторвмісних лаків на поверхню зубів

14. Потерпілий внаслідок дорожньо-транспортної пригоди отримав черепно-мозкову травму та перелом щелепи. Як здійснити тимчасову зупинку сильної кровотечі в щелепно-лицьовій ділянці?
*a. Притиснути загальну сонну артерію
b. Накласти джгут
c. Накласти міхур з льодом
d. Надати пацієнту положення з опущеною головою
e. Накласти холодний компрес

15. Лікар-стоматолог проводить пломбування каріозної порожнини ІІ класу за Блеком. У каріозну порожнину після нанесення адгезивної системи потрапила кров. Яка тактика в цьому разі?
a. Обробити каріозну порожнину спиртом, нанести адгезив
b. Провести повторне протравлювання дентину, нанести адгезив
c. Промити та висушити каріозну порожнину, нанести адгезив
*d. Повторне кислотне протравлювання емалі та дентину та нанесення адгезиву
e. Обробити каріозну порожнину 3%-м перекисом водню, нанести адгезив

16. Пiд час огляду порожнини рота дванадцятирічної дівчинки виявлено, що верхнi фронтальнi зуби повнiстю перекривають нижнi. Бiчнi зуби в сагiтальнiй i трансверзальнiй площинах змикаються в межах норми. Установлено дiагноз: глибокий прикус. Порушенням яких функцiй супроводжується ця аномалiя?
a. Дихання, порушення дикції
b. Дихання, ковтання
c. Жування, ковтання
d. Вiдкушування їжi, дихання
*e. Відкушування їжі, вимова звуків

17. Пацієнтці віком 35 років встановлено діагноз: ерозія твердих тканин зубів 11, 21, 34, 35, 44, 45. Який матеріал треба підготувати для пломбування в цьому разі?
a. Склоіономерний цемент
b. Амальгаму
c. Композитний матеріал хімічної полімеризації
d. Силікатний цемент
*e. Композитний матеріал світлової полімеризації

18. Вагітна жінка віком 26 років звернулася до лікаря-стоматолога для професійної гігієни порожнини рота. Які насадки треба підготувати для проведення завершального етапу видалення зубних відкладень?
a. Міжзубні стимулятори
b. Флосети
c. Мануальні скейлери
*d. Гумові ковпачки
e. Міжзубні йоржики

19. Лікар-стоматолог планує провести обстеження первинного пацієнта. Для цього він просить асистента подати градуйований зонд. З якою метою лікар-стоматолог використовує цей інструмент?
a. Провести дослідження міжзубних сосочків
*b. Дослідити глибину зубо-ясенного прикріплення
c. Дослідити наявність каріозних порожнин на зубах верхньої щелепи
d. Дослідити наявність каріозних порожнин на зубах нижньої щелепи
e. Провести замірювання довжини вуздечки язика

20. Дівчина віком 15 років скаржиться на біль та кровоточивість ясен під час вживання їжі та чищення зубів. Об'єктивно спостерігається: слизова оболонка ясен у ділянці нижніх і верхніх фронтальних зубів набрякла, гіперемована, має ціанотичний відтінок. Ясенні сосочки кровоточать від дотику, збільшені в розмірах і перекривають коронкові частини зубів на 1/3 їхньої висоти. На зубах верхньої та нижньої щелеп встановлена незнімна ортодонтична конструкція (брекет-система). Установіть попередній діагноз.
*a. Гіпертрофічний гінгівіт
b. Катаральний гінгівіт
c. Фіброматоз ясен
d. Виразковий гінгівіт
e. Генералізований пародонтит

21. Лікар-стоматолог проводить визначення індексу гігієни Федорова-Володкіної в дітей молодшого шкільного віку. Який розчин треба підготувати для проведення цієї процедури?
a. Фуксину
b. Фурациліну
c. Метиленового синього
*d. Йодисто-калієвий
e. Еритрозину

22. Під час препарування каріозних порожнин використовуються алмазні бори різного ступеня зернистості. Який колір має маркувальне кільце алмазного бору, призначеного для кінцевого полірування композиційних реставрацій?
*a. Білий
b. Зелений
c. Синій
d. Червоний
e. Чорний

23. Яка помилка, що виникла під час препарування каріозної порожнини, може викликати виникнення вторинного карієсу?
a. Перфорація дна каріозної порожнини
b. Обламування стінки каріозної порожнини
*c. Недостатнє препарування
d. Ушкодження бором прилеглих зубів
e. Перфорація стінки каріозної порожнини

24. Лікар-стоматолог-хірург планує видалення зуба пацієнту через загострення хронічного періодонтиту. Лікар просить подати йому багнетоподібні щипці. Який зуб планується видаляти?
a. 33 зі збереженою коронковою частиною
b. 36 зі зруйнованою коронковою частиною
*c. 16 зі зруйнованою коронковою частиною
d. 46 зі збереженою коронковою частиною
e. 26 зі збереженою коронковою частиною

25. Укажіть, чи можна накладати стискальну пов'язку або джгут при пораненні в шию та кровотечі з сонної артерії.
*a. Так, можна. Але з протилежного боку кровотечі піднімається рука вгору, охоплюючи голову, та накладається пов'язка
b. Так, можна. Але проводиться трахеотомія
c. Ні, не можна. Інакше буде гіпоксія мозку, що не сумісна з життям
d. Так, можна. Але з боку кровотечі піднімається рука вгору, охоплюючи голову, та накладається пов'язка
e. Ні, не можна. Інакше буде механічна асфіксія, бо пов'язка накладається на усю шию

26. Для лікування карієсу І класу за Блеком у постійних зубах використовують амальгаму. Який складник амальгами підвищує пластичність матеріалу та забезпечує щільне крайове прилягання пломби?
a. Цинк
b. Ртуть
c. Олово
*d. Мідь
e. Срібло

27. Назвіть блок стоматологічної установки, до складу якого входять скейлер та наконечники.
*a. Блок інструментів
b. Стоматологічне крісло
c. Освітлювальний блок
d. -
e. Блок управління

28. Лікар-стоматолог проводить ендодонтичне лікування зуба 37. Який метод дослідження треба виконати для контролю якості проведеного лікування?
a. Бактеріологічне дослідження
b. Глибоке зондування
c. Термопробу
*d. Рентгенологічне дослідження
e. ЕОД

29. У пацієнта діагностовано передпухлинний процес слизової оболонки порожнини рота. Лікар пояснив, що без належного лікування з часом він обов'язково призведе до розвитку раку. Який діагноз встановлено пацієнту?
a. Шкірний ріг
b. Кератоакантома
c. Лейкоплакія
d. Папіломатоз
*e. Обмежений гіперкератоз

30. Пацієнт скаржиться на біль та рухомість верхньої щелепи, кровотечу з носа. Об'єктивно спостерігається: рухомість верхньої щелепи, подовження середньої третини обличчя, кровотеча з носа, нудота, блювання, крововилив у кон'юнктиву. Яке травматичне ушкодження виникло?
a. Вивих нижньої щелепи
b. Перелом нижньої щелепи
c. Вивих верхньої щелепи
*d. Перелом верхньої щелепи
e. Перелом зуба

31. Яка кількість коренів та кореневих каналів найчастіше спостерігається в нижньому першому і другому премолярах?
a. Три корені, три канали
b. Два корені, один канал
c. Один корінь, два канали
d. Два корені, два канали
*e. Один корінь, один канал

32. Укажіть, за допомогою якої групи матеріалів лікарю-стоматологу найдоцільніше зняти відбиток для виготовлення металокерамічної коронки.
a. Композитних матеріалів
b. Альгінатних відбиткових матеріалів
c. Гіпсу медичного
d. Термопластичних мас
*e. Силіконових відбиткових матеріалів

33. Під час обстеження порожнини рота пацієнта було виявлено, що внаслідок звуження верхньої зубної дуги щічні горбки нижніх бічних жувальних зубів розташовані назовні від однойменних верхніх, фронтальні зуби змикаються правильно. Який прикус має пацієнт?
a. Глибокий
b. Відкритий
c. Прогнатичний
*d. Перехресний
e. Прогенічний

34. Яку температуру застосовують під час стерилізації паровим методом?
a. 155-170^oC
b. 135-155^oC
c. 170-200^oC
*d. 110-134^oC
e. 200-220^oC

35. У пацієнтки під час огляду виявлено глибоку каріозну порожнину на жувальній поверхні зуба 35 зі світлим розм'якшеним дентином. Зондування дна каріозної порожнини зуба дещо болюче. Який інструмент треба вибрати для некректомії?
a. Штопфер
b. Алмазний бор
*c. Екскаватор
d. Зонд
e. Гладилку

36. Назвіть, з яких частин складається перший постійний моляр на верхній щелепі праворуч.
a. Корінь, пародонт, альвеолярний відросток
b. Ясна, корінь, пародонт
c. Коронка, шийка, ясна
*d. Коронка, шийка, корінь
e. Коронка, корінь, альвеолярний відросток

37. Які інструменти необхідно підготувати для проведення обстеження стоматологічного пацієнта?
a. Зонд зубний зігнутий, шпатель, пінцет
b. Екскаватор, гладилка, дзеркало стоматологічне
c. Дзеркало стоматологічне, пінцет стоматологічний, екскаватор
*d. Зонд зубний зігнутий, дзеркало стоматологічне, пінцет стоматологічний
e. Штопфер, дзеркало стоматологічне, пінцет

38. Дев'ятирічна дівчинка отримала опік шкіри обличчя оцтовою кислотою. Який розчин можна застосувати для нейтралізації травмуючої речовини в цьому разі після тривалого промивання ураженої ділянки водою?
*a. 2-5%-ий натрію гідрокарбонат
b. 5%-ий спиртовий розчин таніну
c. 0,05%-ий хлоргексидину біглюконат
d. 96%-ий етиловий спирт
e. 10%-ий розчин аміаку

39. Які інструменти використовують для оброблення твердих тканин зуба під час препарування каріозних порожнин?
*a. Кулясті бори, екскаватор
b. Кулясті бори, плагери
c. Кулясті бори, матриці
d. Карборундові головки, фініри
e. Карборундові головки, плагери

40. До комплексної програми профілактики основних стоматологічних захворювань входить обстеження стану тканин пародонту. Який діагностичний індекс треба застосувати, щоб оцінити потребу в лікуванні захворювань тканин пародонту в дітей віком 15 років?
a. PMA (Парма)
*b. CPITN (ВООЗ)
c. PІ (Рассела)
d. OHІ-S (Гріна-Вермільйона)
e. Індекс Рамф'єрда

41. Пораненому надається допомога згідно з алгоритмом MARCH. Якою літерою позначено етап виявлення черепно-мозкових травм?
a. C
b. R
*c. H
d. M
e. A

42. Який з елементів будови скронево-нижньощелепного суглоба має еліпсоподібну форму, у 2-3 рази більший за суглобову головку, укритий хрящем, знаходиться на скроневій кістці?
a. Суглобова головка
b. Суглобова капсула
*c. Суглобова ямка
d. Суглобовий горбок
e. Внутрішньосуглобовий диск

43. Пацієнту віком 50 років на прийомі в лікаря-стоматолога потрапило стороннє тіло у верхні дихальні шляхи, що спричинило обтураційну асфіксію. Укажіть подальші дії лікаря, якщо дістати стороннє тіло неможливо.
a. Проводимо інтубацію
*b. Проводимо поштовхи за Геймліхом
c. Просимо пацієнта лягти на спину та проводимо штучну вентиляцію легень
d. Просимо пацієнта лягти на спину та проводимо непрямий масаж серця
e. Проводимо трахеотомію

44. Підліток віком 14 років звернувся до лікаря-стоматолога для планової санації. Під час стоматологічного огляду лікар виявив порушення крайового прилягання пломби в зубі 16. Яким інструментом проводять визначення крайового прилягання пломби?
a. Екскаватором
b. Штопфером
c. Гладилкою
*d. Зондом
e. Шпателем

45. Жінка віком 46 років звернулася до лікаря-стоматолога-хірурга для видалення зуба 16 зуба. Коронкова частина зуба збережена. Які щипці треба підготувати в цьому разі?
*a. S-подібні праві
b. S-подібні ліві
c. Прямі
d. Багнетоподібні кореневі
e. Багнетоподібні коронкові

46. Під час виконання азопірамової проби протягом 1 хв на одному інструменті з усієї партії з'явилося фіолетово-бузкове забарвлення. Що потрібно зробити в цьому разі?
a. Простерилізувати всі інструменти, за винятком того, на якому виявилася позитивна азопірамова проба
b. Промити всю партію інструментів під проточною водою
c. Промити інструмент під проточною водою
*d. Здійснити повторне передстерилізаційне очищення всієї партії інструментів
e. Ополоснути інструмент дистильованою водою та висушити

47. Яку назву має хейліт, спричинений підвищеною чутливістю червоної облямівки губ до інсоляції?
a. Ексфоліативний
b. Екзематозний
*c. Актинічний
d. Атопічний
e. Метеорологічний

48. Укажіть відбитковий матеріал, що належить до групи на основі окису цинку й евгенолу та використовується для отримання відбитків індивідуальною ложкою при повній відсутності зубів на щелепі.
a. Ypeen
b. Ортокор
c. Speedex
*d. Репін
e. Фторакс

49. Що насамперед треба зробити у випадку потрапляння хімічної речовини в око під час надання першої допомоги?
a. Накласти пов'язку на уражене око
*b. Промити уражене око чистою водою
c. Закапати в уражене око очні краплі
d. -
e. Накласти антисептичну мазь

50. Який час перебування (експозиції) стоматологічного інструментарію в дезінфекційному розчині 3%-го хлораміну?
a. 90 хв
b. 50 хв
*c. 60 хв
d. 45 хв
e. 30 хв

51. Для хірургічної дезінфекції рук рекомендовано застосовувати засоби на основі спирту. Яка частка спирту має бути в дезінфікуючих розчинах?
a. 30%
b. 40%
*c. 65%
d. 100%
e. 55%

52. Пацієнтка скаржиться на самовільний наростаючий біль у ділянці нижньої щелепи праворуч, що посилюється під час накушування. З анамнезу відомо: тиждень тому було проведено лікування глибокого карієсу зуба 44. Об'єктивно спостерігається: вертикальна перкусія зуба 44 різкоболісна, ЕОД - 100 мкА, рентгенологічно виявлено нерівномірне розширення періодонтальної щілини в ділянці верхівки кореня зуба 44. Яка тактика надання допомоги?
a. Провести корекцію пломби
*b. Розкрити порожнину зуба та кореневий канал
c. Видалити пломбу
d. Видалити зуб
e. Замінити пломбу

53. Під час ортопедичного прийому планується зняття відбитків щелеп. Укажіть, який інструментарій необхідний лікарю-стоматологу-ортопеду для отримання відбитка альгінатною масою.
a. Блокнот для замішування та стоматологічне скельце
*b. Гумова колба та шпатель для замішування
c. Шпатель для замішування та стоматологічне скельце
d. Каталізатор та інгібітор
e. Гумові рукавички та каталізатор для затвердіння

54. Асистент лікаря-стоматолога проводить рентгенологічне дослідження зубів 24, 25 та 26. Які з обстежуваних зубів мають найчастіше три корені?
a. Верхні ікла
b. Нижні премоляри
c. Нижні моляри
d. Верхні премоляри
*e. Верхні моляри

55. До лікаря-стоматолога звернулася пацієнтка віком 17 років зі скаргами на наявність глибокої каріозної порожнини в зубі. Після проведеного обстеження встановлено діагноз: гострий глибокий карієс зуба 26. Для проведення лікування асистент лікаря-стоматолога підготувала пасту на основі кальцію гідроксиду. Яка дія препарату?
a. Знеболювальна, седативна
b. Адгезивна, протизапальна
c. Седативна, адгезивна
*d. Протизапальна, одонтотропна
e. Антисептична, знеболювальна

56. Назвіть поверхню зуба, на якій найчастіше для профілактики карієсу проводять герметизацію?
*a. Жувальна
b. -
c. Контактна
d. Оральна
e. Вестибулярна

57. На терапевтичному прийомі лікар-стоматолог використовує алмазні бори, що відрізняються за розміром робочої частини, властивостями алмазу, щільністю посадки алмазного зерна. Який середній розмір зерна в алмазного бора з червоним маркуванням?
a. 180 мкм
*b. 50 мкм
c. 30 мкм
d. 135 мкм
e. 100 мкм

58. Одним із етапів препарування каріозної порожнини є некректомія розм'якшеного дентину. Який інструмент треба підготувати для проведення цього етапу препарування?
a. Полір
b. Фінір
*c. Твердосплавний бор
d. Алмазний бор
e. Карборундова головка

59. Одним із етапів проведення ендодонтичного лікування в постійних зубах є розширення кореневих каналів. Яким ендодонтичним інструментом проводиться розширення кореневих каналів?
a. Спредером
b. Плагером
c. Каналонаповнювачем
*d. К-файлом
e. Пульпоекстрактором

60. Лікар-стоматолог проводить лікування хронічного середнього карієсу зуба 11. Пломбування каріозної порожнини буде здійснюватися композитним матеріалом світлового твердіння. Яка лампа необхідна для роботи з композитними матеріалами світлового твердіння?
a. Солюксова
b. Світлодіодна
c. Кварцева
*d. Фотополімерна
e. Люмінесцентна

61. Пацієнт звернувся до лікаря-стоматолога зі скаргами на біль у ділянці зуба верхньої щелепи праворуч. Після огляду встановлено попередній діагноз: гострий обмежений пульпіт зуба 14. Після проведеної ЕОД діагноз підтвердився. Які показники ЕОД характерні для гострого обмеженого пульпіту?
a. 80-90 мкА
b. 60-70 мкА
c. 30-40 мкА
d. 100 мкА
*e. 15-30 мкА

62. У пацієнта діагностовано дефект коронкової частини зуба 34, що відповідає ІІ класу каріозних порожнин за Блеком. Визначте топографічне розміщення каріозної порожнини на поверхні зуба в цьому разі.
a. Жувальна поверхня
*b. Контактна поверхня
c. Пришийкова ділянка
d. Різальний край
e. Контактна поверхня з ураженням різального краю

63. Назвіть відбитковий матеріал, що належить до силіконової групи і застосовується під час виготовлення металокерамічного мостоподібного протеза.
a. Ypeen
b. Ортокор
*c. Speedex
d. Репін
e. Редонт

64. Пацієнт звернувся до лікаря-стоматолога зі скаргами на естетичний дефект переднього зуба. Після огляду встановлено діагноз: гострий середній карієс зуба 23 із локалізацією каріозної порожнини в пришийковій ділянці. Для якого класу каріозних порожнин за Блеком характерна ця локалізація дефекту?
*a. V
b. ІІ
c. ІV
d. І
e. ІІІ

65. Чим треба закапати очі після їх промивання проточною водою у разі потрапляння стороннього тіла на слизову оболонку очей?
a. 0,12%-м розчином хлоргексидину
b. 0,1%-м розчином перманганату калію
*c. 30%-м розчином альбуциду
d. 0,0002%-м розчином кетаміну
e. 1%-м розчином фурациліну

66. Яка кислота і в якій концентрації використовується для протравлювання дентину та емалі в разі застосування адгезивної техніки пломбування каріозних порожнин?
*a. 37%-ий розчин ортофосфорної кислоти
b. 5%-ий розчин полікарбонових кислот
c. 15%-ий розчин полікарбонових кислот
d. 3%-ий розчин ортофосфорної кислоти
e. 10%-ий розчин ортофосфорної кислоти

67. Для яких маніпуляцій використовують спредер під час ендодонтичного лікування?
a. Горизонтальної конденсації гутаперчевих штифтів у кореневому каналі
b. Внесення пломбувального матеріалу в кореневий канал
c. Розпломбування кореневих каналів під час повторного ендодонтичного лікування
*d. Латеральної конденсації гутаперчевих штифтів у кореневому каналі
e. Вертикальної конденсації гутаперчевих штифтів у кореневому каналі

68. Для проведення розширення кореневих каналів зуба 27 лікарю-стоматологу треба подати К-ример. Яким графічним символом позначено цей вид ендодонтичних інструментів?
a. Восьмикінцева зірочка
*b. Трикутник
c. П'ятикінцева зірочка
d. Квадрат
e. Коло

69. Яку пробу треба виконати для контролю якості передстерилізаційного очищення стоматологічного інструментарію від залишків крові?
a. Тетрациклінову
*b. Амідопіринову
c. З Суданом ІІІ
d. Фенолфталеїнову
e. -

70. Дівчина віком 16 років під час тренування на спортивній секції отримала травму. Скаржиться на біль у ділянці нижньої щелепи праворуч. Під час огляду порушення цілісності шкірних покривів не виявлено, спостерігається незначний набряк у ділянці тіла нижньої щелепи праворуч, відкривання рота не обмежене. Яку невідкладну допомогу треба надати в цьому разі?
a. Застосувати слабодезінфікуючу мазь
b. Компрес 2-5%-им розчином натрію гідрокарбонату
c. Обробити ділянку шкіри антисептиком
*d. Холод на травмовану ділянку в перші 30 хв
e. Призначити протинабрякову терапію

71. Пацієнт віком 27 років звернувся до лікаря-стоматолога зі скаргами на випадіння пломби та наявність великої каріозної порожнини в зубі 37. З анамнезу відомо, що раніше в зубі було проведено ендодонтичне лікування. Для відновлення анатомічної форми зуба лікар вирішив застосувати методику <<сендвіч-техніки>>. Які матеріали потрібно підготувати асистенту лікаря-стоматолога для пломбування каріозної порожнини?
*a. Композит та склоіономерний цемент
b. Текучий композит та силікатний цемент
c. Композит та силікофосфатний цемент
d. Компомер та силікатний цемент
e. Текучий композит та компомер

72. До лікаря-стоматолога звернувся пацієнт віком 40 років зі скаргами на виникнення післяопераційної чутливості в ділянці зуба 21 після проведення значної реставрації. Який препарат треба приготувати асистенту для усунення чутливості твердих тканин зубів?
a. Кондиціонер
*b. Десенситайзер
c. Компомер
d. Ормокер
e. Пасту з тимолом

73. Дівчина віком 17 років скаржиться на печіння та сухість слизової оболонки порожнини рота. Із анамнезу відомо, що пацієнтка хворіє на цукровий діабет протягом трьох років. Об'єктивно спостерігається: слизова оболонка щік суха, укрита білим нальотом, що легко знімається. Установлено діагноз: кандидозний стоматит. Яку мазь доцільно рекомендувати для лікування в цьому разі?
a. Інтерферонову
b. Еритроміцинову
c. Преднізолонову
d. Ланолінову
*e. Клотримазолову

74. Після використання стоматологічного інструментарію асистенту лікаря-стоматолога необхідно провести його дезінфекцію, передстерилізаційне очищення та cтерилізацію. Який режим стерилізації стоматологічних інструментів у сухожаровій шафі?
a. При температурі 160^oС - 120 хв
b. При температурі 140^oС - 45 хв
*c. При температурі 180^oС - 60 хв
d. При температурі 200^oС - 30 хв
e. При температурі 120^oС - 90 хв

75. Під час стоматологічного прийому лікар одягнув нову медичну маску. Як часто треба змінювати маску?
a. Кожні 6 год
b. Кожні 3 год
c. Кожні 5 год
*d. Кожні 2 год
e. Кожні 4 год

76. Назвіть відбитковий матеріал, що належить до альгінатної групи і використовується для виготовлення часткового знімного пластинкового протеза.
a. Speedex
*b. Ypeen
c. Ортокор
d. Репін
e. Протакрил

77. Яке положення треба надати пацієнту в разі стану непритомності?
a. Фаулера
b. Сімса
c. На животі
d. На боці
*e. Тренделенбурга

78. Під час профілактичного огляду пацієнту проводили оцінку гігієнічного стану порожнини рота за допомогою фарбування жувальними таблетками. Окрім зубних відкладень на вестибулярній поверхні зубів 42, 43 виявлено плями, що зафарбувалися барвником. Про який патологічний стан можуть свідчити ці результати обстеження?
a. Гіпоплазія емалі
*b. Гострий початковий карієс
c. Ерозія емалі
d. Гострий поверхневий карієс
e. Хронічний поверхневий карієс

79. Уявіть, що ви стали свідком надзвичайної ситуації та помітили постраждалого. Виберіть крок, згідно з алгоритмом MARCH, який є найпріоритетнішим до виконання?
a. Накладання шини
b. Особиста безпека
c. Запобігання гіпотермії
d. Відновлення дихання
*e. Зупинка кровотечі

80. Ротова порожнина є початком травної системи і складається з присінка та власне порожнини рота. Укажіть межі власне порожнини рота.
a. Зверху та знизу - альвеолярний відросток, вкритий слизовою оболонкою, спереду - присінок, з боків - слизова оболонка щік
*b. Зверху - тверде та м'яке піднебіння, знизу - язик та дно порожнини рота, спереду та з боків - ясна та зуби
c. Зверху та знизу - присінок ротової порожнини, спереду - язик та зуби, з боків - ясна та зуби
d. Зверху - вуздечка верхньої губи, знизу - вуздечка нижньої губи, спереду - зуби, знизу - язик
e. Зверху - тверде піднебіння, знизу - м'язи дна порожнини рота, спереду - альвеолярний відросток, з боків - щоки

81. Чим обумовлена поява трем та діастем між молочними зубами в період підготовки заміни їх на постійні?
a. Короткими комірковими відростками щелеп
*b. Ростом щелеп, більшим розміром зачатків постійних зубів
c. Широкою коронковою частиною молочного зуба
d. Надмірним жувальним навантаженням
e. Подовженими комірковими відростками щелеп

82. Під час обстеження тринадцятирічного хлопчика лікар-стоматолог виявив прогнатичний прикус. До патології в якій площині належить цей прикус?
a. Орбітальній
b. Трансверзальній
*c. Сагітальній
d. Вертикальній
e. Мезіальній

83. Чоловік віком 67 років звернувся до лікаря-стоматолога для видалення коренів зубів 37 та 36. Пацієнту планується проведення аплікаційної анестезії перед проведенням провідникової анестезії. Яка концентрація розчину лідокаїну використовується для аплікаційної анестезії?
a. 15%
b. 20%
c. 30%
*d. 10%
e. 25%

84. Яке з передракових захворювань слизової оболонки порожнини рота та червоної облямівки губ належить до факультативних передраків із низькою потенціальною злоякісністю?
a. Абразивний преканцерозний хейліт Манганотті
*b. Папіломатоз піднебінний
c. Еритроплакія Кейра
d. Обмежений передраковий гіперкератоз червоної облямівки губ
e. Бородавчастий передрак червоної облямівки губ

85. На ортопантомограмі пацієнта, що звернувся для профілактичного огляду, виявлено нерівномірне розширення періодонтальної щілини в ділянці верхівки кореня зуба 35. Скарг немає, перкусія і термопроба негативні, раніше зуб 35 був лікований з приводу глибокого карієсу. Для якого захворювання характерні ці рентгенологічні ознаки?
a. Хронічний фіброзний пульпіт
b. Гострий серозний періодонтит
c. Гострий дифузний пульпіт
d. Хронічний гранулюючий періодонтит
*e. Хронічний фіброзний періодонтит

86. До устаткування стоматологічного кабінету належить електричний мікромотор. Який діапазон регулювання швидкості обертання бора має електричний мікромотор?
*a. Від 1000 до 40000 об/хв
b. Від 100000 до 300000 об/хв
c. Від 50000 до 100000 об/хв
d. -
e. Від 100 до 1000 об/хв

87. Під час профілактичного огляду пацієнта на ортопантомограмі в ділянці верхівки кореня зуба 12 виявлено осередок просвітлення кісткової тканини з нечіткими межами у вигляді язиків полум'я. Об'єктивно спостерігається: зуб змінений у кольорі, на яснах у ділянці проєкції верхівки кореня наявний рубець. Для якого захворювання характерна ця рентгенологічна картина?
a. Хронічний гангренозний пульпіт
*b. Хронічний гранулюючий періодонтит
c. Хронічний гранулематозний періодонтит
d. Хронічний гіпертрофічний пульпіт
e. Хронічний фіброзний періодонтит

88. Під час роботи виїзної стоматологічної станції проводилося лікування карієсу зубів у дітей молодших класів. Який пломбувальний матеріал використовується під час застосування АRT-методики лікування карієсу в дітей?
a. Силікатний цемент
b. Композит хімічної полімеризації
c. Текучий композит
*d. Склоіономерний цемент
e. Компомер

89. Під час препарування каріозної порожнини в межах емалі використовують турбінні наконечники. Яку швидкість обертання бора може забезпечити цей наконечник?
*a. 300000-400000 об/хв
b. 100000-200000 об/хв
c. 15000-20000 об/хв
d. 50000-100000 об/хв
e. 20000-70000 об/хв

90. На якому етапі пломбування каріозної порожнини композитним матеріалом світлової полімеризації треба проводити <<фінішне>> засвічування матеріалу?
a. Після формування пломби
b. Після внесення останньої порції матеріалу
*c. Після остаточного оброблення пломби
d. Після шліфування пломби
e. Після внесення кожної порції пломбувального матеріалу

91. У пацієнта віком 45 років лікар-стоматолог діагностував гострий обмежений пульпіт зуба 44. Об'єктивно спостерігається: порожнина рота санована, гігієна в задовільному стані. З анамнезу відомо: пацієнт соматично здоровий. Що є протипоказанням до лікування пульпіту біологічним методом у цьому разі?
a. Стан гігієни порожнини рота
b. Інтенсивність каріозного процесу
c. Соматичні захворювання
*d. Вік понад 30-35 років
e. Вік понад 18-20 років

92. Пацієнт скаржиться на постійний ниючий біль у ділянці видаленого зуба 46, неприємний запах з рота. З анамнезу відомо, що п'ять днів тому проведено видалення зуба 46. Об'єктивно спостерігається: комірка видаленого зуба виповнена залишками згустка сірого кольору, слизова оболонка набрякла, гіперемована. Який найімовірніший діагноз?
a. Гострий остеомієліт
*b. Гострий альвеоліт
c. Невропатія трійчастого нерва
d. Гострий періостит
e. Хронічний остеомієліт

93. Після стоматологічного обстеження підлітка віком 16 років лікар-стоматолог встановив діагноз: хронічний фіброзний пульпіт зуба 36. Пацієнту проведено ендодонтичне лікування. Яким інструментом проводять видалення судинно-нервового пучка?
a. Каналонаповнювачем
*b. Пульпоекстрактором
c. Плагером
d. Спредером
e. Римером

94. Під час стоматологічного обстеження підлітку віком 16 років встановлено діагноз: хронічний фіброзний пульпіт зуба 36 та проведено ендодонтичне лікування. Який ендодонтичний інструмент застосовують під час пломбування кореневих каналів?
a. К-ример
*b. Каналонаповнювач
c. К-файл
d. U-файл
e. Пульпоекстрактор

95. Під час лікування карієсу зуба 16 у підлітка віком 15 років для пломбування застосовано композитний матеріал, що має розмір частинок наповнювача 8-45 мкм. Який композитний матеріал застосовано для пломбування?
a. Мікрофільний
b. Нанонаповнений
c. Мікрогібридний
*d. Макрофільний
e. Гібридний

96. Як називається патологічний процес, що розвивається після прорізування зубів і характеризується демінералізацією та руйнуванням твердих тканин зуба із подальшим утворенням дефекту у вигляді порожнини.
a. Остеомієліт
b. Пародонтит
c. Пульпіт
d. Періодонтит
*e. Карієс

97. Лікар-стоматолог проводить лікування гострого глибокого карієсу зуба 27. Який метод дослідження можна застосувати для визначення рівня некректомії?
a. Термопробу
*b. Фарбування карієс-маркером
c. ЕОД
d. Метод трансілюмінації
e. Люмінесцентну діагностику

98. Який препарат треба підготувати в разі виникнення гіпоглікемічної коми в пацієнта?
a. 20 ОД інсуліну
b. 0,5%-ий розчин дибазолу
c. 0,05%-ий строфантину
*d. 40%-ий розчин глюкози
e. 2,4%-ий розчин еуфіліну

99. Як називається методика ендодонтичного лікування зубів під час якої кореневу частину пульпи насичують речовинами, що глибоко дифундують, муміфікують і перетворюють її на септичний тяж або склоподібну масу?
a. Ремінералізація
b. Екстирпація
c. Ампутація
*d. Імпрегнація
e. Девіталізація

100. Який інструментарій на ортопедичному прийомі використовує лікар-стоматолог для вигинання кламерів?
a. Пінцет
b. Байонетні щипці
c. Зонд
d. Елеватор
*e. Крампонні щипці

101. Пацієнтка віком 18 років звернулася до лікаря-стоматолога зі скаргами на відчуття оскомини на зубах верхньої щелепи протягом двох тижнів. Під час огляду в пришийковій ділянці зубів 11 та 21 виявлено білі плями з матовим відтінком та нечіткими контурами, що інтенсивно сприймають барвники. Що треба підготувати для проведення лікування?
*a. Ремінералізаційні розчини
b. Антисептичні розчини
c. Нітрат срібла для імпрегнації
d. Композитний матеріал
e. Муміфікуючу пасту

102. Пацієнт звернувся до лікаря-стоматолога зі скаргами на неприємні відчуття в зубі 46 під час вживання гарячого. Після огляду встановлено попередній діагноз: хронічний гангренозний пульпіт. Після проведеної ЕОД діагноз підтвердився. Який діапазон показників ЕОД характерний для хронічного гангренозного пульпіту?
a. Більше 100 мкА
*b. 50-90 мкА
c. 30-40мкА
d. 15-30 мкА
e. -

103. Лікар-стоматолог проводить ендодонтичне лікування першого премоляра верхньої щелепи. Який варіант рентгенологічного дослідження треба провести асистенту лікаря-стоматолога?
*a. Прицільний рентген
b. Контрастний рентген
c. Панорамний рентген
d. Прикусний рентген
e. Тривимірний рентген

104. Для дотримання санітарно-протиепідемічного режиму у стоматологічній клініці передбачено проведення генерального прибирання в комплексі заходів, спрямованих на попередження поширення інфекції. Укажіть, з якою кратністю проводиться цей вид прибирання.
a. 1 раз на місяць
*b. 1 раз на тиждень
c. На початку робочої зміни
d. У кінці робочої зміни
e. Щодня

105. Укажіть назву частини порожнини рота, що обмежена губами і щоками зовні та зубами і яснами зсередини.
a. Перехідна складка рота
b. Ретромолярна ділянка
c. Власне порожнина рота
d. Слизова оболонка рота
*e. Присінок порожнини рота

106. Скільки зубів має повний сформований тимчасовий прикус?
*a. 20
b. 12
c. 18
d. 24
e. 32

107. Під час препарування каріозної порожнини лікар повинен працювати з перервами за відповідної кількості обертів бора та його охолодження. Яке ускладнення виникає у разі недотримання цієї рекомендації?
*a. Запалення або загибель пульпи
b. Швидке затуплення борів
c. Швидке зношування наконечника
d. Збільшення пилу у повітрі
e. Ушкодження прилеглих зубів

108. Пацієнту з гострим періодонтитом зуба 47 проведено інфільтраційну анестезію в ділянці набряклих тканин навколо зуба. Після введення анестетика пацієнт не відчув змін. Чому ефект знеболювання не настав?
a. Недостатня кількість введеного препарату
b. Алергічна реакція на анестетик
c. -
*d. Неправильно вибраний вид анестезії
e. Лікування не потребує знеболювання

109. На прийомі в лікаря-стоматолога через емоційне напруження та страх перед маніпуляцією пацієнт відчув дискомфорт, відчуття нудоти, запаморочення, шум у вухах, неясність зору, нестачу повітря, появу холодного поту, оніміння язика, губ, кінчика носа. Який невідкладний стан, найімовірніше, виник у пацієнта?
a. Колапс
b. Алергічна реакція
*c. Непритомність
d. Асфіксія
e. Анафілактичний шок

110. Перед початком прийому пацієнта лікар-стоматолог провів оброблення рук із метою видалення та знищення транзиторної патогенної та умовно-патогенної мікрофлори. Яку назву має оброблення, що попереджає розповсюдженню інфекції через руки?
a. Миття рук
b. Стерилізація рук
c. -
*d. Гігієнічна обробка рук
e. Хірургічна обробка рук

111. Під час профілактичного огляду дітей віком 8-12 років лікар-стоматолог іноді виявляє білі плями на вестибулярних поверхнях фронтальної групи зубів верхньої щелепи, що прорізалися з цими дефектами. Під час вітального фарбування плями не зафарбовуються. Про який імовірний діагноз свідчать ці ознаки?
a. Ерозія емалі
b. Гострий початковий карієс
*c. Гіпоплазія емалі
d. Гострий поверхневий карієс
e. Некроз емалі

112. Укажіть, яку першу допомогу необхідно надати потерпілому при переломі нижньої щелепи в ментальному відділі без зміщення.
a. Накласти головну та стискальну пов'язки та скерувати потерпілого до отоларингологічного відділення
b. Накласти стискальну пов'язку в ділянці поранення та скерувати потерпілого до щелепно-лицевого відділення
c. Накласти пращоподібну пов'язку та скерувати потерпілого до отоларингологічного відділення
*d. Накласти пращоподібну пов'язку та скерувати потерпілого до щелепно-лицевого відділення
e. Накласти стискальну пов'язку в ділянці поранення та скерувати потерпілого до отоларингологічного відділення

113. Пацієнтка звернулася до лікаря-стоматолога зі скаргами на естетичний дефект. Під час огляду виявлено, що зуб 11 змінений у кольорі (рожево-фіолетового відтінку). З анамнезу відомо: зуб був раніше ендодонтично лікований. Яка помилка під час едодонтичного лікування може спричинити ці наслідки?
*a. Неправильний вибір пломбувального матеріалу
b. Перфорація стінки кореневого каналу
c. Недостатнє механічне оброблення кореневого каналу
d. Виведення пломбувального матеріалу за верхівку кореневого каналу
e. Травма периапікальних тканин

114. Виберіть метод лікування хронічного середнього карієсу тимчасового моляра в шестирічної дитини.
a. Ремінералізація
b. Протезування
c. Видалення
*d. Пломбування
e. Герметизація

115. Стоматологічне дзеркало застосовують для огляду порожнини рота. Яке зображення дає поверхня дзеркала?
a. Пряме, зменшене, дійсне
b. Обернене, збільшене, дійсне
*c. Пряме, збільшене, уявне
d. Обернене, збільшене, уявне
e. Пряме, зменшене, уявне

116. Що належить до допоміжного обладнання стоматологічного кабінету?
a. Рукомийник для миття рук
b. Стоматологічна установка
*c. Cтоматологічний рентген апарат
d. Стоматологічне крісло
e. Стоматологічний пересувний стілець

117. Що із нижченаведеного належить до загальної профілактики карієсу?
a. Герметизація фісур
b. Раціональна гігієна порожнини рота
c. Полоскання ремінералізаційними розчинами
d. Покриття поверхні зубів фторлаком
*e. Вживання таблеток фториду натрію

118. Які лампи використовують для знезараження повітря та поверхонь у стоматологічному кабінеті?
*a. Бактерицидні
b. Світлодіодні
c. Фотополімерні
d. Люмінесцентні
e. Розжарювання

119. На якому тижні вагітності починається мінералізація зачатків перших молочних зубів?
a. 9-му
b. 30-му
*c. 17-му
d. 6-му
e. 23-му

120. У стоматологічній клініці провели стерилізацію використаних інструментів паровим методом без індивідуального пакування. Ці інструменти склали на стерильних столах та накрили стерильними простирадлами. Скільки часу інструменти можуть зберігати свою стерильність у цьому разі?
a. 12 год
b. 48 год
c. 24 год
*d. 6 год
e. 9 год

121. На ортопантомограмі пацієнта, що звернувся для профілактичного огляду, виявлено осередок просвітлення округлої форми розміром до 5 мм у ділянці верхівки кореня зуба 34, кореневий канал якого частково заповнений пломбувальним матеріалом. З анамнезу відомо: раніше зуб 34 був ендодонтично лікований. Для якого захворювання характерні ці рентгенологічні ознаки?
a. Гострий серозний періодонтит
b. Гострий дифузний пульпіт
*c. Хронічний гранулематозний періодонтит
d. Хронічний фіброзний пульпіт
e. Хронічний гранулюючий періодонтит

122. Під час огляду семирічної дівчинки лікар-стоматолог виявив на присінкових поверхнях зубів 11, 21, 31, 41 і на горбиках зубів 16, 26, 36, 46 темні плями. З анамнезу відомо, що зуби прорізалися ураженими. Лікар встановив діагноз: флюороз. Надлишок якого хімічного елемента в питній воді буде причиною виникнення цього захворювання?
*a. Фтору
b. Фосфору
c. Заліза
d. Кальцію
e. Йоду

123. Для постійного пломбування каріозної порожнини І класу за Блеком був використаний пломбувальний матеріал світлового затвердіння. Які компоненти входять до складу композитів світлового затвердіння?
a. Паста-паста
b. Паста-рідина
*c. Тільки паста
d. Тільки порошок
e. Порошок-рідина

124. Одним із найрозповсюдженіших та доступних засобів місцевої профілактики карієсу зубів у наш час треба вважати використання фторвмісних зубних паст. Яка найнижча межа норми фтору в питній воді?
a. 2 мг/л
b. 1,2 мг/л
c. 1 мг/л
*d. 0,5 мг/л
e. 0,3 мг/л

125. Пацієнту віком 25 років проводять пломбування зубів 44, 45 та 46. Для ізоляції відпрепарованих порожнин від ротової рідини використовують тонкий квадрат з латексу. За допомогою якого інструмента зроблено отвори для ізоляції зубів?
a. Щипці для накладання кламерів
b. Щипці-затискачі
*c. Щипці-пробійник
d. Байонетні щипці
e. Крампонні щипці

126. Лікар-стоматолог під час профілактичного огляду запропонував пацієнту розжувати таблетку синього кольору, а потім сполоснути ротову порожнину. Для чого лікар проводить цю процедуру?
a. Виявлення каріозних порожнин
b. Виявлення запального процесу в яснах
c. Контролю крайового прилягання пломб на зубах
d. Виявлення запального процесу на слизовій оболонці ротової порожнини
*e. Контролю гігієнічних навичок пацієнта

127. Яка помилка під час пломбування каріозних порожнини може призвести до виникнення папіліту, гінгівіту, пародонтиту?
a. Неправильне накладання ізоляційної прокладки
b. Завищення висоти оклюзії на пломбі
c. -
*d. Відсутність контактного пункту
e. Неправильний вибір пломбувального матеріалу

128. Як, за перебігом, називається карієс, що супроводжується множинним ураженням практично всіх зубів, часто в одному зубі виникають 2-3 каріозні порожнини?
*a. Квітучим
b. Хронічним
c. Рецидивним
d. Ускладненим
e. Гострим

129. До лікаря-стоматолога звернувся хлопець віком 18 років зі скаргами на випадіння зуба 11 після отриманої травми годину тому. Було вирішено зуб помістити у власну комірку альвеолярного відростка та провести шинування. Як називається ця операція?
a. Гемісекція
b. Трансплантація
*c. Реплантація
d. Ампутація
e. Імплантація

130. Який комплекс заходів буде здійснювати асистент лікаря-стоматолога для знищення мікроорганізмів у рані та в патологічному осередку?
*a. Антисептику
b. Дезінфекцію
c. Передстерилізаційне очищення
d. Стерилізацію
e. Асептику

131. Який термін зберігання простерилізованих медичних виробів у стерилізаційних коробках з фільтром?
a. 10 діб
b. 16 діб
c. 28 діб
*d. 20 діб
e. 3 доби

132. Лікар-стоматолог під час препарування каріозної порожнини ІІ класу за Блеком вибрав техніку тунельного методу. Який пломбувальний матеріал раціонально застосовувати в разі вибору цієї методики?
*a. Текучий композит
b. Макрофільний композит
c. Мікрофільний композит
d. Гібридний композит
e. Склоіономерний цемент

133. Укажіть, яке ускладнення може виникнути в пацієнта після операції з видалення зуба.
a. Проштовхування зуба в м'які тканини
*b. Альвеоліт лунки зуба
c. Вивих нижньої щелепи
d. Потрапляння зуба в дихальні шляхи
e. Ушкодження зуба-антагоніста

134. Який інструмент використовують для механічного розширення кореневих каналів?
*a. Дрильбор
b. Каналонаповнювач
c. Коренева голка
d. Спредер
e. Плагер

135. У чотирирічної дівчинки під час огляду лікар-стоматолог виявив каріозну порожнину на жувальній поверхні зуба 55 у межах плащового дентину з широким вхідним отвором. Дно та стінки каріозної порожнини щільні, пігментовані, під час зондування безболісні. Який матеріал найдоцільніше застосувати для пломбування?
a. Силікофосфатний цемент
b. Амальгаму
c. Цинк-фосфатний цемент
*d. Склоіономерний цемент
e. Полікарбоксилатний цемент

136. Вагітна жінка віком 25 років скаржиться на появу білих плям на передніх зубах верхньої щелепи, що з'явилися на п'ятому місяці вагітності. Для диференційної діагностики захворювання лікар вирішив провести кольоровий тест. Який барвник треба підготувати для проведення тесту?
a. Йодовмісний розчин Шіллера-Писарєва
*b. 2%-ий розчин метиленового синього
c. Йодинол
d. 2%-ий розчин фтористого натрію
e. 0,2%-ий розчин хлоргексидину

137. Після проведення дезінфекції та передстерилізаційного очищення медичний інструментарій є підготовленим до етапу стерилізації. Хто має право проводити стерилізацію медичних інструментів?
a. Медичний персонал, який пройшов інструктаж із техніки безпеки
b. Працівники, які пройшли навчання
c. Будь-які працівники відділення
d. Санітарки
*e. Середній медичний персонал, який має відповідну підготовку

138. У пацієнтки віком 26 років під час лікування гострого глибокого карієсу зуба 36 випадково була відкрита пульпова камера зуба. Який лікарський засіб треба підготувати в цьому разі?
a. Склоіономерний цемент
b. Ізоляційну прокладку
c. Пасту на основі миш'яку
d. Пасту на основі параформальдегіду
*e. Одонтотропну пасту

139. Після стоматологічного прийому необхідно виконати повну обробку інструментів. Яка послідовність обробки використаного стоматологічного інструментарію?
*a. Дезінфекція, передстерилізаційне очищення, стерилізація
b. Передстерилізаційне очищення, стерилізація
c. Передстерилізаційне очищення, дезінфекція, стерилізація
d. -
e. Передстерилізаційне очищення, стерилізація, дезінфекція

140. Укажіть, яке ускладнення може виникнути під час проведення операції видалення зубів нижньої щелепи.
*a. Перелом коронки або кореня зуба
b. Неврит нижньоальвеолярного нерва
c. Проштовхування зуба в гайморову пазуху
d. Альвеоліт лунки зуба
e. Відламування горба щелепи

141. До лікаря-стоматолога звернувся пацієнт, якому три тижні тому було видалено зуб, зі скаргами на наявність незакритого дефекту слизової оболонки в ділянці видаленого зуба. Об'єктивно спостерігається: порушення закриття лунки в місці видаленого зуба, розростання грануляцій, слизова оболонка в ділянці лунки синюшна. Про яке захворювання можуть свідчити ці ознаки?
a. Абсцес
b. Хронічний періостит
*c. Хронічний альвеоліт
d. Хронічний остеомієліт
e. Гострий остеомієліт

142. Після використання ендодонтичного інструментарію помічник лікаря-стоматолога провів його дезінфекцію та передстерилізаційне очищення. Яка мета дезінфекції?
a. Знищення білкових, жирових забруднень
b. Знищення умовно-патогенних видів мікроорганізмів
c. Механічне знищення забруднень
*d. Знищення патогенних та умовно-патогенних видів мікроорганізмів
e. Знищення залишків лікарських препаратів

143. Пацієнту показано видалення зубів 21, 22 через загострення хронічного періодонтиту. Коронкові частини зубів 21, 22 зруйновані на 1/2. Який інструмент треба вибрати для видалення?
a. Байонетні щипці
b. S-подібні щипці
*c. Прямі щипці
d. Кутовий елеватор
e. Дзьобоподібні щипці

144. У підлітка віком 17 років для пломбування карієсу зуба 16 лікар-стоматолог застосував амальгаму. Яким інструментом амальгамову масу вносять у підготовлену порожнину?
*a. Амальгамтрегером
b. Гладилкою
c. Штопфером
d. Екскаватором
e. Кюретою

145. У клініку хірургічної стоматології звернувся пацієнт для видалення зуба 13. Які щипці треба приготувати лікарю-стоматологу-хірургу для проведення цієї операції?
a. Зігнуті по ребру із щічками, що не змикаються
*b. Прямі
c. Багнетоподібні
d. Зігнуті по ребру із щічками, що змикаються
e. S-подібні

146. Після використання стоматологічного інструментарію була проведена його дезінфекція та передстерилізаційне очищення. Яка мета передстерилізаційного очищення?
*a. Видалення білкових, жирових та механічних забруднень
b. Знищення всіх видів мікроорганізмів
c. Знищення вірусів
d. Знищення умовно-патогенних видів мікроорганізмів
e. Знищення патогенних видів мікроорганізмів

147. Під час стоматологічного прийому пацієнт знепритомнів, почалися клонічні та тонічні судоми, спостерігається посилене пінисте слиновиділення, мимовільне сечовипускання та дефекація. Який стан, найімовірніше, виник у пацієнта?
a. Гіперглікемічна кома
b. Гіпоглікемічна кома
*c. Епілептичний напад
d. Колапс
e. Анафілактичний шок

148. Пацієнту проводиться ендодонтичне лікування зуба 43. Для антисептичного оброблення та видалення ошурків з кореневого каналу використовується розчин гіпохлориту натрію. Яка концентрація цього антисептика використовується для іригації кореневого каналу?
a. 6%
b. 12%
*c. 3%
d. 0,03%
e. 9%

149. Лікар-стоматолог готується до останнього етапу пломбування зуба. Які інструменти йому знадобляться?
a. Штопфер, поліри, оклюзійний папір, штрипси
b. Фініри, поліри, оклюзійний папір, матриці
c. Фреза, поліри, екскаватор, штрипси
d. Фініри, гладилка, оклюзійний папір, штопфер
*e. Фініри, поліри, оклюзійний папір, штрипси

150. Батьки шестимісячної дівчинки скаржаться на наявність сироподібного нальоту на слизовій оболонці щік та язика в дитини. Після огляду лікар-стоматолог встановив діагноз: гострий кандидозний стоматит. Який збудник викликає це захворювання?
a. Паличка Леффлера
b. Спірохета Венсана
c. Веретеноподібна паличка
d. Вірус герпесу
*e. Дріжджоподібні гриби

