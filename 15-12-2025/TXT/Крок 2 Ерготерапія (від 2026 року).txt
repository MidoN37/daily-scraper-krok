1. Жінка звернулась до ерготерапевта через 6 місяців після інсульту. Який метод оцінювання найкраще застосувати для визначення бачення пацієнтки власної можливості функціонального використання кисті та руки?
a. Модифіковану шкалу Ашфорта
b. Тест функціонування Джебсона-Тейлора
c. Шкалу Фуґл-Мейера
d. -
*e. Опитувальник DASH - Disability of Arm Shoulder and Hand

2. Чоловік отримав спінальну травму, перебуває у відділенні нейрореабілітації та вчиться вдягатися. Йому ніяк не вдається зробити це самостійно. Він швидко втомлюється та втрачає мотивацію повертатися до заняття. Який підхід може виявитися правильним, щоб він зміг виконати це заняття самостійно?
a. Допомога сторонньої особи
b. Він не зможе сам виконувати це заняття, тому треба призначити особу, яка весь час буде піклуватися про нього
c. Підказки
d. Складання алгоритму дій та слідування йому
*e. Градуювання

3. Недоношена дитина перебуває у відділені інтенсивної терапії. Через м'язову слабкість відсутні антигравітаційні довільні рухи верхніми кінцівками. Позиціонування в якому положенні сприятиме функціональним рухам "з рук у рот"?
a. Лежачи на спині
b. Напівлежачи на спині
c. -
d. Лежачи на животі
*e. Лежачи на боці

4. Ерготерапевт під час роботи з пацієнтом із прозопагнозією вчить його асоціювати людину з її характерними рисами (голосом, мімікою, способом ходьби, зростом) та вчить родичів важливості використання голосу, міміки та інших специфічних ознак. Який підхід використовує терапевт?
a. Навчальний
*b. Адаптаційний
c. -
d. Відновлення
e. Компенсаторний

5. Чоловік віком 42 роки перебуває в лікарні після ампутації лівої нижньої кінцівки вище коліна. Пацієнт живе один у квартирі на першому поверсі, до якої можна потрапити бетонним безрейковим пандусом, побудованим зі співвідношенням висоти до довжини 1:6. Результати первинної ерготерапевтичної оцінки вказують на зниження чутливості в правій стопі, наявність великої ділянки почервоніння на куприку, самостійний динамічний баланс у сидінні, функціональну силу верхніх кінцівок і погану статичну рівновагу стоячи. Який мобільний пристрій найкраще підходить для пацієнта?
a. Крісло колісне з ручним керуванням
b. Милиці з підлокітниками
c. Баріатричні ходунки із сидінням
d. Крокувальні ходунки
*e. Крісло колісне з електричним приводом

6. Яка мета аналізу виконання заняттєвої активності?
*a. Зрозуміти якомога більше про те, які заняття пацієнт може, хоче або повинен виконувати; виявити перешкоди на рівні особи, середовища та заняття; визначити, що потрібно для залучення у виконання активності
b. Зрозуміти, чи вдасться пацієнту виконати заняття
c. Зрозуміти, якому заняттю пацієнт надає перевагу
d. Продемонструвати родичам пацієнта, що він може бути незалежним у виконанні занять
e. Дізнатися, як пацієнт виконує заняття

7. Трирічна дитина із церебральним паралічем має труднощі зі споживанням їжі. Для побудови плану терапії потрібно визначити рівень навичок. За допомогою якого інструмента оцінювання ерготерапевт має змогу чітко визначити рівень умінь споживання?
a. Питальника визначення дитячої інвалідності
*b. Системи класифікації спроможності вживання їжі та рідини
c. Педіатричного опитувальника якості життя
d. Оцінки рівня розвитку дітей
e. Сенсорного профілю

8. Що таке терапевтичні стосунки з точки зору ерготерапії?
a. Процес, коли ерготерапевт та пацієнт працюють над покращенням функціональних можливостей
*b. Взаємодія між ерготерапевтом та пацієнтом, у якій ерготерапевт відповідальний за залучення до процесу ерготерапії, сприяння реабілітаційному процесу
c. Взаємодія між ерготерапевтом та пацієнтом, у якій ерготерапевт знає, у якій ситуації треба порадити пацієнту звернутися до психолога чи іншого спеціаліста
d. Процес, коли ерготерапевт визначає цілі, яких може досягнути пацієнт в процесі втручання, та будує відповідний план терапії
e. Процес, коли ерготерапевт пояснює пацієнту, що він повинен взяти на себе відповідальність за своє відновлення

9. Що не належить до виконавчих моделей у контексті ерготерапії?
a. Ритуали
*b. Активності повсякденного життя
c. Ролі
d. Звички
e. Рутини

10. Пацієнт має підвищений тонус у правій верхній кінцівці дистальніше ліктя внаслідок інсульту. Ерготерапевт позиціонує пацієнта в положенні лежачи на правому боці. Яка основна перевага цього положення тіла?
*a. Сприяння зменшенню спастичності
b. Сприяння комфортному положенню тіла пацієнта
c. Сприяння виконанню активностей повсякденного життя
d. Сприяння безпечному переміщенню в ліжку
e. Сприяння активному використанню протилежної частини тіла

11. Визначте поняття "виконання заняття" в ерготерапії.
a. Процес, коли завдяки вмінням і певним інструментам людина може створити певну річ
b. Залучення до діяльності за допомогою навичок і вмінь
c. Процес практичного застосування теоретичних знань
*d. Акт реалізації вибраного заняття в результаті динамічної взаємодії між людиною, середовищем та заняттям
e. Отримання результату від процесу виконання діяльності

12. Яке положення кисті та пальців повинен забезпечувати статичний ортез на долонну сторону кисті та передпліччя, що накладається після опіків?
a. 30^o екстензії кисті, 0^o флексії метакарпофалангових суглобів ІІ-V пальців, міжфалангові суглоби в положенні екстензії, великий палець відведений
b. 5^o екстензії кисті, 90^o флексії метакарпофалангових суглобів ІІ-V пальців, міжфалангові суглоби в положенні екстензії, великий палець приведений
c. 0^o екстензії кисті, 90^o флексії метакарпофалангових суглобів ІІ-V пальців, міжфалангові суглоби в положенні екстензії, великий палець відведений
d. 0^o екстензії кисті, 90^o флексії метакарпофалангових суглобів ІІ-V пальців, міжфалангові суглоби в положенні екстензії, великий палець приведений
*e. 30^o екстензії кисті, 90^o флексії метакарпофалангових суглобів ІІ-V пальців, міжфалангові суглоби в положенні екстензії, великий палець відведений

13. Відповідно до запита пацієнта встановлено ціль ерготерапії: "Через 2 тижні пацієнт самостійно годуватиме та купатиме свою кішку". На яку складову частину заняттєвої активності спрямовано ціль?
a. Відпочинок
*b. Інструментальну активність повсякденного життя
c. Активність повсякденного життя
d. Продуктивну діяльність
e. Дозвілля

14. Чоловік віком 75 років ходить повільно, однак скаржиться, що швидко стомлюється. Який тест можна використати для обстеження пацієнта?
a. Френчай
b. "Встань та йди"
*c. Шестихвилинний тест ходьби
d. Тінетті
e. Перевірку за секундоміром

15. Дайте визначення терміна "апоптоз" в контексті теорій старіння.
a. Процес згасання енергії в організмі
b. Процес заміщення здорових клітин на погані
c. Процес поступового знищення здорових клітин організму
*d. Процес запрограмованої загибелі клітин
e. Процес погіршення функцій та систем організму

16. Жінка після ендопротезування кульшового суглоба (тиждень після операції) звернулася до ерготерапевта. Її запит стосується правильного положення під час сну. Що може рекомендувати ерготерапевт?
a. Положення під час сну - лежачи на спині, не використовуючи допоміжні засоби, або на оперованому боці з подушкою для відведення з метою уникнення аддукції
b. Обмежень у положенні під час сну немає
c. Тільки на неоперованому боці без допоміжних засобів
d. На оперованому боці з подушкою для відведення між ногами для уникнення внутрішньої ротації та аддукції
*e. На спині, використовуючи подушку між ногами, зі згоди терапевта - на неоперованому боці з подушкою для відведення для уникнення внутрішньої ротації та аддукції

17. У пацієнтки віком 63 роки з паркінсонізмом під час наближення ручки до аркуша з'являється сильне тремтіння рук. Які рекомендації може надати ерготерапевт у цьому разі?
a. Використовувати контрастні кольори ручки та аркуша
b. Класти аркуш на м'яку поверхню
c. Користування електронними приладами для написання листів або стороння допомога
d. Вибір тонких ручок для письма
*e. Належне освітлення, обтяжувачі на ручки та олівці

18. Що означає термін "ейджизм" у контексті ерготерапії?
*a. Форма упередженого ставлення, що ґрунтується на загальних припущеннях, стереотипах про старих людей
b. Категорія людей похилого віку
c. Підхід, спрямований на пропаганду здорового способу життя серед людей похилого віку
d. Що людині мінімум 65 років
e. Категорія людей похилого та старечого віку

19. Дитина самостійно утримує положення сидячи в стільці, однак під час спроби виконати будь-яку активну дію спостерігається підвищення тонусу м'язів, приведення та внутрішня ротація ніг. Що може порекомендувати ерготерапевт у цьому разі?
a. U-подібну ортопедичну подушку
b. Циліндр
c. Наплічну хустку
d. Корсет із еластичними вставками
*e. Брючки для сидіння

20. У чоловіка віком 57 років спостерігаються наслідки ішемічного інсульту з лівостороннім геміпарезом. Під час обстеження виявлено: збіднене мовлення, складно добирає слова, не всі предмети може назвати, однак правильно пояснює їхнє призначення. Читає по складах і розуміє значення лише простих слів, але не всього тексту. Здатність рахувати грубо порушена. На прохання дати праву руку - дезорієнтований. Яке порушення функції мовлення спостерігається у пацієнта?
*a. Амнестична афазія
b. Моторна афазія
c. Тотальна афазія
d. Семантична афазія
e. Сенсорна афазія

21. У пацієнта після перенесеного ГПМК під час оцінки дрібної моторики спостерігається використання компенсаторних рухів ліктем при спробах посунути запропоновані предмети. Який тип хапання спостерігається у пацієнта?
a. Неповний
b. Первинний
c. Третинний неповний
d. Третинний
*e. Вторинний

22. Які параметри необхідно виміряти для коректного вибору крісла колісного?
a. Ширина, глибина та висота сидіння, маса тіла
*b. Ширина, глибина та висота сидіння, довжина ніг, висота передпліч і висота спинки
c. Довжина ніг і довжина тулуба
d. Маса тіла, довжина передпліччя, довжина гомілки, довжина тулуба
e. Маса та довжина тіла

23. Пацієнту після перенесеного ГПМК потрібно обстежити ризик падіння. Який тест буде оптимальним для використання, якщо в доступі є коридор довжиною 5 метрів?
*a. Тест "Встань та йди"
b. Тест Френчай
c. Тест 20-ти присідань
d. Шестихвилинний тест ходьби
e. Динамічний індекс ходьби

24. Пацієнт після ГПМК під час обстеження із застосуванням функціональної шкали рівноваги Берга набрав 39 балів. Про що свідчить така кількість балів?
a. Здатність ходити без допоміжних засобів
b. Незалежність від зовнішньої підтримки, малий ризик падіння
*c. Здатність ходити з допомогою, середній ризик падіння
d. Здатність переміщуватися, високий ризик падіння
e. Повністю залежить від крісла колісного, високий ризик падіння

25. Який ступінь залежності відображає шкала FIM, якщо пацієнт у домені "самообслуговування" має оцінку меншу ніж 1?
*a. Повна залежність
b. Мінімальна залежність
c. Потребує супервізії
d. Незалежний
e. Максимальна залежність

26. Де має знаходитися терапевт для страхування пацієнта з правостороннім геміпарезом під час піднімання сходами?
a. Ліворуч від пацієнта, стоячи на сходинку нижче від пацієнта
*b. Праворуч від пацієнта, стоячи на сходинку нижче від пацієнта
c. Праворуч від пацієнта, стоячи на сходинку вище від пацієнта
d. Праворуч від пацієнта, стоячи перед пацієнтом
e. Ліворуч від пацієнта, стоячи на сходинку вище від пацієнта

27. Визначте термін "ремінісценція" в ерготерапії.
a. Техніка роботи з пацієнтами, які мають зоровий неглект
*b. Акт згадування минулого досвіду, що проводиться з метою викликання спогадів
c. Модифікація важливих для пацієнта активностей повсякденного життя
d. Навчання пацієнта компенсаторним рухам, які допомагатимуть у виконанні ADL
e. Адаптація середовища, де пацієнт перебуває більшість часу

28. Який етап рухового навчання потребує словесних і тактильних сигналів для правильного виконання вправи?
a. Формувальний
b. Автономний
c. Асоціативний
d. Маніпулятивний
*e. Когнітивний

29. Пацієнт віком 47 років отримав травму під час професійної діяльності. Спостерігається уламковий перелом плечової та променевої кістки. На першу консультацію до ерготерапевта прийшов у гіпсі від дистальних відділів кисті до середини плечової кістки. Яке оцінювання та втручання виконає ерготерапевт у цьому разі?
a. ММТ, "Box and blocks"; навчання пацієнта виконувати вправи самостійно
b. ММТ, гоніометрія, "Box and blocks"; пасивні ізометричні вправи
c. -
*d. ММТ, гоніометрія, наявність набряку; білатеральні вправи, ізометричні вправи, навчання пацієнта виконувати вправи самостійно
e. ММТ, гоніометрія; пасивні вправи

30. За допомогою якої шкали оцінюють морфологічну та функціональну незрілість організму, його органів і систем у недоношених дітей?
a. Апгар
b. FIM
c. MoCA
d. Бартел
*e. Баллард

31. Працюючи з чоловіком віком 40 років, який має порушення процесуальних навичок, ерготерапевт застосовує модель заняттєвої активності людини. Його метою є покращення виконавчих моделей для успішної заняттєвої участі пацієнта. З анамнезу відомо, що чоловік переніс ЧМТ (черепно-мозкову травму). Яке завдання під час реабілітаційної сесії якнайкраще відповідає поставленим цілям ерготерапевта?
a. Заповнення чеклисту інтересів
*b. Організація списку щоденних завдань
c. Приготування простої страви
d. Виконання будь-якої активності повсякденного життя
e. Написання списку для здійснення покупок

32. Який ортез рекомендовано у разі невропатії серединного нерва?
a. Статичний ортез на IV та V пальці для уникнення перерозгинання в метакарпофалангових суглобах
b. Ортез на липучках для фаланг двох пальців
c. Статичний ортез на променево-зап’ястковий суглоб
*d. Ортез стабілізації великого пальця для виведення його в положення хапання
e. Статичний ліктьовий ортез для уникнення флексії

33. Який параметр оцінює мануально-м'язове тестування?
a. Пропріоцепцію
b. Витривалість м'язів
*c. Силу м'язів
d. Діапазон рухів у суглобах
e. Чутливість м'язів

34. Які з нижченаведених визначень не належать до підрозділів МКФ?
a. Активність і участь
*b. Інвалідність і реадаптація
c. Фактори навколишнього середовища
d. Реадаптація і участь
e. Структура і функція

35. Пацієнт віком 64 роки з третьою стадією хвороби Паркінсона скаржиться на зміну швидкості ходьби (стала повільнішою). Під час зміни напрямку та піднімання сходами періодично відзначається втрата постурального контролю протягом 3-5 секунд у вигляді стартових затримок і короткочасних зупинок, щоб не впасти. Який тест потрібно використати для оцінки функціональної мобільності цього пацієнта?
a. "П'яти присідань" з обліком часу
b. "Швидких поворотів" з обліком часу
c. "Ходьба на 10 метрів" з обліком часу
*d. "Оцінка часу підйому і ходьби" з обліком часу
e. "Ходьба на 6 метрів" з обліком часу

36. Які адаптивні засоби потенційно можуть бути рекомендовані для пацієнта з хворобою Альцгеймера?
*a. Органайзери для медикаментів, прилади для нагадування (звукові та світлові), календар подій та графік дня
b. Обтяжувачі на столові прибори та засоби для хобі (ручки, олівці тощо)
c. Засоби для мобільності - милиці та ходунки
d. Адаптовані столові прибори - виделки та ложки з товстими ручками, адаптована дошка для нарізання
e. Засоби для користування у ванній кімнаті та для одягання з подовженими ручками

37. Чоловіку віком 72 роки діагностовано хворобу Альцгеймера. У другій половині дня він самостійно ходить у саду. Які стратегії допоможуть йому не заблукати?
*a. Значущі предмети протягом всього маршруту
b. Щоденник
c. Календар
d. Фотографії
e. Годинник

38. Чоловіку віком 32 роки діагностовано гостре порушення мозкового кровообігу. Пацієнт перебуває в нестабільному стані у відділенні інтенсивної терапії. Коли потрібно розпочати реабілітаційні заходи з цим пацієнтом?
*a. Одразу після стабілізації стану пацієнта у відділенні інтенсивної терапії
b. Після переведення пацієнта до палати стаціонару
c. У відділенні інтенсивної терапії через 7 днів
d. Після виписки пацієнта в реабілітаційний центр або відділення
e. Одразу після інсульту в нестабільному стані

39. Яка навичка не є передумовою навчання самостійного одягання?
a. Здатність утримувати рівновагу в положенні сидячи
b. Наявність пальцевого або долонного хапання
c. Достатня амплітуда рухів у суглобах верхніх та нижніх кінцівок
*d. Здатність утримувати рівновагу в положенні стоячи
e. Сила плечового поясу та верхніх кінцівок мінімум 3 бали за ММТ

40. Яке адаптивне обладнання рекомендоване пацієнту з ампутацією нижньої кінцівки нижче коліна з метою профілактики контрактур у колінному суглобі?
a. Постійне носіння статичного ортеза на колінному суглобі в положенні флексії 30^o
b. Постійне носіння статичного ортеза на колінному суглобі в положенні флексії 90^o
c. Постійне носіння статичного ортеза на колінному суглобі в положенні флексії 10^o
*d. Використання опорної дошки для уникнення флексії в колінному суглобі
e. Постійне носіння статичного ортеза на колінному суглобі в положенні флексії 45^o

41. Пацієнт віком 20 років з діагнозом: травма спинного мозку, неврологічний рівень C_6, ASIA A) Після травми минув один місяць. Під час заняття в ліжку в положенні лежачи виникли такі симптоми: головний біль, раптове збільшення артеріального тиску на 30 мм рт. ст., потовиділення вище рівня ураження. Яку допомогу потрібно швидко надати пацієнту?
a. Покласти з прямими ногами
b. Перевернути на правий бік і зігнути ноги в колінах
c. Покласти та підняти ноги вище рівня тулуба
d. Посадити та підняти ноги під кутом більше ніж 90^o
*e. Посадити та опустити ноги

42. Ерготерапевт проводить скринінгове оцінювання пацієнта, якому нещодавно наклали гіпс на ліву верхню кінцівку. Яка з нижченаведених ситуацій має його найбільше насторожити?
a. Зауваження про недотримання рекомендацій лікаря щодо тримання руки у піднятому положенні
b. Скарга на прояви артриту у зап'ястях під час спирання на милиці
c. Скарга на свербіж лівої руки
d. Роздратування щодо неможливості нормального миття
*e. Скарга на біль у лівому передпліччі

43. Пацієнт віком 22 роки, який знаходиться в лікарні під спостереженням у зв'язку із ризиком суїциду, здається веселим, оскільки виписується. Що з нижченаведеного, ймовірно, відбувається?
a. Пацієнт задоволений, що йому не треба буде знову спілкуватися з медичними працівниками
b. Пацієнт радіє, що зможе припинити прийом ліків за межами лікарні
*c. Його суїцидальний план прогресував
d. Пацієнт передбачає, що зміна обстановки може бути для нього корисною
e. Пацієнт схвильований та радий бути знову в колі сім'ї

44. Недоношена дитина перебуває у відділенні інтенсивної терапії. Зовнішня шкідлива стимуляція (яскраве світло, гучні сторонні звуки) викликає у дитини стрес. Які з нижченаведених ознак є моторними ознаками стресу у дитини?
a. Підвищення показників серцево-судинної системи
b. -
c. Збільшення частоти дихання та типу дихання
*d. Гримаса, гіперекстензія кінцівок і тулуба
e. Дратівливість або сонливість

45. Майже дворічна дитина з геміпарезом мотивована до самостійного вживання "пальчикової їжі". Під час заняття реабілітації ерготерапевт пропонує родзинки, які дитина піднімає неураженою кінцівкою. Який тип хапання демонструє дитина?
a. Сферичне
*b. Латеральне
c. Пінцетне
d. Нігтьове
e. Пучкою

46. Пацієнт віком 48 років отримав легку черепно-мозкову травму внаслідок дії вибухової хвилі. Заплановані ерготерапевтичні втручання для пацієнта передбачають вправи зі стабілізації погляду з одночасними рухами головою. Яка терапевтична мета застосування цих вправ?
a. Усунення та зменшення інтенсивності головного болю
b. Профілактика та усунення порушень периферичного зору
c. Відновлення та покращення рухливості шийного відділу хребта
*d. Компенсація та адаптація вестибулярної функції
e. Підтримка та покращення зорово-моторної координації

47. Укажіть основну мету ерготерапевта під час роботи з пацієнтом із хворобою Паркінсона.
a. Навчити самостійно їсти
b. Навчити самостійно виконувати гігієнічні процедури
*c. Максимально довго зберегти здатність пацієнта до незалежності та самообслуговування
d. Навчити не комплексувати при треморі
e. Навчити самостійно ходити

48. Немовля народилося у терміні гестації 32 тижні. Має вагу 2200 г, довжину тіла - 48 см. Визначте стан новонародженої дитини.
a. -
b. З малою масою тіла при народженні
c. З ознаками гіпотрофії
d. Із затримкою внутрішньоутробного розвитку
*e. Недоношена

49. Яка шкала використовується для оцінки індексу активності повсякденного життя?
a. Шкала Хачинського
b. Шкала Баллард
c. Шкала Ашфорта
*d. Шкала Бартела
e. Європейська шкала інсульту

50. Якою є залежність пацієнта в активності повсякденного життя за індексом Бартела, якщо цей індекс становить 50 балів?
a. Відсутня
b. Легка
c. Помірна
*d. Виражена
e. Повна

51. У будинку для літніх людей жінці віком 83 роки діагностовано хворобу Альцгеймера. Пацієнтка дезорієнтована в часі та просторі, що погіршує її координацію та рівновагу під час ходьби. Вона не знає, де перебуває та чому, відмовляється користуватися кріслом колісним. Яку з нижченаведених рекомендацій надасть ерготерапевт першочергово?
a. Скерувати пацієнтку до психіатра або психотерапевта
b. Рекомендувати пацієнтці не виходити зі своєї кімнати
c. Рекомендувати членам родини постійно бути поруч із пацієнткою
d. Рекомендувати пацієнтці штовхати крісло колісне перед собою для безпеки
*e. Рекомендувати членам сім'ї принести родинні фотографії в кімнату пацієнтки

52. Мати дитини, у якої знижений м'язовий тонус, звернулася до ерготерапевта з проханням зробити для дитини корсет з еластичними вставками для стимуляції сприйняття власного тіла. Які розміри ерготерапевт повинен врахувати?
a. На спині - до верху лопаток, спереду - 3-4 см вище сосків, з боків - 2 см вниз від пахвової западини і вниз до великого вертлюга
b. На спині - до середини лопаток, спереду - 5-6 см нижче сосків, з боків - 2 см вниз від пахвової западини і до великого вертлюга
c. На спині - від низу лопаток, спереду - 3-4 см вище сосків, з боків - 2 см вниз від пахвової западини і до великого вертлюга, на нижньому краї спереду повинна бути виїмка (приміряти сидячи)
*d. На спині - до середини лопаток, спереду - 3-4 см вище сосків, з боків - 2 см вниз від пахвової западини і до великого вертлюга, на нижньому краї спереду повинна бути виїмка (приміряти сидячи)
e. На спині - до верху лопаток, спереду - 3-4 см вище сосків, з боків - від пахвової западини і до стегна

53. Пацієнтка хворіє на розсіяний склероз впродовж 7 років. Вона скаржиться, що їй складно організувати свою повсякденну активність і вона дедалі більше залежить від допомоги чоловіка в усіх справах повсякденного життя. Який метод необхідно застосувати для оцінювання виконавчих навичок пацієнтки?
a. Монреальське когнітивне оцінювання MoCA (Montreal Cognitive Assessment)
b. Канадська оцінка виконання занять СОРМ (Canadian Occupational Performance Measure)
*c. Оцінювання рухових та процесуальних навичок AMPS (Assessment of Motor and Process Skills)
d. Оцінка функціональної самостійності FIM (Functional Independence Measure)
e. MiniCog Test

54. Які потенційні предиктори відновлення для верхньої кінцівки в осіб з ураженням головного мозку?
a. Активне згинання пальців у перші 72 год
b. Активне згинання кисті та згинання передпліччя в перші 72 год
*c. Активне розгинання великого пальця та відведення плеча в перші 48 год
d. Відсутність спастичності в перші 72 год
e. Активне розгинання великого пальця та згинання плеча в перші 48 год

55. Як називаються заходи, які ерготерапевт проводить з пацієнтом після оцінювання?
a. Вправи
b. План дій
c. План заходів
*d. Втручання
e. Комплекс терапевтичних заходів

56. До ерготерапевта звернулася сім'я п'ятирічного хлопчика з такими поведінковими розладами: вибірковість у їжі й тактильна надчутливість. Який метод ерготерапевтичного оцінювання найдоцільніший для розуміння причини заняттєвих проблем?
*a. Сенсорний профіль
b. Опитувальник якості життя
c. Тестування великих моторних функцій
d. Заняттєвий аналіз
e. Анкетування

57. Що належить до адаптивних технологій для ADL?
a. Ортез відпочинку на кисть, резинка на великий палець
b. Ручка з піни для олівця/ручки, адаптивна дошка для нарізання, тримач для посуду
c. Комунікаційні дошки, спеціальне програмне забезпечення, картки для альтернативної комунікації
d. Крісло колісне, милиці, тростини
*e. Стілець для душу, ручка з піни для зубної щітки, тарілка з бортиком, підвищене сидіння для туалету

58. Жінка віком 46 років скаржиться на появу хиткості вправо під час ходьби, не може втримати ложку в правій руці (вміст ложки розливається). У пацієнтки змінився почерк - літери стали великими, розмашистими. Під час обстеження виявлено горизонтальний ністагм при погляді вправо. Під час пальце-носової проби спостерігаються кінетичний тремор із амплітудою <5 см у правій руці, знижений м'язовий тонус, гіперметрія правої верхньої та нижньої кінцівок. Під час проби Ромберга виявлено нестійкість із відхиленням вправо та назад. Який синдром порушення координації виявлено у цієї пацієнтки?
*a. Правосторонню мозочкову атаксію
b. Правосторонню вестибулярну атаксію
c. Правосторонню сенситивну атаксію
d. Правосторонню лобну атаксію
e. Правосторонню коркову атаксію

59. Яка терапія найефективніша для поліпшення функції верхніх кінцівок у перші чотири тижні після інсульту за наявності позитивного прогнозу відновлення?
a. Десенситизація та індукована обмеженням рухова терапія
b. Бобат-терапія та терапія, орієнтована на завдання
*c. Модифікована, індукована обмеженням рухова терапія та терапія, орієнтована на завдання
d. Бобат-терапія та індукована обмеженням рухова терапія
e. Дзеркальна терапія та десенситизація

60. Які загальні напрями роботи з пацієнтом із спинномозковою травмою на рівні С6 ASIA A?
a. Розвиток тонких маніпуляцій, що потребують розвиненої дрібної моторики, іммобілізація вирівняних пальців
b. Втручання, направлені на відновлення ковтання
*c. Сприяння формуванню тенодезного захвату, уникаючи надмірного розгинання кисті та пальців, підбір адаптивних засобів
d. Навчання вертикальним переміщенням (підлога-візок)
e. Підбір милиць для навчання користуватися ними

61. Під час тестування чоловіка віком 80 років виявлено: пацієнту складно сконцентруватися та зрозуміти поточну ситуацію, наявні проблеми з пам'яттю та іншими когнітивними здібностями. Для якого патологічного стану характерна така клінічна картина?
*a. Деменції
b. Гострого порушення мозкового кровообігу
c. Деадаптації
d. Хвороби Паркінсона
e. Депривації

62. У жінки віком 51 рік діагностовано ураження променевого нерва в ліктьовому згині. Скаржиться на зниження м'язової сили в руці та втрату шкірної чутливості. Працює лаборантом із забору крові у відділенні трансфузіології. Багато маніпулює пробірками та пише. Обожнює свою роботу. Який основний запит буде у пацієнтки?
a. Повернення до господарських обов'язків
*b. Повернення на роботу
c. Збільшення витривалості
d. Збільшення сили
e. Покращення спритності та координації

63. Когнітивна реабілітація пацієнтів після черепно-мозкової травми в післягострий період реабілітації передбачає реалізацію алгоритмів відновлення та алгоритмів компенсації когнітивних функцій. Яка із нижченаведених стратегій є ефективною для відновлення виконавчих функцій з позиції доказової практики?
a. Застосування техніки тестування
b. Навчання завданням із розподіленою увагою
c. Глибоке кодування інформації шляхом асоціацій
d. Повільне надання інформації шляхом її розчленування
*e. Використання середовища віртуальної реальності

64. Чоловік віком 84 роки хворіє на хронічну серцеву недостатність унаслідок ішемічної хвороби серця. Він відчуває труднощі з пересуванням, деякими аспектами самообслуговування та демонструє зниження витривалості. Враховуючи стан серцево-судинної системи пацієнта, виконання якого завдання було б для нього найскладнішим?
*a. Миття голови під душем
b. Підстригання нігтів
c. Гоління електробритвою
d. Одягання светра-пуловера
e. Знімання взуття

65. Чоловік віком 71 рік був шпиталізований з приводу гострої пневмонії та хронічного обструктивного захворювання легень (ХОЗЛ). Пересувається самостійно. Проживає з дружиною у фізично доступному одноповерховому будинку. За всі інструментальні активності повсякденного життя відповідає його дружина. Пацієнт не демонструє порушень когнітивної функції. Яку діяльність було б найважливіше виконувати пацієнтові?
a. Керування автомобілем
b. Туалет
*c. Купання у ванній
d. Гоління
e. Оплата рахунків

66. Дайте рекомендації щодо пози для сну пацієнту після ендопротезування кульшового суглоба через 1 тиждень після операції.
a. На неоперованому боці з подушкою для відведення між ногами
*b. Лежачи на спині з подушкою для відведення між ногами
c. На неоперованому боці без допоміжних пристроїв
d. На оперованому боці з подушкою для відведення між ногами
e. На спині з подушкою під колінними суглобами

67. Чоловік віком 65 років впав на кисть та отримав перелом зап'ястка в типовому місці. Накладено гіпс на чотири тижні. Після зняття гіпсу спостерігаються м'язові контрактури, набряк і біль. Запит пацієнта - відновити здатність писати та друкувати на комп'ютері. Яку короткострокову ціль поставить ерготерапевт?
a. Через 2 тижні збільшиться пасивна амплітуда рухів у променево-зап'ястковому суглобі та суглобах кисті
*b. Через 2 тижні пацієнт, використовуючи адаптивне обладнання та ручку, за 5 хв самостійно напише номер телефону та своє ім'я
c. Через 2 тижні пацієнт навчиться тримати в руці ручку, столові прибори тощо
d. Через 2 тижні пацієнт повністю повернеться до виконання робочих завдань
e. -

68. У пацієнтки діагностовано синдром Броуна-Секара. Яке порушення буде виявлено ерготерапевтом під час первинного оцінювання?
*a. Руховий параліч і втрата пропріоцепції на іпсилатеральній стороні та втрата відчуття болю, температури і дотику на контрлатеральній стороні нижче від рівня ураження
b. Параліч та біль
c. Руховий параліч і втрата пропріоцепції на контралатеральній стороні та втрата відчуття болю, температури і дотику на іпсилатеральній стороні нижче від рівня ураження
d. Параліч і повна втрата відчуття болю, температури та дотику нижче від рівня ураження
e. Параліч і часткова втрата відчуття болю, температури та дотику вище від рівня ураження

69. Що з нижченаведеного повинен зробити ерготерапевт під час першого інтерв'ю з пацієнтом?
a. Попросити пацієнта продемонструвати активні рухи верхньої кінцівки
b. Погодити з пацієнтом цілі ерготерапії
c. Проінформувати пацієнта про важливість оцінювання
d. Проінформувати пацієнта про особливості ерготерапевтичних втручань, які пропонуються пацієнту
*e. Запитати пацієнта про його інтереси

70. Ерготерапевт оглядає пацієнта віком 65 років з черепно-мозковою травмою для оцінки його активності та здатності до самообслуговування. Ерготерапевт просить приготувати просту гарячу їжу. Пацієнт відповідає, що зазвичай не готує їжу вдома. Яка тактика ерготерапевта в цьому разі?
a. Інформувати пацієнта про характер його травми та можливі наслідки
*b. Запитати у пацієнта, чим він хоче займатися
c. Призначити особу, яка піклуватиметься про пацієнта
d. Попросити пацієнта докласти зусиль для виконання цього заняття
e. Інформувати пацієнта про важливість виконання цього заняття для якісної оцінки функціональних можливостей

71. За яких станів дітям рекомендоване застосування перлинних ванн та яка кількість процедур передбачена?
a. Травми опорно-рухового апарату, 8 процедур
b. Хвороби травної системи, 12 процедур
c. Захворювання сечовидільної системи, 9 процедур
*d. Функціональні розлади нервової системи, 10 процедур
e. Захворювання шкіри, 11 процедур

72. Який показник входить до компоненту "функції" за міжнародною класифікацією функціонування (МКФ)?
*a. Гнучкість
b. Робота
c. Прогулянка з онуками
d. Спускання східцями
e. Догляд за квітами

73. Жінка віком 90 років скаржиться на зниження пам'яті, що заважає їй у повсякденному житті. Лікар призначив ліки, але пацієнтка забуває їх приймати. Яку рекомендацію може надати ерготерапевт?
a. Просити родичів взяти під контроль процес приймання ліків
b. Звернутися до представників соціальних служб, які будуть приходити та давати їй ліки вчасно
*c. Використовувати нагадування, не залежні від соціального середовища - будильники, таймери на побутовій техніці, стікери
d. Тримати ліки поруч із їжею, щоб не забувати їх приймати разом або після їжі
e. Домовитися із сусідкою, щоб вона приходила до жінки та давала їй ліки

74. Жінка віком 66 років перебуває у відділенні інтенсивної терапії після операції на шлунку. Вона має масу тіла 147 кг та вимагає певного методу переміщення, щоб вставати з ліжка. Ерготерапевт не знайомий із цим видом трансферу. Асистент ерготерапевта працює у відділенні два роки і має досвід роботи з клієнтами, які мають ожиріння. Що повинен зробити ерготерапевт у цьому разі?
*a. Попросити асистента ерготерапевта продемонструвати трансфер
b. Уповноважити асистента самостійно виконувати трансфер
c. Виконувати трансфер із використанням техніки, що добре знайома ерготерапевту
d. Доручити трансфер пацієнтки сестрі медичній, яка працює у відділенні
e. Відмовитися від трансферу пацієнтки через ризик травми

75. Пацієнт скаржиться на труднощі в користуванні мобільним телефоном, зазначає, що не бачить ліву нижню частину екрана. Яке функціональне порушення спостерігається в пацієнта?
a. Атаксія
b. Неглект
c. Геміанопсія
*d. Квадрантопсія
e. Квадроплегія

76. Під час обстеження чоловіка після перенесеного ГПМК виявилося, що в нього слабкість у верхній та нижній кінцівках з правого боку. Який тип ослаблення м'язів наявний у цього пацієнта?
a. Геміплегія
b. Парапарез
c. Параплегія
d. Тетрапарез
*e. Геміпарез

77. Чоловікові віком 28 років з переломом плечової кістки встановлено пластину для остеосинтезу. З ерготерапевтом почав працювати через місяць після операції. Його запит: водити авто, грати на гітарі, друкувати на ноутбуці. Яке оцінювання потрібно застосувати, щоб зрозуміти пріоритетну ціль для пацієнта?
a. Оцінка спроможності верхньої кінцівки DASH
b. Шкала Бартела
c. Оцінювання інструментальної повсякденної активності
*d. Канадська оцінка виконання заняттєвої активності та участі
e. Шкала функціональної незалежності (FIM)

78. Чоловік після перенесеної черепно-мозкової травми під час первинного огляду ерготерапевта був наляканий, не розумів, що терапевт намагається допомогти. Реагував різко на навколишні стимули, але поводився стримано, боячись нашкодити собі. Зосереджувався на фізіологічних потребах (зокрема візит до туалету), одягнув кофтину з допомогою та за вказівками дружини. На якому рівні когнітивного функціонування шкали Ранчо перебував чоловік?
a. 7
*b. 4
c. 9
d. 1
e. 6

79. Який симптом характерний для контрактури суглоба?
a. Розхитаність
*b. Обмеження рухів
c. Біль у спокої
d. Гойдальні рухи
e. Перерозгинання

80. Яка з нижченаведених характеристик не належить до SMART-цілей, що визначаються для пацієнта?
a. Специфічна
*b. Соціальна
c. Обмежена в часі
d. Реалістична
e. Вимірювана

81. Який тест можна використовувати для тестування координаційних здібностей літніх людей?
a. Флосінга
*b. Тінетті
c. Мотрісіті
d. Ловетта
e. Френчай

82. Яка загальна тривалість реабілітаційних сесій протягом робочого дня ерготерапевта, що працює на повну ставку, під час надання реабілітаційної допомоги в стаціонарних та/або амбулаторних умовах згідно з чинним законодавством України?
a. Не менше 7 год
b. Не менше 2 год
c. Не більше 5 год
*d. Не більше 6 год
e. 8 год

83. Що належить до адаптивних технологій для мобільності?
*a. Крісло колісне, милиці, тростини
b. Комунікаційні дошки, спеціальне програмне забезпечення, картки для альтернативної комунікації
c. Ортез на гомілковостопний суглоб, ортез на колінний суглоб
d. Кошик для ходунків, таця для ходунків, тримач для посуду
e. Стілець для душу, підвищене сидіння для туалету, приліжковий комод з поручнем

84. Жінці віком 42 роки діагностовано адгезивний капсуліт плеча. Пацієнтка скаржиться на сильний біль, обмеження активної та пасивної амплітуди рухів, набряк. Працює пекарем та хоче повернутися до роботи. Яке оцінювання потрібно провести пацієнтці?
a. Тест "Box and blocks", шкала DASH, специфічні тести для плеча, гоніометрія
b. Тест "Box and blocks»", ММТ, специфічні тести для плеча, гоніометрія
c. ММТ, гоніометрія, наявність набряку, СОМР
d. Тест "Box and blocks", шкала DASH, специфічні тести для плеча, візуально-аналогова шкала
*e. Шкала DASH, специфічні тести для плеча, візуально-аналогова шкала, сантиметрова стрічка для перевірки наявності набряку, тест "Box and blocks", гоніометрія, СОМР

85. Який тест використовують для оцінки здатності орієнтувати своє тіло в просторі та сприймати положення предметів відносно себе й інших предметів?
a. Шестихвилинний тест
*b. Тест візуального сприйняття (без рухів)
c. Тест ARAT
d. Десятиметровий тест ходьби
e. Тест "Встань та йди"

86. Укажіть вихідну позицію при страхуванні пацієнта після перенесеного ГПМК з лівостороннім геміпарезом під час спускання сходами.
*a. Попереду та трохи ліворуч від пацієнта
b. Позаду та трохи ліворуч від пацієнта
c. Попереду та трохи праворуч від пацієнта
d. Позаду пацієнта
e. Позаду та трохи праворуч від пацієнта

87. Яка з нижченаведених відповідей найбільш вдало демонструє навички активного слухання на фразу клієнта "Я дуже злюсь через те, що лікарня так далеко, і я не можу туди легко доїхати"?
*a. Ви відчуваєте злість, тому що вам важко дістатися лікарні, оскільки вона далеко. Це правда?
b. -
c. Чи є поруч люди, які могли би вам допомогти дістатися лікарні?
d. Скільки часу у вас займає дорога до лікарі?
e. Я відчуваю, ви дуже стурбовані, що не можете доїхати до лікарні

88. Укажіть специфічну шкалу, яку використовують для оцінки якості життя після інсульту.
a. Ноттінгемський профіль здоров'я
*b. Шкалу впливу інсульту
c. Європейську шкалу інсульту
d. Шкалу профілю впливу хвороби
e. Шкалу інсульту Національного інституту здоров'я

89. Який вид діяльності не належить до інструментальних активностей повсякденного життя?
*a. Споживання їжі
b. Користування транспортом
c. Приготування їжі
d. Здійснення покупок
e. Прибирання

90. За допомогою якого методу можна визначити здатність пацієнта модифіковувати ходьбу, пов'язану з рухом голови, когнітивними завданнями, зміною її швидкості чи перешкодами?
a. Шестихвилинний тест
b. Десятиметровий тест ходьби
c. Індекс Мотрісіті
*d. Динамічний індекс ходьби
e. Тест "Встань та йди"

91. Чотирирічна дитина з атаксією самостійно не п'є з чашки та розливає воду, інколи навіть не доносячи її до рота. Який посуд для пиття необхідно порекомендувати?
a. Звичайна чашка з довгою соломинкою
b. Пляшка із соскою
*c. Чашку з товстими ручками та кришкою, в яку вставлена коротка соломинка, що має товсті стінки та вузький простір
d. Склянка без ручок з вирізом для губ
e. Склянка без ручок, у яку вставлена довга соломинка, що має товсті стінки та вузький простір

92. Яка послідовність спускання сходами з двома милицями після операційного втручання на нижній кінцівці?
a. Неоперована кінцівка, милиці, прооперована кінцівка
b. Неоперована кінцівка, прооперована кінцівка, милиці
c. Милиці, неоперована кінцівка, прооперована кінцівка
d. Прооперована кінцівка, неоперована кінцівка, милиці
*e. Милиці, прооперована кінцівка, неоперована кінцівка

93. Десятирічна дитина скаржиться на біль у спині та швидку втомлюваність. Діагностовано сколіотичну поставу. Який вид лікувального масажу потрібно призначити та яку кількість процедур передбачити?
a. Сегментарно-рефлекторний, 10-12
b. Періостальний, 5-10
c. Точковий, 10-15
d. Сполучнотканинний, 20-25
*e. Класичний, 10-15

94. Чоловік навчається підніматися східцями після перенесеного ГПМК. Яку ногу пацієнту потрібно першою ставити на сходинку?
a. Ту саму, що і під час спуску
b. Немає різниці
*c. Непаретичну
d. Паретичну
e. Протилежну тій, що ставиться першою під час спуску

95. На розумінні чого зосереджується навичка активного слухання пацієнта ерготерапевтом під час спілкування?
a. Можливості для ерготерапевта поставити відкриті питання
b. Вміння перевести розмову в потрібний ерготерапевту напрям
c. Тривалості спілкування та дотриманні плану розмови ерготерапевтом
d. Проблем постави, міміки та жестів клієнта
*e. Змісту повідомлення, влучності відображення емоцій і почуттів ерготерапевтом

96. Щоб вибрати тест для обстеження пацієнта, необхідно спиратися на основні вимоги до використання тесту. Яка ключова вимога для використання тесту в неврології?
a. Типовість
b. Ефективність
*c. Валідність
d. Доцільність
e. Ергономічність

97. Який рух потрібно зробити, для перевірки спастичності м'язів задньої групи стегна (hamstring muscles group)?
*a. Швидке згинання гомілки
b. Повільне розгинання стегна
c. Швидке розгинання гомілки
d. Повільне розгинання гомілки
e. Швидке розгинання стегна

98. Який вектор для адаптації процесу навчання, зокрема письма, для дітей із м'язовою дистрофією Дюшена є найкращим?
a. Зміна нахилу столу
b. Заміна ручки на легшу
*c. Застосування програми голосової активації
d. Зміна положення впродовж заняття
e. Перерви під час заняття

99. Пацієнт після перенесеного інсульту проходить первинне оцінювання з ерготерапевтом. Показник за шкалою Бартела становить 70 балів. Який рівень побутової активності у цього пацієнта?
a. Зможе виконувати активність повсякденного життя з середньою допомогою
b. Зможе перевертатися у ліжку з мінімальною допомогою
*c. Зможе одягати нижню частину тіла з мінімальною допомогою
d. Зможе переміщуватися з крісла колісного на туалет з середньою допомогою
e. Зможе вживати їжу із середньою допомогою

100. Скільки існує рівнів залежності за шкалою FIM: критерії функціональної незалежності старих людей?
a. 2
*b. 7
c. 3
d. 5
e. 4

101. Ерготерапевт працює з пацієнтом із травмою сегмента спинного мозку рівня С_8. Яких цілей може досягти пацієнт?
a. Бути незалежним в усіх ADL (активностях повсякденного життя) із використанням допоміжних засобів
b. Виконувати більшість ADL (активностей повсякденного життя)
*c. Бути незалежним в усіх ADL (активностях повсякденного життя) без допоміжних засобів
d. Виконувати більшість ADL (активностей повсякденного життя) із використанням тенодезного хапання
e. Виконувати більшість ADL (активностей повсякденного життя) із використанням допоміжних засобів

102. Які втручання найдоречніше проводити ерготерапевту дитині, у якої присутня гравітаційна невпевненість, з метою підвищення толерантності до рухової активності та зменшення страху?
a. Активність, яка вимагає чергування рухових патернів (наприклад, перетягування канату)
b. Мінімізувати вестибулярні стимуляції
c. Активність, яка вимагає використання симетричних рухових патернів (наприклад, гра в м'яч обома руками)
*d. Лінійні, вертикальні рухи (наприклад, батут), гойдання на низько підвішених гойдалках з двома точками кріплення
e. Активність, яка вимагає стабільного поля зору під час руху (наприклад, кидання в ціль під час руху)

103. Ерготерапевт під час спілкування з пацієнтом після гострого порушення мозкового кровообігу вбачає потребу у проведені обстеження активності повсякденного життя пацієнта. Який інструмент оцінювання, ймовірно, вибере ерготерапевт?
a. Шкалу Ашфорта
b. Індекс Мотрісіті
c. Шкалу Френчай
d. Тест Альберта
*e. Індекс Бартела

104. Дитина віком 14 років перебуває на диспансерному обліку у зв'язку з виразковою хворобою шлунка. Щороку проходить санаторно-курортне лікування в спеціалізованих стаціонарних закладах з використанням бальнеотерапії, ЛФК, фізіотерапевтичної апаратури. Які мінеральні води потрібно призначити для перорального застосування?
*a. Гідрокарбонатні в теплому вигляді
b. Хлоридно-натрієві в холодному вигляді
c. Гідрокарбонатні в холодному вигляді
d. Сульфатно-магнієві в холодному вигляді
e. Хлоридно-натрієві в теплому вигляді

105. Чоловіку віком 27 років діагностовано тендопатію ротаторної манжети плеча. Усі фізіологічні рухи збережені. Силові показники за ММТ становлять 4/5. Набряку немає. Результати тестування спритності та швидкості "Box and blocks" у межах норми. За шкалою DASH функціональна можливість використовувати верхню кінцівку в межах норми, спостерігається лише мінімальний біль. Який вид занять використовуватиме ерготерапевт?
a. Витривалість
b. Тренування на дрібну моторику
c. Сила
d. Гнучкість
*e. Завдання-орієнтоване тренування

106. Визначте поняття "стандартизований тест" у практиці роботи ерготерапевта.
a. Тест, який виявився оптимальним для оцінювання у випадку, подібному до того, що розглядається зараз
b. -
c. Тест, яким часто користуються у певних ситуаціях
*d. Тест, який пройшов процес наукового випробування, щоб визначити його валідність та надійність
e. Тест, який має детальну інструкцію для використання

107. Визначте термін "духовність" у контексті ерготерапії.
a. Віра в Бога
b. Ціннісні орієнтири особи
c. Сім'я, релігія, інтереси та захоплення особи
d. Перелік найважливіших переконань
*e. Глибоке переживання значення життя шляхом участі в заняттях, що передбачають реалізацію особистих ідеологій, прагнення знайти відповіді на важливі питання про сенс життя

108. Пацієнту віком 35 років встановлено діагноз: травма спинного мозку на рівні Th9-Th10, ASIA C, нижня параплегія. Об'єктивно спостерігається: самостійне присаджування на край ліжка, з незначною допомогою переміщення на приліжкове крісло та приліжковий туалет, самостійне пересування на кріслі колісному, самостійне вдягання одягу на верхню частину тіла, з помірною допомогою - на нижню частину тіла. Із анамнезу відомо, що працював водієм-експедитором, через травму втратив роботу. Одружений, дітей не має. Добре вмотивований. На якій довгостроковій цілі в контексті домена участь (за МКФ) фокусуватиметься кінцевий результат ерготерапії для пацієнта?
a. Навчання користуванню туалетом
b. Навчання вдяганню речей на нижню частину тіла
c. Відновлення сили м'язів нижніх кінцівок
d. Навчання самостійному переміщенню на крісло
*e. Повернення до роботи або її модифікація

109. У чоловіка віком 88 років встановлено діагноз: застійна серцева недостатність і двосторонній остеоартрит коліних суглобів. Він використовує тростину під час прогулянок по вулиці та відчуває труднощі з пересуванням і зниження витривалості. Який мобільний пристрій найкраще підходить для вирішення проблеми пересування пацієнта по вулиці?
a. Ще одна тростина
b. Крокувальні ходунки
c. Крісло колісне з ручним керуванням
d. Крісло колісне з електричним приводом
*e. Колісні ходунки із сидінням

110. У п'ятирічної дитини з обтяженим алергологічним анамнезом спостерігається: підвищення температури тіла до 37,8^oC, сухий кашель і задишка з утрудненим видихом. Над легенями вислуховується жорстке дихання з обох боків. Які ліки та в якому дозуванні необхідно застосувати для інгаляційної терапії цієї дитини?
a. Розчин новоіманіну, 5 мл
b. Олію евкаліптову, 10 крапель
c. Настій квіток ромашки, 50 мл
*d. Сальбутамол, 100 мкг
e. Розчин натрію гідрокарбонату, 100 мл

111. На які характеристики ерготерапевт має орієнтуватися, вибираючи взуття для шестирічної дитини з розладами аутистичного спектра?
*a. Реакція дитини під час носіння, легкість взування та знімання взуття, наявність довгої застібки
b. Легкість взування та знімання взуття, наявність довгої застібки, наявність шнурівки, ортопедичне взуття
c. Самостійний вибір дитини, легкість взування та знімання взуття, наявність довгої застібки, наявність шнурівки
d. Самостійний вибір дитини, легкість взування та знімання взуття, однотипні матеріали на всіх типах взуття
e. Розрахунок на більший розмір, наявність довгої застібки, наявність шнурівки

112. Який основний м'яз відповідає за рух розгинання в колінному суглобі?
a. Клубово-поперековий м'яз
*b. Чотириголовий м'яз стегна
c. Передній великогомілковий м'яз
d. Півсухожилковий м'яз
e. Двоголовий м'яз стегна

113. Вкажіть рівні незалежності в контексті ерготерапії.
a. Незалежний, такий, що потребує допомоги чи нагадування, та залежний
b. Незалежний, такий, що потребує допомоги, та залежний
*c. Незалежний, під наглядом, з мінімальною допомогою, з середньою допомогою, із максимальною допомогою, залежний
d. Самостійний у виконанні занять та несамостійний у виконанні занять
e. Незалежний та залежний

114. Який вид контролю застосовують для оцінки ефективності проведеного комплексного лікування та його корекції?
a. Поєднаний
b. Комплексний
*c. Етапний
d. Тимчасовий
e. Одночасний

115. Чоловік віком 90 років має остеоартрит правого колінного суглоба. Відчуває труднощі з пересуванням та самообслуговуванням. Ерготерапевт вважає, що пацієнт потребує спеціального обладнання, яке сприятиме підвищенню його безпеки, однак чоловік від усього відмовляється. Які дії ерготерапевта є першочерговими?
a. Надати рекомендоване обладнання у тимчасове безкоштовне користування
*b. Задокументувати відмову пацієнта від обладнання
c. Продовжувати переконувати пацієнта в необхідності обладнання
d. Знайти можливість для пацієнта придбати рекомендоване обладнання зі знижкою
e. Обговорити з дружиною пацієнта рекомендоване обладнання

116. Для діагностики якого захворювання використовують метод ультразвукової денситометрії?
*a. Остеопорозу
b. Спондильозу
c. Остеохондрозу
d. Сколіозу
e. Коксартрозу

117. Ерготерапевт під час роботи з пацієнтом з агнозією вибрав підхід відновлення. Які завдання потрібно використовувати на заняттях?
*a. Розпізнавання та використання предметів у побуті
b. Розподіл малюнків за категоріями
c. Здатність зосереджуватися на зорових стимулах
d. Використання комп'ютерних програм для дефіцитів поля зору
e. Здатність розкласти предмети за категоріями

118. Жінка віком 82 роки перебуває на лікуванні в кардіологічному відділенні через перенесений інфаркт міокарда. Пацієнтка повідомляє, що відчуває задишку під час одягання. Яку рекомендацію має надати ерготерапевт?
a. Використовувати одяг без ґудзиків і застібок
*b. Одягаючись, сидіти на краю ліжка
c. Спочатку одягати сорочку на праву верхню кінцівку
d. Звертатися по допомогу до сестри медичної
e. Використовувати гачок для застібання ґудзиків сорочки

119. Якою має бути висота ручки чотириопорної палиці для особи після перенесення ГПМК?
a. На висоті 1/3 передпліччя
b. На висоті кінчиків пальців
c. На висоті ліктя
d. На висоті середини передпліччя
*e. На висоті згину зап'ястка

120. Жінка віком 63 роки хворіє на морбідне ожиріння і два дні тому перенесла операцію шлункового шунтування. Перебуває у відділенні інтенсивної терапії через перфорацію кишечника. Під час зміни положення тіла пацієнтка впала з ліжка на підлогу. Після цього вона почала відмовлятися від мобілізації. У пацієнтки підвищений ризик захворіти на аспіраційну пневмонію. Що повинен зробити ерготерапевт прешочергово, щоб попередити акт аспірації?
a. Забезпечити пацієнтку протертою їжею
b. Заохочувати пацієнтку часто кашляти
c. Оцінити ковтання
d. Забезпечити пацієнтку адаптованим посудом
*e. Підняти узголів'я та підніжжя ліжка

121. Який допоміжний засіб не потребують пацієнти з бічним аміотрофічним склерозом у паліативному періоді?
a. Крісло колісне на електричному приводі
*b. Слуховий апарат
c. Окуляри
d. Апарат штучної вентиляції легень
e. Засіб альтернативної та допоміжної комунікації

122. Якому діапазону відповідає задовільна адаптація за шкалою самооцінки побутових можливостей повсякденного життя Мертон і Саттон?
a. Від 46 до 55 балів
b. Від 10 до 25 балів
c. Від 20 до 40 балів
d. Від 50 до 65 балів
*e. Від 30 до 45 балів

123. Яке порушення не характерне для пацієнтів з діагнозом: синдром Гієна-Барре?
a. Зниження концентрації уваги
*b. Невиразне мовлення
c. Відчуття болю у нижніх та верхніх кінцівках
d. Неможливість виконання тесту з дев'ятьма кілочками (9-HPT)
e. Низькі показники оцінювання монофіламентами Семмеса-Вайнштейна

124. У дитини з атаксією порушені стабільність, координація та селективність рухів. Що може рекомендувати ерготерапевт для чіткішого сприйняття дитиною сенсорної інформації від свого тіла (положення тіла в просторі)?
a. Вертикалізатор
*b. Жилет зі свинцевими вставками
c. Корсет із еластичними вставками
d. Брючки для сидіння
e. Ходунки

125. Чоловік віком 71 рік шпиталізований з приводу пневмонії та хронічного обструктивного захворювання легень (ХОЗЛ). Він пересувається самостійно. За всі інструментальні активності повсякденного життя відповідає його дружина. Пацієнт не демонструє порушень когнітивної функції. Він працював столяром і як хобі продовжує виготовляти меблі. Яку рекомендацію насамперед потрібно дати пацієнту щодо продовження столярної справи?
a. Використовувати легші інструменти
b. Працювати вранці
*c. Вдягати маску
d. Продовжувати цю діяльність не можна з таким діагнозом
e. Сидіти на високому табуреті

126. Хлопець віком 18 років отримав травму голови. У нього спостерігається сильне порушення координації, але він хоче самостійно їсти. Однак коли він їсть самостійно, дуже брудниться, і батько наполягає на тому, щоб його годували. Яка ваша подальша тактика?
a. Поясните хлопцю, що він не зможе самостійно це робити, і батько не проти йому допомагати
b. Послухаєте батька, бо він - єдиний доглядальник за сином
c. Порадите батьку знайти особу, яка би могла годувати хлопця
d. Проведете навчання з використанням пластикових предметів
*e. Дослухаєтеся до пацієнта та його потреб

127. Під час роботи з пацієнтом із контрактурою в колінному суглобі відзначається патологічне кінцеве відчуття "пружинний блок". Які відчуття виникають у пацієнта?
*a. Виникає ефект віддачі при найбільшій амплітуді
b. М'яз рефлекторно зупиняє рух через сильний біль
c. Подібне до нормального, але виникає раніше
d. Відсутність механічної протидії, проте рух зупиняється через сильний біль
e. Подібне до нормального відчуття розтягнення м'яких тканин, проте виникає значно раніше, відчуття віддачі відсутнє

128. Під час роботи з пацієнтом із контрактурою в ліктьовому суглобі відзначається патологічне кінцеве відчуття "спазму м'яза". Які симптоми спостерігаються у пацієнта?
*a. М'яз рефлекторно зупиняє рух через сильний біль
b. Подібне до нормального відчуття розтягнення м'яких тканин, але виникає значно раніше, відчуття віддачі відсутнє
c. Подібне до нормального, але виникає раніше
d. Виникає ефект віддачі при найбільшій амплітуді
e. Відсутність механічної протидії, але рух зупиняється через сильний біль

129. Що з нижченаведеного належить до контекстуальних компонентів гри, які сприяють грайливості і допомагають ерготерапевту налагодити гармонійну терапію з дитиною?
a. Свобода вибору, дорослі, які не є нав'язливими чи директивними, безпечна та комфортна атмосфера, повний контроль ситуації дитиною
b. Безпечна та комфортна атмосфера, знайомі однолітки, знайоме середовище, присутність батьків
c. Свобода вибору, дорослі, які не є нав'язливими чи директивними, безпечна та комфортна атмосфера, гаджети
d. Свобода вибору, безпечна та комфортна атмосфера, знайомі однолітки, знайоме середовище, знайома гра
*e. Свобода вибору, дорослі, які не є нав'язливими чи директивними, безпечна та комфортна атмосфера, планування, що дозволяє уникнути періоду втоми

130. Ерготерапевт працює у центрі для осіб із порушеннями психічного здоров'я. Один із пацієнтів скаржиться, що після зміни ліків він відчуває труднощі з читанням інструкцій на роботі. Яку тактику потрібно застосувати ерготерапевту першочергово?
a. Переконати пацієнта в тому, що порушення зору не пов'язане з прийманням ліків
b. Навчити пацієнта, як обговорити його проблему з роботодавцем
*c. Заохочувати пацієнта проконсультуватися з лікарем-психіатром щодо виявлених проблем із зором
d. Звернутися до лікаря-офтальмолога для перевірки зору
e. Запропонувати пацієнту купити окуляри для читання в місцевій аптеці

131. Що враховує ерготерапевт під час планування втручання, коли аналізує особистісно та духовно важливі для пацієнта дії/серії дій, що виконуються пацієнтом у певній послідовності, у зручний для нього час, спосіб і манеру?
a. Рутини
*b. Ритуали
c. Ролі
d. Звички
e. Уміння та навички соціальної взаємодії

132. Який вид середовища оцінює ерготерапевт, коли просить пацієнта розповісти про цінності, звичаї та стандарти поведінки, що він демонструє у громаді, до якої він належить?
a. Інституційне
b. Навколишнє
*c. Культурне
d. Соціальне
e. Фізичне

133. Пацієнтці віком 46 років встановлено діагноз: інфаркт головного мозку з лівобічним геміпарезом. Пацієнтка звертається до ерготерапевта із запитом на покращення можливості виконувати щоденні домашні завдання із залучення лівої руки. Зазначає, що може виконувати завдання, які передбачають відведення руки до рівня плечей, але руки швидко втомлюються. Також хоче покращити активні рухи кисті, адже зараз пацієнтка може брати в руку великі циліндричні предмети, але деколи відчуває неможливість відпустити предмет. Яке доказове втручання для покращення функції лівої руки та активності повсякденного життя є оптимальним для цієї пацієнтки?
a. Когнітивно-поведінкова терапія
b. Індукована обмеженням рухова терапія
c. Контекст-орієнтовна терапія
d. Інтенсивне бімануальне тренування
*e. Дзеркальна терапія

134. Яка оцінка призначена для забезпечення базового вимірювання перцептивних, моторних і когнітивних втручань для дітей?
a. Шкала розвитку моторики Пібоді II (PDMS-2)
b. Тест Бірі-Буктениці
*c. Когнітивне тестування для дітей (DOTCA-Ch)
d. Тест Бруінінкса-Осерецького
e. Сенсорний профіль

135. Пацієнт хворіє на синдром Гійєна-Барре з повним паралічем м'язів тіла. Яку тактику в роботі з цим пацієнтом потрібно застосувати першочергово?
a. Заняття для зміцнення м'язів
b. Рівновага та вправи на загальне зміцнення
c. Заняття для зміцнення м'язів кисті руки
*d. Збільшення пасивного діапазону рухів, позиціонування та ортезування
e. Тренування навичок АDL (активності повсякденного життя)

136. Що здійснює ерготерапевт, розбиваючи заняття на складові частини та визначаючи послідовність їх виконання пацієнтом, з урахуванням стабільних і ситуативних складників, які можуть на нього впливати?
a. Заняттєву ідентичність
*b. Заняттєвий аналіз
c. Скринінг
d. Заняттєву адаптацію
e. Градуювання

137. Проведено первинне оцінювання пацієнтки, яка перенесла інсульт середньої мозкової артерії 2 тижні тому. Жінка демонструє порушення динамічної рівноваги сидячи під час виконання особистих ADL (активностей повсякденного життя), динамічної рівноваги під час функціональних переміщень та лівосторонній неглект. Яке втручання найкраще задовольняє усі потреби пацієнтки?
a. Виконання будь-яких значних для пацієнта завдань
b. Виконання завдань, сидячи за столом із папером та ручкою, для розширення лівого поля зору
c. Залучення клієнтки до споживання їжі, сидячи за столом, із вербальними підказками для уваги до лівого боку
d. Залучення клієнтки до вправ для покращення рівноваги у терапевтичній залі
*e. Тренування зорового сканування полички над умивальником для пошуку засобів гігієни під час умивання та чищення зубів

138. Які відкриті питання можуть застосовуватися ерготерапевтом під час інтерв'ю?
a. Питання для покращення розуміння, питання з відповіддю, питання "так" і "ні"
b. Питання на пошук причин проблем пацієнта, питання, які вже мають відповідь, питання, які не передбачають різних тлумачень
c. Питання для пошуку варіантів правильної відповіді, питання, які передбачають єдину правильну відповідь
*d. Уточнювальні питання, питання зондування, питання для вирішення
e. Питання, з якими погоджується пацієнт, питання, які не містять протиріч, питання, у змісті якого вже міститься відповідь

139. Яка компенсаторна стратегія не підходить пацієнту з геміплегією?
*a. Формування звички спрямовувати увагу на уражену кінцівку
b. Навчання рухатися за підказками
c. Забезпечення допоміжними пристроями, які замінюють функцію стабілізації або утримання ураженої кінцівки
d. Навчання прийомам виконання однією рукою тих завдань, що зазвичай виконуються двома руками
e. Покращення спритності дрібної моторики неураженої кінцівки, якщо домінантна кінцівка є ураженою

140. Яке положення гомілковостопного суглоба повинна забезпечувати статична шина, що накладається після опіків?
a. 20^o еверсії
b. 20^o інверсії
*c. Нейтральне положення 90^o
d. 30^o плантарної флексії
e. 20^o дорсальної флексії

141. Пацієнт після перенесеного ГПМК повідомляє ерготерапевту, що не впізнає своїх рідних та знайомих. Яке порушення спостерігається в пацієнта?
*a. Прозопагнозія
b. Неглект
c. Апраксія
d. Агнозія
e. Ністагм

142. Ерготерапевт просить пацієнта, який переніс операцію на ротаторній манжеті, дотягнутися до шафи та взяти пластикові окуляри. Яку рамку практики застосовує ерготерапевт у своїй роботі?
a. Моторного контролю
b. Компенсаційну
*c. Біомеханічну
d. Реабілітаційну
e. -

143. Пацієнту встановлено діагноз: слуховий неглект. Яку тактику потрібно застосувати ерготерапевту для підтвердження діагнозу?
a. Попросити пацієнта виконати будь-яку дію
*b. По черзі з одного та з іншого боку плескати долонями за спиною в пацієнта
c. Зав'язати очі пацієнту та перевірити його координацію
d. Попросити пацієнта скопіювати малюнок годинника
e. Гучно увімкнути музику

144. Шестирічна дитина має геміпарез з лівого боку. Когнітивний стан збережений. Не залучає ліву верхню кінцівку в побуті та під час гри. Яка терапія є провідною під час занять з ерготерапевтом для вирішення проблеми?
a. Дзеркальна терапія
*b. Індукована обмеженням рухова терапія
c. Войта-терапія
d. Сенсорна інтеграція
e. Бобат-терапія

145. Пацієнт після перенесеного ГПМК не здатен до функціонального використання правої верхньої кінцівки. Яке втручання є першочерговим у гострому періоді реабілітації?
a. Перенесення ваги на уражену кінцівку з дотягуванням протилежною верхньою кінцівкою під час функціональних завдань
b. Використання ортеза для ефективнішого виконання ADL (активностей повсякденного життя)
c. Використання ураженої кінцівки для підтримки вертикальної постави під час виконання ADL (активностей повсякденного життя)
*d. Навчання технікам захисту ураженого плеча
e. Використання ураженої верхньої кінцівки для прасування сорочки

146. Що належить до компонента "участь" за міжнародною класифікацією функціонування (МКФ)?
a. Хода
b. Витривалість
c. Сила
*d. Прогулянка з онуками
e. Гнучкість

147. Що означає оцінка 35 балів за шкалою самооцінки побутових можливостей повсякденного життя Мертон і Саттон?
a. Мінімальну побутову адаптацію
b. Відсутність побутової адаптації
c. Повну побутову адаптацію
d. Достатню побутову адаптацію
*e. Задовільну побутову адаптацію

148. Тримісячна дитина має вроджену правобічну кривошию. Оберіть положення для позиціонування, які сприятимуть корекції асиметричної пози та постави.
a. -
*b. Положення лежачи на животі та на правому боці
c. Положення лежачи на спині та сидячи під прямим кутом
d. Положення лежачи на животі та на спині
e. Положення лежачи на животі та на лівому боці

149. Які причини можуть спонукати ерготерапевта вибрати для дитини з інвалідністю допоміжні пристрої або технології та навчити дитину використовувати їх?
*a. Порушення, що обмежують здатність дитини брати участь у своїх життєвих ролях
b. Рекомендація лікаря
c. Обмеження функцій опорно-рухового апарату
d. Вимоги посадової інструкції ерготерапевта
e. Вимога дитини або її батьків

150. Що може запропонувати ерготерапевт пацієнту з порушенням розрізнення правої та лівої сторони в контексті виконання ADL та IADL?
a. Маркування різними кольорами предметів різного призначення
b. Використання письмових підказок і покрокових інструкцій
c. Використання контрастних кольорів у домашньому середовищі
d. Використання допоміжних засобів для одягання - засоби для взування з подовженою ручкою, допоміжний засіб для вдягання шкарпеток та одягу на нижню частину тіла
*e. Маркування сторін одягу та взуття, використання яскравого браслета чи годинника на руці

