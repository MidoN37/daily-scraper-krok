1. У жінки, яка тривалий час вживає мікстуру з натрію бромідом у терапевтичних дозах, з'явилися скарги на сонливість, шкірний висип, нежить, почервоніння очей. Унаслідок чого відбулося посилення ефекту аж до розвитку отруєння?
*a. Матеріальної кумуляції
b. Лікарської ідіосинкразії
c. Адитивного ефекту
d. Потенціювання ефекту
e. Сенсибілізації

2. У складських приміщеннях лікарська рослинна сировина повинна зберігатися на стелажах. На якій відстані від підлоги встановлюються стелажі?
a. Не менше 35 см
b. Не менше 25 см
c. Не менше 20 см
d. Не менше 30 см
*e. Не менше 15 см

3. Асистент фармацевта готує мазь за прописом: Anaesthesini 1,0 Vaselini 9,0 M. f. unq. D) S. Змащувати уражені ділянки шкіри. Укажіть раціональний спосіб уведення речовини в основу.
a. Анестезин змішують з 9,0 г розтопленого вазеліну
b. Анестезин змішують з 0,5 г вазелінової олії
c. Анестезин змішують з 1,0 г вазелінової олії
*d. Анестезин змішують з 1,0 г розтопленого вазеліну
e. Анестезин змішують з 0,5 г розтопленого вазеліну

4. Аптечний заклад запланував інвентаризацію. На який максимальний термін може зачинитися аптека для проведення переобліку товарно-матеріальних цінностей?
*a. Не більше ніж на 3 дні
b. Не більше ніж на 2 дні
c. Не більше ніж на 5 днів
d. Не більше ніж на 1 день
e. Не більше ніж на 4 дні

5. Фармацевт повідомив асистента фармацевта, що лікарський засіб, який потрібний для виготовлення мазі, зберігається в шафі для пахучих і летких речовин. Укажіть, яку субстанцію шукає асистент.
a. Цинку оксид
b. Хлорамфенікол
*c. Камфору
d. Кислоту борну
e. Сульфаніламід

6. До аптеки надійшов електронний рецепт на пільговий відпуск лікарського засобу у формі супозиторіїв, що містить у своєму складі кодеїн та парацетамол. Який термін дії електронного рецепта та як довго він повинен зберігатися в інформаційно-комунікаційній системі?
a. 10 днів, 5 років
b. 1 місяць, 1 рік
c. 10 днів, 1 рік
d. 1 місяць, 5 років
*e. 1 місяць, 3 роки

7. Одним зі шляхів створення нових та удосконалення вже існуючих лікарських засобів є комбінування кількох діючих речовин, дія яких спрямована на розв'язання однієї проблеми на різних етапах або різними механізмами. Із якою метою клавуланову кислоту комбінують із амоксициліном?
*a. Пригнічення мікробних beta-лактамаз
b. Застосування при інфекціях, викликаних бактеріями та найпростішими
c. Полегшення проникнення діючої речовини в мікробну клітину
d. Захисту слизової оболонки шлунка
e. Покращення всмоктування антибіотика у травному тракті

8. На аналіз надійшла лікарська рослинна сировина Frangula alnus. Який реактив потрібно вибрати для ідентифікації похідних антрацену?
*a. 5%-ий розчин натрію гідроксиду
b. 10%-ий розчин заліза (III) сульфату
c. 1%-ий розчин хлоридної кислоти
d. 1%-ий розчин желатини
e. 5%-ий розчин натрію нітропрусиду

9. До аптеки звернувся відвідувач із проханням пояснити значення поняття "ОТС-препарат". Що повинен відповісти фармацевт?
*a. Препарат, що відпускається без рецепта лікаря
b. Рецептурний лікарський засіб
c. Наркотичний препарат
d. Психотропний препарат
e. Лікарський засіб, що належить до переліку барвних речовин

10. До аптеки надійшов рецепт на приготування мікстури з кислотою хлористоводневою та пепсином. Яким чином фармацевт розчинятиме пепсин?
a. У кислоті хлористоводневій розведеній
b. У гарячій воді очищеній
c. В ізотонічному розчині натрію хлориду
d. У холодній воді очищеній
*e. У суміші води очищеної та кислоти хлористоводневої розведеної

11. Який шлях уведення лікарського засобу на основі ібупрофену потрібно обрати для однорічної дитини, якщо застосування пероральним шляхом неможливе?
a. Інгаляційний
b. Сублінгвальний
c. Ін'єкційний підшкірний
*d. Ректальний
e. Суббукальний

12. На аптечний склад надійшла лікарська рослинна сировина (ЛРС): стебла прості або малогіллясті, довжиною до 35 см. Листки почергові, пальчасто-розсічені на 5 часток, частки листків лінійні, загострені. Колір стебел і листків зелений. Квітки поодинокі на верхівці стебел, золотисто-жовті, вільнопелюсткові. Плід збірний, овальний, складається з численних сухих горішків. Запах слабкий. Смак не визначається. Укажіть рослинне джерело цієї ЛРС.
a. Конвалія звичайна
*b. Горицвіт весняний
c. Наперстянка пурпурова
d. Нагідки лікарські
e. Ромашка лікарська

13. В аптечному закладі здійснюється відпуск екстемпоральних лікарських засобів, виготовлених із лікарської рослинної сировини (ЛРС), які дозволено відпускати виключно за електронними рецептами. Укажіть назву цієї ЛРС.
a. Folia Menthae piperitae
b. Folia Eucalypti viminalis
c. Folia Melissae officinalis
*d. Folia Cannabis sativa
e. Folіa Salvіae offіcіnalіs

14. До аптечного складу надійшов лікарський засіб, що зберігається за температури від +2^оC до +8^оC. Вимог якої належної практики повинні дотримуватися фахівці під час зберігання цього лікарського засобу?
a. GDP
b. GLP
*c. GSP
d. GPP
e. GMP

15. Яка лікарська рослинна сировина використовується для отримання лікарських засобів для поліпшення мозкового кровообігу та когнітивних функцій?
a. Глоду плоди
b. Споришу трава
c. Солодки корені
d. Глоду квіти
*e. Гінкго листя

16. Під час виконання якісного аналізу очних крапель кислоти борної фармацевт спостерігає утворення полум'я із зеленою облямівкою. Які реактиви необхідні для проведення цієї реакції?
a. Кислота нітратна розведена, пропанол
b. Кислота оцтова безводна, бутанол
c. Кислота хлоратна, пентанол
d. Кислота хлористоводнева розведена, етанол
*e. Кислота сульфатна концентрована, метанол

17. Показник заломлення залежить від температури, довжини хвилі світла, при яких проводиться рефрактометрія, від концентрації розчину та природи розчинника. При якій температурі згідно з вимогами ДФУ рекомендується проводити визначення?
*a. 20±0,5^оC
b. 19-21^оC
c. Вище 20^оC
d. 20±5^оC
e. Нижче 20^оC

18. Пацієнту виписаний комбінований лікарський засіб (ЛЗ), що містить психотропну речовину. В оригінальній упаковці кількість цього засобу перевищує його гранично допустиму норму. Яку кількість такого ЛЗ можна відпустити пацієнту на один рецепт?
a. Одну упаковку ЛЗ, але не більше 20 таблеток
b. Одну упаковку ЛЗ, але не більше 10 таблеток
*c. Одну упаковку ЛЗ, але не більше 50 таблеток
d. Одну упаковку ЛЗ, але не більше 40 таблеток
e. Одну упаковку ЛЗ, але не більше 30 таблеток

19. В аптеці відбулася переоцінка лікарських засобів. Укажіть документ, у якому будуть відображатися ці дані.
a. Довідка
b. Зведений реєстр
*c. Акт
d. Прибуткова накладна
e. Касова книга

20. Під час приготування рідких лікарських форм асистент фармацевта використовує концентровані розчини лікарських речовин. Яка концентрація 10 мл розчину кальцію хлориду відповідає 5,0 сухої речовини?
a. 25%
b. 2%
c. 5%
*d. 50%
e. 20%

21. Укажіть із нижченаведеного варіант, у якому всі три активні фармацевтичні інгредієнти кількісно визначаються методом прямого йодометричного титрування згідно з вимогами ДФУ.
a. Натрію тетраборат, метамізол натрій, глутамінова кислота
b. Натрію саліцилат, метамізол натрій, хлористоводнева кислота
c. Натрію тіосульфат, сульфацетамід натрію, аскорбінова кислота
d. Натрію тіосульфат, глюкоза безводна, бензоат натрію
*e. Натрію тіосульфат, метамізол натрій, аскорбінова кислота

22. Хімік-аналітик проводить кількісне визначення хлорамфеніколу (левоміцетину) в очних краплях. Який титрований розчин він повинен використати?
*a. Натрію нітрит
b. Натрію едетат
c. Натрію гідроксид
d. Церію сульфат
e. Натрію тіосульфат

23. Який із вітамінів групи В використовують у схемах метаболічної терапії при ішемічній хворобі серця, серцевій недостатності, цукровому діабеті та невритах?
a. Ретинол
b. Піридоксин
c. Ціанокобаламін
*d. Тіамін
e. Ергокальциферол

24. До аптеки звернувся пацієнт, якому призначено інсулін людський короткої дії. Асистент фармацевта під час відпуску препарату попереджає про неухильне дотримання режиму дозування, харчування та фізичних навантажень. Яке ускладнення може розвинутися в пацієнта в разі передозування інсуліну або через надмірне фізичне навантаження?
a. Гіперліпідемія
b. Гіперглікемія
c. Бронхоспазм
*d. Гіпоглікемія
e. Ліподистрофія

25. Для приготування розчинів йоду використовують його здатність утворювати легкорозчинні комплексні сполуки з калію йодидом. Яку кількість калію йодиду необхідно використати фармацевту, якщо в рецепті не вказано його масу?
a. Втричі більше від маси прописаного йоду
b. Половину від маси прописаного йоду
c. Втричі менше від маси прописаного йоду
*d. Подвійну кількість від маси прописаного йоду
e. Стільки, скільки ж йоду прописано

26. Фармацевт відпустив за повну вартість комбінований лікарський засіб, що містить псевдоефедрин, який був виписаний на паперовому рецептурному бланку форми №1 (ф-1). Протягом якого терміну цей рецепт повинен зберігатися в аптечному закладі?
a. П'ять років, без урахування поточного
b. Три роки, без урахування поточного
c. Десять днів
*d. Один рік, без урахування поточного
e. Тридцять днів

27. На етикетці екстемпорального лікарського засобу фармацевт зазначив "Зберігати при кімнатній температурі". Який температурний режим відповідає цій вимозі?
a. Нижче 0^оC
b. 2-8^оC
c. Вище 25^оC
*d. 15-25^оC
e. 8-15^оC

28. У пацієнта на тлі лікування антидепресантами досягнуто зменшення проявів депресії. Лікар рекомендує поступово знижувати дозу, а не припиняти препарат раптово. Якого ускладнення прагне уникнути лікар?
a. Сенсибілізації
b. Кумуляції
*c. Синдрому відміни
d. Залежності
e. Тахіфілаксії

29. Під час надходження листків кропиви дводомної на фармацевтичне підприємство виникли сумніви щодо їхньої ідентичності. Для підтвердження тотожності був проведений мікроскопічний аналіз. За якими діагностичними ознаками ідентифікують цю сировину?
a. Рафіди, сосочкоподібні волоски
b. Ідіобласти, багатоклітинні волоски
c. Стилоїди, бородавчасті волоски
d. Друзи, головчасті волоски
*e. Цистоліти, ретортоподібні волоски

30. Фармацевт приготував суспензійну мазь на ліпофільній основі. Яка речовина утворює мазь такого типу?
a. Протаргол
b. Танін
c. Ментол
d. Рослинні екстракти
*e. Ксероформ

31. Який лікарський засіб пригнічує активність фібринолізу та застосовується для зупинки кровотеч, зумовлених підвищеним фібринолізом (під час будь-яких операцій, тромбоцитопенії та ін.)?
*a. Транексамова кислота
b. Фенілін
c. Варфарин
d. Етамзилат
e. Гепарин

32. Який застережний напис обов'язково повинен бути зазначений на вторинній упаковці всіх лікарських засобів незалежно від їхнього способу зберігання?
a. Зберігати в темному місці
b. Зберігати в сухому місці
c. Зберігати в холодильнику
*d. Зберігати в недоступному для дітей місці
e. Зберігати при температурі не вище 25^оC

33. Одним із експрес-методів кількісного визначення вмісту лікарських речовин є рефрактометрія. Укажіть значення показника заломлення води очищеної, що використовують для калібрування приладу.
a. 1,322
*b. 1,333
c. 1,355
d. 1,344
e. 1,311

34. Онкохворому пацієнту виписано рецепт на лікарський засіб для лікування основного захворювання. Укажіть розмір відшкодування вартості препарату за рахунок державних коштів.
a. 10%
b. 0%
*c. 100%
d. 25%
e. 50%

35. До лабораторії на аналіз надійшов розчин натрію тіосульфату. Хімік-аналітик провів якісну реакцію, у результаті якої утворився білий кристалічний осад. Який реактив використав спеціаліст?
a. Кислоту хлористоводневу
*b. Калію піроантимонат
c. Срібла нітрат
d. Натрію гідроксид
e. Заліза хлорид

36. Лікар виписав пацієнту петльовий діуретик фуросемід та попередив, що приймати його необхідно суворо за призначенням, тому що лікарський засіб може викликати негативні наслідки. Про яку саме можливу побічну дію йдеться?
*a. Ототоксичність
b. Ульцерогенну дію
c. Гепатотоксичність
d. Гіперкаліємію
e. Артеріальну гіпертензію

37. Пацієнту із сухим кашлем призначено бутамірат. Через кілька днів він звернувся зі скаргою на побічну дію. Який ефект найбільш імовірний?
a. Тахікардія
b. Гіпертензія
c. Бронхоспазм
*d. Сонливість
e. Брадикардія

38. До аптеки звернувся пацієнт із проханням відпустити йому нижченаведені лікарські засоби. Який із цих препаратів фармацевт може відпустити без рецепта лікаря?
a. Натрію хлорид, 0,9%-ий розчин, 200 мл у флаконі для інфузій
*b. Перекис водню, розчин для зовнішнього застосування 3%, 40 мл
c. Кетамін, 5%-ий розчин для ін'єкцій, по 2 мл №10
d. Метамізол натрію, 50%-ий розчин для ін'єкцій, по 2 мл №10
e. Феназепам, таблетки 2,5 мг №10

39. Товариство з обмеженою відповідальністю відкриває нову аптеку та повинне забезпечити своєчасне надходження готівки на банківський рахунок. Яка організація встановлює терміни здавання та ліміт залишку готівки в касі?
a. Державна податкова служба
*b. Підприємство самостійно
c. Національний банк України
d. Територіальна Держлікслужба
e. Банк, у якому відкритий поточний рахунок підприємства

40. Аптека має ліцензію на право провадження господарської діяльності з придбання, зберігання та відпуску прекурсорів списку №2. Яка максимальна кількість калію перманганату може бути відпущена пацієнту з аптеки в споживчій упаковці без рецепта?
*a. 3,0-5,0 г
b. 1,0-2,0 г
c. 6,0-8,0 г
d. 4,0-6,0 г
e. 2,0-4,0 г

41. У сільській місцевості роздрібна торгівля лікарськими засобами здійснюється через мобільний аптечний пункт, оскільки стаціонарна аптека та аптечний пункт відсутні. Скільки працівників має бути у штаті мобільного аптечного пункту, через який провадиться господарська діяльність із роздрібної торгівлі лікарськими засобами?
a. Один водій, один фармацевтичний працівник та завідувач мобільного аптечного пункту
*b. Один водій та не менше як один фармацевтичний працівник
c. Лише один водій
d. Лише завідувач мобільного аптечного пункту
e. Лише один фармацевтичний працівник

42. У рослинах яких родин найчастіше зустрічаються антраглікозиди?
a. Товстолисті, вересові
b. Селерові, аралієві
*c. Гречкові, крушинові
d. Айстрові, вахтові
e. Соснові, ясноткові

43. Фармацевт отримав рецепт для виготовлення супозиторіїв: Novocaini 0,03 Olei Cacao q.s. Misce, fiat globulus vaginali Da talеs doses №10 Signa. По 1 кульці на ніч. Яку масу масла какао потрібно взяти для виготовлення цього пропису?
a. 40,0 г
b. 50,0 г
c. 29,7 г
*d. 39,7 г
e. 30,0 г

44. В аптеці тимчасово відсутні перстачу кореневища, що застосовуються як в’яжучий засіб. Яка лікарська рослинна сировина має аналогічну дію?
a. Вербени трава
b. Валеріани корені
*c. Вільхи супліддя
d. Верби кора
e. Волошки квіти

45. Розчини якої речовини під час зберігання жовтіють?
a. Стрептоциду
b. Етанолу
*c. Метамізолу натрієвої солі
d. Прокаїну гідрохлориду
e. Глюкози

46. Асистент фармацевта готує складний дозований порошок, який містить 1,0 г камфори. Яку кількість крапель 95%-го спирту етилового необхідно додати для кращого подрібнення камфори?
a. 20
b. 5
*c. 10
d. 30
e. 15

47. До рецептурно-виробничого відділу аптеки надійшов рецепт на приготування крапель: Furacilini 0,05 Olei Vaselini 50,0 Misce.Da.Signa. По 2 краплі в ніс 3 рази на день. Укажіть раціональний спосіб уведення фурациліну до лікарської форми, врахувавши його фізико-хімічні властивості.
a. Додають у флакон до відпуску і нагрівають до повного розчинення
b. Додають до попередньо підігрітої вазелінової олії у флакон до відпуску
*c. Диспергують спочатку в сухому вигляді, а потім із невеликою кількістю вазелінової олії
d. Розчиняють в ізотонічному розчині натрію хлориду при нагріванні
e. Спочатку подрібнюють із декількома краплями спирту, а потім додають до вазелінової олії

48. Атропіну сульфат застосовують під час лікування виразкової хвороби шлунка та дванадцятипалої кишки. Укажіть механізм дії лікарського засобу, завдяки якому зменшується секреція хлористоводневої кислоти та пепсину.
a. Стимуляція М-холінорецепторів
b. Блокада Н_2-гістамінових рецепторів
c. Стимуляція Н-холінорецепторів
*d. Блокада М-холінорецепторів
e. Блокада Н-холінорецепторів

49. Асистенту фармацевта в бухгалтерії аптеки видали під звіт кошти для придбання розхідного інвентаря. Який документ повинен оформити касир?
a. Супровідну відомість
*b. Видатковий касовий ордер
c. Прибутковий касовий ордер
d. Грошовий чек
e. Інвентаризаційну відомість

50. До аптечного закладу звернувся пацієнт із проханням відпустити йому за повну вартість по електронному рецепту доксициклін у таблетках по 100 мг №10. Укажіть термін дії цього рецепта.
a. 30 календарних днів
b. 50 календарних днів
c. 10 календарних днів
*d. 90 календарних днів
e. 20 календарних днів

51. У дворічної дитини після перенесеного грипу розвинувся гострий отит. Фармацевт запропонував комбінований безрецептурний препарат для місцевого застосування, який має знеболювальний та протизапальний ефекти. Укажіть компонент цього лікарського засобу, що забезпечує місцевоанестезувальну дію.
a. Ксилометазолін
b. Метамізол
c. Німесулід
d. Феназон
*e. Лідокаїн

52. До аптеки звернувся пацієнт із діагнозом: ішемічна хвороба серця, в анамнезі - бронхіальна астма. Який препарат із нижченаведених протипоказаний у цьому разі?
a. Атенолол
*b. Пропранолол
c. Бісопролол
d. Карведилол
e. Ніфедипін

53. Укажіть лікарську рослинну сировину, що є джерелом слизу та використовується як обволікаючий та пом'якшувальний засіб.
a. Serpylli herba
b. Berberidis fructus
c. Leonuri cardiacaea herba
d. Belladonnae radices
*e. Althaeae radices

54. Укажіть, за наявності якого діагнозу доцільно застосовувати препарати заліза.
*a. Гіпохромна анемія
b. Гемолітична анемія
c. Лімфоцитоз
d. Лейкопенія
e. Гіперхромна анемія

55. Сильнодіюча лікарська рослинна сировина (ЛРС) повинна зберігатися в окремому приміщенні або в окремій шафі під замком. Укажіть із нижченаведеного таку ЛРС.
*a. Листя блекоти
b. Трава череди
c. Корінь солодки
d. Листя шавлії
e. Трава фіалки

56. Для ефективного та якісного медикаментозного забезпечення населення в аптечному закладі потрібний достатній товарний запас ліків. До яких наслідків призведе завищений товарний запас в аптеці?
*a. Зменшення товарообіговості
b. Наявності дефектури
c. Негативного іміджу аптеки
d. Втрати лояльності споживачів
e. Зниження рентабельності

57. Який лікарський засіб, що належить до антагоністів опіатних рецепторів, можна відпустити без рецепта з аптеки в кількості 2 мг на один відпуск?
a. Налбуфін
b. Налмефен
c. Бупренорфін
d. Буторфанол
*e. Налоксон

58. На аналіз надійшла сировина, яка складається зі щільних густоопушених листків сірувато-зеленого кольору із сильним духмяним запахом. Поверхня листкової пластинки дрібночарункова, край городчастий, жилкування дрібносітчасте. Укажіть рослинне джерело сировини.
a. М'ята перцева
*b. Шавлія лікарська
c. Ромашка лікарська
d. Валеріана лікарська
e. Евкаліпт прутоподібний

59. До аптеки надійшла партія лікарських засобів із аптечного складу. Під час вхідного контролю уповноважена особа виявила, що таблетки ібупрофену мають термін придатності, що вже минув. До якої групи згідно з чинним законодавством належать такі лікарські засоби?
a. Контрафактні
*b. Неякісні
c. Якісні
d. Підроблені
e. Фальсифіковані

60. У відділ кадрів аптеки звернувся асистент фармацевта, що має стаж роботи одинадцять років, шість із яких не працював за спеціальністю, з проханням прийняти його на вакантну посаду. Чи оформить підприємство трудові відносини з цим кандидатом?
a. Не може бути прийнятий у жодному разі
b. Після проходження інтернатури
c. Може бути прийнятий на вакантну посаду
d. Після випробувального терміну
*e. Після проходження перепідготовки

61. Ацетилсаліцилова кислота - лікарський засіб органічної будови, що містить бензольне ядро. До якого класу сполук належить цей препарат?
a. Гетероциклічних
b. Ациклічних
c. Аліциклічних
d. Неорганічних
*e. Ароматичних

62. Відпуск лікарських засобів та медичних виробів, що підлягають реімбурсації, здійснюється в аптечних закладах на підставі договорів з НСЗУ. Які аптеки можуть здійснювати такого виду відпуск лікарських засобів пацієнту?
a. Аптеки, які уклали договори з НСЗУ, лише в межах певного регіону
b. Будь-які аптеки, незалежно від того, чи укладено договір із НСЗУ
c. Лише аптеки, які розташовані в містах обласного підпорядкування
d. Лише аптеки, які розташовані поблизу від медичного закладу пацієнта
*e. Аптеки, які уклали договори з НСЗУ, незалежно від місця проживання чи перебування пацієнта

63. Які дії здійснюються з товарно-матеріальними цінностями перед початком планової інвентаризації в аптеці?
*a. Групуються, розсортовуються та розкладаються за назвами
b. Оцінюються за ринковою вартістю
c. Упаковуються для перевезення
d. Передаються на відповідальне зберігання
e. Перевіряються на відповідність стандартам якості

64. За електронним рецептом з аптеки було відпущено 30 таблеток амлодипіну по 5 мг (лікарський засіб підлягає реімбурсації). Який термін зберігання такого рецепта в інформаційно-комунікаційній системі?
*a. 3 роки
b. 6 місяців
c. 2 роки
d. 1 місяць
e. 5 місяців

65. Кількісне визначення натрію хлориду можна провести за допомогою аргентометрії, методом Мора. Укажіть речовину, що використовується як індикатор під час цього методу дослідження.
a. Натрію еозинат
*b. Калію хромат
c. Фенолфталеїн
d. Дифенілкарбазон
e. Феруму (IIІ) амонію сульфат

66. Основними біологічно активними речовинами глоду плодів є флавоноїди. Яку фармакологічну дію вони зумовлюють?
a. Послаблювальну і заспокійливу
b. Спазмолітичну і протизапальну
c. Тонізуючу і протисудомну
d. Сечогінну і кровоспинну
*e. Гіпотензивну і седативну

67. Який документ фахівці аптеки повинні подати в НЗСУ, щоб отримати кошти з державного бюджету за відпущені лікарські засоби за програмою "Доступні ліки"?
a. Товарний звіт
b. Відомість
c. Реєстр рецептів
d. Рахунок
*e. Звіт

68. В аптеці тимчасово відсутня настойка женьшеню, що застосовується як тонізуючий та адаптогенний засіб. Препарати з якої лікарської рослинної сировини аналогічної дії можна запропонувати відвідувачу?
*a. Родіоли рожевої корені
b. Кропиви собачої трава
c. Смородини чорної плоди
d. Цмину піскового квітки
e. Підбілу звичайного листя

69. Під час виготовлення супозиторіїв асистент фармацевта приготував супозиторну масу з дерматолом і маслом какао, але вона виявилася крихкою. Укажіть речовину, яку необхідно додати для утворення пластичної маси.
*a. Ланолін безводний
b. Парафін
c. Ланолін водний
d. Вазелін
e. Віск

70. Відвідувачка аптеки просить допомогти укомплектувати аптечку для подорожі ефективним антисептиком, який мав би бактерицидну, фунгіцидну та вірулоцидну дію і не викликав би подразнення тканин, для використання з метою обробки ран та опіків.
a. Калію перманганат
b. Перекис водню
*c. Повідон йод
d. Лінімент бальзамічний за Вишневським
e. Йоду розчин спиртовий

71. У дитини садна на колінах і капілярна кровотеча після падіння. Мати звернулася до аптеки з проханням порекомендувати антисептик для первинної обробки рани. Який лікарський засіб, що має антисептичну, кровоспинну дію та сприяє механічному очищенню рани, доцільно запропонувати в цій ситуації?
a. Діамантовий зелений
b. Нітрофурал
c. Повідон йод
*d. Водню пероксид
e. Декаметоксин

72. Пацієнту в післяопераційний період тривалий час уводили морфіну гідрохлорид. Після різкої відміни препарату в пацієнта виникли тяжкі психічні та фізичні порушення. Про яку побічну дію йдеться в цьому разі?
a. Тахіфілаксію
*b. Абстинентний синдром
c. Ідіосинкразію
d. Синдром віддачі
e. Синдром обкрадання

73. Для посилення терапевтичного ефекту, скорочення терміну лікування та запобігання ускладненням застосовують різні комбінації лікарських засобів. Який вид взаємодії виникає під час комбінації препаратів, коли ефект дорівнює сумі ефектів кожного з компонентів?
a. Фізичний антагонізм
b. Синергізм за типом потенціювання
c. Хімічний антагонізм
d. Фізіологічний антагонізм
*e. Синергізм за типом підсумовування

74. Фармацевт, готуючи порошок, використав лікарську речовину з шафи "Venena". Якого кольору повинні бути написи на штангласах із субстанціями цієї категорії?
a. Червоного кольору на білому тлі
b. Червоного кольору на чорному тлі
c. Білого кольору на червоному тлі
d. Чорного кольору на білому тлі
*e. Білого кольору на чорному тлі

75. Асистент фармацевта відпускає заліза (ІІІ) гідроксид полімальтозний комплекс у таблетках за призначенням лікаря. Під час застосування препарату можливі такі побічні ефекти: подразнення слизової оболонки травного тракту, нудота, блювання, біль в епігастральній ділянці. За якої умови застосування ризик прояву побічних ефектів зменшується?
a. Застосовувати блокатори протонної помпи
*b. Приймати після вживання їжі
c. Вживати з яєчним білком
d. Застосовувати обволікальні засоби
e. Запивати молоком

76. Унаслідок тривалого приймання препарату для лікування тяжкої форми бронхіальної астми у пацієнта розвинувся остеопороз. Який препарат із нижченаведених міг спричинити цей стан у пацієнта?
a. Еуфілін
*b. Дексаметазон
c. Сальбутамол
d. Сальметерол
e. Монтелукаст

77. У зв'язку зі скаргами на періоди безсоння пацієнтові було призначено препарат, що діє як блокатор Н_1-гістамінових рецепторів, має седативну та антихолінергічну дію, тривалість терапії яким не повинна перевищувати 5 днів у зв'язку з ризиком розвитку зловживання та залежності. Укажіть цей лікарський засіб.
a. Діазепам
b. Сульпірид
c. Атропін
*d. Доксиламін
e. Флуоксетин

78. Під час приготування суспензій із гідрофільними речовинами використовують прийом скаламучування. Для якої речовини з нижченаведених доцільно використовувати цей метод?
*a. Вісмуту нітрату основного
b. Ксероформу
c. Білої глини
d. Сульфадимезину
e. Фенілсаліцилат

79. Лікарські засоби класифікують залежно від наявності в їхній структурі молекули функціональних груп. Який препарат належить до аліфатичних амінокислот?
a. Метамізол натрію
b. Саліцилова кислота
*c. Глутамінова кислота
d. Ацетилсаліцилова кислота
e. Бензойна кислота

80. Асистент фармацевта отримав рецепт на виготовлення настою квітів ромашки із вказівкою "Cito". Укажіть, протягом якого часу потрібно нагрівати настій на киплячій водяній бані у цьому разі.
a. 10 хв
b. 45 хв
c. 15 хв
*d. 25 хв
e. 30 хв

81. Який індикатор використовують під час виконання кількісного визначення кислоти борної методом прямої алкаліметрії?
a. Ксиленоловий оранжевий
b. Метиловий оранжевий
c. Метиленовий синій
*d. Фенолфталеїн
e. Протравний чорний

82. Пацієнту з вираженим тривожним розладом лікар призначив діазепам. Укажіть фармакологічний ефект цього лікарського засобу, що обумовлює показання до його застосування.
a. Снодійний
b. Потенціювальний
c. Антипсихотичний
*d. Анксіолітичний
e. Протисудомний

83. Аптечний заклад як будь-яке підприємство зобов'язаний проводити планову інвентаризацію майна, коштів та фінансових зобов'язань. У якому разі при колективній матеріальній відповідальності в аптеці проведення інвентаризації є обов'язковим?
a. У разі звільнення хоча б одного з членів колективу
b. За усним зверненням всіх членів колективу
c. При прийомі на роботу нового члена колективу
*d. При вибутті з колективу більше ніж половини його членів
e. За усним зверненням хоча б одного з членів колективу

84. Інвентаризація каси - це спосіб контролю за збереженням грошових коштів в аптечних закладах. Як часто проводиться планова інвентаризація каси на підприємствах?
a. Один раз на півріччя
*b. Один раз на квартал
c. Один раз на рік
d. Один раз на місяць
e. Один раз на два місяці

85. У прописі на мікстуру виписано 2,0 г натрію броміду. Який об'єм 20%-го концентрованого розчину відповідає цій кількості активного фармацевтичного інгредієнта?
*a. 10 мл
b. 100 мл
c. 40 мл
d. 20 мл
e. 2 мл

86. Серед лікарських засобів, що впливають на чутливі нервові закінчення шкіри та слизових оболонок, є такі, що викликають рефлекторну відповідь виконавчих органів. Укажіть речовину, що виявляє таку дію.
*a. Ментол
b. Біла глина
c. Лідокаїн
d. Прокаїн
e. Бензокаїн

87. У разі помилки під час приготування відвару з листя сени у пацієнта може виникнути біль та різі в кишечнику. Укажіть правильну технологію приготування відвару з листя сени.
a. Проціджування в теплому вигляді через 10 хв після настоювання
b. Настоювання за кімнатної температури протягом 30 хв
*c. Проціджування після повного охолодження не менш ніж через 3-4 год
d. Проціджування крізь подвійний шар марлі та ватний тампон
e. Нагрівання протягом 30 хв

88. Тривале вживання деяких лікарських засобів під час планування вагітності та в період гестації збільшують ризик народження дитини з генетичними вадами розвитку. Як називається ця дія?
a. Бластомогенна
*b. Мутагенна
c. Ембріотоксична
d. Тератогенна
e. Фетотоксична

89. На фасаді аптечного закладу встановлено вивіску, на якій вказано вид та номер аптеки. Яку ще інформацію обов'язково має містити вивіска?
*a. Найменування ліцензіата, торговельної марки, що належить ліцензіату на законних підставах, режим роботи аптечного закладу
b. Режим роботи аптечного закладу, порівняння з іншими аптечними закладами
c. Торговельна марка та найменування аптечного закладу, інформація щодо цін
d. Інформація щодо цін, назва торговельної марки
e. Режим роботи аптечного закладу, інформація про орієнтованість аптечного закладу на обслуговування певних соціальних груп населення

90. Під час інвентаризації розчину морфіну гідрохлориду 1% по 1 мл в ампулах №5х20 була встановлена розбіжність у балансі - нестача п'яти ампул препарату. Який орган потрібно повідомити про встановлену розбіжність?
a. Держпродспоживслужбу
b. Територіальну Держлікслужбу
c. Міністерство охорони здоров'я
*d. Національну поліцію
e. Держлікслужбу України

91. Із метою лікування артеріальної гіпертензії пацієнту призначено засіб, що блокує надходження йонів кальцію до серцевого м'яза та гладких м'язів судин. Укажіть із нижченаведеного цей лікарський засіб.
a. Еналаприл
b. Празозин
*c. Ніфедипін
d. Клонідин
e. Бісопролол

92. Стандарт GDP є обов'язковим елементом системи забезпечення якості лікарських засобів. Діяльності якого суб'єкта господарювання він стосується?
a. Мобільного аптечного пункту
b. Аптеки
c. Аптеки в структурі лікувально-профілактичного закладу
d. Аптечного пункту
*e. Аптечного складу

93. До аптеки звернувся пацієнт із проханням відпустити йому ліки за рецептом, на якому стоїть штамп "Відпущено". Якими мають бути дії фармацевтичного фахівця?
a. Відпустити лікарські засоби, що вказані в цьому рецепті
b. Зателефонувати лікарю, який виписав цей рецепт, для з'ясування ситуації
c. Погасити рецепт штампом "Рецепт недійсний"
d. Відпустити половину від кількості ліків, зазначених у цьому рецепті
*e. Відмовити у відпуску ліків за цим рецептом

94. Який лікарський засіб із групи діуретиків застосовують при ускладненому гіпертонічному кризі з ознаками гострої серцевої недостатності?
a. Гідрохлортіазид
*b. Фуросемід
c. Спіронолактон
d. Маніт
e. Діакарб

95. На аналіз надійшли тонкі листки із загостреною верхівкою й асиметричною основою. Пластинка хвиляста, жилкування перисте. У хімічному складі сировини виявлено сенозиди, флавоноїди та смолисті речовини. Укажіть рослинне джерело цієї сировини.
a. Кропива собача
b. Кульбаба лікарська
c. Кріп запашний
d. Конвалія звичайна
*e. Касія гостролиста

96. В аптечних закладах лікарські засоби відпускають за рецептом лікаря або без нього. Яка з нижченаведених фармакотерапевтичних вимог дозволяє зарахувати препарат до категорії безрецептурних?
*a. Не завдає прямої або непрямої шкоди здоров'ю
b. Впливає на психічні процеси в центральній нервовій системі людини
c. Новий на фармацевтичному ринку і має обмежений досвід використання на практиці
d. При застосуванні може розвинутися звикання
e. Містить речовини, активність і побічні дії яких вимагають додаткових досліджень

97. Пацієнт хворіє на кандидомікоз, що розвинувся внаслідок тривалого лікування антибіотиками групи тетрациклінів. Який препарат буде ефективним у цьому разі?
a. Альбендазол
b. Хлорамфенікол
c. Метронідазол
*d. Ністатин
e. Римантадин

98. Кількісне визначення прокаїну гідрохлориду проводять методом нітритометрії. Яка частина молекули препарату зумовлює можливість його проведення?
a. Бензольне кільце
b. Хлористоводнева кислота, зв'язана з основою препарату
*c. Первинна ароматична аміногрупа
d. Складноефірне угрупування
e. Диетиламіноетил

99. Для ідентифікації неорганічного лікарського засобу проводять якісні реакції. Який лікарський засіб можна виявити за допомогою такого набору реактивів: хлористоводнева кислота, срібла нітрат, заліза (III) хлорид і калію піроантимонат?
a. Магнію сульфат
*b. Натрію тіосульфат
c. Кислота борна
d. Кальцію хлорид
e. Калію бромід

100. У результаті неконтрольованого і тривалого застосування препаратів на основі парацетамолу пацієнтка скаржитися на біль у правому підребер'ї, загальну слабкість та темну сечу. Який тип токсичної дії найімовірніший?
a. Нефротоксична дія
b. Ототоксична дія
c. Ульцерогенна дія
d. Нейротоксична дія
*e. Гепатотоксична дія

101. До лікаря звернулася пацієнтка зі скаргами на періодичний "стріляючий біль" в одній частині обличчя. Після детального збору анамнезу лікар встановив діагноз: невралгія трійчастого нерва, та у складі комплексної терапії призначив вітамінний препарат. Укажіть цей препарат.
a. Ретинолу ацетат
*b. Ціанокобаламін
c. Кислота аскорбінова
d. Кислота нікотинова
e. Фолієва кислота

102. Сироп солодки використовують як відхаркувальний та протизапальний засіб для полегшення відходження мокротиння. Які біологічно активні речовини визначають фармакологічну дію цього лікарського засобу?
*a. Тритерпенові сапоніни
b. Алкалоїди ізохінолінового ряду
c. Фурокумарини
d. Стероїдні сапоніни
e. Антраценпохідні алізаринового ряду

103. У пацієнта сухий надсадний кашель як залишкове явище після нещодавно перенесеного ГРВІ. Який лікарський засіб показаний при сухому кашлі?
*a. Бутамірат
b. Мукалтин
c. Бромгексин
d. Ацетилцистеїн
e. Амброксол

104. Яким методом, згідно з вимогами ДФУ, проводять кількісне визначення біологічно активних речовин в евкаліпту прутовидного листі?
a. ВЕРХ
b. Спектрофотометрія
*c. Перегонка з водяною парою
d. Титриметрія
e. Гравіметрія

105. Асистент фармацевта розкладає лікарські засоби в матеріальній кімнаті на місця зберігання з урахуванням фармакологічних груп. До препаратів якої фармакологічної групи належить флуоксетин?
*a. Антидепресанти
b. Холінолітики
c. Психостимулятори
d. Антигістамінні
e. Анксіолітики

106. Лікарський засіб застосовується, як замісна терапія при гіпотиреозі та після часткового видалення щитоподібної залози. Препарат стимулює процеси росту та розвитку, обмін білків, жирів і вуглеводів, збільшує потребу тканин у кисні. Укажіть цей лікарський засіб.
a. Пропілтіоурацил
*b. Левотироксин натрію
c. Тіамазол
d. Калію йодид
e. Селен

107. Однією з діагностичних ознак солодки коренів є характерний солодкий смак. Які біоактивно активні речовини зумовлюють цей смак?
a. Кумарини
*b. Сапоніни
c. Амінокислоти
d. Полісахариди
e. Флавоноїди

108. Для ідентифікації розчину глюкози для ін'єкцій згідно з вимогами ДФУ вимірюють кут оптичного обертання. Який фізико-хімічний метод при цьому застосовується?
a. Iнфрачервона спектроскопiя
b. Тонкошарова хроматографiя
c. Рефрактометрiя
d. Спектроскопія ядерного магнітного резонансу
*e. Поляриметрія

109. Під час перевірки серій лікарського засобу (ЛЗ), що підлягає державному контролю за розпорядженням Держлікслужби, уповноважена особа аптечного складу виявила такий ЛЗ. Яким внутрішнім документом керується уповноважена особа під час здійснення заходів щодо вилучення цього ЛЗ з обігу?
*a. Планом термінових дій
b. Розпорядженням керівника підприємства
c. Наказом завідувача аптечного складу
d. Посадовою інструкцією
e. Положенням про аптечний склад

110. Асистент фармацевта готує супозиторії методом ручного формування. Укажіть температурний режим зберігання цієї лікарської форми згідно з вимогами ДФУ.
a. 2-8^оC
b. Не вище 5^оC
c. Не вище 25^оC
d. Не вище 20^оC
*e. 8-15^оC

111. Чоловік віком 42 роки із симптомами сезонного алергічного риніту звернувся до аптеки з метою придбання антигістамінного засобу для системного застосування, що не викликає сонливості. Укажіть лікарські засоби, що можуть застосуватися при полінозах протягом усього періоду контакту з алергенами.
a. Ксилометазолін, тетразолін
b. Дифенгідрамін, дименгідринат
c. Бромгексин, амброксол
*d. Лоратадин, дезлоратадин
e. Дексаметазон, беклометазон

112. Однією з функцій фармацевтичного аналізу є встановлення доброякісності лікарських засобів. Укажіть домішку, для визначення граничного вмісту якої у воді очищеній фармацевт-аналітик застосовує метод комплексонометрії.
a. Сульфати
b. Хлориди
c. Речовини, що окиснюються
d. Нітрати
*e. Лужноземельні метали

113. Асистент фармацевта готує водну витяжку з кореня алтеї. Яку особливість технології він повинен врахувати?
a. Готують із додаванням кислоти хлористоводневої
b. Проціджують готовий водний витяг негайно
c. Враховують біологічну активність лікарської рослинної сировини
*d. Використовують метод холодного настоювання
e. Проціджують після повного охолодження

114. До рецептурно-виробничого відділу аптеки надійшов рецепт на виготовлення 20-ти доз складного порошку з екстрактом беладони без вказівки про консистенцію. Яку кількість сухого екстракту потрібно взяти, якщо в рецепті прописано 0,01 г екстракту беладони на одну дозу порошку?
a. 0,2 г
b. 0,1 г
c. 2,0 г
*d. 0,4 г
e. 4,0 г

115. Однорічна трав'яниста рослина становить заввишки 0,7-1,5 м і має стебло, розгалужене в його верхній частині. Листки чергові, сидячі, вузьколанцетні або лінійні. Квітки правильні, двостатеві, небесно-сині або фіолетові, на квітконіжках, зібрані на верхівці стебла в розлогі щиткоподібні суцвіття. Плід - яйцеподібна або куляста розтріскана коробочка з численним дрібним блискучим насінням. Укажіть цю лікарську рослину.
a. Ромашка лікарська
*b. Льон звичайний
c. Звіробій плямистий
d. Пижмо звичайне
e. Нагідки лікарські

116. Для ідентифікації крушини кори нанесли краплю 10%-го розчину лугу, з'явилося вишнево-червоне забарвлення. Наявність яких біологічно активних речовин виявили за допомогою цієї реакції?
a. Стероїдних сапонінів
b. Ефірних олій
c. Алкалоїдів
*d. Антраценпохідних
e. Серцевих глікозидів

117. Як називається етап фармакокінетики, під час якого ліпофільні лікарські засоби перетворюються в печінці на водорозчинні метаболіти для подальшого виведення?
a. Абсорбція
b. Екскреція
c. Розподіл
*d. Біотрансформація
e. Кумуляція

118. До аптеки звернулася жінка віком 65 років із приводу профілактики остеопорозу. Який вітамінний засіб разом із препаратами кальцію варто розглянути для запобігання розвитку остеопорозу?
a. Піридоксин
*b. Ергокальциферол
c. Рибофлавін
d. Ретинол
e. Токоферол

119. Про який побічний ефект потрібно попередити пацієнта, який придбав в аптеці за рецептом лікаря препарат заліза для перорального застосування?
a. Збудження ЦНС
b. Кровоточивість ясен
c. Імунодепресивна дія
d. Підвищення рівня глюкози в крові
*e. Забарвлення калу в чорний колір

120. Фахівець фармацевтичної лабораторії проводить експрес-аналіз відхаркувальної мікстури, що містить натрію бензоат. Який із нижченаведених реактивів утворює з натрію бензоатом блідо-жовтий осад?
a. Калію гексагідроксостибіат (V)
b. Магнію сульфат
c. Кислота хлористоводнева
d. Кислота метоксифенілоцтова
*e. Заліза (ІІІ) хлорид

121. Для кількісного визначення калію йодиду як титрант використовують розчин срібла нітрату, як індикатор - еозинат натрію. Укажіть назву цього титриметричного методу.
a. Комплексонометрія
b. Алкаліметрія
*c. Аргентометрія
d. Ацидиметрія
e. Нітритометрія

122. Укажіть лікарський засіб, що може застосовуватися для тривалого симптоматичного лікування запалення та болю в суглобах при ревматоїдному артриті та є інгібітором переважно циклооксигенази-2, у зв'язку з чим викликає менше небажаних впливів на травний канал, порівняно з іншими нестероїдними протизапальними засобами.
a. Ацетилсаліцилова кислота
*b. Мелоксикам
c. Ібупрофен
d. Індометацин
e. Диклофенак

123. Відповідно до наказу керівника підприємства в аптеці буде проведена планова інвентаризація. Що є основною метою інвентаризації?
*a. Виявлення нестачі або надлишку товару і коштів
b. Оцінка ефективності роботи фахівців
c. Перевірка дотримання касової дисципліни
d. Перевірка умов зберігання лікарських засобів та медичних виробів
e. Визначення продуктивності праці кожного працівника

124. Укажіть лікарські речовини, суспензії яких готують дисперсійним методом із додаванням стабілізатора.
a. Магнію оксид, натрію сульфат
b. Цинку оксид, тальк
*c. Камфора, ментол
d. Кислота борна, кальцію карбонат
e. Біла глина, бентоніт

125. За підсумками інвентаризації, проведеної в аптечному закладі, у структурі якого наявний самостійний відділ запасів, виявлено нестачу субстанції папаверину гідрохлориду. Укажіть норму списання, яка використовується при розрахунку природної втрати для вказаного лікарського засобу.
a. 2,15% від вартості лікарських форм
b. 0,65% від вартості лікарських форм
*c. 1,7% від вартості лікарських форм
d. 0,95% від використаної кількості
e. 0,4% від використаної кількості

126. Унаслідок гострого отруєння опіоїдами в пацієнта спостерігається пригнічення дихання, що становить загрозу життю. Для усунення симптомів передозування пацієнтові було внутрішньовенно введено препарат "Налоксон". Укажіть, який вид взаємодії лікарських засобів лежить в основі цього призначення.
a. Неконкурентний антагонізм
b. Синергізм за типом потенціювання
*c. Конкурентний антагонізм
d. Функціональна кумуляція
e. Синергізм за типом підсумовування

127. Яким чином фармацевту необхідно додати настойку м'яти перцевої до рідкої лікарської форми?
a. В останню чергу, збовтавши
b. Змішати з подвійною кількістю мікстури, в останню чергу, частинами, збовтавши
*c. Змішати з рівною кількістю мікстури, в останню чергу, частинами, збовтавши
d. Першою, збовтавши
e. Змішати з водою очищеною, в останню чергу, частинами, збовтавши

128. Укажіть із нижченаведеного лікарську рослину, що містить серцеві глікозиди, а її сировиною є трава, листя та квіти.
a. Наперстянка шерстиста
b. Наперстянка пурпурова
c. Строфант Комбе
*d. Конвалія травнева
e. Наперстянка великоквіткова

129. До рецептурно-виробничого відділу аптеки надійшов рецепт на виготовлення 10 порошків з атропіну сульфатом. На один порошок виписано 0,0005 г діючої речовини. У якому співвідношенні та в якій кількості потрібно використати тритурацію для приготування цього порошку?
a. 0,05 г тритурації атропіну сульфату (1:100)
b. 0,05 г тритурації атропіну сульфату (1:10)
c. 0,5 г тритурації атропіну сульфату (1:10)
*d. 0,5 г тритурації атропіну сульфату (1:100)
e. 0,005 г тритурації атропіну сульфату (1:100)

130. На фармацевтичне підприємство надійшла сировина хвоща трава. Вміст якої діючої речовини визначають відповідно до вимог Державної Фармакопеї України?
*a. Флавоноїдів
b. Полісахаридів
c. Ефірних олій
d. Танінів
e. Алкалоїдів

131. Приміщення та устаткування аптеки повинні відповідати вимогам санітарно-протиепідемічного режиму аптечних закладів. Як часто підлягають вологому прибиранню із застосуванням дезінфекційних засобів стіни і двері аптеки?
a. Не рідше одного разу на місяць
*b. Не рідше одного разу на тиждень
c. Не рідше одного разу на добу
d. Не рідше одного разу шість місяців
e. Не рідше одного разу на зміну

132. У лабораторії проводять аналіз препаратів магнію. Який лікарський засіб досліджували, якщо під час додавання розчину барію хлориду в середовищі кислоти хлористоводневої утворився білий осад?
a. Хлорид гексагідрат
b. Оксид легкий
*c. Сульфат гептагідрат
d. Карбонат основний
e. Оксид важкий

133. Укажіть лікарський засіб, що виявляє виражену антигістамінну, снодійну, седативну, місцевоанестезуючу, протиблювотну дію та посилює дію анальгезуючих засобів.
a. Лоратадин
b. Цетиризин
c. Мебгідролін
*d. Дифенгідрамін
e. Фексофенидин

134. Укажіть препарат, що підвищує внутрішньоочний тиск і протипоказаний при глаукомі.
a. Неостигмін
b. Фізіостигмін
c. Галантаміну гідробромід
d. Пілокарпіну гідрохлорид
*e. Атропіну сульфат

135. Укажіть характерні мікроскопічні ознаки анатомічної будови листя м'яти перцевої.
a. Довгасто-овальні клітини з кристалічним піском
b. Друзи оксалату кальцію
c. Волоски з грубобородавчастою поверхнею
d. Поодинокі кристали оксалату кальцію
*e. Округлі залозки з радіально розташованими клітинами

136. Який лікарський засіб аналогічної дії можна призначити замість трави грициків, що містить вітамін К та має кровоспинну дію, якщо її немає в аптеці?
a. Таблетки валеріани
b. Настойка глоду
c. Екстракт родіоли рожевої
*d. Екстракт водяного перцю
e. Настойка женьшеню

137. В аптеці тимчасово відсутні валеріани корені, що застосовуються як седативний засіб. Яка лікарська рослинна сировина має аналогічну дію?
a. Брусниці звичайної листки
b. Кульбаби лікарської корені
c. Волошки синьої квітки
*d. Собачої кропиви трава
e. Софори японської плоди

138. Для профілактики кровотечі перед проведенням хірургічної операції лікар призначив пацієнту етамзилат. Укажіть, завдяки якій фармакологічній дії проявляється гемостатичний ефект препарату.
*a. Прискоренню агрегації тромбоцитів
b. Запобіганню утворення факторів згортання крові
c. Стимуляції еритропоезу
d. Зниженню утворення тромбоксана
e. Гальмуванню тромбоутворення

139. Укажіть лікарську рослинну сировину, яка містить філохінон, має гемостатичну дію і може бути використана як кровоспинний засіб під час внутрішньої кровотечі.
a. Череди трава
b. Споришу трава
c. Чистотілу трава
*d. Грициків трава
e. Фіалки трава

140. Укажіть лікарський засіб, дія якого ґрунтується на блокаді гістамінових рецепторів, однак він не належить до антигістамінних лікарських засобів і не застосовується для лікування алергічних захворювань.
a. Лоратадин
*b. Фамотидин
c. Дезлоратадин
d. Дексаметазон
e. Дифенгідрамін

141. Однією з вимог при виготовленні нестерильних лікарських засобів в умовах аптек є дотримання належних умов зберігання. Що означає вказівка "Зберігати у сухому місці"?
a. У місці, яке виключає можливість попадання прямих сонячних променів
*b. При відносній вологості повітря не більше 60%
c. При температурі від +2^оC до +8^оC
d. При температурі від +15^оC до +25^оC
e. При температурі від +8^оC до +15^оC

142. Укажіть лікарську рослину, відвар свіжої кори якої сильно подразнює слизові оболонки шлунка, може викликати блювання, кольки та діарею з домішками крові в калі. Тому перед застосуванням ця сировина має бути висушена в сушарці при 100^оC або витримана не менше одного року за кімнатної температури.
a. Taxus baccata
b. Salix alba
c. Viburnum opulus
d. Quercus robur
*e. Frangula alnus

143. До аптеки надійшов рецепт на виготовлення спиртового розчину без зазначення концентрації спирту етилового. Спирт якої концентрації необхідно використати фармацевту?
a. 70%
*b. 90%
c. 96%
d. 95%
e. 40%

144. Пацієнт із діагнозом: фолікулярний тонзиліт, приймає амоксицилін. На тлі лікування виникли бронхоспазм, набряк губ і висип на шкірі. Укажіть, як називається такий прояв негативної дії ліків на організм.
a. Матеріальна кумуляція
*b. Медикаментозна алергія
c. Синдром відміни
d. Функціональна кумуляція
e. Лікарська залежність

145. Лікарські засоби, що належать до безрецептурних, повинні відповідати певним критеріям, визначеним у нормативно-правових документах. Який лікарський засіб із нижченаведених може бути відпущений з аптечного закладу без рецепта лікаря?
*a. Цетиризину гідрохлорид
b. Амоксициліну тригідрат
c. Фуразидин
d. Зопіклон
e. Клонідину гідрохлорид

146. Який антибактеріальний засіб із нижченаведених під час його застосування може виявляти такі побічні ефекти, як фотодерматоз, дисбактеріоз та дисплазію хрящової тканини в дітей?
a. Ніфуроксазид
b. Кларитроміцин
c. Цефтріаксон
*d. Ципрофлоксацин
e. Ко-тримоксазол

147. Які рецептурні бланки використовують у разі виписування психотропних лікарських засобів у суміші з індиферентними речовинами за повну вартість у паперовому вигляді?
a. Ф-1 у двох екземплярах
b. Ф-1 і Ф-3
c. Відпускається без рецепта
d. Ф-1
*e. Ф-3

148. Пацієнт скаржиться на запаморочення та шум у вухах. Лікар призначив препарат, що поліпшує кровопостачання судин головного мозку. Укажіть цей лікарський засіб.
a. Нітрогліцерин
b. Диклофенак
c. Пропранолол
*d. Цинаризин
e. Метамізол натрію

149. Лікарські засоби в аерозольних упаковках повинні зберігатися в сухому, захищеному від світла місці, подалі від вогню та опалювальних приладів. За якої температури повинні зберігатися ці препарати?
a. 0-5^оC
b. 18-24^оC
*c. 3-35^оC
d. 15-30^оC
e. 10-25^оC

150. Укажіть лікарський засіб, що є агоністом мускариночутливих рецепторів та застосовується у клінічній практиці місцево при підвищеному внутрішньоочному тиску, зрідка - для стимулювання слино- та сльозовиділення (наприклад, сухість при аутоімунному ураженні слинних і сльозових залоз).
a. Бекламетазон
b. Ксилометазолін
c. Атропін
*d. Пілокарпін
e. Тетризолін

