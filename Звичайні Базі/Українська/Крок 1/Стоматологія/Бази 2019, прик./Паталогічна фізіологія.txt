1. У чоловіка 50-ти років, який лікувався від виразкової хвороби шлунка, нормалізувалося травлення, зникли болі, поліпшився настрій. Але через кілька тижнів знову з’явились болі в епігастрії, печія, відрижка кислим. Як можна характеризувати такий перебіг хвороби?
a. Період ремісії
b. Продромальний період
c. Латентний період
*d. Рецидив хвороби
e. Термінальний стан

2. Після тотальної резекції шлунка у хворого розвинулася тяжка B12-дефіцитна анемія з порушенням кровотворення і появою в крові змінених еритроцитів. Свідченням її була наявність в крові:
a. Анулоцитів
*b. Мегалоцитів
c. Овалоцитів
d. Мікроцитів
e. Нормоцитів

3. У хворого, що страждає на гіпертонічну хворобу, виявлені добові коливання загального периферичного опору судин току крові. Які судини беруть у цьому найбільшу участь?
*a. Артеріоли
b. Капіляри
c. Вени
d. Артеріоло-венулярні анастомози
e. Аорта

4. При клінічному обстеженні в жінки встановлено: підвищення потовиділення, тахікардія, схуднення, тремор. Яка ендокринна патологія може це спричинити?
*a. Гіпертиреоз
b. Гіпергонадизм
c. Гіпоальдостеронізм
d. Гіпогонадизм
e. Гіпотиреоз

5. У хворого виявлено порушення прохідності дихальних шляхів на рівні дрібних і середніх бронхів. Які зміни кислотноосновної рівноваги можуть розвинутись у пацієнта?
a. Метаболічний ацидоз
b. Респіраторний алкалоз
*c. Респіраторний ацидоз
d. Метаболічний алкалоз
e. КОРне зміниться

6. У хворого 49-ти років виявлено: набряк обличчя, значна протеїнурія, гіпопротеїнемія, диспротеїнемія, гіперліпідемія. Який попередній діагноз?
*a. Нефротичний синдром
b. Простатит
c. Цистит
d. Пієлонефрит
e. Сечокам’яна хвороба

7. У хворого наприкінці весни і на початку літа при екскурсії поза місто, а іноді і в місті спостерігаються риніт і кон’юнктивіт, що виникають раптово, супроводжуються рясним витікання рідкого слизу з носа і сльозотечею. Який тип алергічних реакцій спостерігається у даному випадку?
a. IV тип ГУТ
b. -
c. II тип цитотоксичний
d. III тип імунокомплексний
*e. I тип анафілактичний

8. У хворого з варикозним розширенням вен, під час огляду нижніх кінцівок відзначається: ціаноз, пастозність, зниження температури шкіри, поодинокі петехії. Який розлад гемодинаміки наявний у хворого?
a. Тромбоемболія
b. Артеріальна гіперемія
c. Компресійна ішемія
d. Обтураційна ішемія
*e. Венозна гіперемія

9. Після механічної травми хворому наклали джгут на руку, щоб зупинити кровотечу. Нижче джгута рука зблідла, з’явилося відчуття оніміння. Цей стан є наслідком:
a. Обтураційної ішемії
b. Венозного застою
*c. Компресійної ішемії
d. Ангіоспастичної ішемії
e. Тромбозу

10. У чоловіка 36-ти років, який прибув на відпочинок в гори (висота більше 2000 м над рівнем моря) спостерігались збільшення частоти дихання, тахікардія, незначне запаморочення. Зазначені симптоми зникли через дві доби. Цей процес називається:
a. Регенерація
b. Компенсація
*c. Адаптація
d. Гальмування
e. Проліферація

11. У потерпілого внаслідок ДТП лікар констатував відсутність дихання і серцевої діяльності протягом 1 хвилини. Якому термінальному стану відповідає ця картина?
a. Преагонія
b. Агонія
c. Травматичний шок, еректильна фаза
d. Травматичний шок, торпідна фаза
*e. Клінічна смерть

12. У чоловіка 50-ти років, який декілька років страждав на хронічну печінкову недостатність, виник асцит. Який механізм є головним у виникненні цього порушення?
*a. Підвищення тиску в системі воротної вени
b. Збільшення вмісту в крові ЛПНЩ та ЛПДНЩ
c. Підвищення онкотичного тиску в крові
d. Поява в крові нейротоксичних речовин
e. Зменшення синтезу альбумінів і глобулінів в печінці

13. Хворий 33-х років, що страждає на інсулінозалежний цукровий діабет, на фоні ін’єкції інсуліну втамував спрагу великою кількістю води, що призвело до розвитку гіпоглікемічної коми. Який вид порушення водно-сольового обміну супроводжує даний стан?
a. Iзоосмолярная гіпергідратація
*b. Гіпоосмолярна гіпергідратація
c. Гіперосмолярна гіпогідратація
d. Гіперосмолярна гіпергідратація
e. Гіпоосмолярна гіпогідратація

14. Чоловік 56-ти років з вадою серця скаржиться на набряки нижніх кінцівок, що з’явилися останнім часом. Місцевим патогенетичним фактором набряку є:
*a. Підвищення гідродинамічного тиску крові
b. Зниження проникливості стінки судини
c. Підвищення тканинного тиску
d. Зниження гідродинамічного тиску крові
e. Підвищення онкотичного тиску крові

15. У хворої діагностували виразку шлунка. З анамнезу відомо, що вона тривалий час хворіє на ревматоїдний артрит. Прийом яких препаратів найбільш імовірно призвів до розвитку даного захворювання?
a. Антибіотики
b. Антигістамінні препарати
c. Антигіпертензивні препарати
*d. Глюкокортикоїди
e. Блокатори Н2-рецепторів

16. Хворий 67-ми років був доставлений в кардіологічне відділення зі скаргами на періодичні болі у серці, задишку при незначному фізичному навантаженні, ціаноз та набряки. При ЕКГ-обстеженні виявлені позачергові збудження шлуночків серця. Як називається таке порушення ритму?
a. Брадикардія
b. Тріпотіння
c. Фібриляція
*d. Екстрасистолія
e. Тахікардія

17. Під час аварії на атомному підводному човні солдат строкової служби одержав дозу опромінення 5 Гр. Скаржиться на головний біль, нудоту, запаморочення. Які зміни в кількості лейкоцитів можна очікувати у хворого після опромінення?
a. Агранулоцитоз
b. Лімфоцитоз
c. Лейкопенія
*d. Нейтрофільний лейкоцитоз
e. Еозинофілія

18. Хворий доставлений у лікарню із рваною раною щелепно-лицевої ділянки, що супроводжувалася сильною кровотечею, яку довго не могли зупинити. Яке порушення загального об’єму крові виникне протягом першої години після крововтрати?
*a. Гіповолемія нормоцитемічна
b. Гіповолемія поліцитемічна
c. Порушень об’єму крові не буде
d. Гіперволемія
e. Гіповолемія олігоцитемічна

