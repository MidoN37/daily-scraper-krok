1. Після зіштовхнення двох автомобілів у одного з водіїв відзначається деформація у середній третині лівої гомілки, сильний біль, особливо при спробі рухати лівою гомілкою. З рани виступають кінці кістки тригранного січення, при рухах посилюється кровотеча. Яка кістка може бути пошкоджена?
a. Стегнова
b. Малогомілкова
*c. Великогомілкова
d. Наколінок
e. Надп’яткова

2. При якому захворюванні інфекційноалергічної або невстановленої природи розвивається двостороннє дифузне або вогнищеве негнійне запалення клубочкового апарату нирок з характерними нирковими і позанирковими симптомами?
a. Полікістоз нирок
b. Нефросклероз
c. Пієлонефрит
d. Нефролітіаз
*e. Гломерулонефрит

3. Хворий захворів гостро: висока температура, збільшена, болісна селезінка. На 10-й день на шкірі живота з’явилася розеольозно-папульозна висипка. На 21-й день настала смерть від перитоніту. При патологоанатомічному дослідженні трупа у здухвинній кишці виявлені глибокі виразки у ділянці некротизованих групових лімфоїдних фолікулів (пейєрових бляшок). Одна з виразок перфорувала, наявний фібринозно-гнійний розлитий перитоніт. Про яке захворювання можна подумати у даному випадку?
*a. Черевний тиф
b. Амебіаз кишечника
c. Сальмонельоз
d. Холера
e. Дизентерія

4. У померлої жінки 86-ти років, яка страждала на атеросклероз судин головного мозку, на розтині виявлена атрофія кори головного мозку. Як називається ця атрофія відносно причини?
a. Від тиску
b. Нейротична
c. Дисфункціональна
*d. Від недостатнього кровопостачання
e. Від дії фізичних та хімічних факторів

5. На розтині тіла хворого 42-х років, що страждав на хронічний дифузний бронхіт і помер від легенево-серцевої недостатності, виявлені великі, підвищеної повітряності легені, що своїми краями прикривають середостіння, не спадаються, блідосірого кольору, ріжуться з хрустом, при натискуванні пальцем на поверхні легень залишається ямка. З просвіту бронхів виділяється слизово-гнійний ексудат. Який найбільш імовірний діагноз?
*a. Хронічна дифузна обструктивна емфізема
b. Iнтерстиційна, проміжна емфізема
c. Вікарна компенсаторна емфізема
d. Первинна ідіопатична емфізема
e. Хронічна вогнищева емфізема

6. Під час огляду вагітної на слизовій оболонці порожнини рота стоматолог виявив 3 округлі утворення, які з’явилися 3 дні тому, з червоним обідком, поверхня їх білосірого кольору до 1 см у діаметрі. Стоматолог діагностував таке захворювання:
a. Катаральний стоматит
b. Лейкоплакія
*c. Афтозний стоматит
d. Виразково-некротичний стоматит
e. Гангренозний стоматит

7. У видаленій матці жінки 55-ти років патологоанатом у товщі міометрію виявив щільний вузол діаметром 5 см з чіткими межами, на розрізі тканина вузла волокниста, сіро-рожевого кольору, з хаотичним розташуванням пучків волокон. Мікроскопічно пухлина складається з гладком’язевих клітин, що утворюють пучки різної товщини, що йдуть у різних напрямках, і прошарків місцями гіалінізованої сполучної тканини. Яка пухлина розвинулась у хворої?
*a. Фіброміома
b. Фібросаркома
c. Рабдоміома
d. Міосаркома
e. Фіброма

8. У хворого 28-ми років відзначалися підвищення артеріального тиску, гематурія і набряки на обличчі. Незважаючи на лікування, почали наростати явища ниркової недостатності. Через 6 місяців хворий помер від уремії. Мікроскопічно при дослідженні нирок в клубочках виявлена проліферація нефротелію капсули, подоцитів з утворенням ”напівмісяців”, склероз і гіаліноз клубочків. Який найбільш імовірний діагноз?
a. Гострий гломерулонефрит
*b. Підгострий гломерулонефрит
c. Нефротичний синдром
d. Гострий пієлонефрит
e. Хронічний гломерулонефрит

9. У чоловіка 23-х років виникла перфорація твердого піднебіння, в області якого виявлене щільне утворення із чіткими межами. Після операції при мікроскопічному дослідженні цього утворення було виявлено: значне вогнище казеозного некрозу, оточене грануляційною тканиною з ендоваскулітом, клітинним інфільтратом, що складається з лімфоцитів, епітеліоїдних клітин, з переважанням плазмоцитів. Яке найбільш імовірне захворювання у хворого?
a. Лепра
b. Туберкульоз
*c. Сифіліс
d. Склерома
e. Саркома

10. Жінка 53-х років скаржиться на болісну припухлість у лівій привушній ділянці, яка з’явилась 5 днів тому. Об’єктивно: в цій ділянці шкіра слабко гіперемована, болісна. Iз вивідної протоки слинної залози у малій кількості виділяється мутна, тягуча жовтувато-зеленувата рідина. При цьому мікроскопічно визначається дифузна інфільтрація залози сегментоядерними нейтрофілами. Встановіть діагноз:
a. Гострий серозний паротит
*b. Гострий гнійний паротит
c. Сухий синдром Шегрена
d. Епідемічний паротит
e. Аденома залози

11. Чоловік 65-ти років захворів на гострий остеомієліт нижньої щелепи. Через 3 дні з’явилися різко виражений набряк шкіри та підщелепних м’яких тканин шиї. В них мікроскопічно виявляється дифузна інфільтрація нейтрофілами. Яке ускладнення основного захворювання розвинулось у шкірі хворого?
*a. Флегмона
b. Карбункул
c. Актиномікоз
d. Фурункул
e. Абсцес

12. Через декілька годин після травми зуба у пульпі спостерігається гіперемія судин, виражений набряк тканини з поодинокими нейтрофілами, лімфоцитами, у нервових волокнах - незначні дистрофічні зміни. Який найбільш імовірний діагноз?
a. Гнійний пульпіт
b. Гранулюючий пульпіт
c. Фіброзний пульпіт
*d. Серозний пульпіт
e. Гангренозний пульпіт

13. На розтині тіла чоловіка 46-ти років, що не лікувався від гострої кишкової інфекції і помер від сепсису, виявлені: флегмона параректальної клітковини, множинні виразки прямої і сигмоподібної кишок, окремі з перфорацією, слизова цих відділів кишечника потовщена, вкрита сіруватого кольору плівками, що важко знімаються. Про яке захворювання можна думати?
a. Холера
b. Туберкульоз
c. Черевний тиф
d. Амебіаз
*e. Дизентерія

14. Мама дитини 4-х років звернулася по медичну допомогу зі скаргами на підвищення температури тіла, тенезми, розвиток діареї, на переймоподібні болі в животі у дитини. Дитина відвідує дитячий колектив. Під час дослідження у калових масах: слиз, домішка крові. Як називаються зміни у ШКТ при дизентерії?
a. Гастроентерит
*b. Коліт
c. Ентероколіт
d. Гастрит
e. Ентерит

15. На автопсії у померлого 72-х років з повторним трансмуральним інфарктом міокарда оболонки епікарду та перикарду набухлі, потовщені, кострубаті, неначе вкриті волосяним покровом. Назвіть вид запалення у оболонках серця:
a. Катаральне
*b. Крупозне
c. Серозне
d. Дифтеритичне
e. Гнійне

16. У хворого 35-ти років, який тривалий час страждав на бронхіальну астму, розвинувся астматичний статус з летальним наслідком. При дослідженні секційного матеріалу в легенях виявлено спазм бронхіол, в їх стінках - виражену клітинну інфільтрацію з переважанням еозинофільних лейкоцитів та лімфоцитів, лаброцити з явищами дегрануляції. Який механізм гіперчутливості обумовив зазначені зміни?
a. Iмунокомплексна
b. Антитілозалежна
*c. Реагінова реакція
d. Клітинна цитотоксичність
e. -

17. На розтині тіла чоловіка, що помер від серцевої декомпенсації, виявлено різко збільшене серце масою 960 г, (”бичаче серце”), у порожнині перикарду 90 мл солом’яного кольору рідини. Порожнини серця різко розширені, міокард в’ялий, товщина стінки лівого шлуночка - 2,3 см. Нирки зменшені у розмірах, масою по 70 г, поверхня їх дрібнозерниста. Під час мікроскопічного дослідження внутрішніх органів виявлений гіаліноз артеріол і гіпертрофія м’язового шару більш крупних артерій. Назвіть основне захворювання:
a. Ревматизм
*b. Гіпертонічна хвороба
c. Кардіоміопатія
d. Iшемічна хвороба серця
e. Атеросклероз

18. Під час огляду зуба у його коронці виявлена велика порожнина, дном якої є вузький шар розм’якшеного дентину, що відділяє цю порожнину від пульпи. Який найбільш імовірний діагноз?
a. Періодонтит
*b. Глибокий карієс
c. Поверхневий карієс
d. Середній карієс
e. Пульпіт

