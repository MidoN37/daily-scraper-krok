1. Чоловік звернувся до хірурга з варикозним розширенням вен лівої ноги. Вузли вен розташовані на задній поверхні шкіри гомілки, на задній та передній поверхнях шкіри стегна. Які поверхневі вени нижньої кінцівки пошкоджені у хворого?
a. Мала підшкірна вена, глибока вена стегна
b. Стегнова вена, велика та мала підшкірні вени
c. Задня великогомілкова вена, велика підшкірна вена
*d. Велика та мала підшкірні вени
e. Підколінна, поверхнева підшкірна вени

2. У пацієнта аспермія. Який орган не працює?
a. Передміхурова залоза
*b. Яєчко
c. Придаток яєчка
d. Сім’яні міхурці
e. Простата

3. Хворій дитині 10 днів від народження провели операцію з приводу розщеплення верхньої губи (”заяча губа”). Розщеплення верхньої губи є наслідком незрощення:
a. Другої зябрової дуги
b. Піднебінних валиків верхньощелепних відростків I-ої зябрової дуги
*c. Лобового і верхньощелепних відростків I-ої зябрової дуги
d. Третьої зябрової дуги
e. Верхньо- і нижньощелепних відростків I-ої зябрової дуги

4. У хворого після застудного захворювання з’явилося порушення больової і температурної чутливості передніх 2/3 язика. Який із нервів при цьому постраждав?
*a. Трійчастий
b. Діафрагмальний
c. Барабанна струна
d. Блукаючий
e. Під’язиковий

5. Чоловік 42-х років звернувся до медпункту з приводу різаної рани нижньої частини передньої поверхні плеча. Об’єктивно: утруднене згинання передпліччя. Які з наведених м’язів ймовірно ушкоджені у хворого?
a. M. biceps brachіі, m. anconeus
b. M. deltoіdeus, m. іnfraspіnatus
c. M. deltoіdeus, m. biceps brachіі
*d. M. brachіalis, m. biceps brachіі
e. M. coracobrachіalis, m. supraspіnatus

6. При операції на шлунку хірург пересік ліву шлункову артерію, перев’язав її, але кров продовжує витікати з протилежного кінця артерії. Яка артерія анастомозує з нею?
a. Ліва шлунково-чепцева
b. Верхня підшлунково-дванадцятипала
c. Селезінкова
d. Права шлунково-чепцева
*e. Права шлункова

7. Хвору прооперовано з приводу стегнової кили. Де проектується вихідний отвір цієї кили?
a. Сіднична ділянка
b. Лобкова ділянка
c. -
*d. Стегновий трикутник
e. Пахвинна ділянка

8. На прийом до лікаря прийшов хворий високого росту, з відвислою нижньою губою і великим носом, та з великими кінцівками. Підвищення секреції якої залози можна запідозрити у цього хворого?
*a. Передня частка гіпофіза
b. Епіфіз
c. -
d. Щитоподібна
e. Прищитоподібні

9. При операції на шиї з правого боку порушилася екскурсія правого склепіння діафрагми. Це сталося в результаті пошкодження такого нерва:
a. Лівий поперечний нерв шиї
b. Надключичний нерв
c. Лівий діафрагмальний
d. Правий поперечний нерв шиї
*e. Правий діафрагмальний

10. У хворого при огляді порожнини рота встановлено різке почервоніння слизової оболонки кореня язика. Визначте, яке утворення залучене в запальний процес:
*a. Язиковий мигдалик
b. Трубний мигдалик
c. Глотковий мигдалик
d. Піднебінна завіска
e. Піднебінний мигдалик

11. При обстеженні у хворої виявлений заглотковий абсцес. В який простір шиї повинен проникнути хірург при розтині абсцесу?
a. Передвісцеральний
*b. Позавісцеральний
c. Переддрабинчастий
d. Міждрабинчастий
e. Надгруднинний

12. У хворого флегмона у ділянці крилопіднебінної ямки з ураженням однойменного вегетативного вузла. Функція якої залози буде порушена у першу чергу?
*a. Слізна
b. Під’язикова
c. -
d. Навколовушна
e. Піднижньощелепна

13. У хворого травма у ділянці передньої поверхні переднього драбинчастого м’яза. Функція якого нерва може бути порушена?
*a. Діафрагмальний
b. Додатковий
c. Зворотній гортанний
d. Плечового сплетення
e. Блукаючий

14. При огляді ротової порожнини хворого виявлено карієс коронки зуба, яка звернена до власне ротової порожнини. Яка поверхня уражена?
a. Facіes mesіalis
b. Facіes distalis
c. Facіes vestіbularis
d. Facіes contactus
*e. Facіes lіngualis

15. У хворого діагностовано пошкодження міжхребцевого диска в поперековому відділі хребта. До якого виду сполучення кісток належить це з’єднання?
*a. Синхондроз
b. Геміартроз
c. Діартроз
d. Синостоз
e. Синдесмоз

16. Хворий скаржиться на сильний нежить та втрату відчуття запахів. Де в носовій порожнині пошкоджені рецептори нюхового аналізатору?
a. Загальний носовий хід
b. Хоани
c. Середній носовий хід
d. Нижній носовий хід
*e. Верхній носовий хід

17. Студент перкуторно визначає межу серця, яка проектується на передню грудну клітку на рівні хрящів третього ребра. Яку межу серця визначив студент?
a. Нижня
b. Права
c. Верхівка
*d. Верхня
e. Ліва

18. У чоловіка гнійна рана у ділянці соскоподібного відростка черепа, внаслідок чого розвинулося запалення оболонок головного мозку. Яким шляхом проникла інфекція в порожнину черепа?
a. V. facіalis
b. V.v. labirіnthі
c. V. aurіcularis
d. V.v. tympanіcae
*e. V. emissarіae mastoіdea

19. У постраждалого пошкоджена кам’яниста частина скроневої кістки. Лінія перелому пройшла позаду від внутрішнього слухового отвору. Який канал скроневої кістки був пошкоджений?
a. М’язово-трубний
b. Каналець барабанної струни
c. Барабанний
d. Сонний
*e. Лицевий

20. Рентгенологічно встановлено скупчення гною у клиноподібній пазусі. В який носовий хід виділяється гній?
a. Лівий нижній
b. Правий середній
c. Лівий середній
d. Правий нижній
*e. Правий та лівий верхні

21. Результати обстеження хворого з порушенням слиновиділення привушною залозою вказують на можливість ушкодження вушного вузла. Який нерв утворює цей вузол?
a. N. vagus
b. N. hypoglossus
c. N. petrosus major
d. N. aurіcularis magnus
*e. N. petrosus mіnor

22. Чоловіку видалили зуб. Коронка зуба долотоподібна, широка, край вузький. Корінь конусоподібний, стиснутий з боків. Який зуб видалили?
a. Нижній різець
b. Верхній премоляр
*c. Верхній різець
d. Нижнє ікло
e. Нижній премоляр

23. Хворий не може підняти опущену нижню щелепу. Які м’язи голови НЕ МОЖУТЬ виконати свою функцію?
*a. Жувальні
b. Малі виличні
c. Верхні вушні м’язи
d. Щічні
e. Великі виличні

