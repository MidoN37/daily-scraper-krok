1. У спортсмена на старті перед змаганнями відмічається підвищення артеріального тиску і частоти серцевих скорочень. Впливом яких відділів ЦНС можливо пояснити вказані зміни?
a. Довгастий мозок
b. Проміжний мозок
*c. Кора великих півкуль
d. Середній мозок
e. Гіпоталамус

2. У пацієнта відмічена висока концентрація вазопресину (АДГ) у крові. До яких змін діурезу це призведе?
a. Глюкозурія
b. Натрійурія
c. Поліурія
d. Анурія
*e. Олігоурія

3. Хворий скаржиться на тривалу кровотечу навіть при незначному травматичному пошкоджені. Лабораторний аналіз показав порушення складу крові, а саме зменшення кількості таких формених елементів:
a. Лімфоцити
b. Моноцити
c. Еритроцити
d. Нейтрофіли
*e. Тромбоцити

4. В експерименті у тварини подразнювали периферійний відрізок симпатичного нерва, що іннервує під’язикову слинну залозу. При цьому залоза виділяє:
a. Багато рідкої слини
b. Багато в’язкої слини
c. Слина не виділяється
d. Мало рідкої слини
*e. Мало в’язкої слини

5. У спортсмена після перевантаження під час тренування виникла м’язова контрактура. При цьому м’яз втрачає гнучкість та поступово стає твердим, бо не має можливості розслабитися. Вкажіть імовірну причину контрактури:
a. Зниження Ca++ у крові
b. Зміни у структурі тропоміозину
c. Збільшення K+ у крові
*d. Недостатність АТФ
e. Підвищення молочної кислоти у крові

6. У потерпілого з травмою грудної клітки різко погіршується стан: наростає задуха, збліднення обличчя, тахікардія. Що може бути причиною вказаних розладів?
a. Переляк
*b. Пневмоторакс
c. Перелом ребер
d. Забій грудної клітки
e. Реакція на больовий подразник

7. В експерименті при вивченні процесів всмоктування продуктів гідролізу їжі і води було встановлено, що основним відділом шлунково-кишкового тракту, де відбуваються ці процеси, є:
a. Пряма кишка
b. Ротова порожнина
c. Шлунок
d. Товста кишка
*e. Тонка кишка

8. Вимушені пози, яких набуває людина при захворюваннях внутрішніх органів (наприклад, згинання і приведення нижніх кінцівок до живота), формуються внаслідок реалізації таких рефлексів:
a. Дерматовісцеральні
b. Моторновісцеральні
*c. Вісцеромоторні
d. Вісцеродермальні
e. Вісцеровісцеральні

9. У жінки 30-ти років з’явилися ознаки вірилізму (ріст волосся на тілі, облисіння скронь, порушення менструального циклу). Гіперпродукція якого гормону може спричинити такий стан?
a. Естріол
b. Окситоцин
c. Пролактин
*d. Тестостерон
e. Релаксин

10. У значної кількості пацієнтів перед відвідуванням стоматолога виникає тривожність, страх, пригнічений настрій. Посилення секреції якого медіатора центральної нервової системи може зменшити ці зміни психо-емоційного стану у людини?
a. Ацетилхолін
b. ГАМК
c. Норадреналін
d. Дофамін
*e. Серотонін

11. Під час роботи лікарю-стоматологу доводиться довго стояти на ногах, що може призвести до застою крові у венах нижніх кінцівок і до їх варикозного розширення. Провідним механізмом формування застою у даному випадку є зменшення:
a. Градієнта тиску крові у венозних судинах
b. Залишкової рушійної сила серця
c. Присмоктувально-насосного ефекту діафрагми на органи черевної порожнини
*d. Скорочення скелетних м’язів нижніх кінцівок
e. Присмоктувального ефекту грудної клітки

12. У потерпілого в автомобільній катастрофі гематома спинного мозку супроводжується загруднинними болями, тахікардією і підвищенням артеріального тиску. Ураження яких сегментів спинного мозку є причиною стану хворого?
a. L1-L3
b. C6-C8
*c. Th1-Th5
d. S1-S3
e. -

13. В експерименті при електричному подразненні блукаючого нерва збільшується вихід в синаптичну щілину ацетилхоліну, що зменшує ЧСС через наступний механізм:
a. Деполяризація мембрани кардіоміоцитів
b. Збільшення тривалості потенціалу дії
c. Зменшення тривалості потенціалу дії
*d. Гіперполяризація мембрани кардіоміоцитів
e. Збільшення швидкості проведення збудження в АВ-вузлі

14. В медичній практиці широкого застосування набули курареподібні речовини (міорелаксанти). Про яку побічну дію повинен пам’ятати лікар при їх застосуванні?
a. Розлади мозкового кровообігу
b. Напади судом
c. Тромбоутворення
d. Зупинка серця
*e. Розслаблення дихальних м’язів

15. Людина в спекотну погоду тривалий час була позбавлена можливості пиття, що спричинило виражене відчуття спраги. Зміна якого гомеостатичного показника крові стала першопричиною цього?
a. Гемактокрит
b. Онкотичний тиск плазми
*c. Осмотичний тиск плазми
d. Рівень глюкози
e. рН

16. У людини виявлена пухлина одного з відділів головного мозку, внаслідок чого в неї порушена здатність підтримувати нормальну температуру тіла. Яка структура головного мозку пошкоджена?
a. Чорна субстанція
*b. Гіпоталамус
c. Мозочок
d. Таламус
e. Стріатум

17. Обмеження споживання води призвело до зневоднення організму. Який механізм активується за цих умов для збереження води в організмі?
a. Збільшення секреції соматостатину
b. Збільшення секреції альдостерону
c. Зменшення секреції альдостерону
*d. Збільшення секреції вазопресину
e. Зменшення секреції вазопресину

18. Під час операції для знерухомлення пацієнта використовують курареподібні фармакологічні препарати. Механізм їх дії полягає у блокуванні:
a. Проведення збудження нервовими волокнами
b. М-холінорецепторів гладких м’язів
c. Виділення ацетилхоліну у синаптичну щілину
d. Виділення норадреналіну у синаптичну щілину
*e. Н-холінорецепторів скелетних м’язів

