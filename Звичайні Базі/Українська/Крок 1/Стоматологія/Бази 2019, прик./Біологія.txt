1. В популяціях людини у деяких осіб впродовж життя спостерігається не дві, а три генерації зубів. Це прояв такого закону:
a. Ембріональної індукції
*b. Біогенетичний
c. Харді-Вайнберга
d. Незалежного успадкування
e. Гомологічних рядів спадкової мінливості

2. У хворого, що страждає впродовж тижня на пневмонію, при мікроскопуванні харкотиння виявлено личинки гельмінта. В крові - еозинофілія. Про який діагноз можна думати в цьому випадку?
a. Парагонімоз
b. Теніоз
c. Ехінококоз
*d. Аскаридоз
e. Фасціольоз

3. На клітину подіяли речовиною, яка спричинила порушення цілісності мембран лізосом. Що відбудеться з клітиною внаслідок цього?
a. Диференціація
b. Трансформація
c. Спеціалізація
*d. Автоліз
e. Дегенерація

4. До гастроентеролога звернулась мама з дитиною 12-ти років зі скаргами на зниження апетиту в дитини, метеоризм. При ендоскопічному обстеженні діагностовано дискінезію жовчних проток, а у дуоденальному вмісті виявлено найпростіші грушоподібної форми з двома ядрами та багатьма джгутиками. Яке захворювання найбільш імовірно у дитини?
a. Трихомоноз
b. Токсоплазмоз
c. Балантидіаз
d. Амебіаз
*e. Лямбліоз

5. Біохімічний аналіз амінокислотного складу щойно синтезованих поліпептидів показав, що в процесі трансляції перша амінокислота в кожному білку одна і та ж. Назвіть її:
a. Iзолейцин
*b. Метіонін
c. Гістидин
d. Серин
e. Фенілаланін

6. У хворого скарги на гострий біль в животі переймоподібного характеру, часті позиви на дефекацію, рідкі кров’янисті випорожнення із слизом. Лабораторним дослідженням мазків фекалій виявлено організми непостійної форми, що містять еритроцити. Яке найбільш імовірне захворювання?
a. Балантидіаз
b. Лямбліоз
c. Шистосомоз
d. Кишковий трихомоноз
*e. Амебіаз

7. Ріст у людини контролюють кілька неалельних домінантних генів. Встановлено, що при збільшенні кількості цих генів ріст збільшується. Який тип взаємодії між цими генами?
a. Комплементарність
*b. Полімерія
c. Епістаз
d. Плейотропія
e. Кодомінування

8. У медико-генетичну консультацію звернулась мати 2-річної дитини з відставанням у фізичному і розумовому розвитку. Який метод дослідження дозволить виключити хромосомну патологію?
a. Цитологічний
b. Популяційно-статистичний
c. Біохімічний
d. Генеалогічний
*e. Цитогенетичний

9. На заняттях з молекулярної біології йде розгляд мутацій, які призводять до утворення аномального гемоглобіну. Яка заміна амінокислот відбувається при утворенні S-гемоглобіну, що спричиняє виникнення серпоподібноклітинної анемії?
a. Лізин глутаміном
b. Треонін лізином
*c. Глутамінова кислота валіном
d. Гістидін аргініном
e. Гліцин аспарагіном

10. Людям, що мешкають в умовах арктичного клімату, незалежно від їхньої раси, притаманний ряд пристосувань до умов існування. Для представників арктичного адаптивного типу порівняно з корінними жителями Центральної Африки характерним є:
a. Підвищення потовиділення
b. Худорляве тіло
c. Більша довжина ніг, ніж рук
*d. Підвищений шар підшкірного жиру
e. Менша потреба в жирах

11. Зародок ланцетника перебуває на одній із стадій розвитку, під час якої кількість його клітин збільшується, але загальний об’єм зародка практично не змінюється. На якій стадії розвитку знаходиться зародок?
a. Гістогенезу
b. Гаструляції
c. Нейруляції
d. Органогенезу
*e. Дроблення

12. Турист, який перебував в одній з країн Далекого Сходу, госпіталізований у терапевтичне відділення з підозрою на запалення легень. Під час дослідження харкотиння та фекалій виявлено яйця легеневого сисуна. Внаслідок вживання яких продуктів збудник цієї хвороби міг потрапити до організму хворого?
*a. Термічно необроблені прісноводні краби
b. Недостатньо термічно оброблені яйця
c. Сирі овочі і фрукти
d. Недостатньо термічно оброблена свинина
e. Недостатньо термічно оброблена яловичина

