1. На препараті мазку червоного кісткового мозку людини серед клітин мієлоїдного ряду та адипоцитів зустрічаються клітини зірчастої форми з оксифільною цитоплазмою, які контактують своїми відростками. Які це клітини?
*a. Ретикулярні
b. Макрофаги
c. Остеоцити
d. Дендритні клітини
e. Фібробласти

2. На мікропрепараті з контурами бобоподібного органу спостерігається кіркова та мозкова речовина. Кіркова речовина представлена окремими кулястими вузликами діаметром 0,5-1 мм, а мозкова - мозковими тяжами. З якого органа зроблено гістологічний зріз?
a. Селезінка
*b. Лімфатичний вузол
c. Тимус
d. Нирки
e. Наднирник

3. Сполучна тканина побудована з паралельно розташованих колагенових волокон, розмежованих фібробластами. Цей тип сполучної тканини називається:
a. Слизова
*b. Щільна оформлена
c. Ретикулярна
d. Пухка
e. Щільна неоформлена

4. На мікропрепараті серця розрізняємо клітини прямокутної форми з центрально розташованим ядром, розвиненими міофібрилами, зв’язані між собою вставними дисками. З цими клітинами пов’язана така функція серця:
a. Проведення імпульсу
b. Захисна
c. Регенераторна
*d. Скорочення
e. Ендокринна

5. У хворої набряки. У сечі велика кількість білка. Про порушення функції якого відділу нефрону це свідчить?
a. Висхідна частина петлі Генле
*b. Ниркове тільце
c. Дистальний звивистий каналець
d. Проксимальний звивистий каналець
e. Низхідна частина петлі Генле

6. У юнака 17-ти років взяли катетером сечу з сечового міхура для дослідження. Клітини якого епітелію, що вистеляє сечовий міхур, можуть бути виявлені при мікроскопії осаду сечі?
a. Одношаровий кубічний
b. Багатошаровий зроговілий
c. Багатошаровий незроговілий
d. Одношаровий призматичний
*e. Перехідний

7. У препараті щитоподібної залози при обробці солями срібла видно великі аргірофільні клітини, які розташовані в стінці фолікулів. Який гормон синтезується даними клітинам?
a. Альдостерон
b. Адреналін
c. Тироксин
d. Паратирин
*e. Кальцитонін

8. На гістологічному препараті представлені три нейрони: псевдоуніполярний, біполярний та мультиполярний. Скільки аксонів можливо визначити у кожного з перерахованих типів клітин?
a. Три
*b. Один
c. Жодного
d. Два
e. Багато

9. Досліджено ембріональний орган, в якому формуються перші формені елементи крові як тканини. Назвіть цей орган:
a. Селезінка
b. Червоний кістковий мозок
c. Печінка
d. Тимус
*e. Жовтковий мішок

10. При вивченні гістологічного препарату слизової оболонки ротової порожнини було виявлено, що багатошаровий плоский незроговілий епітелій інфільтрований лімфоцитами. Слизова оболонка якої ділянки ротової порожнини найбільш імовірно представлена на препараті?
a. Ясна
*b. Мигдалик
c. Щока
d. Губа
e. Тверде піднебіння

11. Відомо, що фіброзно-хрящова оболонка трахеї складається з незамкнених на задній стінці кілець гіалінового хряща. Яка тканина з’єднує їх вільні кінці?
a. Щільна неоформлена волокниста сполучна
*b. Гладка м’язова
c. Пухка волокниста сполучна
d. Посмугована м’язова
e. Жирова сполучна

12. На місці механічного пошкодження шкіри завдяки процесам регенерації фор- мується пухка волокниста сполучна тканина. Які клітини продукують білки (колаген, еластин) та компоненти міжклітинної речовини?
*a. Фібробласти
b. Плазмоцити
c. Тканинні базофіли
d. Макрофаги
e. Адипоцити

13. На гістологічному препараті виявлено клітини, які утворюють ізогенні групи, у міжклітинній речовині виявлено глікопротеїни, протеоглікани та колагенові волокна. Яку тканину виявлено?
*a. Хрящова
b. Слизова
c. Бура жирова
d. Біла жирова
e. Кісткова

14. У хворого на хронічний гепатит в аналізі крові на білкові фракції виявили зниження загальної кількості білка. Це означає, що у клітинах печінки порушена функція таких органел:
*a. Гранулярна ендоплазматична сітка
b. Мітохондрії
c. Цитоскелет
d. Лізосоми
e. Комплекс Гольджі

15. На гістологічному препараті слизової оболонки органу визначається багатошаровий епітелій, що складається з 20-25 клітинних шарів, поверхневі клітини мають плоску форму. Який це орган?
a. Дванадцятипала кишка
*b. Стравохід
c. Товста кишка
d. Дно шлунка
e. Тонка кишка

