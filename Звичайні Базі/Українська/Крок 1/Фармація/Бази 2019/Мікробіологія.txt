1. З метою отримання бактеріальних екзотоксинів мікроорганізми культивують у рідкому живильному середовищі, в яке і виділяються токсини. За допомогою якого методу можна очистити середовище від мікроорганізмів та отримати при цьому чисті екзотоксини?
a. Кип’ятіння
b. Ультрафіолетове опромінення
c. Внесення дезінфікуючих речовин (хлорамін)
*d. Фільтрування через бактеріальні фільтри
e. Автоклавування

2. При бактеріологічному дослідженні випорожнень хворого з діареєю була виділена чиста культура паличкоподібних, дещо зігнутих мікроорганізмів, які у мікропрепараті нагадували зграйки риб. При культивуванні на лужних середовищах (лужна пептонна вода) через шість годин утворювали плівку з блакитним відтінком. Для якого збудника притаманні такі властивості?
*a. Холерні вібріони
b. Сальмонели
c. Мікобактерії
d. Спірохети
e. Кишкові палички

3. Через добу після вживання в їжу у столовій котлет декілька учнів звернулися в медпункт зі скаргами на біль у шлунку, блювання, підвищену температуру, діарею. Одного з учнів у важкому стані було госпіталізовано. Які мікроорганізми могли викликати цю харчову токсикоінфекцію?
a. Шигели
b. Менінгококи
c. Стрептококи
d. Клостридії
*e. Сальмонели

4. Для профілактики правця використовують токсин, знешкоджений формаліном (0,4%) при температурі 39oC впродовж чотирьох тижнів. Як називається цей препарат?
*a. Анатоксин
b. Антитоксична сироватка
c. Вбита вакцина
d. Ад’ювант
e. Iмуноглобулін

5. Після обстеження хворого лікар встановив діагноз: кліщовий енцефаліт. Назвіть механізм передачі даного захворювання:
a. Парентеральний
*b. Трансмісивний
c. Повітряно-крапельний
d. Вертикальний
e. Фекально-оральний

6. До груп професійного ризику зараження на ВIЛ-інфекцію відносяться люди різних спеціальностей, у тому числі медичні робітники. Вкажіть найбільш імовірний механізм їх зараження:
a. Трансмісивний
*b. Парентеральний
c. Повітряно-крапельний
d. Фекально-оральний
e. Повітряно-пиловий

7. Відомо, що при ВIЛ-інфекції відбуваються важкі імунологічні порушення в організмі, що призводять до СНIДу (синдрому набутого імунодефіциту). Вкажіть клітини організму людини, найбільш чутливі до інфікування ВIЛ:
a. Ендотеліоцити
b. В-лімфоцити
c. Гепатоцити
d. Т-супресори
*e. Т-хелпери

8. При виробництві лікарських препаратів необхідно дотримуватися комплексу заходів, спрямованих на попередження їхньої мікробної контамінації. Як називається цей комплекс заходів?
a. Стерилізація
b. Дезінфекція
*c. Асептика
d. Дератизація
e. Антисептика

9. Лікар-бактеріолог приготував з досліджуваного матеріалу мазки, зафарбував за Нейссером, посіяв його на кров’яний телуритовий агар, виділив чисту культуру мікробів і перевірив її на токсигенність. На мікробіологічну діагностику якого захворювання направлені ці дослідження?
a. Холера
b. Лептоспіроз
c. Туберкульоз
d. Ботулізм
*e. Дифтерія

10. Для створення штучного активного імунітету тримісячній дитині перорально ввели живу культуральну вакцину з штамів Себіна. Для профілактики якого захворювання використовували цю вакцину? Мікробіологія 17
a. Краснуха
b. Паротит
c. Туберкульоз
d. Кір
*e. Поліомієліт

11. Як називається група інфекційних та інвазивних хвороб загальних для тварин та людей?
*a. Зооантропонози
b. Антропонози
c. Змішані
d. Зоонози
e. Сапронози

12. Після огляду хворої дитини лікар встановив діагноз: скарлатина. Який мікроорганізм є збудником цього захворювання?
a. Клебсієла
b. Актиноміцети
c. Стафілокок
d. Менінгокок
*e. Стрептокок

13. У лабораторній практиці широко застосовують фільтри Зейтца. Вкажіть мету застосування цих фільтрів:
a. Визначення забруднення води
b. Дезінфекція розчинів
*c. Стерилізація фільтруванням
d. Для вирощування бактеріофагів
e. Для знищення вірусів

14. Термолабільний лікарський препарат для екстемпорального використання піддали нагріванню до 65oC тричі з інтервалом в 1 день. До якого методу стерилізації вдалися у даному випадку?
a. Кохірування
b. Пастеризація
*c. Тиндалізація
d. Прожарювання
e. Фільтрування

15. Постановка багатьох серологічних реакцій вимагає суворого дотримання асептичних умов. Який метод стерилізації доцільніше використовувати для знезараження лабораторного посуду?
a. Тиндалізація
b. Фільтрування
c. Прокалювання
*d. Сухим жаром
e. Пастеризація

16. Iз сечі хворого на пієлонефрит виділені мікроорганізми, що утворюють на МПАколонії жовто-зеленого кольору і мають характерний запах. Який це мікроорганізм?
a. Ешерихія
b. Протей
c. Стафілокок
*d. Псевдомонада
e. Клебсієла

17. При мікроскопії мазка, виготовленого з харкотиння хворого і пофарбованого методом Ціля-Нільсена, лікар-лаборант виявив наявність яскраво-червоних паличок, які розміщувалися поодиноко або групами, не чутливі до дії кислот. Які мікроорганізми були виявлені?
a. Bordetella pertussіs
*b. Mіcobacterіum tuberculosіs
c. Salmonella typhі
d. Bacіllus anthracіs
e. Staphylococcus aureus

18. При санітарно-мікробіологічному дослідженні водопровідної води міською СЕС було виявлено мікроорганізми, наявність яких свідчить про свіже фекальне забруднення води. Які мікроорганізми було виявлено?
*a. Escherіchіa colі
b. Haemophіlus іnfluenzae
c. Staphylococcus aureus
d. Neіsserіa sіcca
e. Streptococcus agalactіae

