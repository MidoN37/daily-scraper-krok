1. При дії окислювачів (перекис водню, оксиди азоту та інші), гемоглобін, до складу якого входить F e2+, перетворюється на сполуку, що містить F e3+. Ця сполука НЕ ЗДАТНА переносити кисень і має назву:
a. Карбгемоглобін
b. Карбоксигемоглобін
*c. Метгемоглобін
d. Оксигемоглобін
e. Глікозильований гемоглобін

2. У жінки 62-х років розвинулася катаракта (помутніння кришталику) на фоні цукрового діабету. Вкажіть, який тип модифікації білків має місце при діабетичній катаракті:
a. АДФ-рибозилювання
b. Фосфорилювання
*c. Глікозилювання
d. Метилювання
e. Обмежений протеоліз

3. У новонародженої дитини після годування молоком спостерігаються диспептичні розлади (диспепсія, блювання). При годуванні розчином глюкози ці явища зникають. Вкажіть фермент, що бере участь в перетравленні вуглеводів, недостатня активність якого призводить до вказаних розладів:
a. Сахараза
b. Амілаза
*c. Лактаза
d. Iзомальтаза
e. Мальтаза

4. Хворий після прийому жирної їжі відчуває нудоту, млявість, з часом з’явилися ознаки стеатореї. В крові: холестерин - 9,2 ммоль/л. Причиною такого стану є нестача:
*a. Жовчних кислот
b. Жирних кислот
c. Хіломікронів
d. Фосфоліпідів
e. Тригліцеридів

5. Знешкодження ксенобіотиків (лікарських засобів, епоксидів, ареноксидів, альдегідів, нітропохідних тощо) та ендогенних метаболітів (естрадіолу, простагландинів, лейкотрієнів) відбувається в печінці шляхом їх кон’югації з:
a. Гліцином
b. Аспарагіновою кислотою
*c. Глутатіоном
d. S-Аденозилметіоніном
e. Фосфоаденозином

6. Для підвищення результатів спортсмену рекомендували застосовувати препарат, що містить карнітин. Який процес найбільшою мірою активізується карнітином?
a. Тканинне дихання
*b. Транспорт жирних кислот в мітохондрії
c. Синтез кетонових тіл
d. Синтез стероїдних гормонів
e. Синтез ліпідів

7. Центральну роль в обміні амінокислот у нервовій тканині відіграє глутамінова кислота. Це пов’язано з тим, що дана амінокислота:
a. Використовується для синтезу ліків
b. Використовується для синтезу нейроспецифічних білків
c. Використовується для синтезу ацетонових тіл
*d. Зв’язує аміак з утворенням глутаміну
e. Використовується для синтезу глюкози

8. Біологічне окиснення та знешкодження ксенобіотиків відбувається за рахунок гемвмісних ферментів. Який метал є обов’язковою складовою цих ферментів?
a. Mn
*b. Fe
c. Co
d. Zn
e. Mg

9. Під час бігу на довгі дистанції скелетна мускулатура тренованої людини використовує глюкозу з метою отримання енергії АТФ для м’язового скорочення. Вкажіть основний процес утилізації глюкози за цих умов:
a. Анаеробний гліколіз
b. Глюконеогенез
c. Глікогенез
*d. Аеробне окиснення
e. Глікогеноліз

10. Характерними ознаками холери є втрата організмом великої кількості води та іонів натрію. Що є основою біохімічної дії холерного токсину?
a. Гальмування синтезу вазопресину у гіпоталамусі
b. Посилення синтезу кортикотропіну
c. Посилення секреції реніну клітинами ниркових артеріол
d. Окислення альдостерону в корі наднирників
*e. Активація аденілатциклази в епітелії тонкої кишки

11. У новонародженої дитини спостерігається зниження інтенсивності смоктання, часте блювання, гіпотонія. У сечі та крові значно підвищена концентрація цитруліну. Який метаболічний процес порушений?
a. Цикл Корі
*b. Орнітиновий цикл
c. Гліколіз
d. ЦТК
e. Глюконеогенез

12. Через 6 годин після інфаркту міокарда у хворого в крові піднялася активність лактатдегідрогенази. Наявність якого ізоферменту в крові слід чекати у цьому випадку?
a. ЛДГ5
*b. ЛДГ1
c. ЛДГ3
d. ЛДГ2
e. ЛДГ4

13. Під дією УФ-опромінення та інших факторів можуть відбуватися зміни в структурі ДНК. Репарація молекули ДНК досягається узгодженою дією всіх наступних ферментів, ЗА ВИНЯТКОМ:
a. Ендонуклеаза
b. ДНК-полімераза
*c. Аміноацил-тРНК-синтетаза
d. ДНК-глікозидаза
e. ДНК-лігаза

14. Людина вживає надмірну кількість вуглеводів. Який метаболічний процес активується в організмі при цьому?
a. Глікогеноліз
b. Ліполіз
c. Синтез нуклеїнових кислот
*d. Ліпогенез
e. Сечовиноутворення

15. Аспірин інгібує синтез простагландинів, завдяки блокуванню активності циклооксигенази. Яка жирна кислота необхідна для цього синтезу?
a. Стеаринова
b. Пальмітинова
c. Лінолева
d. Ліноленова
*e. Арахідонова

16. Хворому на туберкульоз призначено антибіотик олігоміцин. Назвіть процес, який інгібується цим препаратом у дихальному ланцюзі мітохондрій при розмноженні туберкульозної палички:
a. Трансляція
b. Iніціація
c. Трансамінування
d. Реплікація
*e. Окисне фосфорилювання

17. У хворого з яскраво вираженою жовтушністю шкіри, склер та слизових оболонок, сеча має колір темного пива, кал світлий. У крові підвищений вміст прямого білірубіну, в сечі визначається білірубін. Який тип жовтяниці у хворого?
a. Кон’югаційна
b. Екскреційна
c. Паренхіматозна
d. Гемолітична
*e. Обтураційна

18. Внаслідок дефіциту УФО-ендонуклеази порушується репарація ДНКі виникає таке захворювання:
a. Серпоподібноклітинна анемія
*b. Пігментна ксеродермія
c. Фенілкетонурія
d. Подагра
e. Альбінізм

19. Жінка літнього віку перенесла сильний стрес. У крові різко збільшилась концентрація адреналіну і норадреналіну. Які ферменти каталізують процес інактивації катехоламінів?
a. Тирозиназа
*b. Моноамінооксидази
c. Пептидази
d. Глікозидази
e. Карбоксилази

20. Внаслідок дефіциту вітаміну D у дитини визначаються симптоми рахіту. Зниження активності якого ферменту крові спостерігається при цьому?
a. Кисла фосфатаза
b. Холінестераза
c. Креатинкіназа
*d. Лужна фосфатаза
e. α-амілаза

21. У хворого з синдромом Iценко-Кушинга спостерігаються стійка гіперглікемія та глюкозурія. Синтез та секреція якого гормону збільшені у цього хворого?
a. Альдостерон
*b. Кортизол
c. Глюкагон
d. Адреналін
e. Тироксин

22. Хворий на сімейну гіперліпідемію, викликану дефіцитом рецепторів до ЛПНЩ, вживав інгібітор бета-гідроксиметилглутарил-КоА-редуктази. Цей препарат сприяє:
a. Підвищенню рівня триацилгліцеролів крові
b. Підвищенню активності клітинної ацилхолестеролацилтрансферази
c. Підвищенню рівня сквалену в клітинах
d. Зниженню клітинного вмісту бета-ГМГКоА
*e. Зниженню рівня холестеролу крові

