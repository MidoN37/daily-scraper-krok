1. На певному етапі онтогенезу людини між кровоносними системами матері і плоду встановлюється фізіологічний зв’язок. Цю функцію виконує провізорний орган:
*a. Плацента
b. Амніон
c. Алантоїс
d. Серозна оболонка
e. Жовтковий мішок

2. У жінки народилася мертва дитина з множинними вадами розвитку. Яке протозойне захворювання могло спричинити внутрішньоутробну загибель плоду?
a. Амебіаз
b. Лямбліоз
c. Балантидіаз
*d. Токсоплазмоз
e. Трихомоніаз

3. Встановлено ураження ВIЛ Т-лімфоцитів. При цьому фермент вірусу зворотна транскриптаза (РНК-залежна ДНКполімераза) каталізує синтез:
a. ДНК на вірусній р-РНК
b. Вірусної і-РНК на матриці ДНК
*c. ДНК на матриці вірусної і-РНК
d. Вірусної РНК на матриці ДНК
e. і-РНК на матриці вірусного білку

4. У 50-х роках у Західній Європі від матерів, які приймали в якості снодійного талідомід, народилося кілька тисяч дітей з відсутністю або недорозвиненням кінцівок, порушенням будови скелета, іншими вадами. Яка природа даної патології?
*a. Тератогенна дія
b. Моносомія
c. Генна мутація
d. Триплоїдія
e. Трисомія

5. Пацієнт, що прийшов на прийом, скаржиться на свербіж між пальцями. Лікар поставив діагноз: скабієс. Які членистоногі можуть спричиняти це захворювання?
a. Селищний кліщ
*b. Коростяний свербун
c. Тайговий кліщ
d. Собачий кліщ
e. Дермацентор

6. У медико-генетичну консультацію звернувся чоловік з приводу безпліддя. В ядрах більшості клітин епітелію слизової оболонки щоки у нього виявлено одне тільце Барра. Про який синдром може йти мова?
a. Дауна
*b. Клайнфельтера
c. Патау
d. Шерешевського-Тернера
e. Едвардса

7. Під час постсинтетичного періоду мітотичного циклу було порушено синтез білків тубулінів. До яких наслідків це може призвести?
a. Порушення цитокінезу
b. Порушення репарації ДНК
c. Скорочення тривалості мітозу
*d. Порушення формування веретена поділу
e. Порушення спіралізації хромосом

8. У чоловіка і його сина інтенсивно росте волосся по краю вушних раковин. Це явище спостерігалося також у батька і дідуся за батьковою лінією. Який тип успадкування зумовлює це?
a. Аутосомно-рецесивний
b. Аутосомно-домінантний
c. Рецесивний, зчеплений з Х-хромосомою
*d. Зчеплений з Y-хромосомою
e. Домінантний, зчеплений з Х-хромосомою

9. При деяких гельмінтозах людина може сама виявити гельмінта, оскільки зрілі членики збудника можуть активно виповзати з ануса людини. Це характерно для:
a. Ехінококозу
*b. Теніаринхозу
c. Гіменолепідозу
d. Теніозу
e. Дифілоботріозу

10. В ділянці хромосоми гени розташовані в такій послідовності: ABCDEFG. В результаті дії радіоактивного випромінювання відбулася перебудова, після чого ділянка хромосоми має наступний вигляд: ABDEFG. Яка мутація відбулася?
a. Iнверсія
b. Iнсерція
c. Мутація
d. Дуплікація
*e. Делеція

