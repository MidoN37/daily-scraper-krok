1. Хворий на хронічний пієлонефрит помер від хронічної ниркової недостатності. При житті аускультативно відмічено ”шум тертя перикарду”. На розтині виявлено, що епікард тьмяний, шорсткий, ніби покритий волосяним покривом. Який перикардит за характером запалення має місце?
a. Гнильний
b. Серозний
c. Катаральний
d. Гнійний
*e. Фібринозний

2. Під час розтину тіла померлого 43-х років, що страждав на IХС з розвитком інфаркту міокарда, патологоанатом виявив набряк легень. Які патологічні зміни могли зумовити набряк легень?
a. Iшемія малого кола
b. Стаз крові
c. Гостре загальне малокрів’я
d. Гостра правошлуночкова недостатність
*e. Гостра лівошлуночкова недостатність

3. При мікроскопічному дослідженні біоптату шкіри виявляються гранульоми, які складаються з епітеліоїдних клітин, оточених в основному Т-лімфоцитами. Серед епітеліоїдних клітин розташовуються поодинокі гігантські багатоядерні клітини типу Пирогова-Лангханса. В центрі гранульом виявляються ділянки казеозного некрозу. Кровоносні судини відсутні. Для якого захворювання характерні описані гранульоми?
a. Риносклерома
b. Сап
c. Сифіліс
d. Лепра
*e. Туберкульоз

4. Під час розтину тіла дівчинки 9-ти років у верхівці правої легені субплеврально було знайдене вогнище казеозного некрозу діаметром 15 мм, біфуркаційні лімфатичні вузли збільшені, містять дрібні вогнища некрозу коагуляційного типу. Мікроскопічно: у легеневому вогнищі та в лімфатичних вузлах навколо некротичних мас розташовані епітеліоїдні клітини, лімфоцити та поодинокі багатоядерні гігантські клітини. Діагностуйте захворювання:
a. Вторинний вогнищевий туберкульоз
b. Вторинний фіброзно-вогнищевий туберкульоз
c. Гематогенний туберкульоз з переважним ураженням легень
d. Гематогенний генералізований туберкульоз
*e. Первинний туберкульоз

5. При мікроскопічному дослідженні нирок жінки 36-ти років, померлої від ниркової недостатності, в клубочках виявлено проліферацію нефротелію капсули, подоцитів та макрофагів з утворенням ”півмісяців”, некроз капілярних петель, фібринові тромби в їх просвітах, а також склероз та гіаліноз клубочків, атрофію канальців та фіброз строми нирок. Який з перелічених діагнозів найбільш імовірний?
a. Фокальний сегментарний склероз
b. Мембранозна нефропатія
c. Гострий гломерулонефрит
d. Хронічний гломерулонефрит
*e. Підгострий гломерулонефрит

6. На розтині тіла померлого в підкоркових ядрах правої півкулі головного мозку спостерігається порожнина неправильної форми 5х3,5 см, заповнена червоними згустками крові та розм’якшеною тканиною мозку. Назвіть патологію, яка розвинулася у головному мозку:
a. Астроцитома
b. Абсцес
c. Геморагічне просякнення
d. Iшемічний інфаркт
*e. Гематома

7. На розтині тіла жінки 23-х років, яка померла при явищах ниркової недостатності, на шкірі обличчя виявлений ”червоний метелик”, на мітральному клапані дрібні до 0,2 см червонувато-рожеві бородавчасті нашарування, в нирках осередки фібриноїдного некрозу в клубочках, потовщення базальних мембран капілярів клубочків у вигляді ”дротяних петель”, гематоксилінові тільця, каріорексис. Яке захворювання стало причиною смерті хворої?
a. Вузликовий періартеріїт
b. Ревматоїдний артрит
c. Системна склеродермія
*d. Системний червоний вовчак
e. Ревматизм

8. Хвора 38-ми років померла під час нападу бронхіальної астми, який не вдалося зняти. В ході гістологічного дослідження у просвіті бронхів виявлені накопичення слизу, в стінці бронхів численні лаброцити, багато з них у стані дегрануляції, а також велика кількість еозинофілів. Який патогенез (механізм розвитку) цих змін у бронхах?
a. Гранулематоз
*b. Атопія
c. Iмунокомплексний механізм
d. Цитотоксична, цитолітична дія антитіл
e. Клітинно обумовлений цитоліз

9. При операції у хлопчика 12-ти років видалений апендикс, який надіслано патологу на дослідження. Макроскопічно: апендикс в дистальному відділі з булавоподібним стовщенням діаметром 3 см, при розрізі якого вилилася прозора жовтувата рідина, стінка апендикса стоншена. Мікроскопічно: атрофія всіх шарів апендикса, ознак запалення немає. Який найбільш імовірний діагноз?
a. Міксоглобульоз апендикса
*b. Водянка апендикса
c. Емпієма апендикса
d. Флегмонозний апендицит
e. Хронічний апендицит

10. На секції тіла жінки 76-ти років були знайдені ознаки хронічного бронхіту та легеневого серця, печінка збільшена в розмірах, щільна, тканина на розрізі строката. Мікроскопічно: просвіти центральних вен та синусоїдних капілярів розширені, повнокровні, а гепатоцити на периферії часточок з жировою дистрофією. Який вид розладу кровообігу викликав зміни печінки?
a. Місцева артеріальна гіперемія
b. Загальне малокрів’я
c. Місцева венозна гіперемія
d. Загальна артеріальна гіперемія
*e. Загальна венозна гіперемія

11. Хворий 58-ми років надійшов у торакальне відділення з кровохарканням; при бронхоскопії виявлено звуження правого стовбурового бронха внаслідок розростання сірувато-білої тканини. В ході біопсії виявлена пухлина, що складається з дрібних клітин овальної й округлої форми з гіперхромними ядрами та незначною цитоплазмою, клітини справляють враження ”голих ядер”. Клітини пухлини ростуть пластами, тяжами. Гістологічна будова пухлини свідчить про те, що у хворого:
a. Пласкоклітинний незроговілий рак
b. Пласкоклітинний зроговілий рак
c. Перехідноклітинний рак
d. Базальноклітинний рак
*e. Недиференційований рак

12. При макро- та мікроскопічному дослідженнях ділянки великогомілкової кістки та м’яких тканин довкола виявлено дифузне гнійне запалення, що захоплює кістковий мозок, гаверсові канали та періост, осередки некрозу. Про яке захворювання слід думати?
a. Паратиреоїдна остеодистрофія
b. Хронічний гематогений остеомієліт
*c. Гострий гематогений остеомієліт
d. Остеонекроз
e. Хвороба Педжета

13. На розтині тіла чоловіка, який хворів на фіброзно-кавернозний туберкульоз і помер від ниркової недостатності, виявлені збільшені в розмірах нирки, щільні на дотик, сіруватого кольору, на розрізі мають сальний вигляд. Який діагноз можна припустити?
a. Нефросклероз
b. Хронічний пієлонефрит
c. Мієломна нирка
*d. Амілоїдоз нирок
e. Гломерулонефрит

14. Під час гістологічного дослідження видаленого збільшеного шийного лімфатичного вузла встановлено, що структура його стерта, лімфоїдні фолікули відсутні. Картина його одноманітна та представлена великою кількістю лімфобластів, серед яких наявні клітини з патологічним поділом. Iнші групи лімфатичних вузлів і кістковий мозок не змінені. Виявлені зміни найбільш характерні для:
a. Неспецифічного гіперпластичного лімфаденіту
*b. Лімфосаркоми
c. Саркоїдозу
d. Лімфогранулематозу
e. Хронічного лімфолейкозу

15. У чоловіка, померлого від внутрішньої кровотечі (гемоперитонеум), в печінці субкапсулярно виявлено губчастий вузол темно-червоного кольору розмірами 15х10 см, добре відмежований від навколишньої тканини. Мікроскопічно: тканина вузла складається з великих судинних тонкостінних порожнин, вистелених ендотеліальними клітинами та заповнених рідкою або згорнутою кров’ю. Встановіть вид пухлини:
a. Капілярна гемангіома
b. Венозна гемангіома
*c. Кавернозна гемангіома
d. Гемангіоперицитома
e. Лімфангіома

16. На розтині тіла чоловіка, який помер від черевного тифу, в клубовій кишці виявлені дефекти, розташовані по всій довжині кишки, краї їх рівні, дно утворене м’язовим шаром. Яка зі стадій черевного тифу діагностована?
a. Загоєння
b. Мозкоподібного набухання
c. Некрозу
*d. Чистих виразок
e. Утворення виразок

17. При гістологічному дослідженні шийного лімфатичного вузла було виявлено повнокрів’я та набухання коркового шару, в мозковій речовині наявна велика кількість плазматичних клітин, зменшення кількості лімфоцитів, значна макрофагальна реакція. Назвіть характер змін в Патологічна анатомія 16 лімфатичному вузлі:
a. Лімфома
b. Гострий лімфаденіт
*c. Антигенна стимуляція лімфоїдної тканини
d. Лімфогранулематоз
e. -

18. У пацієнтки на поверхні шкіри лівого кута лопатки знайдено утвір з наступними характеристиками: 5-7 мм діаметром, кулястої форми, твердої консистенції, який має широку основу та сосочкову поверхню. Гістологічно: клітини плоского епітелію, що нерівномірно розростаються, кількість шарів збільшена, надлишкова кількість кровоносних судин. Вкажіть патологічний процес:
a. ”Рак на місці”
b. Аденома
*c. Папілома
d. Аденокарцинома
e. Гідроаденома

