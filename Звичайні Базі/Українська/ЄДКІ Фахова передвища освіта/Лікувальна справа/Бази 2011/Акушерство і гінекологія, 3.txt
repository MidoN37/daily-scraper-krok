1. Фельдшер швидкої допомоги транспортує вагітну у строці 36 тижнів з прееклампсією ІІІ ступеню, у якої раптово виник приступ судом. Першочергові дії фельдшера:
a. Дати інгаляційний наркоз
b. Ввести гіпотензивні та сечогінні препарати
c. Терміново транспортувати вагітну
*d. Ввести роторозширювач та зафіксувати язик
e. Ввести седативні засоби та гіпотензивні

2. Виклик швидкої допомоги до жінки 25 років, яка скаржиться на раптовий переймоподібний біль у правій паховій ділянці, який з’явився після бурхливої перистальтики кишечника. Жінку готували на планову операцію з приводу кісти правого яєчника. Дії фельдшера швидкої допомоги:
a. Дати заспокійливе
*b. Негайна госпіталізація
c. Покласти грілку на живіт
d. Введення знеболюючих
e. Ввести спазмолітик

3. Пологи вдома. Фельдшер швидкої допомоги прибув, коли відбулося народження плода і посліду і раптово почалася маткова кровотеча, послід при огляді цілий. Першочергові дії фельдшера:
a. Покласти міхур з льодом
*b. Випустити сечу катетером
c. Провести зовнішній масаж матки
d. Ввести утеротонічні засоби
e. Ввести кровоспинні засоби

4. Виклик швидкої допомоги до дівчини 7 років, яка скаржиться на біль в ділянці зовнішніх статевих органів. При огляді фельдшер побачив гематому правої великої статевої губи. У чому полягає допомога на догоспітальному етапі:
a. Накладання стерильної пов’язки
b. Вимірювання артеріального тиску
c. Введення кровозупинних засобів
*d. Накладання притискуючої пов’язки
e. Введення знеболюючих засобів

5. До фельдшера здоровпункту звернулася пацієнтка 25 років на консультацію з приводу попередження непланової вагітності. Жінка перебуває у шлюбі, має двох дітей, гінекологічних, соматичних захворювань, шкідливих звичок не має. Менструальний цикл регулярний. Фельдшер рекомендував метод контрацепції:
a. Бар’єрні методи контрацепції
b. Хірургічну стерилізацію
c. Комбіновані оральні контрацептиви
*d. Внутрішньоматкові засоби контрацепції
e. Природні методи контрацепції

6. Фельдшер здоровпункту проводить онкопрофогляд жінок заводу. Яке дослідження не потрібне для проведення онкопрофогляду:
a. Взяття мазків на онкоцитологію
b. Огляд шийки матки у дзеркалах
*c. Взяття мазків на ступені чистоти піхви
d. Бімануальна пальпація матки
e. Пальпація молочних залоз

7. Першовагітна (8 тиж) була оглянута фельдшером ФАПу. Стан жінки задовільний. Яка кратність відвідувань для контролю стану здоров’я буде встановлена фельдшером?
a. 3 рази за всю вагітність
*b. 1 раз на місяць до 20 тиж
c. 2 рази на тиждень до 20 тиж
d. 1 раз на тиждень до 20 тиж
e. 1 раз у два місяці

8. Фельдшер швидкої допомоги транспортує вагітну 37 тижнів зі скаргами на регулярні перейми . При пальпації живота голівка визначається в положенні 2 поперечних пальці над лоном. Який висновок зробить фельдшер?
a. Початок пологів
b. Прелімінарний період
c. ІІ період пологів
*d. І період, активна фаза
e. І період, латентна фаза

9. Фельдшер ФАПу при обстеженні першовагітної виявив, що дно матки знаходиться на 2 пальці вище пупка. Про який термін вагітності це свідчить?
a. 36 тижнів
*b. 28 тижнів
c. 30 тижнів
d. 32 тижні
e. 24 тижні

10. Фельдшер ФАПу оглядає вагітну 26 тижнів. Загальний стан задовільний. Після проведення антропометричних вимірювань, фельдшер оцінює характер збільшення маси тіла (до вагітності вона становила 80 кг). Яким нормативним показником керується фельдшер при оцінці приросту маси тіла?
a. На 6-8 кг за 40 тиж
*b. На 10-12 кг за 40 тиж
c. На 4-8 кг за 40 тиж
d. На 15-20 кг за 40 тиж
e. На 20-25 кг за 40 тиж

11. До фельдшера ФАПу звернулась вагітна 34 тижні зі скаргами на головний біль, порушення зору, наявність “ мурашок перед очима”, біль в епігастральній області,одноразове блювання. Артеріальний тиск 180/110 мм.рт.ст. Який діагноз має припустити фельдшер?
a. Еклампсія
b. Гіпертонічна хвороба
c. Прегестоз
d. Пієлонефрит
*e. Прееклампсія

12. Фельдшер ФАПу транспортує влітку породіллю. Пологи відбулися дорогою , 40 хвилин тому. Дитина знаходиться на животі матері, вкрита пелюшкою, стан її задовільний. Дитина піднімає голову, відкриває широко рот, шукає груди матері. Яка подальша дія фельдшера буде доцільною?
a. Виміряти температуру тіла новонародженого
b. Спостерігати за новонародженим
*c. Здійснити перше раннє прикладання дитини до грудей матері
d. Здійснити клеймування пуповини
e. Провести профілактику офтальмії

13. Фельдшер ФАПу оглядає вагітну 34 тиж. , яка скаржиться на головний біль, блювання. Об’єктивно: жовтяниця, подряпини на шкірі, АТ 180115 мм.рт.ст., 185110 мм.рт.ст.. Який імовірний діагноз визначить фельдшер?
a. Панкреатит
*b. НЕLLP - синдром
c. Гепатит
d. Прееклампсія середнього ступеня
e. Цироз печінки

14. Фельдшер швидкої допомоги при обстеженні породіллі з’ясував, що добу тому у неї підвищилась температура – 39С, з’явилась біль у лівій молочній залозі. Уражена ділянка болюча, щільна, без чітких контурів. Який імовірний діагноз визначить фельдшер?
*a. Післяпологовий мастит
b. Забій лівої молочної залози
c. Плеврит
d. Міозит
e. Рак лівої молочної залози

15. На виклику фельдшер швидкої допомоги з’ясовує, що перейми у роділлі почались 5 годин тому, зараз вони регулярні. Після огляду фельдшер визначає 1-й період пологів, активну фазу і приймає рішення стосовно госпіталізації. Як часто фельдшер повинен вислуховувати серцебиття плоду?
a. Через 20 хвилин
b. Через 5 хвилин
c. Через 60 хвилин
*d. Через 15 хвилин
e. Через 45 хвилин

16. Фельдшер приймає пологи. Після народження голівки встановлено туге обвиття пуповини навколо шиї. Визначить подальшу тактику фельдшера:
*a. Перетиснути між 2-х затискачів пуповину
b. Наложити акушерські щипці
c. Виконати епізіотомію
d. Почати вакуум- екстракцію плоду
e. Поквапитись, народити плечика протягом цієї ж потуги

17. Фельдшер швидкої допомоги , оцінюючи стан роділля, яку транспортує, приймає рішення на активне ведення пологів. Відповідно отримує згоду жінки. Коли за часом фельдшер визначить внутрішньом`язове введення окситоцину (100 ОД) ?
a. Через 8 хвилин після народження дитини
*b. Протягом першої хвилини після народження дитини
c. Після народження голови дитини
d. Через 5 хвилин після народження дитини
e. Через 10 хвилини після народження дитини

18. Фельдшер швидкої допомоги транспортує першовагітну 22-23 тиж, у якої годину тому з’явились слизово-кровянисті виділення із статевих шляхів та регулярний переймоподібний біль внизу живота та крижах. Який імовірний діагноз визначить фельдшер, орієнтуючись на ці симптоми?
a. Передлежання плаценти
*b. Передчасні пологи
c. Вчасні пологи
d. Мимовільний викидень
e. Передчасне відшарування нормально розташованої плаценти

19. Фельдшер здоров пункту ,здійснюючи онкопрофогляд жінок підприємства,визначає графік проведення мамографії. Для жінок ,старших за 35 років він складає:
*a. Кожні 1-2 роки
b. Кожні 6 місяців
c. За призначенням лікаря
d. Кожні 5 років
e. При виявленні щільної ділянки в молочній залозі

20. До фельдшера ФАПу звернулась жінка, яка не вагітніє протягом року. Було з’ясовано , що в анамнезі у неї 20 абортів, останній – рік тому. Який стан визначить фельдшер в діагнозі?
*a. Маткової форми аменореї
b. Надниркової форми аменореї
c. Яєчникової форми аменореї
d. Первинної аменореї
e. Гіпофізарної форми аменореї

21. Фельдшер здоров пункту оглядає жінку, яку турбує сильний біль в правій соромітній губі, підвищення температури до 38,7С. Об’єктивно:набряк і гіперемія правої соромітної губи. Який імовірний діагноз визначить фельдшер?
a. Кольпіт
b. Цукровий діабет
c. Рак вульви
*d. Бартолініт
e. Вульвіт

22. Фельдшер ФАПу готується до запланованого профілактичного огляду жінок, зокрема, взяття мазків для цитологічного дослідження. Звідки потрібно взяти матеріал?
*a. З каналу шийки матки
b. З заднього склепіння піхви
c. З уретри
d. З бокового склепіння піхви
e. З переднього склепіння піхви

23. Протягом 6 років жінка не проходила профоглядів, останні 2 роки її турбують водянисті виділення із статевих шляхів. Займається самолікуванням. Після статевого акту з’явились кров’янисті виділення. Який імовірний діагноз визначить фельдшер?
a. Рак прямої кишки
*b. Рак шийки матки
c. Рак піхви
d. Рак тіла матки
e. Рак вульви

24. Фельдшер ФАПу проводить бесіду з старшокласницями. На запитання про час, найсприятливіший для запліднення, його відповідь буде:
*a. На 14-15 добу від першого дня менструації
b. На 20 добу від першого дня менструації
c. На 28 добу від першого дня менструації
d. На 8 добу від першого дня менструації
e. На 5 добу від першого дня менструації

25. Ви працюєте фельдшером ФАПу. При обстеженні пацієнтки була виявлена вагітність у терміні 5-6 тижнів. Які з перерахованих ознак є ймовірними?
a. пігментація шкіри обличчя
*b. припинення менструації
c. промацування частин плоду
d. вислуховування серцебиття плоду
e. нудота, блювання

26. Ви працюєте фельдшером ФАПу. При заповненні індивідуальної карти вагітної з’ясувалось, що остання менструація у жінки була 2.10.04. Визначте дату передбачуваних пологів:
a. 9.04.05
b. 20.07.05
c. 20.05.05
d. 15.03.05
*e. 9.07.05

27. Ви працюєте фельдшером ФАПу. Якого основного принципу будете дотримуватись в профілактиці інфікування себе СНІДом та вірусним гепатитом?
a. ретельно мити руки з милом
b. мікротравми шкіри на руках закрити лейкопластирем
c. маніпуляції проводити в масці
*d. всі маніпуляції проводити в гумових рукавичках
e. обробити руки антисептиком

28. Ви працюєте фельдшером ФАПу. На прийомі першовагітна. Повідомляє, що напередодні вперше відчула ворушіння плоду. Встановіть очікуваний термін вагнітності:
*a. 20 тижнів
b. 18 тижнів
c. 12 тижнів
d. 22 тижні
e. 16 тижнів

29. Ви працюєте фельдшером ФАПу. На плановому огляді вагітна у терміні вагітності 39-40 тижнів. При обстеженні встановлено ОЖ – 100 см, ВДМ – 34 см. Визначте очікувану масу плоду:
a. 2700 г
b. 3000 г
*c. 3400 г
d. 3800 г
e. 

30. Ви працюєте фельдшером ФАПу. На прийомі пацієнтка 20 років з вагітністю 6-7 тижнів. До якого терміну вагітності вона повинна стати на облік з приводу вагітності?
a. до 16 тижнів
*b. до 12 тижнів
c. до 10 тижнів
d. до 20 тижнів
e. до 22 тижнів

31. Ви працюєте фельдшером ФАПу. При обстеженні вагітної було встановлено нормальні розміри великого тазу. Які саме?
a. 24-26-29-14 см
b. 25-28-30-17 см
*c. 25-28-31-20 см
d. 26-26-29-18 см
e. 26-29-32-19 см

32. Ви працюєте на ФАПі. На плановому огляді вагітна в терміні 28 тижнів. Встановлено положення плоду повздовжнє, передлежить голівка, ІІ позиція. Де найкраще вислуховувати серцебиття плоду?
*a. справа нижче пупка
b. справа вище пупка
c. справа на рівні пупка
d. зліва нижче пупка
e. зліва вище пупка

33. Ви працюєте фельдшером ФАПу. На прийомі пацієнтка, що скаржиться на відчуття свербіжу та печії в ділянці статевих органів. При огляді за допомогою дзеркал виявлено гіперемію слизової оболонки піхви і значні “сирнисті” нашарування. Яке захворювання можна запідозрити?
a. мікоплазмоз
*b. кандидоз
c. хламідіоз
d. тріхомоніаз
e. гарднерельоз

34. Ви працюєте фельдшером здоровпункту швейної фабрики. До Вас звернулась пацієнтка, щоб отримати консультацію з приводу попередження небажаної вагітності. Пацієнтка в шлюбі, має двох дітей. Обстежена, гінекологічних захворювань не виявлено. Який метод контрацепції найдоцільніше рекомендувати?
a. бар’єрний
b. перерваний статевий акт
*c. внутрішньо матковий
d. посткоїтальний
e. календарний

35. Ви працюєте фельдшером здоровпункту швейної фабрики. На обліку знаходиться вагітна. На який термін надається відпустка по вагітності та фізіологічних пологах?
a. на 140 днів
b. на 56 днів
*c. на 126 днів
d. на 70 днів
e. на 136 днів

36. Ви працюєте фельдшером ФАПу. Яким наказом користуєтесь з метою профілактики гнійно-септичних захворювань?
a. № 720
b. № 509
c. № 503
d. № 504
*e. № 59

37. Ви працюєте фельдшером ШМД. Визначте транспортабельність роділлі під час пологів:
*a. початок І періоду пологів
b. ІІ період пологів
c. ІІІ період пологів
d. голівка плода прорізується
e. голівка плода врізується

38. Ви працюєте фельдшером ШМД, приймаєте позалікарняні пологи. Вкажіть, коли ви повинні починати надавати ручну акушерську допомогу:
a. при врізуванні голівки плода
b. при вставленні голівки в таз
*c. при прорізуванні голівки плода
d. при розгинанні голівки
e. при зовнішньому повороті голівки

39. Ви працюєте фельдшером ШМД. У яке відділення слід госпіталізувати породіллю у якої відбулись позалікарняні пологи?
*a. обсерваційне відділення
b. гінекологічне відділення
c. приймальне відділення
d. відділення патології вагітності
e. фізіологічне пологове відділення

40. Ви працюєте фельдшером ШМД. Першовагітна з доношеною вагітністю повідомляє про початок пологів. Яка ознака свідчить про початок пологів?
*a. регулярні переймоподібні болі внизу живота, попереку
b. слизові виділення з піхви
c. кров’янисті виділення з піхви
d. підвищення тонусу матки
e. ниючі болі внизу живота

41. Ви працюєте фельдшером ФАПу. На прийом звернулась жінка 25 років, мати двотижневої дитини, зі скаргами на біль у правій грудній залозі, підвищення температури тіла, загальну слабість. Об’єктивно – температура тіла 38°C, права грудна залоза дещо збільшена. У верхньозовнішньому квадранті залози шкіра гіперемована, гаряча на дотик, пальпаторно – болючий, щільний утвір. Визначте діагноз:
a. пневмонія
b. фурункул
c. ендометрит
d. мастопатія
*e. лактаційний мастит

42. 1.18 Ви працюєте фельдшером ФАПу. Вас кликали до роділлі. Коли після фізіологічних пологів доцільно прикласти новонародженого до грудей:
a. у перші 2 год після пологів
b. у першу добу після пологів
c. на третю добу після пологів
*d. одразу після пологів
e. через 12 год після пологів

43. Ви фельдшер ШМД. У вагітної в терміні вагітності 30 тижнів виникли судоми з короткочасним знепритомнінням. Артеріальний тиск – 170/100 мм рт. ст., генералізовані набряки. У сечі за тиждень до нападу визначилися білок (1 г/л), гіалінові циліндри. Встановіть ймовірний діагноз:
*a. еклампсія
b. артеріальна гіпертензія вагітних
c. прееклампсія важкого ступеня
d. прееклампсія середнього ступеня
e. епілепсія

44. На ФАП звернулась жінка зі скаргами на жовті пінисті, рідкі виділення з піхви. Для якого захворювання характерні такі скарги?
a. хламідіоз статевих органів
b. сифіліс
c. гонорея
*d. трихомоніаз
e. кандидозний вульвовагініт

45. В гінекологічний стаціонар поступила жінка, 50 років, з масивною матковою кровотечею. Менопауза 2 роки. Який метод діагностики потрібно використати для уточнення діагнозу?
a. пункція заднього склепіння
b. біопсія шийки матки
*c. вишкрібання слизової матки
d. гістероскопія
e. гістеросальнінгографія

46. В гінекологічне відділення поступила пацієнтка, 34 років, з поліпом цервікального каналу. До якого методу лікування готує її фельдшер?
*a. поліпектомія з наступним гістологічним дослідженням
b. кріодеструкція
c. хіміотерапія
d. лазеротерапія
e. діатермокоагуляція

47. Жінка С., 29 років, звернулася на ФАП зі скаргами на посилений ріст волосся в ділянці стегон, підборіддя, живота, відсутність менструацій протягом останніх 4-х місяців, неможливість завагітніти протягом 5-ти років. Анамнез: менструації з 16 років, нерегулярні, безболісні, скудні. Бімануальне обстеження: матка без особливостей, яєчники справа і зліва збільшені, щільні. Ваш попередній діагноз:
a. тератома яєчників
*b. синдром полікістозних яєчників
c. несправжня аменорея
d. ендометріоз яєчників
e. фіброма яєчників

48. До бар’єрних методів контрацепції відносяться:
a. трансдермальні гормональні пластирі
b. ін’єкційні контрацептиви
*c. презервативи
d. оральні контрацептиви
e. внутрішньоматкові контрацептиви

49. На ФАП звернулася жінка, 44 р., одружена, зі скаргами на постійне бажання статевих зносин, лабільність настрою, порушення сну. Бімануальне обстеження: статеві органи в межах норми. Ваш попередній діагноз:
*a. німфоманія
b. вагінізм
c. геніталгія
d. аноргазмія
e. фригідність

50. При проведенні бімануального дослідження в умовах ФАПу у пацієнтки з’явився різкий біль ліворуч низом живота. Вона знепритомніла. Що необхідно зробити?
a. ввести спазмолітини
b. грілку на низ живота
c. ввести кровоспинні
d. ввести знеболюючі
*e. терміново госпіталізувати

51. На ФАП звернулася 34 річна жінка зі скаргами на затримку менструації на 1,5 місяця і кров’янисті виділення з піхви. В анамнезі одні пологи. При гінекологічному обстеженні: шийка “бочкоподібна”, матка в anteflexio, тіло матки маленьке. Шийка матки розміром з жіночий кулак, цервікальний канал пропускає палець. Придатки не пальпуються. Виділення кров’янисті, густі. Який найімовірніший діагноз:
a. ерозія шийки матки
b. трубна вагітність
c. аборт в ходу
d. рак шийки матки
*e. шийкова вагітність

52. В гінекологічне відділення машиною швидкої допомоги доставлено жінку, 27 років, зі скаргами на ниючий біль низом живота, більше зліва, та підвищення температури тіла до 37,7оС, загальну слабкість. Остання менструація 2 тижні тому. Бімануально: матка нормальних розмірів, туго еластичної консистенції, рухома, дещо болюча при пальпації. Справа придатки без особливостей, зліва тугоеластичний утвір до 8 см в діаметрі, болючий, тугорухомий. Який найбільш ймовірний діагноз:
a. апоплексія яєчника
*b. перекрут ніжки пухлини яєчника
c. перекрути ніжки підочеревинного міометозного вузла
d. перервана позаматкова вагітність
e. прогресуюча позаматкова вагітність

53. Вкажіть, які з перелічених гінекологічних захворювань потребують ургентної допомоги:
a. опущення стінок піхви
b. проліферуюча лейкоплакія шийки матки
c. епітеліальна дисплазія шийки матки
*d. перервана позаматкова вагітність
e. ерозія шийки матки

54. Ви – фельдшер ФАПу. До Вас з метою онкопрофогляду звернулася жінка 20 років. Що повинно бути в комплектації кабінету для проведення даного обстеження?
a. Дзеркала Сімса, шприц Брауна
*b. Дзеркала Куско, ложечки Фолькмана
c. Дзеркала Куско, матковий зонд
d. Дзеркала Сімса, кульові затискачі
e. Дзеркала Куско, конхотом

55. На ФАП до фельдшера звернулася дівчина 17 років, зі скаргами на неможливість статевого життя, відсутність менструації. При обстеженні виявлено, що зовнішні статеві органи розвинуті правильно, пальцем вдається проникнути на 1см. за задню спайку, піхва відсутня. Під час ректального обстеження матка не пальпується, визначається невеликий тяж. Для якої патології характерні такі дані?
a. Аплазія піхви
*b. Аплазія піхви та матки
c. Атрезія піхви
d. Атрезія дівочої перетинки
e. Гіпоплазія піхви та матки

56. До фельдшера ФАПу звернулася жінка 25 років. Скаржиться на відсутність менструації протягом 4-х місяців, збільшення маси тіла, посилений ріст волосся в ділянці стегон, живота. Менструація з 16-ти років, нерегулярна, з невеликими кров’янистими виділеннями. При огляді: піхва і матка без особливостей, яєчники збільшені в розмірах, щільні. Які додаткові методи дослідження в умовах ФАПу може провести фельдшер?
a. Ультразвукове дослідження
b. Лапароскопію
c. Бактеріологічне та бактеріоскопічне дослідження
d. Визначення рівня гормонів щітоподібної залози
*e. Тести функціональної діагностики

57. На плановий огляд до фельдшера ФАПу звернулась вагітна 21 року у терміні вагітності 28 тижнів. АТ – 160/90, 150/90 мм.рт.ст., PS – 68 уд./хв.. При зважуванні фельдшер визначив надмірне збільшення маси тіла вагітної. Яке додаткове дослідження може провести фельдшер в умовах ФАПу для уточнення діагнозу?
a. Аналіз сечі за Нечипоренко
*b. Аналіз сечі на білок
c. Аналіз крові на RW
d. Біохімічний аналіз крові
e. Загальний аналіз сечі

58. До фельдшера ФАПу звернулася жінка 25 років, яка перебуває на обліку з приводу фізіологічної вагітності. Вагітність перша. Під час опитування повідомила фельдшера про дату першого ворушіння плода. Як, з огляду на цю дату, фельдшер може визначити термін пологів?
a. Додати до цієї дати 18 тижнів
b. Відняти 7 місяців і додати 3 дні
c. Додати до цієї дати 22 тижні
d. Відняти 3 місяці і додати 7 днів
*e. Додати до цієї дати 20 тижнів

59. Ви фельдшер ФАПу. До Вас звернулася першовагітна жінка щодо взяття її на облік з приводу вагітності. Який документ Ви повинні оформити?
a. Картку амбулаторного хворого (Ф – 025у)
b. Історію пологів (Ф – 096у)
*c. Індивідуальну картку вагітної і роділлі (Ф – 111у)
d. Обмінну картку (Ф – 113у)
e. Історію розвитку новонародженого (Ф – 097у)

60. На черговий огляд до фельдшера ФАПу звернулась вагітна 23 років. Вагітність перша 34 тижні. При проведенні зовнішнього акушерського дослідження він визначив: спинка плода справа, матка в нормотонусі, кількість навколоплодових вод в нормі. Яким прийомом Леопольда-Левицького скористався фельдшер?
*a. ІІ-м прийомом Леопольда-Левицького
b. ІІІ-м прийомом Леопольда-Левицького
c. ІІІ-м та ІV-м прийомом Леопольда-Левицького
d. ІV-м прийомом Леопольда-Левицького
e. І-м та ІІ-м прийомами Леопольда-Левицького

61. В здоровпункт заводу звернулася робітниця зі скаргами на сильний біль внизу живота, кровотечу із статевих шляхів, яка виникла після розвантажування товару. Жінка вагітна в терміні 8 тижнів. В анамнезі два викидня. Об’єктивно: шкіра бліда, АТ – 90/60 мм.рт.ст., PS – 90 уд./хв., із статевих шляхів кров’янисті виділення. Які першочергові дії фельдшера?
a. Зробити вишкрібання порожнини матки
b. Покласти холод на низ живота і призначити заспокійливі засоби
*c. Покласти холод на низ живота та негайно госпіталізувати в гінекологічне відділення
d. Ввести знеболюючі засоби
e. Ввести скорочуючи засоби

62. Ви фельдшер здоровпункту швейної фабрики. Нещодавно Вами була проведена профілактична бесіда з робітницями стосовно профілактики та ранньої діагностики раку молочної залози. Порекомендуйте, як часто повинна жінка проводити самообстеження молочних залоз
a. 1 раз у 3 місяці
*b. 1 раз в місяць
c. Кожного дня
d. 1 раз в тиждень
e. 1 раз на рік

63. До фельдшера медичного пункту торговельного центру звернулася робітниця одного з відділів 19 років, незаміжня, яка хоче проконсультуватися з приводу методу контрацепції для попередження небажаної вагітності з одночасним захистом від інфекцій, які передаються статевим шляхом. Які рекомендації він може дати?
a. Комбінована пероральна контрацепція
b. Комбіновані ін’єкційні контрацептиви
c. Невідкладна посткоїтальна контрацепція
d. Внутрішньоматкова контрацепція
*e. Бар’єрний метод (презерватив)

64. Фельдшера швидкої допомоги викликали до дівчини 12 років, яка впала з мопеда. Скаржиться на сильний біль в ділянці зовнішніх статевих органів і промежини. При огляді визначається набряк, гіперемія в ділянці правої статевої губи та гематома в ділянці промежини. Шкіра ціла. Фельдшер обробив пошкодження антисептичним розчином, наклав асептичну пов’язку та ввів знеболюючі засоби. Критерієм того, що допомога надана вірно є:
a. Дівчина знепритомніла
*b. Зменшення больових відчуттів
c. Початок кровотечі із статевих шляхів
d. Посилення больових відчуттів
e. Стан не змінився

65. Фельдшера швидкої допомоги викликано до жінки 60 років зі скаргами на кровотечу із статевих шляхів. З’ясовано, що жінка знаходиться на диспансерному обліку з приводу раку шийки матки ІV ступеня. Фельдшер з метою зупинки кровотечі виконав тугу тампонаду піхви. Що буде критерієм оцінки результатів надання допомоги?
*a. Зупинка кровотечі
b. Прискорення PS, зниження АТ
c. Зниження АТ, блідість шкірних покривів
d. Характер кровотечі не зміниться
e. Посилення кровотечі

66. Фельдшера швидкої допомоги викликано до жінки 46 років, яка страждає порушенням менструального циклу по типу дисфункціональних маткових кровотеч. Діагноз підтверджений рік тому після діагностичного вишкрібання порожнини матки з приводу кровотечі. Жінка постійно плаче, скаржиться на значні кров’янисті виділення із статевих шляхів. Фельдшер ввів скорочуючи та заспокійливі засоби, поклав міхур з льодом на низ живота і дав рекомендації. Що буде критерієм оцінки результатів надання допомоги?
a. Жінка заспокоїлась, кровотеча посилилась
*b. Жінка заспокоїлась, кровотеча зменшилась
c. Стан жінки не змінився
d. Жінка стурбована, кровотеча посилюється
e. Жінка знепритомніла, кровотеча продовжується

67. Машину швидкої допомоги викликано до жінки 35 років, яка скаржиться на гострий біль внизу живота зліва та попереку, який з’явився раптово після ранкових фізичних вправ. Остання менструація тиждень тому, лікаря гінеколога відвідувала 4 роки назад, яким була діагностована пухлина лівого яєчника. Лікування жінка не проводила, лікаря не відвідувала. Фельдшер під час пальпації визначає напруження м’язів передньої черевної стінки, пальпація болісна. Дії фельдшера
a. Призначення фізіотерапевтичних процедур
b. Введення знеболюючих засобів
*c. Негайна госпіталізація в гінекологічний стаціонар
d. Призначення гормональних засобів
e. Рекомендував відвідати гінеколога ЖК

68. Фельдшера швидкої допомоги викликано до дому роділлі 32 років. Вагітність V-та, пологи ІІІ-ті. Положення плода повздовжнє, головне передлежання. Перейми через кожні 2 хв. по 50 сек.. Серцебиття плода 136 уд./хв.. При піхвовому дослідженні виявлено повне розкриття шийки матки і відсутність плодового міхура. Визначте тактику фельдшера при веденні даних пологів
a. Негайно транспортувати в пологовий будинок
b. Чекати самостійного народження плода
c. Регулярно проводити зовнішнє акушерське дослідження
*d. Пологи вести консервативно, надаючи акушерську допомогу з моменту прорізування голівки
e. Надати допомогу за Цовяновим І

69. Фельдшера швидкої медичної допомоги викликали до роділлі додому. Після народження плода минуло 30 хв.. Дно матки відхилилось в бік правого підребер’я, ознака Альфельда позитивна. Плацента не виділилася. Почалась кровотеча. Вкажіть дії фельдшера в даній акушерській ситуації
a. Використати спосіб Піскачека
b. Вести очікувальну тактику
c. Виконати зовнішній масаж матки
d. Ввести кровоспинні засоби
*e. Виділити послід зовнішнім способом, застосовуючи прийом Абуладзе

70. При черговому огляді вагітної фельдшер ФАПу звернув увагу на збільшення маси тіла на 4 кг за 10 днів. Поставте попередній діагноз
a. Прееклампсія середнього ступеня
*b. Водянка вагітних
c. Пієлонефрит вагітних
d. Токсикоз І половини вагітності
e. Прееклампсія легкого ступеня

71. Пацієнтка 22 років скаржиться на відсутність менструацій впродовж 7 місяців. Тест на вагітність негативний. Про яке порушення менструального циклу слід думати?
a. Альгоменорею
*b. Аменорею
c. Опсоменорею
d. Олігоменорею
e. Дисменорею

72. У хворої на фоні гарячки 38,3°C спостерігаються болі і гіперемія в ділянці правої великої присінкової залози, флюктуація. Якою буде лікувальна тактика?
a. Місцеве застосування холоду
b. Антибіотикотерапія, холод
*c. Хірургічне лікування, дренування, антибіотики
d. Місцеве застосування тепла, антибіотики
e. Сидячі теплі ванночки, антибіотики

73. До ФАПу звернулася жінка 32 років зі скаргами на тривалі і рясні менструації протягом півроку, тягнучі болі в нижніх відділах живота, слабкість. При гінекологічному обстеженні тіло матки збільшено до 11-12 тижнів вагітності, щільне, рухоме, безболісне. У крові: НЬ - 90 г/л. Яку патологію можна запідозрити?
a. Кістома яєчника
b. Дисфункціональна маткова кровотеча
c. Рак тіла матки
d. Вагітність
*e. Міома матки, постгеморагічна анемія

74. До ФАПу звернулася хвора 48 років зі скаргами на рясну кровотечу із статевих шляхів після затримки місячних на протязі 5 місяців, слабкість, запаморочення. При гінекологічному обстеженні: тіло матки нормальних розмірів, безболісне, рухоме; придатки з обох боків не визначаються. Який імовірний діагноз у хворої?
a. Перервана вагітність
b. Міома матки
*c. Клімактерична дисфункціональна кровотеча
d. Аденокарцинома ендометрію
e. Внутрішній ендометріоз

75. Ви фельдшер ФАПу. До вас звернулась жінка з проханням оцінити стан її репродуктивного здоров’я. Жінці 20 років, менструації з 14 років, щомісяця по 3-4 дні, безболісні. Зовнішні статеві органи без особливостей, шийка матки чиста, м’яка, щільна, безболісна, рухома, діаметр 5 см, додатки матки з двох боків не пальпуються. Ваш висновок
a. Параметрит
b. Хронічний сальпінгоофорит
c. Хронічний метрит
d. Хронічний двосторонній аднексит
*e. Збоку геніталій патології немає. Практично здорова

76. Вагітна Л. 26 років, з терміном вагітності 34 тижні,звернулася до фельдшера швидкої допомоги з скаргами на біль в епігастральній ділянці, блювання, миготіння "мушок" перед очима, посмикування мязів обличчя. Об’єктивно артеріальний тиск на обох руках 180/120 мм. рт. ст. та генералізовані набряки. Вкажіть, які анестезіологічні та реанімаційні заходи необхідно провести жінці в першу чергу:
a. Призначити гіпотензивні засоби
b. Забезпечити ефективну вентиляцію легень (ШВЛ)
*c. Призначити засоби , які попереджують судоми
d. Призначити дезагреганти
e. Провести корекцію водно-електролітних порушень

77. Під час транспортування роділлі К .25 р у машині ШМД у жінки почалися інтенсивні потуги з інтервалом 1 – 2 хв, тривалістю 5°C. Починається прорізування голівки плода. Промежина, висота якої 3 см, зблідла. Вкажіть, яким має бути наступний етап невідкладної допомоги?
a. Захист промежини
b. Вакуум – екстракція плода
c. Вичікувальна тактика
*d. Епізіотомія
e. Накладання акушерських щипців

78. Фельдшер прибув на виклик до вагітної, у якої щойно закінчився напад судом. Вагітна має набряки всього тіла, АТ 210/130 мм.рт.ст, свідомість спутана. В останній місяць жіночу консультацію не відвідувала. Який засіб потрібно застосувати для профілактики та лікування судом?
a. 5% розчин глюкози
b. Гіпотіазид
*c. Магнію сульфат
d. 0,9% розчин натрію хлориду
e. Еуфілін

79. Ви працюєте фельдшером здоровпункту промислового підприємства. У жінки травма зовнішніх статевих органів – невелика гематома, яка не збільшується. Ваші першочергові дії
a. Прикласти компрес
b. Ввести гемостатичні засоби
c. Ввести спазмолітичні засоби
d. Ввести знеболюючі засоби
*e. Прикласти холод і госпіталізувати

80. Жінка скаржиться на різкий біль в животі, запаморочення. Остання менструація 2 місяці тому. АТ 100/60 запідозрена перервана позаматкова вагітність. Першочергові дії фельдшера
*a. Забезпечити венозний доступ. Негайно госпіталізувати
b. Ввести анальгетики
c. Вести спостереження за жінкою
d. Покласти холод на низ живота
e. Ввести спазмолітики

