1. В клініку доставлений хворий 25 р. після ДТП - свідомість і очні рефлекси відсутні. Артеріальний тиск і пульс на периферичних артеріях не визначається. Пульс на сонних артеріях слабкого наповнення. Тони серця глухі. Дихання рідке. Як Ви оцінюєте стан хворого?
a. Колапс
*b. Агонія
c. Запаморочення
d. Предагонія
e. Клінічна смерть

2. Хворий 1 хв. тому раптово перейшов в стан, який характеризується відсутністю функції центральної нервової системи, дихання та серцевої діяльності, відсутністю видимих проявів життя. Як Ви оцінюєте стан хворого?
a. Запаморочення
b. Колапс
*c. Клінічна смерть
d. Агонія
e. Предагонія

3. На тролейбусній зупинці знайдена людина 40-45 років. Викликана машина “швидкої допомоги”. У відповідь на больове подразнення відкриває очі, при сильному подразненні захисна реакція, при звертанні вимовляє незв’язні слова. Як Ви оціните глибину розладу свідомості у хворого?
*a. Сопор
b. Приголомшений
c. Смерть мозку
d. Кома
e. Ясна свідомість

4. У потерпілого під час їжі раптово виник сильний кашель, задуха, втрата свідомості. Пульсація на сонних артеріях послаблена, самостійне дихання відсутнє. Що слід медсестрі виконати негайно у потерпілого?
a. Непрямий масаж серця
b. Прекардіальний удар
*c. Прийом Геймліха
d. Штучну вентиляцію легенів
e. Прямий масаж серця

5. Пацієнт, після тяжкої черепно-мозкової травми, знаходиться у коматозному стані, дихає через трахеостому. Чергова медична сестра помітила, що дихання у нього стало частішим, з’явився ціаноз шкіри. Визначте наявну проблему пацієнта:
a. Ларингоспазм
b. Спонтанне дихання
c. Западання язика
d. Набряк легень
*e. Обтурація трахеостомічної трубки

6. Потерпілого чоловіка, 24 років, після ДТП до приймально-діагностичного відділення доставили з множинними ушкодженнями. Чергова медична сестра виявила, що пацієнт без свідомості, дихання поверхневе, пульс ниткоподібний, зіниці звужені. Першочергове незалежне медсестринське втручання
a. Зібрати сечу на аналіз
b. Виміряти АТ
*c. Викликати лікаря
d. Транспортувати до рентгенкабінету
e. Зняти ЕКГ

7. Медична сестра відділення реанімації та інтенсивної терапії за призначенням лікаря проводить інтенсивну медикаментозну терапію. Визначити найбільш ефективний шлях введення інфузійних засобів:
a. Внутрішньосерцевий
b. Внутрішньоартеріальний
c. Внутрішньом’язовий
d. Підшкірний
*e. Внутрішньовенний

8. У хворого під час переливання еритроцитарної маси з’явились: біль в попереку, відчуття стиснення в грудях, почервоніння обличчя, відчуття “страху смерті”, задишка. Об’єктивно: хворий неспокійний, пульс 110 за 1 хв., АТ – 110/80 мм рт.ст. Вкажіть ускладнення переливання крові:
a. Повітряна емболія
b. Анафілактичний шок
c. Емболія легеневої артерії
*d. Гемотрансфузійний шок
e. Цитратний шок

9. На місці дорожньо-транспортної пригоди виявлено потерпілу без свідомості, без дихання. Пульс і АТ не визначаються, зіниці на світло не реагують. Який термінальний стан у потерпілої?
a. Колапс
b. Травматичний шок
c. Передагональний стан
d. Агонія
*e. Клінічна смерть

10. Ви стали свідком як пацієнтка К. 32 років під час прийому їжі раптом скрикнула. Об’єктивно: вираз обличчя переляканий, крила носа надуті, шкіра бліда з ціанотичним відтінком, помітне втягнення міжреберних проміжків. Яку невідкладну допомогу слід терміново надати?
*a. Застосувати прийоми Геймліха
b. Проводити оксигенотерапію з піногасником
c. Ввести 2,4% розчин еуфіліну в/венно
d. Розстібнути комірець
e. Проводити оксигенотерапію без піногасника

11. Ви оглядаєте потерпілого з вогнепальною раною правого стегна. Локально: в рані видно осколки стегнової кістки, рана кровоточить пульсуючим струменем. Ваші першочергові дії?
a. Провести транспортну іммобілізацію підручними засобами
*b. Накласти джгут
c. Ввести знеболюючі
d. Накласти асептичну пов’язку
e. Транспортувати потерпілого в найближчу лікарню

12. Який спосіб зупинки кровотечі ви застосуєте при травмуванні варикозно-розширеного вузла?
a. Накладання джгута
b. Пальцеве притиснення судини
c. Підвищене положення кінцівки
*d. Тиснучу пов’язку
e. Максимальне згинання у суглобі

13. У чоловіка 70 років Ви діагностували гостру затримку сечі. Виберіть першочергові дії медичної сестри при наданні невідкладної допомоги хворому
a. Аденомектомія
*b. Катетеризація гумовим катетером
c. Надлобкова пункція сечового міхура
d. Катетеризація металевим катетером
e. Епіцистостомія

14. На травмпункт доставлений чоловік 28 років. Сам сказати нічого не може, рот широко відкритий, нижня щелепа висунута вперед. Відмічається слинотеча. Травму отримав під час бійки. Який найбільш вірогідний діагноз?
*a. Вивих нижньої щелепи
b. Перелом верхньої щелепи
c. Остеома нижньої щелепи
d. Остеомієлїт нижньої щелепи
e. Перелом нижньої щелепи

15. Яку першу медичну допомогу надасть медсестра при закритій травмі живота з ушкодженням внутрішніх органів?
a. Підготовка до обстеження
*b. Холод на живіт, екстрена госпіталізація
c. Грілку на живіт
d. Фізіотерапевтичне лікування
e. Знеболювання

16. В здоровпункті чоловіку 50 років встановлено діагноз: правостороння защемлена пахова грижа. Які дії медсестри є першочерговими на догоспітальному етапі
a. Дати анальгін
b. Дати но-шпу
*c. Негайно викликати швидку допомогу, холод на живіт
d. Покласти холод на живіт
e. Покласти грілку на живіт

17. У хірургічному відділенні пацієнту 50 років з виразковою хворобою шлунку, ускладненою кровотечею, проведено гемотрансфузію. Яке лабораторне обстеження необхідно планувати на наступний день?
a. Коагулограму
b. Аналіз крові на RW
c. Аналіз крові на цукор
d. Пробу за Зимницьким
*e. Клінічний аналіз крові і сечі

18. В здоровпункт на ношах доставлено пацієнта 33 років, у якого 15 хвилин тому раптово з’явився “кинжальний” біль у животі. При огляді: шкіра бліда, АТ 80/60 мм.рт.ст., Ps – 100/хв. При пальпації живіт дошкоподібний, позитивний симптом Щоткіна-Блюмберга. Сплануйте надання першої медичної допомоги?
a. Транспортування в гастроентерологічне відділення
*b. Холод на живіт, негайна госпіталізація
c. Амбулаторне спостереження
d. Ввести спазмолітики
e. Знеболювання

19. У реанімаційному відділенні для стимуляції слиновиділення застосовують:
a. Розчин фурациліну
*b. Лимонний сік
c. Яблучний сік
d. Моркв’яний сік
e. Мінеральну воду

20. Пацієнт 35 років внаслідок ДТП отримав травму обличчя та волосистої частини голови, при огляді виявлено кровотечу з правої лицевої артерії. Вкажіть місце пальцевого притиснення для зупинки кровотечі:
a. Над ключицею справа
b. Середина переднього краю кивального м’яза
*c. Під кутом нижньої щелепи справа
d. Скронева ділянка голови
e. Ділянка перенісся

21. У пацієнта з гострим панкреатитом спостерігаються ознаки делірію: збудження, дезорієнтація в просторі, часі, власній особі, агресивність до оточуючих людей. Які першочергові дії медичної сестри в даній ситуації?
a. Зателефонувати родичам
*b. Зафіксувати хворого до ліжка
c. Ввести нейролептики
d. Заспокоїти хворого
e. Вивести хворого з відділення

22. У потерпілого шахтаря дві нижні кінцівки перебували під завалом 11 годин. На місці травми на стегна були накладені джгути. Які подальші дії медичної сестри при транспортуванні потерпілого в лікувальний заклад?
a. Зняти джгути, обкласти кінцівки міхурами з льодом
b. Зняти джгути, ввести знеболюючі
*c. Джгути не знімати, ввести знеболюючі
d. Джгути не знімати, дати кисень
e. Зняти джгути, положити транспортні шини

23. Мужчина отримав відкритий перелом правої гомілки. Яка з перерахованих нижче проблем є дійсною пріоритетною в даному випадку?
*a. Кровотеча
b. Набряк
c. Деформація кінцівки
d. Порушення функції кінцівки
e. Біль

24. Бригада швидкої медичної допомоги проводить комплекс серцево-легеневої реанімації потерпілому, ураженому електричним струмом. Яка ознака підтвердить розвиток біологічної смерті?
a. Відсутність серцебиття
b. Відсутність дихання
*c. Помутніння рогівки
d. Арефлексія
e. Звуження зіниць

25. Хвору К., 42 р., збила машина. Ліва гомілка у верхній третині деформована, визначається патологічна рухливість кісток. Які засоби для транспортної іммобілізації ви застосуєте для транспортування в травматологічне відділення?
*a. Шину Крамера
b. Шину Еланського
c. Шину Белера
d. Апарат ілізарова
e. Підручні засоби

26. До медичної сестри звернулась сусідка із скаргами на біль у лівій гомілці. Дві години тому вона впала на вулиці. Самостійно пересуватись не може. При огляді: ліва гомілка в нижній третині набрякла, а в середній – деформована. В місці деформації визначається біль і крепітація. Про що повинна подумати медична сестра:
*a. Закритий перелом гомілки
b. Розтягнення зв’язок
c. Розрив м’язів гомілки
d. Вивих у гомілково-стопному суглобі
e. Забій м’яких тканин гомілки

27. Потерпілий був збитий вантажівкою. При обстеженні виявлено, що на передній поверхні правого передпліччя є глибока рана великих розмірів, у глибині якої видно уламки обох кісток. Що необхідно зробити в першу чергу при наданні невідкладної допомоги:
a. Ввести анальгетики
*b. Зупинити кровотечу
c. Накласти транспортну шину
d. Накласти асептичну пов’язку
e. Зігріти потерпілого

28. До Вас звернулась потерпіла зі скаргами на пекучий біль в правій руці, на яку 5 хвилин тому вилилась гаряча вода. Потерпіла стогне від болю. При огляді шкіра тильної поверхні правої кисті різко гіперемована. Якою повинна бути долікарська допомога?
a. Змастити соняшниковою олією
b. Обробити 1% розчином соди
*c. Підставити кисть під струмінь холодної води
d. Прикласти терту картоплю
e. Змастити шкіру яєчним білком

29. У хворого в результаті переливання крові, з’явилися перші ознаки гемотрансфузійного шоку. Ваша тактика
a. Відключити систему, повідомити лікаря
b. Відключити систему, застосувати кровозамінники
c. Ввести протишокові препарати, покликати лікаря
*d. Перекрити систему, покликати лікаря
e. Ввести хворому десенсибілізуючі препарати

30. Ви - медсестра приймального відділення. Каретою швидкої допомоги доставлено потерпілого з переломом основи черепа. Виберіть основний симптом
a. Наявність крововиливу на потилиці
b. Головний біль
c. Кровотеча з рани на голові
*d. Кровотеча із носа та вуха
e. Набряк шиї

31. Пацієнт з гіпсовою повязкою "чобіток" скаржиться на посилення болю, оніміння та набряк пальців кінцівки. Вкажіть заходи невідкладної допомоги
a. Ввести знеболюючі засоби
b. Зняти гіпсову повязку
c. Надати підвищенного положення кінцівки
d. Розтерти пальці
*e. Розрізати гіпсову пов"язку

32. Після ДТП, чоловік, 38 років, скаржиться на біль у ділянці таза, промежини, рух нижніх кінцівок обмежений. Об’єктивно: зміщення однієї половини таза уверх, позитивний симптом “прилипшої п’ятки”. Назвіть вид транспортної іммобілізації:
a. На боку
b. На спині
c. На животі
d. Напівсидячи
*e. На спині в позі “жабки”

33. Під час проведення непрямого масажу серця Ви відчули характерний хруст, що свідчить про перелом ребра. Ваші дії:
a. Перейти до прямого масажу серця
b. Продовжувати СЛР, змістивши руки до неушкоджених ребер
c. Припинити реанімаційні міроприємства та застосувати прекардіальний удар
d. Константувати біологічну смерть потерпілого
*e. Продовжувати СЛР, правильно розташувавши руки на грудині

34. У потерпілого 30 років, який потрапив в дорожньо-транспортну аварію, на правому стегні є рана, із якої пульсуючим струменем витікає кров. З рани видніються відламки стегнової кістки. Що буде наступним етапом у наданні невідкладної допомоги потерпілому після зупинки кровотечі за допомогою джгута?
a. Холод на місце травми
b. Накладання асептичної пов’язки на рану
*c. Знеболювання
d. Надання кінцівкці фізіологічного положення
e. іммобілізація ушкодженої кінцівки

35. Потерпілий отримав рвану рану лівого передпліччя. Планово імунізований проти правця три місяці тому. З метою екстреної профілактики правця для закріплення активного імунітету що потрібно ввести потерпілому?
a. 0,2мл АП – анатоксину
b. 0,1мл АП – анатоксину
*c. 0,5мл АП – анатоксину
d. 0,3мл АП – анатоксину
e. 1 мл АП – анатоксину

36. У хворого після травми живота скарги на біль в животі, припинення виділення сечі. При пальпації відмічається напруження мязів живота, позитивний симптом Щоткіна-Блюмберга. У черевній порожнині є рідина. З чим повязана проблема пацієнта?
a. Гострий аппендицит
b. Позачеревне ушкодження сечового міхура
*c. Внутрішньочеревне ушкодження сечового міхура
d. Гострий пієліт
e. Гострий цистит

37. Що Ви застосуєте для транспортної іммобілізації при переломі кісток гомілки?
a. Шину Дітеріхса
b. Гіпсову пов’язку
c. Шину Еланського
d. Шину Белера
*e. Шини Крамера

38. У потерпілого К. 19 років констатована клінічна смерть. М/с проводить серцево-легеневу реанімацію. Що з переліченого свідчить про ефективність закритого масажу серця?
a. Відсутність свідомості
b. Розширені зіниці
c. Пасивні рухи грудної клітки
d. Зниження температури тіла
*e. Пульсація на сонній артерії

39. Потерпілий Д. 22 років отримав електротравму. Виникло судомне скорочення мязів, втратив свідомість. Допомогу надає медсестра. З чого їй необхідно почати?
a. Викликати бригаду швидкої допомоги
b. Розстебнути комір, дати понюхати нашатирний спирт
c. Оцінити загальний стан пацієнта
d. Негайно розпочати серцево-легеневу реанімацію
*e. Звільнити потерпілого від джерела струму

40. Робітник К. 39 років, працюючи в лабораторії випадково розлив на ногу сірчану кислоту. Турбує пекучий біль. З чого треба почати першу допомогу?
a. Направлення до опікового центру
b. Накладання повязки з фурациліном
*c. Промивання струменем холодної води
d. Виконання хімічної нейтралізації
e. Промивання етиловим спиртом

41. Гравець під час гри у футбол вдарився головою об стінку воріт та втратив свідомість на 2 хв. У нього: головний біль стискаючого характеру, шум у вухах, нудота, двічі була блювота, пульс 76 уд. за 1 хв., АТ 105/70 мм рт. ст. Потерпілий блідий. Що з хворим?
a. Забій головного мозку
b. Перелом основи черепа
c. Перелом склепіння черепа
*d. Струс головного мозку
e. Здавлення головного мозку

42. До медичної сестри звернулась жінка, 25 років, зі скаргами на пекучий біль у ділянці лівої гомілки. 15 хвилин тому на гомілку вилила гарячу воду. При огляді шкіра червона, є пухирі, заповнені прозорою жовтуватою рідиною. Яка тактика медсестри?
a. Мазева пов`язка
b. Волого-висихаюча пов`язка
*c. Охолоджувати місце опіку
d. Ультрофіолетове опромінювання
e. УВЧ-терапія

43. У пацієнта з різкими болями в правій пахвинній ділянці живота при огляді та пальпації виявлено болюче напружене випинання округлої форми, яке не вправляється в черевну порожнину. Діагностовано защемлену грижу. Яку невідкладну допомогу необхідно надати пацієнтові:
a. Ввести наркотичні засоби
b. Вправити грижу
*c. Холод на живіт і госпіталізація
d. Рекомендувати теплу ванну
e. Ввести спазмолітики

44. До Вас звернувся хворий сусід, у якого після підняття важкого каменю раптово виник різкий біль в правій паховій ділянці. Протягом двох років він відмічав у себе випинання в правій паховій ділянці. При огляді Ви встановили в паховій ділянці випинання розміром з куряче яйце. Вправити його не вдалося. При пальпації живота визначається болісність в його нижніх відділах. Вкажіть Ваші першочергові дії
a. Грілку на низ живота, спазмолітики
b. Знеболюючі, на низ живота міхур з льодом
*c. Холод на низ живота, термінова госпіталізація
d. Знеболюючі, викликати швидку допомогу
e. Знеболюючі, дієта, бандаж

45. В хірургічному відділенні хвора раптово відчула „кинджальний біль” у животі. Обєктивно: лежить на боці з приведеними до живота ногами, дихання поверхневе часте, пульс прискорений, слабкого наповнення і напруження. Мязи передньої черевної стінки різко напружені, позитовний симптом Щоткіна-Блюмберга. Вкажіть Ваші дії
a. Введу знеболюючі, викличу лікаря
b. Промию шлунок, покладу грілку на живіт
c. Візьму сечу для аналізу на діастазу
*d. Покладу холод на живіт, негайно викличу лікаря
e. Покладу грілку на живіт, введу спазмолітики

46. Виконуючи ремонтні роботи працівник отримав електротравму та втратив свідомість. При огляді: свідомість відсутня, обличчя бліде, зіниці розширені, пульс на сонній артерії не відчувається. Які першочергові дії медичної сестри?
a. Підняти ноги та опустити голову
b. Викликати лікаря
c. Налагодити оксигенотерапію
*d. Негайно розпочати серцево – легеневу реанімацію
e. Приготувати все необхідне до дефібриляції

47. Чоловіку на виробництві поранило шию. При огляді: на боковій поверхні шиї рана 23 см з нерівними краями з якої пульсуючим струменем витікає кров. Який вид кровотечі у постраждалого?
a. Паренхіматозна
b. Капілярна
c. Змішана
d. Венозна
*e. Артеріальна

48. Про що говорить наявність симптому „світлого проміжку” у хворого з травмою голови?
a. Забій мозку
b. Струс мозку
*c. Здавлення головного мозку
d. Перелом основи черепа
e. Поранення мозку

49. Для зупинки невеликих венозних і капілярних кровотеч застосовується пов’язка:
*a. Давляча
b. Укріплююча
c. іммобілізуюча
d. Оклюзійна
e. Коригуюча

50. У хворого діагностували відкритий пневмоторакс. Що потрібно зробити, щоб полегшити його стан?
a. Накласти спіральну пов’язку
b. Накласти пов’язку Дезо
c. Ввести дихальні аналептики
*d. Накласти окклюзійну пов’язку
e. Накласти хрестоподібну пов’язку

51. Пацієнт скаржиться на „кинжальний” біль в животі, повторне блювання без полегшення стану. З чим повязані проблеми пацієнта?
a. Гострим холециститом
b. Гострим апендицитом
*c. Проривною виразкою
d. Гострим панкреатитом
e. Нирковою колькою

52. Постраждалий помилково випив сірчану кислоту. Які першочергові дії медичної сестри?
a. Дати випити Альмогель “А”
*b. Промити стравохід і шлунок водою
c. Промити стравохід і шлунок фурациліном
d. Викликати блювання
e. Ввести анальгетики

53. При гострому отруєнні фосфорорганічними речовинами (ФОР) використовують антидот:
*a. Атропін
b. Ліпоєву кислоту
c. Етиловий спирт
d. Налоксон
e. Унітіол

54. До медпункту звернувся юнак, який був покусаний домашньою собакою біля 1 години тому назад. При обстеженні: в нижній третині правої гомілки рана 2,5 х 1,5 см, з нерівними краями, яка помірно кровоточить. Тактика медичної сестри:
a. Провести ПХО рани
b. Обробити рану 3% р-ном перекису водню
*c. Промити рану розчином мила
d. Обробити рану 1% р-ном йодонату
e. Промити рану гіпертонічним розчином

55. Чим небезпечна кровотеча з яремних вен шиї?
a. Падінням артеріального тиску
b. Утрудненням надання першої допомоги
c. Швидкою крововтратою
d. Розвитком травматичного шоку
*e. Можливістю повітряної емболії

56. Який з перерахованих препаратів пригнічує дихання при черепно-мозкових травмах?
a. Розчин фуросеміду
*b. Морфіну гідрохлорид
c. 10% р-н натрію хлориду
d. 40% р-н глюкози
e. 20% р-н сульфату магнезії

57. Який перший етап невідкладної допомоги при відкритому пневмотораксі:
a. Накладання грілки
b. Накладання міхура з льодом
*c. Накладання оклюзійної повязки
d. Плевральна пункція
e. ПХО рани

58. Санітарка під час прибирання отримала травму розбитим склом. Обєктивно: на передньовнутрішній поверхні середньої третини плеча спостерігається рана 4,0 x 0,9 см., з рівними краями, з якої витікає яскраво-червона кров пульсуючим струменем. Вкажіть найефективніший метод тимчасової зупинки кровотечі:
a. ПХО рани
b. Тампонада рани
*c. Накладання джгута
d. Давляча повязка
e. Підвищене положення кінцівки

59. Потерпілий 23-х років отримав електротравму. Виникло судомне скорочення м’язів, втратив свідомість. З чого необхідно розпочати невідкладну допомогу?
*a. Звільнити потерпілого від джерела струму
b. Розпочати ШВЛ
c. Оцінити загальний стан потерпілого
d. Викликати бригаду ШМД
e. Розпочати непрямий масаж серця

