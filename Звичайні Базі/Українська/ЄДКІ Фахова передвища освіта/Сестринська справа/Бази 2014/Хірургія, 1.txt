1. Ви оглядаєте пацієнтку 37 років, яка скаржиться на лихоманку, головний біль, загальну слабкість. Локально: в ділянці правого передпліччя яскрава гіперемія з чіткими фістончастими межами. Для якого захворювання це характерно?
a. Для флегмони
*b. Для бешихового запалення
c. Для остеомієліту
d. Для сепсису
e. Для гідраденіту

2. Палатна медична сестра травматологічного відділення проводить доопераційне навчання пацієнта. Що вона використає?
a. Седативну терапію
b. Електросон
c. Аромотерапію
*d. Цілеспрямовані бесіди
e. Лікувальну фізкультуру

3. Медсестра урологічного відділення здійснює догляд за пацієнтом 76-ти років якому накладена епіцистостома. Який розчин вона повинна взяти, щоб промити сечовий міхур?
*a. Розчин фурациліну 1:5000
b. 10% розчин хлориду натрію
c. 5% розчин перманганату калію
d. 0,9% розчин хлориду натрію
e. 5% розчин глюкози

4. На четвертий день після операції у хворого К. 35 років зявився біль в ділянці післяопераційної рани. Локально: шкіра навколо швів в ділянці білої лінії живота гіперемійована, напружена. Відмічається місцеве і загальне підвищення температури. З чим пов’язані проблеми пацієнта?
a. Утворенням фурункула
b. Утворенням гіпергрануляцій
c. Вторинною кровотечею
d. Евентрацією
*e. Утворенням запального інфільтрату

5. З операційної доставлена пацієнтка К. 35 років, яку прооперовано з приводу вузлового зоба. Яке положення в ліжку буде найзручнішим для даної пацієнтки?
a. Положення Тренделенбурга
*b. Напівсидяче з нахиленою головою
c. Лежаче положення на спині
d. Напівсидяче із відведеною назад головою
e. Лежаче положення на животі

6. До Вас звернувся пацієнт, який травмував гомілку. При огляді відмічаєте: гематому і набряк по передній поверхні середньої третини лівої гомілки. При пальпації Ви відчули крепітацію та патологічну рухливість. Яку травму Ви запідозрили?
*a. Закритий перелом
b. Вивих
c. Розрив звязок.
d. Розтягнення звязок
e. Відкритий перелом

7. Якою повязкою фіксується перевязувальний матеріал на плечовому суглобі?
a. Дезо
b. Вельпо
c. Черепашачою
d. Косинковою
*e. Колосовидною

8. Якщо реакція аглютинації позитивна з двома цоліклонами, яка група крові?
a. Перша
b. Третя
c. Помилка визначення
*d. Четверта
e. Друга

9. Які препарати ви використаєте для премедикації?
a. Морфін, анальгін , кофеїн
*b. Омнопон, дімедрол , атропіну сульфат
c. Дімедрол , кордіамін , анальгін
d. Анальгін , дімедрол , адреналін
e. Омнопон , анальгін , адреналін

10. Яких симптомів необхідно очікувати у разі виникнення парезу кишківника у хворого після операції ?
*a. Здуття живота, невідходження газів
b. Посилення перистальтики, пронос
c. Напруження м’язів живота
d. Пронос, здуття живота
e. Мелена, блювання

11. Який розчин використовується для обробки операційного поля:
a. Розчин перекису водню 3%
*b. Розчин йодонату
c. Розчин ртуті дихлориду 1:1000
d. Розчин фурациліну 1:5000
e. Розчин 5% йоду

12. Який збудник викликає бешиху?
a. Змішана флора
b. Гонокок
c. Пневмокок
*d. Стрептокок
e. Клострідії

13. Пацієнт 33 р., поступив в хірургічне відділення зі скаргами на наявність рани та розпираючий біль в лівій гомілці. Об-но: Шкіра лівої гомілки бліда, наявні багрово - синюшні плями. З рани виділяється повітря та вибухають м’язи, що мають вигляд вареного м’яза. Пальпаторно визначається крепітація та позитивний симптом лігатури. Який найбільш ймовірний діагноз у пацієнта:
a. Бешиха
b. Правець
*c. Газова гангрена
d. Сибірка
e. Гнійна рана

14. Потерпілий скаржиться на болі внизу живота і неможливість рухати ногами. При пальпації визначається болючість в проекції лобкового зрощення, осьове навантення посилює біль. Визначається позитивний симптом прилиплої п’яти. Як необхідно виконати транспортну іммобілізацію
*a. Лежачи на спині в положенні “жаби”
b. Лежачи на спині
c. Напівсидячи
d. Стоячи
e. Лежачи на животі

15. Потерпіла скаржиться на болі внизу живота і неможливість рухати ногами після травми. При пальпації відмічається різкий біль в проекції лобкового зрощення. Спостерігається позитивний симптом “прилиплої п’яти”. Як необхідно виконати транспортну іммобілізацію?
*a. Укласти на тверді ноші у положення “жаби”
b. Укласти на ноші та під шию покласти валик
c. При допомозі шини Беллера
d. При допомозі шини Дітеріхса
e. Укласти на тверді ноші на живіт

16. Швидку допомогу викликали до жінки 24 р. що скаржиться на біль в лівій молочні залозі t до 40 C. Три тижні тому народила дитину, вигодовує груддю. Об’єктивно: ліва молочна залоза збільшена в об’ємі, гіперемійована. Пальпаторно визначається ущільнення та різка болючість у верхньо – зовнішньому квадранті. Який ймовірний діагноз у пацієнтки?
a. Гідраденіт
b. Пухлина молочної залози
*c. Гострий лактаційний мастит
d. Фурункул
e. Мастопатія

17. У хворої 48 р. скарги на болі у ділянці лівої сідниці, підвищена t до 38,5 С. Протягом 10 днів проводились в/м ін’єкції. Об’єктивно: загальний стан задовільний, у ділянці лівої сідниці визначається утворення розміром 5х5 см, шкіра над ним гіперемійована, болюча на дотик, в центрі визначається розм’якшення. Який найбільш ймовірний діагноз?
*a. Післяін’єкційний абсцес
b. Карбункул
c. Ліпома
d. Флегмона
e. Фурункул

18. У хворого К. 20 р. після падіння на витягнуту ліву руку діагностовано закритий перелом лівої ключиці без зміщення відламків. Вкажіть найбільш оптимальний метод транспортної іммобілізації
a. Колосоподібна пов’язка
b. Шина Крамера
*c. Пов’язка Дезо
d. Спіральна пов’язка
e. Косинкова пов’язка

19. Хворий Е.50р. скаржиться на болі оперізуючого характеру, блювоту. З анамнезу відомо, що напередодні вживав жирну їжу. Об’єктивно: різка болючість в лівому підребер’ї, напруження м’язів передньої черевної стінки. Який найбільш ймовірний діагноз?
*a. Гострий панкреатит
b. Гострий апендицит
c. Кишкова непрохідність
d. Перфорація виразки шлунка
e. Гострий холецистит

20. Ви запідозрили у хворого гострий апендицит. Які симптоми слід перевірити у хворого для уточнення діагнозу?
a. Симптом Ортнера
b. Симптом Георгієвського-Мюсі
c. Симптом Мейо-Робсона
d. Симптом Пастернацького
*e. Симптом Щоткіна-Блюмберга

21. У потерпілого виявлено рану середньої третини правої гомілки, в глибині якої видно уламки кісток. Значна артеріальна кровотеча.Що потрібно виконати в першу чергу при наданні першої допомоги потерпілому?
a. Рентгенологічне обстеження
*b. Тимчасове спинення кровотечі
c. Боротьба з шоком
d. Асептична пов’язка
e. Транспортна іммобілізація

22. Під час переливання крові у потерпілого лікар діагностував гемотрансфузійний шок. Найбільш поширеною причиною виникнення даного ускладнення є:
*a. Переливання несумісної крові
b. Переливання крові після вживання їжі хворим
c. Переливання консервованої крові.
d. Швидке переливання крові більше 40 крапель/хв
e. Переливання великих доз крові

23. Хворому із пароніхією лівого вказівного пальця призначене оперативне лікування під анестезією за методом Оберста-Лукашевича. Який анестетик та в якій кількості повинна підготувати медсестра?
a. 0,25% розчин новокаїну 200мл
b. 2% розчин дикаїну 3мл
c. 0,5% розчин лідокаїну 500мл
*d. 1% розчин новокаїну 20мл
e. 5% розчин новокаїну 2мл

24. Потерпілий 50-ти років був збитий автомашиною. Зі слів оточуючих перебував без свідомості близько 10 хвилин. Скаржиться на головний біль, головокружіння, нудоту. Було одноразове блювання. Об’єктивно: лице бліде, Ps- 90/хв., ЧДР- 16/хв., АТ- 130/80 мм рт.ст. Який найбільш вірогідний діагноз?
a. Здавлення головного мозку
b. Забій головного мозку
*c. Струс головного мозку
d. Перелом основи черепа
e. Перелом склепіння черепа

25. Потерпілий середнього віку доставлений в стаціонар з місця ДТП без свідомості. Об’єктивно: Ps-120/хв.,АТ-95/60мм.рт.ст., дихання поверхневе,часте. Лікворея з носа та вух. Яких симптомів слід очікувати через 1-2 доби?
a. ”Світлого проміжку “
*b. Симптому ”окулярів“
c. Порушення сну
d. Вогнищевих симптомів
e. Підкоркового збудження

26. В хірургічному стаціонарі перебуває на лікуванні пацієнт 30 років з приводу облітеруючого ендартеріїту. В результаті консервативного та місцевого фізіотерапевтичного лікування стан хворого дещо покращився . На основі яких даних медсестра зробить висновок про успішний перебіг лікування?
a. Позитивні проби Опеля та Семуелса
b. Відсутність пульсу на артеріях стоп та гомілок
c. Постійна блідість шкіри стоп, оніміння пальців.
*d. Зменшення болю,мерзлякуватості ніг, набряків
e. Поява парестезії,переміжної кульгавості

27. Пацієнт 50 років через 6 годин після операції з приводу гострого апендициту поскаржився на неможливість помочитись,незважаючи на виражені позови до сечовипускання та відчуття переповнення сечового міхура. Медсестра діагностувала гостру затримку сечі. Вкажіть першочергові дії медсестри при наданні допомоги?
a. Надлобкова пункція сечового міхура
b. Введення сечогінних засобів.
c. Катетеризація гумовим катетером
d. Катетеризація металевим катетером
*e. Пропонують послухати шум проточної води

28. Чоловік з правобічною паховою килою після підняття тягарів, відчув сильний біль в ділянці утворення, яке перестало вправлятись в черевну порожнину. При огляді: в правій паховій ділянці випинання 5х4 см, щільної консистенції, болюче при пальпації, не вправляється в черевну порожнину. Яка тактика лікування найбільш доцільна в цьому випадку?
a. Міхур з льодом на живіт вдома
b. Спробувати вправити грижу
*c. Термінове оперативне втручання
d. Госпіталізація в стаціонар наступного дня
e. Введення знеболюючих препаратів та антибіотиків.

29. У якому разі існує небезпека повітряної емболії?
a. Шлункова кровотеча
b. Кровотеча з вен гомілки
*c. Кровотеча з яремних вен шиї
d. Легенева кровотеча
e. Паренхіматозна кровотеча

30. У хворого карбункул потилиці, визначте яку пов’язку ви будите накладати:
a. Дезо
b. Вуздечка
c. Колосоподібну
*d. Хрестоподібну
e. Чепець

31. При переломі ключиці без зміщення відламків доцільно використати пов’язку:
*a. Дезо
b. Хрестоподібну
c. Збіжну
d. Спіральну
e. Колосовидну

32. Оклюзійна пов’язка використовується:
a. При переломах ребер
b. При пораненні перикарду
c. При венозній кровотечі
d. При значному пошкодженні м’яких тканин
*e. При відкритому пневмотораксі

33. Симптом Щьоткіна-Блюмберга характерний для:
a. Варікоцеле
*b. Перитоніту
c. Кріптоорхізму
d. Пневмотораксу
e. Гіпоспадії

34. Про яку ступінь тяжкості свідчить поява кровянистих пухирів при відмороженні?
a. Є характерною проявою кожної ступені тяжкості
*b. ІІІ ступінь
c. ІІ ступінь
d. І ступінь
e. ІV ступінь

35. Яка незалежна дія медичної сестри при наявності рани?
a. Первинна хірургічна обробка
b. Обколювання рани антибіотиками
c. Накладання відстроченого шва
*d. Туалет рани
e. Накладання первинного шва

36. До шкільної медсестри звернувся школяр, якого покусав бродячий пес. У середині правої гомілки рана 0,5х1,5 см, яка помірно кровоточить. Назвіть першочергову дію медсестри?
*a. Промити рану розчином мила
b. Ввести правцевий анатоксин
c. Застосувати міхур з льодом
d. Виміряти АТ
e. Накласти гемостатичну пов’язку

37. Швидка допомога приїхала на місце ДТП. Чоловік 30 років скаржиться на біль, відсутність рухів в правій нозі. При огляді: у середній третині гомілки набряк, деформація, патологічна рухомість. Що застосувати для транспортної іммобілізації?
*a. Шини Крамера
b. Шину Єнтіна
c. Еластичний бинт
d. Шину Белера
e. Шину Дітеріхса

38. В гнійну перев’язувальну надійшов пацієнт 25 років з підшкірним панарицієм ІІ пальця лівої кисті. Для якого виду місцевої анестезії необхідно підготувати оснащення?
*a. Для анестезії за Оберстом - Лукашевичем
b. Для інфільтраційної анестезії
c. Для анестезії за Усольцевою
d. Для внутрішньокісткової анестезії
e. Для термінальної анестезії

39. Ви надаєте першу допомогу на місці події потерпілому, який внаслідок необережності поранив склом ліве передпліччя. При огляді в середній третині лівого передпліччя на передній поверхні глибока рана 4х1 см, з якої рівномірним струменем витікає темна кров. Який метод тимчасової зупинки кровотечі Ви оберете у даному випадку?
a. Пальцеве притискання артерії на відстані
*b. Давляча пов’язка
c. Надання кінцівці підвищеного положення
d. Згинання кінцівки в суглобі
e. Окклюзійна пов’язка

40. Медична сестра готує хворого до гемотрансфузії. Вона взяла у нього кров з вени, відцентрифугувала її протягом 3-х хвилин, нанесла краплю плазми на білу тарілку, додала в 10 разів меншу краплю крові з флакону, похитала її 5 хв. Аглютинація не відбулася. Вкажіть, яку пробу провела медична сестра?
a. Визначила біологічну сумісність крові донора та реципієнта
b. Визначила групу крові донора.
c. Пробу на індивідуальну резус-сумісність
d. Визначила резус-належність крові реципієнта
*e. Пробу на індивідуальну сумісність

41. До Вас у медпункт заводу доставили потерпілого 42 років, який внаслідок необережності отримав сильний удар у праву поперекову ділянку. Непокоїть біль у поперековій ділянці з ірадіацією у сечовід, травмований помочився сечею червоного кольору. При огляді блідий, пульс 90 уд/хв., АТ 120/80 мм рт. ст. Яку першу допомогу Ви надасте?
a. Розтерти поперекову ділянку маззю “Рятівник”
b. Ввести катетер у сечовий міхур.
c. Тепло на поперекову ділянку, направити хворого до хірурга.
d. Покласти спиртовий компрес на поперекову ділянку, викликати терапевта
*e. Холод на поперекову ділянку, викликати швидку допомогу

42. До Вас у медпункт звернувся хворий зі скаргами на біль у великому пальці лівої кисті. При огляді Ви побачили, що 1 палець значно збільшений, шкіра його гіперемована, виражена болючість при дотику. Вкажіть тактику медсестри у цьому випадку?
a. Накласти мазь Вишневського.
*b. Направити хворого до хірурга
c. Провести ультрафіолетове опромінення
d. Направити хворого до фізіотерапевта
e. Провести антибіотикотерапію

43. До Вас у медпункт школи доставили хлопчика 15 років, який впав з перекладини і зламав гомілку. При огляді Ви виявили закритий перелом обох кісток лівої гомілки. З чого Ви почнете надання допомоги?
a. Накладете тугу пов’язку.
*b. Введете знеболювальне
c. Накладете шину Дітеріхса
d. Накладете шину Крамера
e. Проведете репозицію відламків

44. До Вас звернулася знайома 24 років, яка поскаржилась, що їй важко дихати носом, і вона змушена дихати через рот, змінився голос. Яку пораду Ви надасте у цьому випадку?
a. Проконсультуватись у хірурга
b. Не звертати уваги.
c. Проконсультуватись у пульмонолога
d. Проконсультуватись у терапевта
*e. Звернутися до ЛОР-лікаря

45. До Вас звернувся чоловік зі скаргами на наявність виразки у лівій скроневій ділянці. Виразка виникла 3 місяці тому. Хворий сам лікувався маззю, однак виразка продовжувала збільшуватися. Яку пораду Ви надасте хворому?
a. Звернутися до дерматолога
b. Звернутися до терапевта
*c. Звернутися до онколога
d. Змінити мазь
e. Застосувати розчин діамантового зеленого.

46. Метод механічної антисептики – це застосування:
a. 96% етилового спирту
b. 3% розчину хлораміну
c. Антибіотиків
*d. Первинної хірургічної обробки ран
e. Бактеріофага

47. Вкажіть вид бинтової пов’язки на плечовий суглоб:
*a. Колосовидна
b. Вельпо
c. Спіральна
d. Черепашача
e. Дезо

48. При ушкодженні порожнистих органів черевної порожнини відсутня печінкова тупість, а при рентгенологічному дослідженні визначається ознака:
a. Гаустрація кишечника
*b. Повітря під куполом діафрагми
c. Роздуті петлі кишечника
d. Чашки Клойбера
e. Горизонтальні рівні рідини

49. Вкажіть термін закінчення післяопераційного періоду хворого:
a. Після усунення ранніх ускладнень
b. Після виписки з стаціонару
c. Після сан-курортного лікування
*d. Після відновлення працездатності чи переведення на інвалідність
e. Після зняття швів

50. Клінічні ознаки: біль в животі, горизонтальні рівні на рентгенограмі, симптоми Валя, Склярова, „Обухівської лікарні” відповідають:
a. Гострому апендициту
b. Холецисто-панкреатиту
*c. Кишковій непрохідності
d. Проривній виразці шлунка
e. Сигмоїдіту

51. Вкажіть метод контрастного рентгендослідження нориць:
a. Іригоскопія
b. Ректороманоскопія
c. Флебографія
*d. Фістулографія
e. Колоноскопія

52. Для якого захворювання характерні симптоми Щоткіна-Блюмберга, Ровзінга, Роздольського, Воскресенського, Бартоньє- Міхельсона:
*a. Апендициту
b. Кишкової непрохідності
c. Пієлонефриту
d. Панкреатиту
e. Холециститу

53. Медична сестра з лікарем визначають групу крові хворому за допомогою цоліклонів анти-А і анти-В. Оцінювання результатів: реакція аглютинації відбулася з цоліклоном анти-А, а з цоліклоном анти-В не відбулася. Яка у хворого група крові?
a. Помилка при визначенні
*b. А [ІІ]
c. АВ[ІV]
d. 0 [І]
e. В[ІІІ]

54. Медична сестра готує набір для трахеостомії. Який спеціальний інструментарій необхідно підготувати для трахеостомії?
a. Голка Дешана, корнцанг, скальпель
b. Затискач Микулича, цапки, ножиці
*c. Однозубний гачок, ранорозширювач Труссо, трахеостомічні канюлі
d. Затискач типу “москіт”, тупі гачки Фарабефа, пінцети
e. Троакар, пінцети, затискач Кохера

55. У хворого на третій день після апендектомії з’явилося здуття і відчуття тяжкості у животі, гази не відходять. Що повинна зробити постова медична сестра в даному випадку?
a. Поставити сифонну клізму
*b. Ввести газовідвідну трубку
c. Покласти грілку на живіт
d. Призначити проносні засоби
e. Поставити очисну клізму

56. Для доброякісних пухлин характерною ознакою є:
a. Наявність атипових клітин
b. Наявність метастазів
*c. Наявність капсули
d. Ракова кахексія
e. Швидкий інфільтративний ріст

57. Операційна медична сестра для обробки рук готує вихідний розчин первомуру. Які речовини необхідно взяти для його приготування?
a. Нашатирний спирт і мурашина кислота
b. Діоксидин і мурашина кислота
c. Нашатирний спирт і перекис водню
*d. Перекис водню і мурашина кислота
e. Хлоргексидину біглюконат і перекис водню

58. В приймальне відділення каретою швидкої допомоги доставлений потерпілий з місця автотранспортної пригоди без свідомості. При огляді відмічається лікворея і кровотеча з вух і носа. З чим пов’язані проблеми у потерпілого?
a. Забій головного мозку
b. Перелом склепіння черепа
*c. Перелом основи черепа
d. Перелом кісток носа
e. Здавлення головного мозку

59. Пацієнтка 35 р., продавець, скаржиться на набряк гомілок, швидку втомлюваність. При огляді і пальпації відмічається гіперпігментація шкіри гомілок, звивисті, ущільнені варикозно розширені вени з вузлами, які виступають над поверхнею шкіри. Дайте медсестринські рекомендації хворій
a. Приймати антибіотики
b. Накладати зігріваючий компрес
*c. Носити еластичні панчохи
d. Приймати фізіотерапевтичні процедури
e. Змазувати індометациновою маззю

60. У потерпілого з ножовим пораненням грудної клітки встановлено відкритий пневмоторакс. Вкажіть першочергові дії медичної сестри при наданні невідкладної допомоги
a. Накласти хрестоподібну пов’язку
b. Накласти циркулярну пов’язку
c. Накласти спіральну пов’язку
d. Накласти бандаж на грудну клітку
*e. Накласти оклюзійну пов’язку

61. В приймальне відділення звернувся потерпілий зі скаргами на біль в ділянці грудної клітки, затруднене дихання. Зі слів хворого травму отримав при падінні. Об’єктивно – локальний набряк, болючість і крепітація відломків на рівні VІІ ребра справа. При стискуванні грудної клітки біль різко посилюється. З чим пов’язані проблеми у потерпілого
a. Забій грудної клітки
b. Забій легені
c. Закритий пневмоторакс
d. Перелом грудини
*e. Перелом ребра

62. Пацієнт 32 років, скаржиться на біль в ділянці середньої третини лівої ключиці, який виник внаслідок падіння. Об’єктивно: стан задовільний, відмічається деформація в зоні ушкодження. При пальпації: локальна болючість, крепітація та патологічна рухливість відломків. З чим пов’язані проблеми у пацієнта?
a. Вивих плеча
b. Артрит плечового суглобу
c. Розтягнення зв’язок
*d. Перелом ключиці
e. Забій плечового суглобу

63. У хворого 40 років, на виразкову хворобу шлунку, після фізичного навантаження раптово з’явився “кинджальний” біль у верхніх відділах живота. Живіт дошкоподібний, притуплення перкуторного звуку у бокових фланках живота, швидке погіршення загального стану, позитивний симптом Щоткіна-Блюмберга. Яке ускладнення виразкової хвороби шлунку найбільш вірогідне?
a. Гастрит
b. Шлункова кровотеча
*c. Перфорація
d. Евентерація
e. Пенетрація

64. У хворої 45-ти років біль в епігастральній ділянці, нудота. Температура тіла – 37,5 С. Через деякий час біль змістився в праву половину живота, донизу; було одноразове блювання. При пальпації відмічається різкий біль в правій здухвинній ділянці, напруження м’язів, позитивний симптом Щоткіна-Блюмберга, Ровзінга, Сітковського, Воскресенського Ця клінічна картина дозволяє запідозрити:
a. Гострий панкреатит
b. Гострий пієлонефрит
c. Кишкову непрохідність
*d. Гострий апендицит
e. Гострий холецистит

65. У хворого раптово виник біль після тряскої їзди в ділянці попереку, який іррадіює вниз живота і статеві органи, посилюється при рухах, сечопуск утруднений, болючий. Хворий не спокійний, позитивний симптом Пастернацького справа. В аналізі сечі – велика кількість кристалів сечової кислоти, лейкоцитів, еритроцитів. Це характерно для:
a. Гострого холециститу
b. Апендициту
*c. Ниркової кольки
d. Гострого панкреатиту
e. Перфоративної виразки шлунку

66. Пацієнт К., 80р., що страждає на аденому передміхурової залози скаржиться на біль у надлобковій ділянці, відсутнє сечовиділення протягом 10 годин. Які наявні проблеми у пацієнта?
*a. Гостра затримка сечі
b. Анурія
c. Поліурія
d. Олігурія
e. Хронічна затримка сечі

67. Хвора скаржиться на біль, почервоніння в ділянці лівої кінцівки, підвищення температури тіла до 39,2 С. В ділянці лівої гомілки відмічається незначний набряк і гіперемія шкіри з чіткими контурами у вигляді язиків полумя, місцеве підвищення температури. З чим пов’язані проблеми у пацієнтки?
a. Флегмона
*b. Бешиха
c. Лімфангоїт
d. Фурункульоз
e. Гострий тромбофлебіт

68. Через 5 діб після ін’єкції розчину камфори на сідниці у хворої утворився різко болючий інфільтрат, з гіперемією шкіри над ним, місцевим підвищенням температури. При пальпації – в центрі інфільтрату відмічається розм’якшення та флюктуація. Температура тіла 37,8 С. Відображена картина дозволяє запідозрити:
a. Фурункул
*b. Післяінєкційний абсцес
c. Флегмону
d. Бешиху
e. Карбункул

69. До медичної сестри звернулась потерпіла із скаргами на біль у лівій гомілці. Дві години тому вона впала на вулиці. Самостійно пересуватись не може. При огляді: ліва гомілка в нижній третині набрякла, а в середній – деформована. В місці деформації визначаються біль, крепітація та патологічна рухливість відломків. Про що повинна подумати медична сестра?
a. Вивих у гомілково- ступневому суглобі
b. Розрив м’язів гомілки
c. Забій м’яких тканин гомілки
d. Розтягнення зв’язок
*e. Закритий перелом гомілки

70. В приймальне відділення доставлений хворий, який годину тому отримав травму правого плечового суглоба. При огляді правий плечовий суглоб деформований, відмічається суглобова западина, рухи в суглобі різко обмежені, болючі, носять пружинячий характер. При пальпації головка плечової кістки знаходиться в підпахвинній ямці. Назвіть попередній діагноз?
*a. Вивих правого плеча
b. Розрив м’язів правого плеча
c. Розрив звязок плечового суглобу
d. Перелом ключиці
e. Перелом правої плечової кістки

71. Хворий , 45 років, поступив у реанімаційне відділення зі скаргами на біль у горлі, затруднене ковтання, сіпання м’язів у рані. Об’єктивно: підвищений тонус м’язів і сухожильних рефлексів. Через 6 годин з’явився тризм, сардонічна посмішка, опістотонус. Який найбільш імовірний діагноз?
a. Стороннє тіло у трахеї
b. Дифтерія
*c. Правець
d. Бронхіальна астма
e. Гостра правошлуночкова недостатність

72. У хворого, 50р., скарги на біль у ділянці рани і швидко прогресуючий набряк лівої кінцівки, підвищення температури тіла до 39С. З рани виділяються пухирці газу з невеликою кількістю сукровичної рідини, м’язи набухші і мають вигляд вареного м’яса. Шкіра холодна на дотик, на ній темно-червоні плями. Під час пальпації кінцівки чути крепітацію. З чим повязані проблеми пацієнта?
*a. Газова гангрена
b. Ангіна
c. Бешиха
d. Флегмона
e. Правець

73. У пацієнта , 45 років, виник відкритий перелом кісток правої гомілки, укскладнений нагноєнням рани. Який вид гіпсової пов’язки слід накласти для фіксації кісткових уламків та забезпечення відкритого доступу до рани?
*a. Вікончаста
b. Циркулярна
c. Пов’язка із стременом
d. Лонгетно-циркулярна
e. Шинно-гіпсова

74. У пацієнта Б. 56 років діагноз: ”Тромбоемболія правої підколінної артерії”. Яке незалежне медсестринське втручання необхідно застосувати?
a. Накласти на гомілку компрес з гепариновою маззю
b. Накласти спиртовий компрес на гомілку
*c. Обкласти гомілку міхурами з льодом
d. Покласти кінцівку на шину Белєра
e. Провести охолодження правої гомілки хлоретилом.

75. В зв’язку з гострою затримкою сечі пацієнту щоденно проводять катетеризацію сечового міхура. Який із названих препаратів необхідно ввести в сечовий міхур по закінчені катетеризації з метою профілактики циститу?
a. 10 мл. теплого ізотонічного розчину хлористого натрію
b. 500 ОД. пеніциліну в 10 мл. теплого ізотонічного розчину хлористого натрію
*c. 10 мл. теплого розчину фурациліну 1: 5000
d. 10 мл. теплого гіпертонічного розчину хлористого натрію
e. 10 мл. 5% розчину теплої глюкози.

76. Пацієнт 29 років, поступив до нейрохірургічного відділення зі стисненням головного мозку. Під час медсестринського обстеження медична сестра виявила наступні об’єктивні специфічні ознаки:
a. Гіперемія шкіри
b. Висипання в ділянці ушкодження
c. Флуктуація
d. Підшкірна емфізема обличчя
*e. Симптом “світлого проміжку”

77. У травмпункт доставлено потерпілого, якому діагностували відкритий перелом гомілки лівої ноги. Для накладання якої гіпсової повязки медична сестра буде готувати оснащення?
a. Гонітна
b. Торако-брахіальна
c. Чобіток
*d. Вікончаста
e. Кокситна

78. У потерпілого 24 років діагностовано перелом лівої плечової кістки. Як необхідно провести іммобілізацію шиною Крамера?
a. Від кінчиків пальців лівої руки до внутрішнього кута лівої лопатки
b. Від середини передпліччя лівої руки до хребта
*c. Від кінчиків пальців лівої руки до внутрішнього кута правої лопатки
d. Від променево - запясного суглобу до здорового плеча
e. Від кінчиків пальців лівої руки до хребта

79. Виберіть ділянку тіла на яку накладається колосовидна пов’язка?
a. Колінний суглоб
b. Променево-зап’ястковий суглоб
c. Потилична ділянка
d. Ліктьовий суглоб
*e. Плечовий суглоб

80. Медсестра проводить медсестринське обстеження пацієнта 67 років з відмороженням правої ступні. Виберіть, який із симптомів є характерним тільки для дореактивного періоду?
a. Порушення функції
b. Біль
*c. Втрата чутливості
d. Набряк тканин
e. Підвищення температури шкіри

81. Медична сестра проводить медсестринське обстеження пацієнта 34 років з раною тильної поверхні ступні. Виберіть, яка ознака є характерною тільки для різаної рани?
*a. Краї рани рівні, лінійні
b. Краї рани нерівні, зазубрені
c. Рана з ознаками отруєння
d. Незначне ушкодження шкіри при наявності глибокої рани
e. Наявність вхідного та вихідного отвору

82. Ви медична сестра, вам необхідно перелити хворому еритроцитарну масу Назвіть ускладнення яке може виникнути у хворого, якщо ви будете швидко проводити гемотрансфузію
a. Цитратний шок
*b. Гостре розширення серця
c. Гемотрансфузійний шок
d. Повітряна емболія
e. Анафілактичний шок

83. Ви операційна сестра. Виберіть інструмент для з’єднання тканин
a. Троакар
b. Коловорот
c. Затискач Кохера
d. Канюля Люера
*e. Скобки Мішеля

84. Для операції – ампутація кінцівки, операційна сестра повинна підготувати інструмент для відтягування м’язів. Він має назву:
a. Коловорот
*b. Ретрактор
c. Розширювач
d. Троакар
e. Долото

85. Дитина 10 р упала на уроці фізкультури. Скаржиться на біль у правому плечовому суглобі. Об’єктивно: праве плече відведене від тулуба; правий плечовий суглоб деформований, пасивні рухи різко болючі. Тактика медичної сестрина на догоспітальному етапі
a. Накласти джгут
*b. Здійснити іммобілізацію кінцівки
c. Вправити вивих
d. Зробити масаж
e. Ввести антибіотики

86. Чоловік 40 р отримав травму грудної клітки. Скаржиться на сильний біль у грудній клітині справа, де видно рвану рану. Рана проникає в порожнину плеври. Хворому важко дихати. Тактика медичної сестрина до госпітальному етапі
a. Накласти косинкову пов’язку
b. Накласти асептичну пов’язку
*c. Накласти окклюзійну пов’язку
d. Накласти іммобілізуючу пов’язку
e. Накласти стискальну пов’язку

87. У потерпілого з рани на гомілці пульсуючим струменем витікає яскраво – червона кров. Хворий блідий, АТ 90/70 Тактика медичної сестри на дошпитальному етапі полягає в:
a. Піднятті кінцівки
b. Введенні знеболюючих
*c. Накладанні джгута
d. Накладанні пов’язки
e. Накладанні шини

88. У хворого механічна кишкова непрохідність. Назвіть обстеження, до якого ви будете його готувати для уточнення діагнозу
a. Ректороманоскопія
*b. Рентгенологічне обстеження
c. Колоноскопія
d. Загальний аналіз крові
e. Фіброгастроскопія

89. У хворого 40 р на задній поверхні шиї болісний інфільтрат з декількома гнійними точками. Назвіть проблему, яка найбільше турбує пацієнта
a. Місцеві ознаки запалення
b. Гнійні точки
*c. Біль
d. Почервоніння шкіри
e. Косметологічний дефект

90. У хворого перелом кісток гомілки. Медсестра підготувала для транспортної іммобілізації:
a. Шину Дітеріхса
b. Шину Белера
*c. Шину Крамера
d. Бинт для повязки Дезо
e. Бинт для повязки Вельпо

91. Чоловік 37 р вдарився головою об лід. Свідомість не втрачав. Відчуває легке головокружіння, біль в місці удару. Назвіть незалежне сестринське втручання
a. Застосування протишокових препаратів
b. Застосування кровоспинних засобів
*c. Застосування холоду на голову
d. Обмеження вживання рідини
e. Накладання пов’язки „чепець”

92. Хворому здійснили операцію на шлунково – кишковому тракті. Назвіть дії медсестри в перший день після операції для профілактики ранньої кровотечі
*a. Покласти вагу на ділянку рани
b. Виконати перев’язку
c. Покласти грілку
d. Ввести промедол
e. Зробити премедикацію

93. У хворого 70-ти років затримка сечі. Який катетер вибере медсестра і проведе катетеризацію сечового міхура?
a. Жіночий
*b. Гумовий
c. Не має значення
d. Металевий
e. Катетер Петцера

94. У чоловіка 35 р раптово виник гострий біль у животі невідомого походження. Він крутиться в ліжку від болю, притиснувши руки до живота. Назвіть незалежне сестринське втручання:
a. Зробити масаж
*b. Викликати лікаря
c. Ввести анальгін
d. Дати ношпу
e. Покласти грілку

95. Лікування нагноєння в стадії абсцедування:
a. Зігріваючий компрес
b. Обколювання антибіотиками
c. Продовження курсу лікування
*d. Широкий розтин
e. Місцевий холод

96. Якщо на опіковій поверхні розміщується 5 долоней хворого, то площа опіку становить:
a. 3%
b. 10%
c. 12%
*d. 5%
e. 7%

97. Невідкладна допомога при кровотечі із стегнової артерії
*a. Накладання джгута
b. Накладання судинного шва
c. Закручування артерії
d. Накладання давлючої пов`язки
e. Припідняте положення

98. Бешиха, яка часто повторюється, приводить до ускладнення:
*a. Лімфостаз (слоновість)
b. Екзема
c. Трофічна виразка
d. Флебіт
e. Дерматоз

99. Профілактика тромбоемболії в післяопераційному періоді:
a. Напівспиртові компреси на гомілки
b. Нормалізація водносольового балансу
c. Гігієнічна ванна
d. Тривалий ліжковий режим
*e. Активне ведення післяопераційного періоду

100. Глибина компресії у дорослих під час непрямого масажу серця
a. 6 см
b. 8 см.
c. 2 см
d. 1 см
*e. 3-4 см

101. Метод лікування рани в фазі гідратації вимагає використання:
a. Аутогемотерапії
b. Оклюзійної пов`язки
*c. Відсмоктуючих пов`язок
d. Введення антибіотиків
e. Мазі Вишневського

102. Виберіть ознаку, яка характерна для доброякісних пухлин?
a. Швидко ростуть
*b. Мають капсулу
c. Дають рецидиви
d. Дають метастази
e. Дають кахексію

103. Блювотні маси у вигляді “кавової гущі” характерні для:
*a. Шлункової кровотечі
b. Легеневої кровотечі
c. Отруєння свинцем
d. Печінкової коми
e. Ректальної кровотечі

104. Холецистит це:
a. Запалення 12-палої кишки
b. Запалення печінки
c. Запалення підшлункової залози
d. Запалення сечового міхура
*e. Запалення жовчного міхура

105. До ранньої ознаки правця відносять:
a. Задишку
b. Набряки.
c. Дизурічні явища
d. Блювання
*e. Спазм жувальних і мімічних м`язів

106. Яка перша допомога при клінічній смерті?
a. Хлористий кальцій
b. Нітрогліцерин.
c. Адреналін
d. Натрій гідрокарбонат
*e. ШВЛ та масаж серця

107. Вкажіть площу опіку нижньої кінцівки за правилом “дев`ятки”
a. 27%
b. 36%.
c. 9%
d. 1%
*e. 18%

108. При травматичному шоці використовують:
a. Платифілін
b. Атропін
*c. Аналгетики
d. Прозерін
e. Папаверін.

109. Симптомом “гострого живота” є:
a. Тяжке дихання
b. Вздуття живота.
c. Головний біль
d. Пронос
*e. Напруження м`язів живота

110. Для трахеостомії використовують спеціальний інструмент:
a. Распатор Дуайєна
b. Пилка Джиглі
c. Розширювач Мікуліча.
*d. Трахеостомічна трубка Люєра
e. Гачки Фарабефа

111. У хворого скарги на звуження поля зору з внутрішньої сторони. Яким методом можна визначити межі поля зору?
a. Візометрії
b. Кампіметрії
c. Офтальмоскопії
*d. Периметрії
e. Тонометрії

112. Який із перерахованих препаратів вводять під час премедикації:
a. Клофелін
b. Фурасемід
c. Анальгін
*d. Атропіну сульфат
e. Аміназін

113. Який розчин Ви приготуєте для обробки рук за способом Спасокукоцького-Кочергіна:
a. Розчин фурациліну
*b. Розчин аміаку
c. Розчин хлоргексидину біглюконату
d. Розчин первомуру
e. Розчин натрію бікарбонату

114. Виберіть інструмент, який відноситься до загального інструментарію:
a. Щипці Люєра
b. Щипці Лістона
*c. Затискач Більрота
d. Ложечка Фолькмана
e. Щипці Фарабефа

115. Скільки разів операційна м/с готує великий інструментальний стіл?
a. Через кожні 6 годин
b. 2 рази на добу
c. Через кожні 4 години
*d. 1 раз на добу
e. Через кожні 2 години

116. Виберіть інструмент, який відноситься до спеціального інструментарію:
a. Ножиці
*b. Дротяна пилка Джиглі
c. Пінцет хірургічний
d. Скальпель
e. Пінцет зубчасто-лапчастий

117. Медична сестра готує набір для ампутації кінцівки. Виберіть спеціальний інструмент, який необхідно покласти:
*a. Ретрактор
b. Зонд Кохера
c. Затискач Пеана
d. Затискач Більрота
e. Коловорт

118. Медичній сестрі необхідно провести психологічну підготовку хворій Г, 48 років, яка готується на планову холецистектомію. Пацієнтка нервується, відчуває страх перед майбутньою операцією. Коли краще надати інформацію?
*a. Раніше, ніж пацієнтка отримає будь-який седативний препарат
b. Через 2 години після приймання седативного препарату
c. Через 20-30 хвилин після приймання седативного препарату
d. Зразу після проведення премедикації
e. Зразу після приймання седативного препарату

119. Хворий 24 років поступає на планову операцію з приводу правостороньої пахової грижі. Вкажіть час на протязі якого медична сестра повинна проводити доопераційне навчання
a. На протязі останнього вечора перед операцією
b. Напротязі всього доопераційного періоду
*c. Не більше 24 годин
d. На протязі двох годин
e. Не менше 48 годин

