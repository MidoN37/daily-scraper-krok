1. У хворого на інфаркт міокарда погіршився стан: став блідим, вкрився холодним липким потом, знепритомнів. Ps- 95/хв., АТ- 80/50 мм рт.ст. Яке ускладнення виникло у хворого?
a. Серцева астма
b. Непритомність
c. Набряк легень
*d. Кардіогенний шок
e. -

2. Дитині, що народилася на 36 тижні вагітності з масою тіла 2100 г, специфічну профілактику рахіту слід почати з такого віку:
a. 2 місяці
b. 1,5 місяці
c. 1 тиждень
d. 1 місяць
*e. 2 тижні

3. Хворого турбують головний біль, нудота, блювання, запаморочення. АТ- 220/120 мм рт.ст. Який препарат для невідкладної допомоги приготує медична сестра?
a. Кордіамін
b. Нітрогліцерин
c. Анальгін
*d. Магнію сульфат
e. Кофеїн

4. Хворого з підозрою на інфаркт міокарда госпіталізують у кардіологічний стаціонар. Який метод санітарної обробки можна використати в даному випадку?
a. Обтирання шкіри
b. Використати будь-який метод
c. Ванна
*d. Не проводити санітарну обробку
e. Душ

5. Медична сестра закінчує промивання шлунку дитині 2-х місяців. Який прийом можна використати для попередження аспірації шлункового вмісту під час виймання зонда?
a. Швидко виймати зонд
*b. Перетиснути зонд
c. Повернути голову на бік
d. Повільно виймати зонд
e. Закинути голову назад

6. В гінекологічному відділенні лікується пацієнтка 50-ти років з приводу раку шийки матки. Була проведена ампутація шийки матки та променева терапія. Яке найбільш поширене ускладнення променевої терапії в період реабілітації є у таких хворих?
a. Кандидоз піхви
b. Ендометрит
c. Пельвіоперитоніт
d. Асцит
*e. Цистит

7. У дитини 8-ми місяців збільшені лобні та тімяні горби, на грудній клітці є симптом "чоток"; дитина не сідає. Такий стан вказує на:
a. Гіпотрофію
*b. Підгострий рахіт
c. Гіпервітаміноз D
d. Гострий рахіт
e. Спазмофілію

8. У дитини 5-ти місяців на тімяній ділянці голови зявилися себорейні лусочки, на шкірі щік явища молочного струпа. При реалізації плану медсестринських втручань медсестра порадить матері:
a. Регулярно проводити дитині масаж, гімнастику
b. Включити до раціону дитини ягідні, морквяні, цитрусові соки
*c. Змащувати елементи стерильною олією за 30 хвилин до гігієнічної ванни
d. Давати дитині за призначенням лікаря препарати заліза
e. Змащувати лусочки декілька разів на добу діамантовим зеленим

9. Медична сестра ЦСВ готує до стерилізації гумові рукавички. Вкажіть відповідний режим стерилізації гумових виробів паровим методом:
a. Тиск 2 атм., t-132°C, 20 хв
b. Тиск 1,5 атм., t-130°C, 20 хв
*c. Тиск 1,1 атм., t-120°C, 45 хв
d. Тиск 0,5 атм., t-110°C, 45 хв
e. Тиск 1,5 атм., t-132°C, 25 хв

10. Доношена дитина 2,5 місяців, що народилася від фізіологічних пологів, вагою 3200 г, має переводитися на змішане вигодовування. Що з переліченого нижче медсестра обере за пріоритетне у вирішенні цієї проблеми?
*a. Вирішення проблеми дефіциту молока у матері
b. -
c. Вирішення проблеми, повязаної із застосуванням суміші
d. Вирішення проблеми приготування суміші
e. Вирішення проблеми вибору суміші

11. Скільки мілілітрів 27,5% розчину пергідролю необхідно взяти для приготування 1 л миючого розчину для передстерилізаційної обробки інструментів?
a. 12
b. 33
c. 5
*d. 17
e. 27

12. У дерматологічному відділенні знаходиться хворий з інтертригінозною формою епідермофітії стоп. Яка дійсна проблема є у пацієнта?
*a. Мокнуття
b. Вузлики
c. Плями
d. Мацерація
e. Папули

13. Пацієнт під час забору крові в процедурному кабінеті знепритомнів. Шкірні покриви бліді, АТ- 110/75 мм рт.ст., Ps- 72/хв. Визначити обсяг невідкладної медсестринської допомоги:
a. Гірчичник на ділянку серця
b. Інгаляції кисню, пропущеного через спирт
*c. Вдихання парів нашатирного спирту
d. Положення напівсидячи
e. Інгаляції зволоженого кисню

14. Дитина 4-х років захворіла раптово: зявився гавкаючий кашель, свистячий вдих, який чути на відстані. Температура тіла субфебрильна. При аускультації легень - сухі провідні хрипи. Про який стан можна думати?
a. Гострий бронхіт
b. Гострий обструктивний бронхіт
c. Гострий назофарингіт
*d. Стенозуючий ларинготрахеобронхіт
e. Гостра пневмонія

15. Пацієнт скаржиться на слабкість, утруднення ковтання через судоми жувальних мязів. У спілкуванні з пацієнтом медична сестра зясувала, що два тижні тому він отримав колоту рану лівої кисті. Назвіть найімовірніший діагноз:
a. Дифтерія колотої рани
b. Інфікована колота рана
c. Нагноєна колота рана
*d. Колота рана, ускладнена правцем
e. Колота рана, ускладнена газовою гангреною

16. На стаціонарному лікуванні перебуває пацієнтка 25-ти років з діагнозом: гострий гломерулонефрит. Пріоритетний сестринський діагноз - виражені набряки на обличчі. Заходи догляду були спрямовані на ліквідацію набряків. Через кілька днів набряки значно зменшились. Оцініть ефективність догляду:
a. Необхідність переглянути план догляду
b. Медсестринські втручання неефективні
c. Досягнення бажаних результатів
d. Внесення необхідної корекції догляду
*e. Успішне просування пацієнтки до запланованої мети

17. До гінекологічного відділення надійшла пацієнтка 20-ти років зі скаргами на затримку місячних впродовж 3-х тижнів, переймоподібний біль унизу живота та кровянисті виділення. При вагінальному дослідженні зовнішнє вічко шийки матки закрите. Про яке ускладнення вагітності йдеться?
a. Повний аборт
b. Загроза аборту
c. Неповний аборт
*d. Аборт, що розпочався
e. Аборт у ходу

18. Чоловік з правобічною пахвинною грижею після підняття вантажу відчув сильний біль у ділянці утворення, яке припинило вправлятись в черевну порожнину. Обєктивно: у правій пахвинній ділянці випинання 5х4 см, щільної консистенції, болісне під час пальпації, не вправляється в черевну порожнину. Яка тактика лікування найбільш доцільна в цьому випадку?
a. Спробувати вправити грижу
*b. Термінове оперативне втручання
c. Введення знеболюючих препаратів та антибіотиків
d. Міхур з льодом на живіт вдома
e. Госпіталізація наступного дня до стаціонару

19. Лікар просить медичну сестру подати лікарський засіб для профілактики офтальмобленореї новонародженій дитині. Який засіб вона повинна подати?
a. Стрептоцидна мазь
*b. Тетрациклінова мазь
c. Синтоміцинова емульсія
d. Очні краплі з левоміцетином
e. Розчин фурациліну

20. У хворого після конфлікту раптово виникло психомоторне збудження: трощив меблі, був агресивний, вдарив товариша. Через 25 хвилин заснув. Після сну нічого не памятав, розкаювався в скоєному. Для якого психопатологічного стану характерна така симптоматика?
a. Фугіформний стан
b. Сомнамбулізм
c. Сутінковий стан
*d. Патологічний афект
e. Транс

21. До поліклініки звернулася хвора зі скаргами на пекучий біль у правій руці, на яку 20 хвилин тому вилилася гаряча вода. Обєктивно: хвора метушиться від болю, стогне, шкіра тильної і половини долонної поверхні правої кисті різко гіперемована, пухирів немає. Визначте ступінь і площу опікової поверхні:
*a. Опік І ступеня, площа 1,5%
b. Опік ІІ ступеня, площа 0,5%
c. Опік І ступеня, площа 0,5%
d. Опік І ступеня, площа 2%
e. Опік І ступеня, площа 1%

22. Сімейна медсестра спостерігає за дитиною з гіпотрофією І ступеня в домашніх умовах. На який показник повинна звернути увагу медсестра першочергово?
a. Форма голови
b. Форма грудної клітки
c. Зріст дитини
d. Шкірні покриви
*e. Маса тіла дитини

23. Дитині 3 місяці, знаходиться на грудному вигодовуванні. Мати звернулась до медичної сестри із скаргами на зменшення кількості сечовипускань у дитини, неспокій після годування, втрату маси тіла. Дані симптоми дозволяють запідозрити:
a. Перегодовування
b. Парентеральну диспепсію
c. Кишковий токсикоз
d. Просту диспепсію
*e. Недогодовування

24. На яку глибину необхідно здійснювати натискування на грудну клітку при проведенні непрямого масажу серця дитині 2-х років?
a. На 7-8 см
*b. На 1-2 см
c. На 3-4 см
d. На 5-6 см
e. До 1 см

25. Хворому 70-ти років струминно швидко перелили 750 мл консервованої одногрупної крові. Під кінець гемотрансфузії у хворого зявилися утруднене дихання, відчуття "важкості в грудях", біль у ділянці серця, ціаноз. Артеріальний тиск став різко знижуватись, пульс - аритмічний. Яке ускладнення виникло в хворого?
a. Гемотрансфузійний шок
b. Геморагічний шок
c. Анафілактична реакція
d. Пірогенна реакція
*e. Гостре розширення серця

26. Пацієнт 32-х років, у якого виявлено гострий вірусний гепатит, госпіталізований до лікарні. Який вид дезінфекції необхідно здійснити в осередку інфекції після ізоляції хворого?
a. Профілактична
b. Осередкова
*c. Заключна
d. Поточна
e. Змішана

27. Хлопчик 15-ти років з підозрою на хронічний гастрит надійшов до дитячої лікарні для проведення комплексного обстеження. Реалізуючи IV етап медсестринського процесу, медсестра повинна підготувати його до проведення:
a. Забору калу на копрограму
b. Шлункового зондування
c. Дуоденального зондування
*d. Фіброгастроскопії з біопсією
e. Забору калу на яйця гельмінтів

28. Пацієнт 40-ка років скаржиться на різкий нападоподібний біль стріляючого характеру в ділянці верхньої щелепи зліва. Напади виникають під час розмови, жування, чищення зубів. Обєктивно: різка болісність під час пальпації в ділянці верхньої щелепи. Для якого захворювання характерні дані ознаки?
a. Карієс
b. Фронтит
*c. Невралгія трійчастого нерва
d. Гайморит
e. Отит

29. У хворого на ішемічну хворобу серця раптово виник біль за грудниною стискаючого характеру, який не знімається нітрогліцерином та триває понад годину. Як необхідно транспортувати такого хворого до стаціонару?
*a. Спеціалізованою бригадою ШМД на ношах
b. Міським транспортом
c. Власним транспортом
d. Попутним транспортом
e. У плановому порядку

30. Сімейна медична сестра здійснила патронаж пацієнта 40-ка років, який хворіє на гіпертонічну хворобу. Провела медсестринське обстеження і виявила чинники виникнення захворювання. Які чинники ризику відносяться до ендогенних?
a. Паління
*b. Обтяжена спадковість
c. Гіподинамія
d. Надмірна маса тіла
e. Психоемоційні стреси

31. У якому віці поява вторинних статевих ознак вважається передчасною?
a. До 11-12 років
*b. До 8 років
c. До 13-14 років
d. До 10 років
e. До 9 років

32. Для проведення очисної клізми дитині віком 2 місяці медична сестра готує кипячену воду температурою:
a. 12-14°C
*b. 28-30°C
c. 36-37°C
d. 38-40°C
e. 37-38°C

33. До медичної сестри звернувся хворий 35-ти років зі скаргами на болі в литкових мязах при ходьбі, які зникають після відпочинку, мерзлякуватість стоп. Тривалий час працював на півночі, палить. Обєктивно: шкіра стоп і гомілок бліда. Пульсація тильних артерій стоп різко послаблена. Що можна запідозрити у хворого?
a. Міозит литкових мязів
b. Гострий тромбоз підколінної артерії
c. Тромбофлебіт глибоких вен гомілки
*d. Облітеруючий ендартеріїт
e. Варикозна хвороба

34. Дитина народилася передчасно з вагою 1700 г, від першої ускладненої вагітності. Профілактику якого захворювання слід передбачити медичній сестрі при складанні плану догляду за недоношеною дитиною?
a. Гемолітична хвороба
b. Гострий розлад травлення
c. Алергічний діатез
*d. Анемія
e. Спазмофілія

35. Дитина 8-ми років з вродженою вадою серця знаходиться на стаціонарному лікуванні у кардіологічному відділенні в звязку з погіршенням стану і появою набряків. Які дії медсестри будуть першочерговими при даній патології?
a. Підраховувати частоту серцевих скорочень
b. Вимірювати температуру тіла
c. Організовувати настільні ігри
d. Підраховувати частоту дихання
*e. Проводити облік випитої і виділеної рідини

36. Пацієнт лежить у тому положенні, яке йому надали, не може самостійно повертатись, піднімати голову, верхні та нижні кінцівки. Яке положення в ліжку займає пацієнт?
a. Вимушене активне
*b. Пасивне
c. Вимушене
d. Вимушене пасивне
e. Активне

37. Пацієнт скаржиться на постійний кашель (більше зранку) з виділенням великої кількості харкотиння (до 200 мл) гнійного характеру, іноді підвищення t°- 37,8°C. ЧДР - 24/хв. Яке дослідження є найефективнішим для уточнення діагнозу?
a. Флюорографія
b. Рентгеноскопія грудної клітки
*c. Бронхографія
d. Спірометрія
e. Загальний аналіз харкотиння

38. В гастроентерологічне відділення надійшов хворий зі скаргами на слабкість, нездужання, підвищення температури тіла до 37,6oC, печію, відразу до мясної їжі. За останні півроку схуд на 8 кг. Про яке захворювання подумає медична сестра?
*a. Рак шлунку
b. Хронічний гастрит
c. Хронічний панкреатит
d. Виразкова хвороба шлунку
e. Хронічний езофагіт

39. У пацієнта набрякле обличчя з товстими губами, очні щілини вузькі, шкіра суха та холодна. На яке захворювання вказують такі ознаки?
a. Тиреотоксикоз
b. Набряк Квінке
c. Ожиріння
*d. Гіпотиреоз
e. Гломерулонефрит

40. Медсестра лабораторії бере кров на загальний аналіз у дівчинки 5-ти років. Раптово дитина зблідла, поскаржилась на слабкість, знепритомніла. Яке сестринське втручання буде доцільним в цьому випадку?
*a. Вдихання пари подразнюючої рідини
b. Холодний компрес на чоло
c. Лікувальна ванна
d. Лікувальна фізкультура
e. Гірчичники на грудну клітку

41. Потерпілий 32-х років отримав електротравму. Відсутній пульс на сонних артеріях та самостійне дихання, зіниці розширені. З чого медична сестра почне невідкладну допомогу?
a. ШВЛ за методом з рота до рота
b. Непрямий масаж серця
c. Дефібриляція
d. Виведення вперед нижньої щелепи
*e. Потрійний прийом Сафара

42. У хворого астматичний статус. Який препарат необхідно використати для лікування на долікарському етапі?
a. Інсулін
*b. Преднізолон
c. Анальгін
d. Пеніцилін
e. Дибазол

43. Під час виконання внутрішньовенної інєкції пацієнт відчув в ділянці ліктьового згину болючість та помітив місцеве почервоніння по ходу вени. Яке ускладнення може виникнути в пацієнта?
a. Сепсис
*b. Флебіт
c. Повітряна емболія
d. Гематома
e. Медикаментозна емболія

44. Пацієнтка 45-ти років скаржиться на головний біль у потиличній ділянці, слабкість, "мушки" перед очима. Погіршення стану відмічає впродовж останнього тижня (їла багато солоного, копченого). АТ- 200/140 мм рт.ст. Яка найбільш доцільна долікарська тактика медсестри у даному випадку?
a. Дати нітрогліцерин під язик
*b. Поставити гірчичники на потиличну ділянку
c. -
d. Обмежити солене, копчене в харчуванні
e. Холодний компрес на чоло

45. Дитині 5-ти років поставлено діагноз - дифтерія. Лікар призначив введення протидифтерійної сироватки за методом Безредки. Яким шляхом вводиться пробна доза сироватки?
a. Внутрішньомязово
b. Підшкірно
*c. Внутрішньошкірно
d. Інгаляційно
e. Внутрішньовенно

46. Пацієнт 53-х років звернувся зі скаргами на різкий біль за грудниною, що іррадіює у ліву руку, під лопатку. Напад тривав 10 хвилин. Обєктивно: шкіра бліда, Ps- 92/хв. АТ- 100/60 мм рт.ст. Після прийому нітрогліцерину біль зник. Оцініть результат медсестринського втручання:
a. Необхідні додаткові призначення
*b. Втручання ефективне
c. -
d. Призначити інший лікувальний засіб
e. Ефект відсутній

47. У породіллі в післяпологовому періоді медична сестра виявила кровотечу зі статевих шляхів. Крововтрата під час пологів склала 450 мл. Розривів мяких тканин родового каналу немає, послід цілий. Матка періодично скорочується і розслабляється. Кров, що витікає з матки, утворює згортки. Яка найбільш імовірна патологія, що зумовлює таку картину?
a. ДВЗ-синдром
b. Емболія навколоплідними водами
c. Розрив матки
*d. Гіпотонічна маткова кровотеча
e. Атонічна кровотеча

48. Мати звернулась до медичної сестри зі скаргами на те, що її 3-місячний малюк має недостатній зріст. Зріст при народжені 50 см, у 3 місяці - 52 см. Обєктивно: дитина млява, сонлива, пастозність обличчя, язик трохи висунутий, перенісся широке, шкіра бліда, суха, холодна на дотик. Яку патологію запідозрить медична сестра?
a. Рахіт
b. Лімфатико-гіпопластичний діатез
c. Гіпертиреоз
*d. Гіпотиреоз
e. Хвороба Дауна

49. Жінка 59-ти років скаржиться на постійний ниючий біль у колінних суглобах, що посилюється при активних та пасивних рухах. Жінка знаходиться на диспансерному обліку з приводу ревматичної хвороби. Які медсестринські втручання необхідно здійснити для зменшення болю в суглобах?
a. Накласти бинтову повязку
b. Накласти гірчичники
c. Прикласти теплу грілку
*d. Накласти зігріваючий компрес
e. Застосувати медичні пявки

50. При відвідуванні хворого, який знаходиться на диспансерному обліку з приводу хронічного гломерулонефриту, дільнична медсестра виявила наступні проблеми: сухість і свербіж шкіри, зниження апетиту, нудоту, біль у епігастрії. Шкіра бліда з слідами розчухів, запах аміаку з рота. Яке ускладнення розвинулося у хворого?
a. Сечокамяна хвороба
b. Гострий гломерулонефрит
c. Хронічний пієлонефрит
d. Гостра ниркова недостатність
*e. Хронічна ниркова недостатність

51. Пацієнтка скаржиться на загальну слабкість, спотворення смаку, появу "заїдів" у куточках рота, підвищену ламкість нігтів і волосся. Впродовж останніх 10-ти років хворіє на хронічний гастрит зі зниженою секреторною функцією. Для якого захворювання найбільш характерна дана клінічна картина?
a. Гіпопластична анемія
b. Гемолітична анемія
c. Постгеморагічна анемія
d. В12-дефіцитна анемія
*e. Залізодефіцитна анемія

52. Хвора 42-х років випадково вилила на руку оцтову есенцію. Скаржиться на біль у ділянці опіку. Шкіра червоного кольору, набрякла, болісна на дотик. Що повинна зробити медична сестра з місцем пошкодження?
*a. Промити 2% розчином соди
b. Протерти 1% розчином саліцилового спирту
c. Покласти міхур з льодом
d. Промити слабким розчином перманганату калію
e. Промити 2% розчином лимонної кислоти

53. Медична сестра під час проведення перевязки післяопераційної рани після апендектомії виявила по ходу лінії швів набряк та почервоніння. Про яку наявну проблему у пацієнта можна подумати?
a. Формування грануляцій
b. Загоєння рани
*c. Запалення країв рани
d. Крововилив у тканини
e. Евентрація

54. У пацієнта під час фізіопроцедури раптово виник напад стенокардії. Яка першочергова дія медсестри?
*a. Припинити фізіопроцедуру
b. Визначити показники пульсу
c. Виміряти артеріальний тиск
d. Продовжити фізіопроцедуру
e. Визначити частоту дихання

55. Лікарем поставлений діагноз: кровотеча із вен стравоходу. Який інструмент має підготувати медсестра для зупинки кровотечі із вен стравоходу?
a. Катетер Фолєя
b. Назогастральний зонд
*c. Зонд Блекмора
d. Затискач Кохера
e. Затискач Мікуліча

56. В гнійну перевязувальну надійшов пацієнт 25-ти років з підшкірним панарицієм ІІ пальця лівої кисті. Для якого виду місцевої анестезії необхідно підготувати оснащення?
*a. За Оберстом-Лукашевичем
b. Інфільтраційна анестезія
c. Термінальна анестезія
d. Внутрішньокісткова анестезія
e. За Усольцевою

57. Першовагітна з терміном вагітності 32 тижні скаржиться на біль голови, порушення гостроти зору, "мушки" перед очами, біль у надчеревній ділянці. АТ- 180/110 мм рт.ст. Якому стану відповідає зазначена картина?
a. Прегестоз
b. Еклампсія
*c. Прееклампсія тяжкого ступеня
d. Гіпертонічна хвороба
e. Пієлонефрит вагітних

58. У важкохворого пацієнта медична сестра виявила в ділянці крижів стійку гіперемію. Визначте наявну проблему пацієнта:
a. Фурункульоз
b. Попрілості
*c. Пролежні
d. Алергічна реакція
e. Екзема

59. Постраждалий 70-ти років лікується в травматологічному відділенні з відкритим переломом стегна. Які потенційні проблеми можуть виникнути у хворого під час лікування?
*a. Застійна пневмонія
b. Виразкова хвороба шлунка
c. Гострий холецистит
d. Гостра респіраторна інфекція
e. Травматичний шок

60. У хворого 50-ти років скарги на біль у ділянці рани і швидко прогресуючий набряк лівої кінцівки, підвищення температури тіла до 39oC. З рани виділяються пухирці газу з невеликою кількістю сукровичної рідини, мязи набухлі та мають вигляд вареного мяса. Шкіра холодна на дотик, на ній темно-червоні плями. Під час пальпації кінцівки чути крепітацію. З чим повязані проблеми пацієнта?
a. Правець
*b. Газова гангрена
c. Бешиха
d. Ангіна
e. Флегмона

61. В офтальмологічне відділення поступив пацієнт з ознаками гострого нападу глаукоми. Медсестра повинна виконати наступні лікарські призначення:
a. Закрапати 1% атропін, 0,25% скополамін, 1% гоматропін
b. Закласти за повіку тетрациклінову або левоміцетинову мазь
c. Закрапати дексаметазон, дексазон або гідрокортизон
*d. Закрапувати 1% пілокарпін кожні 15 хвилин впродовж години
e. Закрапати 30% сульфацил натрію, 0,25% левоміцетин

62. Хворий звернувся із скаргою на кровохаркання впродовж тривалого часу. Яке захворювання слід запідозрити?
*a. Рак легенів
b. Вогнищева пневмонія
c. Бронхіальна астма
d. Ексудативний плеврит
e. Хронічний бронхіт

63. Жінка 30-ти років знаходиться в психіатричному диспансері з діагнозом: маніакально-депресивний психоз у фазі депресії. Вже 3-й день поспіль відмовляється від приймання їжі. Яка найбільш доцільна тактика в даному випадку?
a. Продовжувати переконувати у необхідності поїсти
b. Дочекатися власної ініціативи пацієнтки поїсти
c. Попросити допомоги у сусідів по палаті
d. Ввести хворій снодійне
*e. Вдатися до годування через зонд

64. Серцебиття плоду прослуховується вище пупка зліва. Яке передлежання плоду?
a. Друге
b. Перше
*c. Тазове
d. Головне
e. Потиличне

65. У пацієнта, який лікується в терапевтичному відділенні з приводу гострого інфаркту міокарда, раптово виникла задишка, дихання стало клекочучим, з рота і носа почало виділятися рожеве пінисте харкотиння. Яке ускладнення виникло у пацієнта?
a. Серцева астма
b. Легенева кровотеча
*c. Набряк легенів
d. Напад ядухи
e. Носова кровотеча

66. В гінекологічному відділенні жінці проведено діагностичне роздільне вишкрібання матки. Хвора стурбована, хоче дізнатися результати обстеження та звертається з цим проханням до медсестри. Які дії медсестри?
a. Пояснити результати обстеження
*b. Рекомендувати звернутися до лікаря
c. Відмовитися від спілкуватися
d. Призначити заспокійливе
e. Повідомляє жінку про необхідність консультації онколога

67. У разі гострого отруєння разова кількість рідини для промивання шлунка дитині віком одного року становить:
a. 40 - 50 мл
b. 300 - 350 мл
*c. 150 - 200 мл
d. 60 - 90 мл
e. 450 - 500 мл

68. Медична сестра у школі провела пробу Манту. Через який проміжок часу необхідно оцінити її результати у дітей?
a. 48 год
b. 1 год
c. 20-30 хв
d. 24 год
*e. 72 год

69. У пацієнта 30-ти років поступово почали збільшуватися та потовщуватися пальці на руках, збільшився лицевий череп, змінилося обличчя. Скаржиться також на головний біль, запаморочення, біль у суглобах, порушення зору, шум у вухах. На рентгенограмі черепа виявлено збільшення обєму турецького сідла, витончення його стінок. Вказані ознаки є проявом такого захворювання:
*a. Акромегалія
b. Хвороба Іценка-Кушінга
c. Стовбуровий енцефаліт
d. Гігантизм
e. Пухлина наднирника

70. У хворого 30-ти років після фізичного навантаження зявилася кровотеча з носа. Шкірні покриви бліді, пульс частий, артеріальний тиск знижений. Які першочергові дії медичної сестри в даній ситуації?
a. Зробити передню тампонаду носа
b. Ввести кровоспинні засоби
c. Покласти хворого на кушетку
*d. Ввести в носовий хід турунду
e. Зробити задню тампонаду носа

71. У вагітної з пізнім гестозом розвинувся напад судом з втратою свідомості. Що є першочерговим при наданні долікарської допомоги?
a. Ввести гіпотензивні препарати
b. Ввести еуфілін
*c. Звільнити дихальні шляхи, зафіксувати язик
d. Ввести утеротоніки
e. Ввести знеболюючі засоби

72. Мати, яка проводить підготовку дитини до годування груддю, виявила у дитини утруднене носове дихання, повязане з великою кількістю слизу. Чим потрібно промити носові ходи дитини?
a. Галазолін
b. Ефедрин
*c. Фізіологічний розчин
d. Сік алое
e. Нафтизин

73. У хворого 45-ти років виявлена травма правого стегна. Пальпаторно - болючість в ділянці нижньої третини стегна, набряк, патологічна рухливість кісток, деформація стегна. Діагностовано закритий перелом в ділянці нижньої третини правого стегна. Як правильно надати невідкладну допомогу?
a. Накласти шину Белера, провести знеболювання
b. Накласти стискаючу повязку, провести знеболювання
c. Провести знеболювання, накласти шину Еланського
*d. Провести знеболювання, накласти шину Дітеріхса
e. Накласти шину Крамера, провести знеболювання

74. У пацієнта діагноз: гострий риніт. Призначено УВЧ-терапію. На якій відстані медсестра розташує електроди по відношенню до тіла пацієнта?
a. 6 см
b. 10 см
c. 4 см
d. 2 см
*e. 0,5 см

75. У дитини захворювання почалося гостро з підвищення температури тіла та появи набряку в ділянці привушної слинної залози з однієї сторони. Ці симптоми вказують на:
a. Дифтерію
b. Кір
c. Менінгококову інфекцію
d. Скарлатину
*e. Паротитну інфекцію

76. Пацієнту з приводу пневмонії призначений антибіотик - цефазолін. Раптово після першої інєкції у нього зявилось відчуття жару, потім став блідим, утруднення дихання, пульс ниткоподібний, АТ- 85/60 мм рт.ст. Яке ускладнення виникло у пацієнта?
a. Напад ядухи
b. Колапс
*c. Анафілактичний шок
d. Набряк легенів
e. Набряк Квінке

77. Хвора 37-ми років, друга доба після струмектомії. Скарги на ядуху, біль у серці, животі, головний біль, нудоту, діарею. Обєктивно: хвора збуджена, метушлива. Температура тіла 38,2oC, спостерігається профузна пітливість. Ps- 128/хв., аритмічний, АТ- 180/100 мм рт.ст. Яке найбільш імовірне ускладнення розвинулось?
a. -
*b. Тиреотоксичний криз
c. Післяопераційне інфекційне ускладнення
d. Гіпертермічний синдром
e. Гіпертонічний криз

78. Дитині 7 днів. Здійснюючи патронаж, медична сестра виявила, що під час крику у дитини зявляється ціаноз носогубного трикутника. Під час годування груддю дитина робить часті перерви. Обєктивно: температура тіла - 36,7oC, ЧСС- 140/хв., ЧДР- 80/хв. Зі слів матері, на 12-тому тижні вагітності вона перехворіла на ГРВІ. Яке дослідження першочергово необхідно провести дитині для встановлення діагнозу?
a. Біохімічний аналіз крові
b. Рентгенологічне дослідження
*c. Електрокардіографія
d. Загальний аналіз сечі
e. Загальний аналіз крові

79. У пацієнтки, хворої на цукровий діабет, після перенесеної застуди стан погіршився: посилилась спрага, зявився біль у животі, нудота, блювання, сонливість. Обєктивно: свідомість відсутня, шкіра суха, частота дихання - 28/хв., шумне, запах ацетону з рота. Ps- 98/хв., АТ- 90/60 мм рт.ст. Про яке ускладнення йдеться?
*a. Гіперглікемічна кома
b. Гіпоглікемічна кома
c. Молочнокисла кома
d. Церебральна кома
e. Гіперосмолярна кома

80. У хворої 42-х років рак молочної залози ІІІ стадії. Який основний метод лікування?
*a. Комплексний
b. Променевий
c. Гормонотерапія
d. Хіміотерапія
e. Хірургічний

81. Дільнича медсестра навчає матір дитини 7-ми років, що хвора на кір, догляду - промиванню очей. Який розчин вона рекомендує використовувати?
a. 30% розчин сульфацил-натрію
b. 0,5% розчин глюкози
c. 0,1% розчин формаліну
d. Розчин димексиду
*e. Розчин фурациліну 1:5000

82. Під час обстеження 25-річної впершенароджуючої жінки виявляється наступне: положення плоду поздовжнє, ІІ позиція, передній вид, тазовий кінець передлежить до входу у малий таз. Вкажіть, де краще вислухати серцебиття плоду?
a. Нижче пупка справа
b. Нижче пупка зліва
c. На рівні пупка справа
*d. Вище пупка справа
e. Вище пупка зліва

83. При обєктивному обстеженні хворого на шкірі виявлено папули і бляшки синюшно-червоного кольору, що вкриті сріблястими лусочками. Феномени: "стеаринова пляма", "термінальна плівка", "точкова кровотеча" - різко позитивні. Яке захворювання у хворого?
a. Червоний плескатий лишай
b. Сифіліс
*c. Псоріаз
d. Червоний вовчак
e. Нейродерміт

84. При пошкодженні шийного відділу хребта прохідність дихальних шляхів відновлюють тільки:
a. Закиданням голови назад
b. Підкладанням валика під спину
*c. Виведенням нижньої щелепи вперед
d. Поворотом голови вбік
e. Підкладанням під шию валика

85. На планову операцію готується пацієнт 60-ти років, який палить та має високий ризик розвитку ателектазу і пневмонії в післяопераційному періоді. На що саме, у першу чергу, має спрямувати свої дії медична сестра при доопераційній підготовці даного хворого?
a. Провести курс оксигенотерапії
b. Провести курс дихальної гімнастики
c. Переконати пацієнта відмовитись від паління в післяопераційному періоді
d. Підібрати антибіотик згідно з чутливістю мікрофлори харкотиння
*e. Навчити пацієнта глибокому диханню та кашлю

86. Медична сестра діагностувала у дитини клінічну смерть. Які заходи вона повинна провести в першу чергу при первинній серцево-легеневій реанімації?
*a. Відновити прохідність дихальних шляхів
b. Провести ШВЛ
c. Провести непрямий масаж серця
d. Ввести медикаменти
e. Провести дефібриляцію

87. Медична сестра навчає пацієнта принципам здорового способу життя. Який метод формування здорового способу життя належить до засобів фізичного впливу на здоровя?
*a. Ходьба
b. Особиста гігієна
c. Аутотренінг
d. Санація вогнищ хронічної інфекції
e. Раціональне харчування

88. Хворий 50-ти років скаржиться на біль оперізуючого характеру, блювання. З анамнезу відомо, що напередодні вживав жирну їжу. Обєктивно: різка болісність в лівому підреберї, напруження мязів передньої черевної стінки. Який найбільш імовірний діагноз?
a. Гострий апендицит
b. Кишкова непрохідність
*c. Гострий панкреатит
d. Перфорація виразки шлунка
e. Гострий холецистит

89. У ЦСВ після дезінфекції інструментарію надійшла чергова партія інструментарію для передстерилізаційного очищення і стерилізації. Другий етап передстерилізаційної обробки інструментів полягає в тому, що їх:
a. Промивають під проточною водою
b. Дезінфікують
c. -
d. Ополіскують в дистильованій воді
*e. Занурюють в мийний розчин

90. В якому співвідношенні медична сестра буде брати сироватку хворого та кров донора для проведення проби на індивідуальну сумісність за системою AB0 та скільки часу буде тривати ця проба?
a. Співвідношення 1:10, тривалість 10 хв
b. Співвідношення 1:10, тривалість 5 хв
c. Співвідношення 1:1, тривалість 5 хв
*d. Співвідношення 10:1, тривалість 5 хв
e. Співвідношення 10:1, тривалість 10 хв

91. При внутрішньовенному введенні 10% розчину кальцію хлориду хворий відчув пекучий біль у місці інєкції, навколо вени зявилось випинання. Виникнення якого ускладнення можна очікувати у пацієнта?
a. Інфільтрат
b. Гематома
c. Абсцес
*d. Некроз
e. Повітряна емболія

92. Під час патронажу новонародженої дитини віком 14 днів виявлено, що пупкова ранка волога з серозним виділенням. Про яке захворювання можна подумати?
*a. Катаральний омфаліт
b. Пухирчатка новонародженого
c. Сепсис
d. Флегмонозний омфаліт
e. Везикулопустульоз

93. У хворого раптово виник біль у попереку після тряської їзди. Біль іррадіює в низ живота і статеві органи, посилюється при рухах. Сечовипускання утруднене, болісне. Виражений загальний неспокій. Позитивний симптом Пастернацького справа. В сечі: велика кількість кристалів сечової кислоти, лейкоцитів, еритроцитів. Для якого стану це характерно?
a. Гострий панкреатит
b. Перфоративна виразка шлунка
*c. Ниркова колька
d. Гострий холецистит
e. Апендицит

94. Медсестра доглядає хворого з хронічною серцевою недостатністю. Яка проблема характерна для цього стану?
*a. Набряки нижніх кінцівок
b. Крововиливи на шкірі
c. Набряк обличчя
d. Пітливість
e. Підвищення температури

95. З травматологічного відділення виписують хвору 50-ти років після лікування травми колінного суглоба. Медична сестра проводить бесіду та розповідає, що пацієнтка повинна пройти реабілітацію. Де вона може це зробити?
a. В хоспісі
*b. В санаторії
c. В госпіталі
d. В лікарні
e. В клініці

96. У пацієнта з хронічною серцевою недостатністю в стадії декомпенсації визначено: ЧСС- 140/хв, а Ps- 66/хв. Назвіть медичний термін даної патології:
*a. Дефіцит пульсу
b. Брадикардія
c. Миготлива аритмія
d. Екстрасистолія
e. Тахікардія

97. Яке обстеження допомагає встановити діагноз кишкової непрохідності?
a. Колоноскопія
b. Загальний аналіз крові
c. Фіброгастроскопія
d. Аналіз сечі на діастазу
*e. Рентгенологічне дослідження

98. Медична сестра виконує внутрішньомязову інєкцію у передньо-зовнішню поверхню стегна, захоплює шкіру лівою рукою у складку, голку вводить під кутом:
a. 45o
b. 40o
c. 90o
d. 30o
*e. 70o

99. Пацієнту 55-ти років, який страждає на гіпертонічну хворобу, лікар призначив дієту № 10. Які рекомендації щодо дієти може дати йому медсестра?
a. Зменшити калорійність їжі
b. Не вживати смаженого
c. Їжу перед вживанням подрібнювати
d. Зменшити кількість їжі
*e. Зменшити вживання солі та рідини

100. Медична сестра хірургічного відділення лікарні, здійснюючи догляд за післяопераційними пацієнтами, повинна дотримуватись лікувально-охоронного режиму. Який із наведених заходів є його елементом?
*a. Дотримання тиші
b. Дієтичне харчування
c. Прибирання приміщень
d. Вимірювання температури тіла
e. Провітрювання палат

101. Спілкуючись з пацієнтом, медична сестра помітила, що він надмірно уважний до свого здоровя, необґрунтовано припускає наявність у себе різноманітних захворювань, цікавиться результатами всіх лабораторних досліджень. Оцініть психологічний тип пацієнта:
*a. Іпохондричний
b. Демонстративний
c. Депресивний
d. Агресивний
e. Тривожний

102. У пацієнтки 45-ти років лімфаденіт в правій пахвовій ділянці. Обєктивно: шкіра правої пахвової ділянки гіперемована, пальпується щільний інфільтрат з розмякшенням у центрі. Які незалежні дії медичної сестри?
a. Дати знеболююче
*b. Терміново направити до лікарні
c. Призначити сухе тепло
d. Призначити антибіотики
e. Поставити компрес з маззю

103. Пацієнту 42-х років в урологічному відділенні лікар призначив дослідження концентраційної здатності нирок. Який метод дослідження сечі дозволяє оцінити цю функцію нирок?
a. За Аддіс-Каковським
b. За Нечипоренко
c. За Амбурже
*d. За Зимницьким
e. Аналіз сечі на діастазу

104. Дитина 5-ти років отруїлася грибами. Обєктивно: свідомість не порушена. В долікарняних умовах штучно було викликане блювання. Медсестрі потрібно за призначенням лікаря провести промивання шлунка. Скільки рідини потрібно для проведення цієї маніпуляції?
a. 1-2 літра
b. 5-8 літрів
*c. 3-5 літрів
d. 1 літр
e. 0,5 літра

105. Пацієнтка 52-х років хворіє на жовчнокамяну хворобу. Після порушення дієти у неї виник інтенсивний біль у правому підреберї. Які засоби долікарської допомоги допоможуть зменшити біль?
a. Міхур з льодом на ділянку правого підреберя
*b. Грілка на ділянку правого підреберя
c. Гірчичник на грудну клітку
d. Банки на грудну клітку
e. Ножні ванни

106. У хворого 50-ти років загальний стан важкий: сплутана свідомість, артеріальний тиск не визначається, пульс на периферичних артеріях відсутній, визначається тільки на сонних, стегнових артеріях, по серцевих скороченнях; шкірні покриви - бліді, ціаноз. Що можна запідозрити у хворого?
a. Клінічна смерть
*b. Передагонія
c. Колапс
d. Агонія
e. Зомління

107. До медпункту школи доставили хлопчика 15-ти років, який впав з перекладини і зламав гомілку. При огляді виявлено закритий перелом обох кісток лівої гомілки. З чого необхідно почати надання допомоги?
a. Накласти шину Крамера
b. Накласти тугу повязку
c. Накласти шину Дітеріхса
d. Провести репозицію відламків
*e. Ввести знеболюючі

108. Медичній сестрі урологічного відділення необхідно провести призначене лікарем промивання сечового міхура. Який антисептичний розчин необхідно приготувати?
a. 3% розчин перекису водню
b. 0,9% розчин хлориду калію
*c. Розчин фурациліну 1:5000
d. 0,9% розчин натрію гідрокарбонату
e. 0,9% розчин хлориду натрію

109. Медсестру викликали в палату до пацієнтки, у якої почалась кровотеча з варикозної виразки у ділянці нижньої третини лівої гомілки. Пацієнтка налякана, скаржиться на слабкість. Вкажіть незалежні втручання медичної сестри:
*a. Накласти стискаючу повязку
b. Накласти артеріальний джгут
c. Виміряти пульс та артеріальний тиск
d. Накласти венозний джгут
e. Викликати лікаря

110. Пацієнт 36-ти років знаходиться на лікуванні в гематологічному відділенні з такими проблемами: біль голови, запаморочення, блідість шкіри з жовтяничним відтінком, відчуття "повзання мурашок", затерплість у кінцівках, яскраво-червоний, гладенький, болісний язик. Який продукт медична сестра порекомендує пацієнту з метою дієтотерапії?
*a. Печінка
b. Шоколад
c. Молоко
d. Морква
e. Яйця

111. Пацієнт 60-ти років який лікується в гастроентерологічному відділенні, поскаржився на затримку випорожнення більше 3 діб. Лікар призначив очисну клізму. Що буде свідчити про ефективність проведеної процедури?
*a. Вихід з водою калових мас через 10-15 хвилин
b. Виділення води з кишечнику
c. Вихід газів
d. Спорожнення кишечнику через 8-10 годин
e. Спорожнення кишечнику відразу після введення води

112. Дільничу медичну сестру викликали до чоловіка 63-х років із защемленою пахвинно-калитковою грижею. На пропозицію медичної сестри негайно поїхати до лікарні пацієнт категорично відмовився і попросив її допомогти йому вправити грижу. Які дії медичної сестри?
a. Залишити вдома
*b. Викликати "швидку допомогу"
c. Заспокоїти пацієнта
d. Вправити грижу
e. Ввести спазмолітики

113. Пацієнт 60-ти років знаходиться в пульмонологічному відділенні з приводу бронхіальної астми, його турбує задишка. Яке відповідне положення необхідно надати пацієнту при реалізації плану медсестринських втручань?
a. З опущеним головним кінцем функціонального ліжка
b. Лежачи
*c. Напівсидячи
d. З опущеним ножним кінцем функціонального ліжка
e. З піднятим ножним кінцем функціонального ліжка

114. Пацієнт госпіталізований до гематологічного відділення з підозрою на гострий лейкоз. До якого обстеження, яке має важливе діагностичне значення, медична сестра повинна підготувати пацієнта?
*a. Стернальна пункція
b. Біохімічний аналіз крові
c. Коагулограма
d. Бактеріологічний аналіз крові
e. Загальний аналіз крові

115. У пiсляпологовому вiддiленнi медична сестра здiйснює I етап сестринського процесу. Що iз нижчеперелiченого належить до субєктивного обстеження пацiєнтки?
a. Визначення рiвня гемоглобiну в кровi
b. Вимiрювання температури
c. Оцiнка характеру лохiй
*d. Бесiда з породiллею
e. Визначення частоти пульсу

116. Медсестру здоровпункту викликали до постраждалого з проникаючим пораненням грудної клітки. Обєктивно: стан хворого важкий. З рани виділяється піниста кров. Який тип повязки запланує медсестра для надання першої невідкладної допомоги?
a. Косинкова
b. Черепашача
c. Стискаюча
*d. Оклюзійна
e. Спіральна

117. Пацієнт 42-х років скаржиться на різкий біль за грудниною, що іррадіює у ліву руку. Напад триває більше 30 хвилин, застосування нітрогліцерину ефекту не дало. Для якого захворювання характерні такі проблеми пацієнта?
a. Вада серця
b. Набряк легенів
*c. Інфаркт міокарда
d. Напад стенокардії
e. Гіпертонічний криз

118. Пацієнт 60-ти років госпіталізований до кардіологічного відділення з діагнозом гострий інфаркт міокарда. Яка з проблем пацієнта буде пріоритетною?
a. Ризик тромбоутворення
b. Кардіогенний шок
*c. Біль за грудниною
d. Ризик виникнення пролежнів
e. Втрата свідомості

119. У дівчинки 7-ми років скарги на періодичний ниючий біль у поперековій ділянці, часте болісне сечовипускання. В сечі: лейкоцити - 16 в полі зору. Яку патологію можна запідозрити в даному випадку?
a. Гострий проктит
*b. Інфекція сечовивідних шляхів
c. Гострий вагініт
d. Енурез
e. Гострий гломерулонефрит

120. Медсестра терапевтичного відділення проводила передстерилізаційну очистку інструментів. Після нанесення 3 крапель 1% спиртового розчину фенолфталеїну через 20 секунд зявилось рожеве забарвлення. Які подальші дії медсестри?
a. Повторити 1-2 етапи очистки
b. Прокипятити інструменти у 2% розчині соди
*c. Повторне промивання під проточною водою
d. Провести ополіскування дистильованою водою
e. Повторити 2-3 етапи очистки

121. У пацієнта опіки обличчя, спини, верхніх та нижніх кінцівок. Яка анатомічна ділянка використовується для підшкірних інєкцій?
a. Підлопаткова ділянка
*b. Латеральна поверхня черевної стінки
c. Верхньозовнішній квадрант сідниць
d. Зовнішня поверхня плеча
e. Передньозовнішня поверхня стегон

122. Медична сестра проводить бесіду з пацієнткою, яка впродовж 3-х років хворіє на хронічний холецистит. Дотримання якої дієти повинна рекомендувати медсестра?
a. № 7
b. № 9
c. № 3
d. № 10
*e. № 5

123. На місці пригоди проводиться медсестринське обстеження пацієнта, який був збитий вантажівкою. Обєктивно: непритомний, з носа та вух витікають ліквор і кров. Про що свідчать вище перераховані симптоми?
a. Перелом носа
b. Перелом склепіння черепа
c. Перелом щелеп
d. Носова кровотеча
*e. Перелом основи черепа

124. Медична сестра відвідала на дому дитину 4-х місяців. Мама поскаржилася на блювання дитини неперетравленою їжею; випорожнення рідкі, зеленуваті, з білими грудочками, до 6-8 разів на добу. Обєктивно: температура тіла 36,6oC, язик сухий з білим нальотом. Два дні тому мама самостійно ввела дитині перший прикорм. Про яке захворювання слід думати?
*a. Проста диспепсія
b. Токсична диспепсія
c. Кишковий токсикоз
d. Гіпокальціємічний синдром
e. Кишкова інфекція

125. У дворічної дитини гостро розвинувся набряк по всьому тулубу. АТ- 120/80 мм рт.ст. Діурез знижений. Виражена протеїнурія, мікрогематурія. Для якого захворювання характерні такі проблеми?
a. Гострий панкреатит
*b. Гострий гломерулонефрит, нефротична форма
c. Хронічна ниркова недостатність
d. Ізольований сечовий синдром
e. Пієлонефрит

126. Медична сестра проводить бесіду із пацієнтом щодо профілактики рецидиву ревматичної лихоманки. Основним у реалізації плану сестринського втручання буде:
a. Нормалізація умов праці
b. Загартовування організму
*c. Проведення біцилінопрофілактики
d. -
e. Усунення психоемоційних стресів

127. У чоловіка 70-ти років діагностували гостру затримку сечі. Виберіть першочергові дії медичної сестри при наданні невідкладної допомоги:
a. Надлобкова пункція сечового міхура
b. Катетеризація сечового міхура металевим катетером
*c. Катетеризація сечового міхура гумовим катетером
d. Аденомектомія
e. Епіцистостомія

128. Під час патронажу новонародженого мати поскаржилась на почервоніння сідниць. При огляді медична сестра помітила різке почервоніння з ерозіями. Дитина постійно знаходиться в одноразових підгузках, шкірні складки обробляються присипкою тільки після гігієнічної ванни. Про яке захворювання можна подумати?
a. Фізіологічна еритема
b. Пітниця
c. Токсична еритема
*d. Попрілість
e. Піодермія

129. Хвора 38-ми років оперована вранці з приводу вузлового зоба. Чергова медична сестра увечері звернула увагу, що повязка на шиї рясно просякла кровю. Назвіть пріоритетні дії медичної сестри:
a. Здійснити перевязку, покласти міхур з льодом на рану
*b. Покласти на рану міхур з льодом та викликати лікаря
c. Здійснити перевязку, виміряти артеріальний тиск, пульс
d. Здійснити перевязку та викликати лаборанта
e. Викликати лікаря

130. Пацієнтка 38-ми років, що проживає на Західній Україні, звернулась до терапевта з приводу потовщення шиї. Інших скарг не висловлює. Обєктивно: пальпаторно виявлено збільшення щитоподібної залози ІІ ступеня, Ps- 76/хв., задовільного наповнення та напруження. Про яку патологію щитоподібної залози можна думати?
a. Ожиріння
b. Дифузний токсичний зоб
c. Гіпотиреоїдний зоб
*d. Ендемічний зоб
e. Вузловий зоб

131. Пацієнтка 59-ти років надійшла до гематологічного відділення з приводу апластичної анемії. Призначено стернальну пункцію. Що приготує медична сестра для проведення даної процедури?
a. Скарифікатор, фільтрувальний папір
b. Інєкційна голка, шприц, серветки
c. Троакар, шприц, серветки
d. Пункційна голка, шприц Жане, серветки
*e. Голка Касірського, шприци, перевязувальний матеріал

132. Пацієнтка 35-ти років, продавець, скаржиться на набряк гомілок, швидку втомлюваність. Під час огляду і пальпації відмічається гіперпігментація шкіри гомілок, звивисті, ущільнені, варикозно розширені вени з вузлами, які виступають над поверхнею шкіри. Дайте медсестринські рекомендації хворій:
*a. Носити еластичні панчохи
b. Приймати фізіотерапевтичні процедури
c. Змазувати індометациновою маззю
d. Приймати антибіотики
e. Накладати зігріваючий компрес

133. Медична сестра терапевтичного відділення проводила медсестринське обстеження пацієнтки із хронічним колітом, яке дало можливість виявити такі проблеми пацієнтки: метеоризм, закрепи, зниження апетиту. До якої категорії потрібно віднести ці проблеми?
a. Психологічні
b. Вторинні
c. Потенційні
d. Соціальні
*e. Фізіологічні

134. У пацієнта ендокринологічного відділення після медсестринського обстеження виявлені проблеми, що свідчать про цукровий діабет. Оберіть симптомокомплекс, характерний для цього захворювання:
a. Слабкість, запаморочення, блідість
b. Гіпертензія, набряки, гематурія
c. Задишка, тахікардія, набряки
d. Екзофтальм, тахікардія, схуднення
*e. Поліфагія, полідипсія, поліурія

135. Здійснюючи І етап медсестринського процесу, медична сестра виявила у 5-річного хлопчика блідість шкіри та слизових оболонок, тріщини в куточках рота. Лікар поставив діагноз - залізодефіцитна анемія. Які з перерахованих причин могли спровокувати дану патологію?
a. Часті респіраторні захворювання
b. Надмірне фізичне навантаження
*c. Глистяна інвазія
d. Довготривале отримання антигістамінних препаратів
e. Овочеве харчування

136. Яка основна ознака наркоманічної стадії алкоголізму?
*a. Наявність абстинентного синдрому
b. Інтенційний тремор кінцівок
c. Відсутність блювотного рефлексу
d. Низька толерантність до алкоголю
e. Амнестичні форми спяніння

137. Пацієнт 32-х років скаржиться на біль у ділянці середньої третини лівої ключиці, який виник внаслідок падіння. Обєктивно: стан задовільний, відмічається деформація в зоні ушкодження. Під час пальпації: локальна болісність, крепітація та патологічна рухливість відламків. З чим повязані проблеми у пацієнта?
a. Забій плечового суглоба
b. Артрит плечового суглоба
*c. Перелом ключиці
d. Вивих плеча
e. Розтягнення звязок

138. Під час операції хворому виконана ампутація стегна в нижній третині. Яка повязка накладається на куксу?
a. Колосоподібна
b. Циркулярна
c. Черепашача
*d. Зворотня
e. Спіральна

139. На першому етапі диспансеризації проводиться групування диспансерного контингенту. До якої диспансерної групи належать хворі з хронічними захворюваннями в стадії компенсації?
a. І
b. ІІ
*c. ІІІ
d. V
e. ІV

140. Медична сестра в гінекологічному відділенні за призначенням лікаря проводить лікування хворої, в якої виявлено запалення бартолінієвої залози. Які мазі будуть використовуватися для аплікацій?
a. Мазь календули
b. Тетрациклінова мазь
*c. Лінімент бальзамічний за Вишневським
d. Еритроміцинова мазь
e. Рослинні жири

141. У вагітної жінки 27-ми років при тазометрії виявилося, що розміри тазу становлять 26-29-31-20 см. Індекс Соловйова - 14,5 см. Визначте справжню конюгату:
a. 9 см
b. 10 см
c. 13 см
*d. 11 см
e. 12 см

142. З якою метою здійснюють інфузію розчину натрію гідрокарбонату під час проведення реанімаційних заходів?
a. Лікування метаболічного алкалозу
b. Попередження розвитку респіраторного ацидозу
*c. Корекція метаболічного ацидозу
d. Ліквідація гіпоксії
e. Збільшення часу виживання головного мозку в умовах гіпоксії

143. Під час проведення огляду жінки в дзеркалах медична сестра встановила, що шийка матки має конічну форму, зовнішнє вічко - круглу форму. До якого стану шийки матки це відноситься?
a. Шийка матки жінки, що народжувала
b. Шийка матки вагітної
c. Стан шийки матки після електрокоагуляції
*d. Шийка матки жінки, що не народжувала
e. Шийка матки породіллі

144. Хворий 30-ти років впав з дерева і отримав перелом лівого стегна. Викликана машина "швидкої допомоги". Що слід використовувати для транспортної іммобілізації?
a. Шина Крамера
*b. Шина Дітеріхса
c. Шина Еланського
d. Шина Шанца
e. Гіпсова повязка

145. Виконуючи І етап медсестринського процесу важкохворому (догляд за стопами), медична сестра виявила наступні проблеми: свербіж, еритема, пухирці, ерозії, кірки в міжпальцевих проміжках. Для якого захворювання це характерно?
a. Цукровий діабет
b. Попрілості
c. Гангрена нижніх кінцівок
*d. Дерматофітія стоп
e. Потертості

146. Хворий 42-х років госпіталізований до інфекційної лікарні з діагнозом "черевний тиф". Назвіть найбільш вірогідне джерело інфекції:
a. Інфікована вода
*b. Хвора людина або бактеріоносій
c. Хворі свині
d. Інфіковані мясопродукти
e. Хворі щури та миші

147. До пологового будинку госпіталізовано жінку з терміном вагітності 37-38 тижнів. ВСДМ- 40 см. Над входом в малий таз визначається велика частина, що балотує, та багато дрібних частин. Вислуховується чітке серцебиття плода зліва нижче пупка 136/хв., та праворуч вище пупка 140/хв. Про що можна думати?
a. Гідроцефалія плода
b. Розгинальне передлежання
*c. Багатоплідна вагітність
d. Гігантський плід
e. Тазове передлежання

148. До жіночої консультації звернулася жінка в терміні 16 тижнів вагітності зі скаргами на болі внизу живота. В анамнезі два викидні. Яке залежне медсестринське втручання найдоцільніше в першу чергу щодо даної пацієнтки?
a. Ввести знеболюючі препарати
*b. Госпіталізувати
c. Ввести спазмолітики
d. Рекомендувати ліжковий режим
e. Продовжити амбулаторний нагляд

149. З операційної доставлена пацієнтка 35-ти років, яку прооперовано з приводу вузлового зоба. Яке положення в ліжку буде найзручнішим для даної пацієнтки?
*a. Напівсидячи з нахиленою головою
b. Лежачи на животі
c. Положення Тренделенбурга
d. Напівсидячи із відведеною назад головою
e. Лежачи на спині

150. На автобусний зупинці непритомна людина. Анамнез не відомий. Обєктивно: шкіра багряного кольору з синюшним відтінком, непритомний, лівий кут рота опущений. Ліві кінцівки нерухомі, падають, як пліті. Дихання шумне, зіниці на світло не реагують. Пульс напружений. Зовнішніх ознак травми не спостерігається. Яке положення треба надати хворому?
a. На животі, голову вліво
*b. На спині, піднявши головний кінець
c. На лівому боці
d. На спині, піднявши ножний кінець
e. На правому боці

