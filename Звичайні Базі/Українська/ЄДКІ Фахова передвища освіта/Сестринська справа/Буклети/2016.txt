1. У потерпілого з рани в нижній третині плеча пульсуючим струменем витікає яскраво-червона кров. Першу допомогу надає медсестра. З чого їй необхідно почати?
a. Транспортна іммобілізація
b. Накладання асептичної пов'язки
c. Введення анальгетиків
d. Первинна хірургічна обробка рани
*e. Пальцьове притиснення

2. Медсестра працює у терапевтичному відділенні. Настановами якого наказу МОЗ України, що регламентує збір, знезараження та утилізацію виробів одноразового застосування з пластичних мас, вона буде керуватись у роботі?
a. №408
b. №120
c. №720
d. №38
*e. №223

3. В приймальне відділення швидкою допомогою доставлена хвора 42-х років зі скаргами на біль в епігастральній ділянці, нудоту, блювання, слинотечу, головний біль, різку загальну слабкість. Із анамнезу: 2 години тому вживала недоброякісну їжу. Визначте першочергове медсестринське втручання:
*a. Промивання шлунка
b. Дати випити розчин содової води
c. Дати випити шлунковий сік
d. Заспокоїти пацієнтку, дати теплу грілку
e. Введення спазмолітиків

4. Дівчинка 14-ти років скаржиться на неспокій, плаксивість, пітливість, підвищений апетит, схуднення. Об'єктивно: температура тіла - 37,5°C, вологі долоні, тремтіння повік і язика, тахікардія, екзофтальм, блиск очей. Про яке захворювання йдеться?
a. Гіпотиреоз
*b. Дифузний токсичний зоб
c. Цукровий діабет
d. Гіпофізарний нанізм
e. Вегето-судинна дисфункція

5. Пацієнтка 25-ти років скаржиться на появу свербіжу, особливо вночі, впродовж 3-х днів. Об'єктивно: на шкірі пальців (бічних поверхнях, міжпальцевих складках), передньої поверхні паховинних ямок, на животі, сідницях, внутрішній поверхні стегон, на молочних залозах чисельні попарно розміщені папуло-везикули, екскоріації, кров'янисті кірочки. Для якого захворювання це характерно?
a. Атопічний дерматит
b. Еритразма
c. Алергічний дерматит
d. Екзема
*e. Короста

6. Медична сестра доглядає хворого з високою температурою. Що вона буде відмічати в третій стадії гарячки?
a. Рідкий пульс
*b. Пітливість
c. Блідість шкіри обличчя
d. Наростання температури
e. Підвищений тиск

7. У пацієнта з гострим інфарктом міокарда розвивається набряк легень. Яка першочергова дія медсестри?
a. Надати положення на боці
b. -
c. Надати сидячого положення
d. Надати горизонтального положення з піднятими ногами
*e. Надати напівсидячого положення з опущеними ногами

8. У вагітної з пізнім гестозом розвинувся напад судом. Що першочергово повинна зробити медсестра при наданні невідкладної допомоги?
*a. Забезпечити прохідність дихальних шляхів
b. Ввести протисудомні засоби
c. Надати інгаляційний наркоз
d. Ввести заспокійливі засоби
e. Виміряти артеріальний тиск

9. У дівчинки 5-місячного віку протягом останніх 2-х тижнів після переходу на змішане вигодовування з підгодовуванням коров'ячим молоком з'явилися часті розріджені випорожнення. Стан задовільний, інших скарг немає. Результати посіву випорожнень на патогенну мікрофлору негативні. Що порадите для нормалізації стану?
a. Призначити ферментні препарати
b. Перейти повністю на штучне вигодовування
*c. Замінити коров'яче молоко на адаптовану молочну суміш
d. Зменшити кількість коров'ячого молока
e. Призначити водно-чайну паузу на 72 години

10. Сестринський процес - це продуманий сформований підхід, розрахований на задоволення потреб пацієнта. Які із перерахованих потреб пацієнта необхідно задовольнити в першу чергу при плануванні догляду?
*a. Потреба в руховій активності
b. Здатність забезпечити свою безпеку
c. Працездатність, задоволення працею
d. Знання про здоровий спосіб життя
e. Кошти, забезпеченість

11. Хворого на хронічний бронхіт останніми місяцями турбує виділення гнійного харкотиння з неприємним запахом вранці (до 200 мл). Пальці мають вигляд ''барабанних паличок'', нігті - ''годинникових скелець''. Для якого захворювання це характерно?
a. Пневмонія
b. Туберкульоз
*c. Бронхоектатична хвороба
d. Пневмоконіоз
e. Плеврит

12. Пацієнтка 36-ти років звернулася до медичної сестри з приводу появи впродовж останніх декількох місяців швидкої втомлюваності, постійного серцебиття, дратівливості, пітливості, схуднення. Зі слів пацієнтки, вказані зміни з'явились після стресу. Об'єктивно: стовщення шиї в нижній третині, екзофтальм, тремор пальців рук. Про яке захворювання може подумати медсестра?
a. Хвороба Аддісона
b. Гіпотиреоз
c. Акромегалія
d. Ендемічний зоб
*e. Тиреотоксикоз

13. Роділля 26-ти років поступила у акушерський стаціонар із нормальною пологовою діяльністю і через три години народила живу доношену дівчинку масою 3200 г. Затискач, накладений на материнський відрізок пуповини біля статевої щілини, опустився на 10-12 см. Яка ознака відшарування плаценти є позитивною в цьому випадку?
*a. Альфельда
b. Шредера
c. Клейна
d. Кюстнера-Чукалова
e. Довженка

14. На І етапі сестринського обстеження медсестра виявила чинники, які зумовили розвиток хронічного коліту у пацієнта. Який з них належить до ендогенних?
a. Психоемоційний стрес
b. Нерегулярне харчування
c. Гіподинамія
d. Вживання великої кількості рідини
*e. Перенесена дизентерія

15. У пацієнтки 43-х років при вагінальному дослідженні виявлено що матка збільшена до 8-9 тижнів вагітності, щільна, безболісна. Порушень менструального циклу немає. Про який патологічний стан з боку статевих органів можна подумати?
a. Аднексит
b. Гідросальпінкс
*c. Фіброміома матки
d. Киста яєчника
e. Параметрит

16. Пацієнт 42-х років поступив в неврологічне відділення з підозрою на менінгіт. Що приготує медсестра лікарю для проведення спинномозкової пункції?
a. Скальпель
b. Катетер
c. Шприць Жане
d. Розчин камфорного спирту
*e. Пункційна голка з мандреном

17. За призначенням лікаря медична сестра ввела пацієнту 40-ка років олійний розчин камфори підшкірно. Даний розчин не був попередньо підігрітий. Яке імовірне ускладнення може виникнути?
a. Гематома
b. Абсцес
c. Крововилив
*d. Інфільтрат
e. Олійна емболія

18. Під час обстеження пацієнта 55-ти років, що лікується у кардіологічному відділенні з приводу ішемічної хвороби серця, медична сестра досліджує пульс. Пульс регулярний, його частота складає 98/хв. Як охарактеризувати такий пульс?
a. Брадикардія
b. Аритмія
c. Напружений
d. Повний
*e. Тахікардія

19. Пацієнт лежить у тому положенні, яке йому надали, не може самостійно повертатися, піднімати голову та верхні і нижні кінцівки. Яке положення в ліжку займає пацієнт?
a. Вимушене активне
b. Вимушене пасивне
c. Вимушене
*d. Пасивне
e. Активне

20. Під час зіткнення автомобілів пацієнт 31-го року був затиснутий в машині. Скаржиться на сильний біль в ділянці тазу, відсутність виділення сечі. Об'єктивно: в ділянці тазу деформація. В якому положенні слід транспортувати пацієнта в медичний заклад?
a. Напівсидячи
b. Лежачи на животі
*c. В положенні ''жаби''
d. Лежачи на спині
e. Сидячи

21. У дитини 10-ти років після перенесеної ангіни з'явилися наступні симптоми: слабкість, емоційна нестійкість, плаксивість, зміна характеру почерку і ходи, мимовільні рухи м'язів. Для якого захворювання характерні ці ознаки?
a. Вроджена вада серця
b. Спазмофілія
*c. Мала хорея
d. Суглобова форма геморагічного діатезу
e. Вегето-судинна дистонія

22. Медсестра перед кожним переливанням крові виконує проби на сумісність крові реципієнта та донора. Що з переліченого вона готує для їх проведення?
a. Кров реципієнта та кров донора
b. Стандартна сироватка та кров донора
c. Кров реципієнта та сироватка донора
d. Сироватка реципієнта та сироватку донора
*e. Сироватка реципієнта та кров донора

23. Пацієнт 40-ка років лікується з приводу сухого плевриту. Турбують інтенсивні болі в правій половині грудної клітки. Яке положення в ліжку слід порадити пацієнту для зменшення болю?
a. На лівому боці
b. На спині з припіднятим головним кінцем ліжка
c. З припіднятим головним кінцем ліжка
d. З припіднятими ногами
*e. На правому боці

24. У вагітної 25-ти років, серцебиття плода 130/хв., вислуховується ліворуч нижче пупка і ближче до середньої лінії живота. Визначити позицію, вид позиції та передлежання плода:
a. І позиція, задній вид, тазове передлежання
b. ІІ позиція, передній вид, головне передлежання
*c. І позиція, передній вид, головне передлежання
d. ІІ позиція, задній вид, головне передлежання
e. І позиція, передній вид, тазове передлежання

25. На тролейбусній зупинці знайдена людина 40-45 років. Викликана бригада швидкої допомоги. У відповідь на больове подразнення відкриває очі, при сильному подразненні захисна реакція, при звертанні вимовляє незв'язні слова. Як слід оцінити глибину розладу свідомості у хворого?
*a. Сопор
b. Кома
c. Смерть мозку
d. Ясна свідомість
e. Приголомшення

26. Яке імовірне захворювання у дитини, яка має наступні симптоми: підвищення температури тіла, головний біль, нездужання, болюче ковтання, дрібноточкові висипання на гіперемійованій шкірі?
a. Ангіна
*b. Скарлатина
c. Дифтерія
d. ГРВІ
e. Пневмонія

27. Пацієнт 33-х років поступив в хірургічне відділення зі скаргами на наявність рани та розпираючий біль в лівій гомілці. Об'єктивно: шкіра лівої гомілки бліда, наявні багряно-синюшні плями. З рани виділяється повітря та вибухають м'язи, що мають вигляд вареного м'яза. Пальпаторно визначається крепітація та позитивний симптом лігатури. Який найбільш імовірний діагноз?
*a. Газова гангрена
b. Сибірка
c. Бешиха
d. Гнійна рана
e. Правець

28. Під час профілактичного огляду дитини 1-го місяця, мати поскаржилась на неспокій, поганий сон, почервоніння та лущення шкіри щік, появу жовтих лусочок на тім'яній ділянці голови, схильність до нестійких випорожнень. Для якого захворювання характерні ці симптоми?
a. Анемія
*b. Алергічний діатез
c. Рахіт
d. Гіпотрофія
e. Пітниця

29. Жінка 35-ти років, яка проживає у гірському районі, звернулась до сімейного лікаря зі скаргами на потовщення і тиск в ділянці шиї, утруднене ковтання, захриплість голосу, загальну слабкість. Яке захворювання можна запідозрити?
a. Гіпотиреоз
b. Рак щитоподібної залози
*c. Ендемічний зоб
d. Дифузний токсичний зоб
e. -

30. Юнак 16-ти років скаржиться на різкий біль у правому ліктьовому суглобі, що виник 15 хвилин тому після забиття. Хворіє на гемофілію. Яку долікарську допомогу може надати медична сестра пацієнту?
a. Сухий зігрівальний компрес на суглоб
b. Грілка на суглоб
*c. Міхур з льодом на суглоб
d. Асептична пов'язку на суглоб
e. -

31. Медсестра складає план догляду за пацієнтом, якому лікар визначив попередній діагноз: хронічний коліт. До якого лабораторного дослідження повинна підготувати пацієнта медична сестра?
a. Аналіз крові на залишковий азот
b. Аналіз крові на ревмопроби
*c. Аналіз калу на копрограму
d. Аналіз сечі на глюкозу
e. Аналіз харкотиння

32. Жінка 45-ти років упала на праву руку. Відразу з'явився біль у правому надпліччі. Звернулась до медсестри. При огляді відмічається деформація ключиці, різка болісність, кістковий хрусткіт. Що з переліченого виконає медична сестра з метою першої допомоги?
a. Накладе кільце Дельбе
b. Накладе колосовидну пов'язку
c. Накладе шину Крамера
*d. Накладе пов'язку Дезо
e. Застосує грілку

33. Медсестру викликали в палату до пацієнтки, у якої почалася кровотеча з варикозної виразки у ділянці нижньої третини лівої гомілки. Пацієнтка налякана, скаржиться на слабкість. Вкажіть незалежні втручання медичної сестри:
a. Викликати лікаря
b. Накласти артеріальний джгут
c. Виміряти пульс та артеріальний тиск
d. Накласти венозний джгут
*e. Накласти стискаючу пов'язку

34. Медична сестра при огляді півторамісячної дитини виявила відкрите мале тім'ячко. Дитина від нормально протікаючої доношеної вагітності. Народилася здоровою на грудному вигодовуванні. Вкажіть термін закриття малого тім'ячка у немовлят:
a. До 6-ти місяців
*b. До 3-х місяців
c. До 1-го місяця
d. До 1-го року
e. До 2-х місяців

35. При проведенні непрямого масажу серця і ШВЛ у новонародженного в пологовій залі співвідношення компресій грудної клітки до частоти ШВЛ складає:
a. 1:1
b. 4:1
c. 1:2
*d. 3:1
e. 5:1

36. Здоровій доношеній новонародженій дитині потрібно провести імунопрофілактику туберкульозу. Яку дозу препарату необхідно ввести дитині?
a. 0,1 мг вакцини БЦЖ
b. 0,1 мл туберкуліну
c. 0,5 мл туберкуліну
d. 0,1 мг туберкуліну
*e. 0,05 мг вакцини БЦЖ

37. Дитина 10-ти років скаржиться на підвищення температури тіла до 39,5°C, порушення загального стану, біль в кістках та суглобах. Під час об'єктивного обстеження виявлено: мигдалики збільшені, червоні, їх поверхня горбиста, в підслизовому прошарку мигдаликів є гнійники у вигляді крапок. Для якого захворювання характерні вказані симптоми?
a. Катаральна ангіна
*b. Фолікулярна ангіна
c. Дифтерія
d. Скарлатина
e. Кір

38. До травмпункту доставлено потерплого 20-ти років після автомобільної аварії. Після огляду встановлено, що у пацієнта закритий перелом стегнової кістки справа. Що потрібно виконати в першу чергу?
a. Введення ППС
b. Введення антибіотиків
c. Введення снодійних засобів
d. Накладання скелетного витяжіння
*e. Введення знеболюючих засобів

39. Пацієнт 79-ти років, скаржиться на часте, болюче і утруднене сечовипускання. Лікар провів пальцеве дослідження передміхурової залози та виявив її збільшення. При дослідженні сечового міхура кількість залишкової сечі досягає 500 мл. Яка потенційна проблема може виникнути у пацієнта?
a. Кровотеча
b. Уретрит
c. Простатит
*d. Гостра затримка сечі
e. Цистит

40. У хворого гостра масивна крововтрата. Об'єктивно: свідомість збережена, хворий блідий, шкіра вкрита потом, пульс ниткоподібний, АТ- 100/60 мм рт.ст., дихання поверхневе, з частотою 24/хв. Вкажіть ускладнення, яке виникло внаслідок кровотечі:
a. Непритомність
b. Гемотрансфузійний шок
*c. Колапс
d. Кардіогенний шок ІІІ ст.
e. Анафілактичний шок

41. Для визначення добового діурезу у дітей старше одного року використовують формулу:
a. 500-100·(n-1)
*b. 600+100·(n-1)
c. 500+100·(n-1)
d. 600-100·(n-1)
e. 400+100·(n-1)

42. Дитині 5 років, скаржиться на періодичний біль у животі, почастішання випорожнень, підвищення температури тіла до 38°C. Шкіра, слизові оболонки бліді, сухі на дотик. Язик сухий, обкладений білим нальотом. Живіт болючий при пальпації. Спостерігається бурчання в животі. Сигмовидна кишка спазмована, болюча. Протягом доби випорожнялася 9 разів, в калі слиз, прожилки крові. Для оцінки результатів медсестринських втручань вкажіть метод лабораторної діагностики для даної дитини:
a. Дуоденальне зондування
b. Зішкріб на ентеробіоз
c. Загальний аналіз сечі
*d. Бакдослідження калу, копрограма
e. Кал на яйця гельмінтів

43. Пацієнт 42-х років знаходиться на лікуванні у хірургічному відділенні протягом 20-ти діб. Увесь цей час він знаходиться на суворому ліжковому режимі. Вкажіть потенційну проблему пацієнта:
a. Поява сухого кашлю
b. Порушення сну
c. Легенева кровотеча
d. Поява болю у шлунку
*e. Виникнення пролежнів

44. Хворому із пароніхією лівого вказівного пальця призначене оперативне лікування під анестезією за методом Оберста-Лукашевича. Який анестетик та в якій кількості повинна підготувати медсестра?
a. 0,25% розчин новокаїну 200 мл
b. 0,5% розчин лідокаїну 500 мл
*c. 1% розчин новокаїну 20 мл
d. 2% розчин дикаїну 3 мл
e. 5% розчин новокаїну 2 мл

45. Дитина випила 9% розчин оцту. Через кілька хвилин виникло відчуття важкості в епігастрії, нудота, блювання, біль у животі. Який розчин доцільно використати для промивання шлунка у даному випадку?
a. 0,9% розчин хлориду натрію
*b. 1% розчин гідрокарбонату натрію
c. 10% розчин хлориду натрію
d. Кип'ячену воду
e. 5% розчин перманганату калію

46. З чого починають обстеження передміхурової залози для встановлення діагнозу?
a. Ректороманоскопія
b. Колоноскопія
*c. Пальцеве обстеження
d. Сканування передміхурової залози
e. УЗД передміхурової залози

47. Ви прийшли на патронаж до новонародженої дитини 8-ми днів, мати поскаржилася на те, що у неї мало молока і дитина не витримує 3-х годинні перерви між годуваннями, зцідити молоко після годування не вдається. Ви порекомендуєте матері:
a. Провести водно-чайну паузу
*b. Провести контрольне годування
c. Збільшити кількість годувань
d. Частіше брати дитину на руки
e. Зменшити перерви між годуваннями

48. Ви - медсестра табору відпочинку дітей дошкільного віку, який розташований у лісі. Під час прогулянки дитину 5-ти років укусила оса в ділянці обличчя. Через 30 хвилин дитина почала скаржитись на головний біль, запаморочення, з'явилась задишка. Яку невідкладну допомогу треба надати дитині?
a. Напоїти дитину солодким чаєм
b. Ввести в/м 25% розчин магнію сульфату
c. Ввести в/м 50% розчин анальгіну
d. Викликати швидку медичну допомогу і госпіталізувати дитину до лікарні
*e. Застосувати холод на місце укусу та обколоти його 0,1% розчином адреналіну

49. У першовагітної жінки 24-х років терміном 38-39 тижнів з'явився переймоподібний біль внизу живота і попереку по 20-25 секунд через 7-8 хвилин. Як оцінити такі симптоми?
a. Другий період пологів
b. Післяпологовий період
c. Третій період пологів
*d. Перший період пологів
e. Прелімінарний період

50. Хворому 62-х років з інфарктом міокарду, було призначено ін'єкції гепарину. В яку ділянку найдоцільніше виконувати ін'єкції?
a. Передньозовнішня поверхня стегна
*b. Живіт
c. Підлопаткова ділянка
d. Внутрішня поверхня передпліччя
e. Верхньозовнішній квадрант сідниці

51. У жінки 50-ти років після вживання смаженої їжі та алкоголю з'явився сильний оперізуючий біль у верхній половині живота, що супроводжується нудотою, багаторазовим блюванням, яке не приносить полегшення. Про що може подумати медична сестра?
*a. Гострий панкреатит
b. Виразкова хвороба шлунка
c. Виразковий езофагіт
d. Ентероколіт
e. Гострий холецистит

52. Палатна медична сестра при догляді за пацієнтом 24-х років на третю добу після операції на травному каналі виявила здуття живота, гикавку, невідходження газів. Визначити найбільш імовірну потенційну проблему пацієнта:
a. Перитоніт
b. Кишкова непрохідність
c. Копростаз
*d. Парез кишківника
e. Заворот кишок

53. Дитина 2-х років хворіє на гострий стенозуючий ларинготрахеїт. Визначена ІV ступінь захворювання. Який метод невідкладної допомоги доцільний в цьому випадку?
a. Антигістамінні засоби
*b. Трахеотомія
c. Парові інгаляції
d. Подавання зволоженого кисню
e. Відволікальна терапія

54. У пацієнтки 47-ми років, хронічна серцева недостатність. Їй призначено вимірювати водний баланс. Що потрібно враховувати, виконуючи це призначення?
a. Кількість сечі, виділеної за добу
b. Різниця між масою тіла вранці та ввечері
c. Співвідношення між денним та нічним діурезом
d. Кількість рідини, введеної за добу
*e. Співвідношення між введеною рідиною та виділеною сечею за добу

55. В клініку доставлений хворий 25-ти років після ДТП: свідомість і очні рефлекси відсутні. АТ і пульс на периферичних артеріях не визначається. Пульс на сонних артеріях слабкого наповнення. Тони серця глухі. Дихання рідке. Як слід оцінити стан хворого?
*a. Агонія
b. Клінічна смерть
c. Колапс
d. Непритомність
e. Предагонія

56. У приймальне відділення поступив пацієнт 48-ми років з гіпертонічною хворобою ІІ ст. З'ясовано питання про госпіталізацію пацієнта в кардіологічне відділення. Який медичний документ необхідно частково заповнити і передати у відділення?
a. Лист обстеження пацієнта
*b. Титульний лист медичної карти стаціонарного хворого
c. Статистичний талон
d. Температурний лист
e. Лист лікарських призначень

57. Під час медичного огляду новонародженої дівчинки 6-ти днів життя медсестра виявила нагрубання грудних залоз. При якому стані зустрічається така проблема?
a. Мастит
b. Фізіологічна лихоманка
c. Фізіологічна жовтяниця
*d. Статевий криз
e. Фізіологічна еритема

58. Утопленого чоловіка 48-ми років доставили на берег через 6 хвилин після утоплення. Непритомний, пульс не визначається. Почали серцево-легеневу реанімацію: ШВЛ методом ''з рота в рот'' і масаж серця. Яка з перерахованих ознак вказує на ефективність реанімаційних заходів?
a. Прискорення пульсу
b. Підвищення артеріального тиску
*c. Звуження зіниць
d. Сповільнення пульсу, часте дихання
e. Прискорення дихання

59. Медична сестра пульмонологічного відділення здійснює медсестринський процес у хворого з гарячкою. ІІІ етап медсестринського процесу вона документує у:
a. Карту спостереження за хворим
b. Історію хвороби
*c. План догляду за пацієнтом
d. Листок оцінки якості догляду
e. Листок медсестринського обстеження пацієнта

60. Пацієнта 22-х років турбує висип на статевому члені, що з'явився через 4 тижні після статевого контакту. Об'єктивно: на шкірі тіла статевого члена - округла ерозія блюдцеподібної форми діаметром 1 см з гладкою блискучою поверхнею, м'ясо-червоного кольору, без запальних явищ навколо. При пальпації - краї і дно ерозії щільні. Пахвинний лімфовузол збільшений, не болючий. Про яке захворювання слід подумати?
*a. Сифіліс
b. Короста
c. Піодермія
d. Контактний дерматит
e. Генітальний герпес

61. Мати проводить підготовку дитини до грудного вигодовування і виявила утруднене носове дихання, пов'язаного з великою кількістю слизу. Яким розчином потрібно промити носові ходи?
*a. Фізіологічний розчин
b. Алое
c. Ефедрин
d. Нафтізин
e. Галазолін

62. Пацієнт хворіє цукровим діабетом впродовж 15-ти років отримує інсулін. В поліклініці сімейної медицини пацієнтові стало раптово погано: відзначається блідість шкірних покривів, тремтіння, запаморочення, серцебиття, пітливість. Потім втратив свідомість. Який препарат необхідно ввести пацієнтові для надання невідкладної медичної допомоги?
a. Мезатон
b. -
*c. 40% р-н глюкози
d. 5% р-н глюкози
e. Норадреналін

63. Пацієнтка 25-ти років скаржиться на біль, свербіння, печіння, серозно-гнійні виділення. Об'єктивно: набряк зовнішніх статевих органів, гіперемія слизової оболонки вульви. Як оцінити ці проблеми?
a. Ерозія шийки матки
*b. Вульвіт
c. Ендометрит
d. Кольпіт
e. Аднексит

64. До хірургічного відділення доставлено жінку 42-х років з масивною крововтратою. Об'єктивно: Рs- 120/хв., АТ- 90/50 мм рт.ст. Який препарат слід застосувати для стабілізації артеріального тиску?
a. Тромбін
*b. Розчин поліглюкіну
c. Розчин натрію хлориду 0,9%
d. Розчин 40% глюкози
e. Альбумін

65. При перев'язці у похилої жінки почалася кровотеча із виразки гомілки, кров темного кольору, витікає рівномірним струменем. Незалежне втручання медичної сестри до приходу лікаря:
a. Накладання затискача на судину
b. Туга тампонада рани
c. Накладання судинного шва
*d. Стискаюча пов'язка
e. Накладання джгута

66. В приймальне відділення доставлено пацієнта з вираженою задишкою, ціанозом, набряками на гомілках. У який спосіб медсестра повинна транспортувати його до відділення?
a. Повільно пішки у супроводі двох санітарок
b. Повільно пішки у супроводі медсестри
*c. На кріслі-каталці
d. На ношах
e. На каталці

67. При антропометричному дослідженні новонародженого хлопчика встановлено такі показники: маса тіла - 3600 г, зріст - 54 см, обвід голови - 42 см, обвід грудної клітини - 34 см. Температура тіла - 36,8°C. Який показник НЕ ВІДПОВІДАЄ нормі?
*a. Обвід голови
b. Маса тіла
c. Зріст
d. Обвід грудної клітини
e. Температура тіла

68. Пацієнт 63-х років чотири тижні тому потрапив до нейрохірургічного відділення після тяжкої черепно-мозкової травми. Хворому призначено суворий ліжковий режим. Oб'єктивно: в ділянці лопаток, хребта, ліктів та п'яток спостерігається неглибоке порушення цілісності шкіри, стійка гіперемія, відшарування епідермісу, намокання. Який засіб необхідно застосувати для обробки шкіри в уражених місцях?
a. Саліциловий спирт
b. 1% розчин діамантового зеленого
c. Змащування 70% розчином етилового спирту
*d. 5% розчин калію перманганату
e. Змащування 40% розчином етилового спирту

69. При обстеженні пацієнта медсестра визначила існуючі проблеми: біль в суглобах, еритему шкіри обличчя по типу ''метелика'', біль в попереку та в ділянці серця. Для якого захворювання характерні вище перераховані проблеми?
a. Склеродермія
b. Ревматоїдний артрит
c. Дерматоміозит
*d. Системний червоний вовчак
e. Пієлонефрит

70. При обстеженні пацієнтки діагностовано кольпіт. Яка проблема в даному випадку основна?
a. Біль внизу живота
b. Підвищення температури тіла
c. Лихоманка
*d. Гнійні виділення
e. Кровотеча

71. До приймального відділення був доставлений пацієнт після ДТП. Об'єктивно: шкірні покриви з ціанотичним відтінком, задишка, по середньоключичній лінії справа в ділянці V міжребер'я - рана, з якої під час видиху виділяється піниста кров. Який стан може запідозрити медична сестра?
*a. Відкритий пневмоторакс
b. Відкритий перелом ребер
c. Закритий пневмоторакс
d. Закритий перелом ребер
e. Клапанний пневмоторакс

72. Жінка 24-х років звернулася до жіночої консультації зі скаргами на відсутність менструації (остання була 5 місяців тому). Які ознаки є вірогідними для встановлення вагітності?
a. Припинення менструації
b. Зміна смаку
c. Збільшення матки
*d. Визначення частин плоду
e. Пігментація шкіри обличчя

73. Пацієнт отримав травму грудної клітки. Положення вимушене, у 4 міжребер'ї зліва різана рана 3х1 см, з якої витікає піниста кров, а під час видиху чути всмоктування повітря. Накладено оклюзійну пов'язку. Яке її функціональне призначення?
*a. Герметизація рани
b. Усунення деформації
c. Захист від інфікування
d. Транспортна іммобілізація
e. Зупинка кровотечі

74. Хворий 71-го року поступив на лікування в терапевтичне відділення. Скаржився на часті носові кровотечі, свербіж шкіри, кровоточивість, судинні зірочки на шкірі. Про яку патологію можна подумати?
a. Виразкова хвороба
b. Ентероколіт
c. Холецистит
d. Вірусний гепатит
*e. Цироз печінки

75. Мати двохмісячної дитини звернулася до патронажної медсестри зі скаргами на неспокій дитини, поганий сон, невелику кількість випорожнень, рідкі сечовипускання, уповільнення прибавки маси тіла. Затримки виділення молока в молочній залозі немає. При контрольних зважуваннях встановлено, що дитина недоoтримує 50% молока при кожному годуванні. Ці ознаки характерні для:
a. Галактореї
*b. Гіпогалактії
c. Лактостазу
d. Агалактії
e. Маститу

76. В урологічному відділенні у пацієнта 64-х років затримка сечовипускання внаслідок аденоми простати. Який катетер використає медична сестра для спорожнення сечового міхура?
a. Катетер Пеццера
*b. Гумовий катетер
c. Металевий чоловічий катетер
d. Катетер Елатона
e. Катетер Тіманна

77. Пацієнту 44-х років виконана резекція шлунка. На третю добу після операції турбує відчуття тяжкості в животі, його здуття, гази не відходять. Назвіть незалежне медсестринське втручання в даному випадку:
a. Постановка сифонної клізми
b. Застосування проносних засобів
c. Введення спазмолітиків
d. Накладання міхура з льодом
*e. Введення газовідвідної трубки

78. Дитина 6-ти місяців знаходиться на штучному вигодовуванні. Скарги на підвищення температури тіла до 37,5°C, блювання до 5-6 разів на добу, часті випорожнення до 10 разів на добу. Хворіє 3 дні. Назвіть потенційну проблему:
a. Судоми
*b. Ексикоз
c. Блювання
d. Діарея
e. Гіпертермія

79. Ви працюєте перев'язувальною сестрою хірургічного відділення. Хворого з якою патологією з перерахованих нижче слід запросити до перев'язувальної першим?
a. Карбункул шиї
b. Панарицій
c. Абсцес плеча
d. Остеомієліт
*e. Ліпома спини

80. У пацієнта з виразковою хворобою шлунка 30 хвилин тому з'явились загальна слабкість, запаморочення, шум у вухах, ''мерехтіння мушок'' перед очима. Було блювання по типу ''кавової гущі''. Які першочергові дії медсестри в даному випадку?
a. Промити шлунок
b. Ввести амінокапронову кислоту внутрішньовенно
c. Покласти грілку на надчеревну ділянку
d. -
*e. Покласти міхур з льодом на надчеревну ділянку

81. У породіллі 32-х років на 2-гу добу після операції кесаревого розтину з'явилися розлитий біль у животі, підвищення температури тіла до 39,5°C, гикавка, нудота, блювання. Об'єктивно: при пальпації живіт здутий, напружений, симптом Щоткіна-Блюмберга позитивний. При аускультації: знижена перистальтика кишок. Вкажіть, якому захворюванню відповідає дана клінічна картина?
a. Метроендометрит
b. Тромбофлебіт вен таза
c. Непрохідність кишок
d. Пельвіоперитоніт
*e. Розлитий перитоніт

82. У дитини 5-ти років спостерігається набряк мигдаликів, незначне білувате нашарування, збільшення регіональних лімфовузлів. Лікар запідозрив дифтерію та призначив з метою підтвердження діагнозу бактеріологічне дослідження мазка. Із яких ділянок необхідно провести мазок?
a. Із зіва
*b. Із зіва та носа
c. З-під язика
d. Із носогорла
e. Із задньої стінки горла

83. У пацієнта з хронічним гломерулонефритом піднявся АТ до 190/110 мм рт.ст. Яке незалежне втручання виконає медична сестра?
a. Гірчичники на ділянку серця
b. Гаряча ванна
c. Грілка на поперекову ділянку
d. Міхур з льодом на потиличну ділянку
*e. Гірчичники на потиличну ділянку

84. Хворий 60-ти років знаходиться на лікуванні в пульмонологічному відділенні. Раптово стан хворого погіршився у зв'язку з легеневою кровотечею. Якого положення слід надати пацієнту?
a. Покласти на бік і зігнути ноги в колінних суглобах
*b. Підвищеного положення і повернути на уражений бік
c. Покласти на спину і підняти головний кінець
d. Підвищеного положення і повернути його на протилежний бік враження
e. Покласти на живіт і підняти ніжний кінець

85. У гінекологічне відділення поступила пацієнтка з підозрою на порушення позаматкової вагітності. До якої діагностичної маніпуляції повинна підготувати жінку медсестра?
*a. Пункція через заднє склепіння
b. Лапароцентез
c. Лапароскопія
d. Оглядова рентгенографія тазу
e. Пункція через переднє склепіння

86. Пацієнтка скаржиться на ранкову скутість у дрібних суглобах кистей рук, неможливість самообслуговування, загальну слабкість. Об'єктивно: кисті рук у вигляді ''ластів моржа''. Яка проблема є пріоритетною?
*a. Неможливість самообслуговування
b. Ранкова скутість у суглобах
c. Деформація суглобів
d. -
e. Загальна слабкість

87. На стаціонарному лікуванні перебуває пацієнт 33-х років з приводу бронхіальної астми. Яке медсестринське втручання необхідно здійснити у разі нападу бронхіальної астми?
a. Заспокоїти пацієнта, дати відхаркувальну мікстуру
b. Заспокоїти пацієнта, дати зволожений кисень
c. Заспокоїти пацієнта, поставити міхур з льодом на грудну клітку
d. Заспокоїти пацієнта, провести лужну інгаляцію
*e. Заспокоїти пацієнта, застосувати інгаляційно сальбутамол

88. Хворий скаржиться на вологий кашель, підвищення температури до 39°C, нездужання, біль у грудній клітці, задишку під час фізичного навантаження. У крові: лейкоцитоз, прискорена ШОЕ. Під час аускультації дрібно пухирчасті хрипи, крепітація, жорстке дихання. На Ro-грамі вогнищеві інфільтративні тіні в легенях. Що слід запідозрити у хворого?
a. Бронхіальна астма
b. Гострий обструктивний бронхіт
c. Стенозуючий ларингіт
*d. Вогнищева пневмонія
e. Бронхіт

89. Дільнична медсестра проводить специфічну профілактику туберкульозу. Що входить в поняття специфічної профілактики туберкульозу?
a. Флюорографічне обстеження населення
b. Подвірні обходи
*c. Вакцинація і ревакцинація БЦЖ та хіміопрофілактика
d. Проведення проби Манту
e. Санітарно-просвітня робота в осередку туберкульозу

90. Пацієнтка 19-ти років госпіталізована в гінекологічне відділення з матковою кровотечею. Трьохмісячна затримка менструації. Ознаки вагітності відсутні. З діагностично-лікувальною метою проведено вишкрібання слизової оболонки матки. Який наступний етап дій медичної сестри у наданні невідкладної допомоги?
a. Введення кровозамінників
b. Введення кровоспинних засобів
*c. Холод на низ живота
d. Введення скорочуючих засобів
e. Визначення групи крові і резус-фактору

91. Пацієнт 46-ти років скаржиться на біль у колінних, ліктьових суглобах ''летючого характеру'', який посилюється при рухах, температуру 37,5°C ввечері. В анамнезі - часті ангіни. При огляді суглобів спостерігаються припухлість, почервоніння. Для якого захворювання характерні дані проблеми?
a. Туберкульозний артрит
b. Гонорейний артрит
c. Деформуючий остеоартроз
*d. Ревматичний артрит
e. Ревматоїдний артрит

92. Хвора скаржиться на біль у поперековій ділянці, болюче сечовипускання, слабкість, головний біль, підвищення температури тіла до 39°C. Погіршення стану пов'язує з переохолодженням. Об'єктивно: шкіра бліда, набряків немає. АТ- 120/70 мм рт.ст., Ps- 90/хв. Симптом Пастернацького позитивний зліва. Яке дослідження дозволить підібрати ефективну терапію?
a. Урографія
b. Аналіз сечі за Зимницьким
c. Загальний аналіз сечі
*d. Бактеріологічне дослідження сечі
e. Загальний аналіз крові

93. У пацієнта 50-ти років через годину після вживання в їжу полуниць, виникла слабкість, свербіж шкіри, з'явився однотипний еритематозно-пухирцевий висип на шкірі тулуба і кінцівок. Який стан розвинувся у пацієнта?
a. Напад бронхіальної астми
b. Анафілактичний шок
c. Набряк Квінке
*d. Кропив'янка
e. Сироваткова хвороба

94. Мати звернулась до дільничої медсестри із скаргами на те, що в її дитини віком 5 років підвищилась температура тіла до 38°C, з'явився сухий кашель, переважно вночі, після кашлю блювання. Щодня кашель частішає. Під час кашлю обличчя дитини набрякле, ціанотичне, набрякають шийні вени, очі наливаються кров'ю. Напади спостерігаються 10-15 разів на добу. На скільки днів ізолюють хворого при цьому захворюванні?
a. 10 днів
b. 12 днів
c. 20 днів
*d. 30 днів
e. 7 днів

95. Хлопчик 9-ти років звернувся до медичної сестри школи зі скаргами на біль у ділянці шиї, що посилюється при жуванні та ковтанні. Об'єктивно: температура тіла - 37,7°C, спостерігається припухлість ямки між гілками нижньої щелепи та соскоподібним відростком з обох сторін, шкіра незмінена, напружена, блискуча. Яку пріоритетну проблему повинна вирішити медична сестра?
a. Накласти зігрівальний компрес на шию
b. Дати дитині жарознижуючі засоби
c. Ввести знеболюючі препарати
*d. Ізоляція хворої дитини
e. Повідомити лікаря

96. Хворий 25-ти років з діагнозом: нижньочасткова пневмонія знаходиться на лікуванні в стаціонарі. Лікар призначив внутрішньом'язово антибіотик. Що повинна зробити медична сестра перед введенням антибіотика?
a. Підігріти розчин на водяній бані до 37-38°C
b. Розвести антибіотик дистильованою водою
*c. Діагностична проба на індивідуальну чутливість до антибіотиків
d. Розвести антибіотик 2% розчином новокаїну
e. Попередити пацієнта, що після ін'єкції він повинен поїсти

97. Медична сестра проводить шлункове зондування з застосуванням парентерального подразника. Для отримання максимальної (стимульованої) секреції вона використає:
a. 25% розчин магнію сульфату
b. 75 ОД інсуліну
c. 5 ОД пітуітрину
*d. 0,1% розчин гістаміну
e. 10% розчин хлориду натрію

98. Дитина народилася в асфіксії ІІІ ступеня важкості, з внутрішньочерепною пологовою травмою. Раптово розвинувся генералізований судомний синдром. Який препарат, за призначенням лікаря, має ввести медсестра?
a. 50% анальгін 0,1 мл
b. Ізотонічний розчин хлориду натрію
*c. Сибазон
d. Парацетамол
e. Дибазол

99. Пацієнту 55-ти років, який лікується в урологічному відділенні, лікар призначив ендоскопічне дослідження сечового міхура. Як називається такий метод дослідження?
a. Урографія
*b. Цистоскопія
c. Колоноскопія
d. Іригоскопія
e. Гастродуоденоскопія

100. Пацієнт доставлений до приймального відділення каретою швидкої допомоги в непритомному стані, з підозрою на медикаментозне отруєння. Медична сестра опустила головний кінець кушетки, повернула голову пацієнта набік та підставила ниркоподібний лоток під кутик рота пацієнта. На профілактику якої потенційної проблеми пацієнта спрямовані сестринські втручання?
a. Поява пролежнів
*b. Аспірація блювотними масами
c. Профілактика кровотечі із шлунково-кишкового тракту
d. Розвиток колапсу
e. Профілактика гіпертермії

101. При проведенні медсестринського обстеження хворого медична сестра виявила наступні скарги: біль в грудній клітці, кашель з виділенням ''іржавого'' харкотиння, підвищення температури тіла до 39°C. Яке захворювання може запідозрити медсестра у хворого?
a. Фарингіт
*b. Пневмонія
c. Бронхіт
d. Абсцес легень
e. Ларингіт

102. Пацієнт 60-ти років хворіє на хронічне обструктивне захворювання легень протягом 7-ми років. Турбують періодичне підвищення температури тіла, кашель із слизово-гнійним харкотинням, задишка. Яка проблема є провідною?
a. Підвищення температури тіла
b. Сухий кашель
c. Біль в грудній клітці
*d. Експіраторна задишка
e. Інспіраторна задишка

103. Хвора 39-ти років скаржиться на гострий, ''кинджальний'' біль у животі, різку загальну слабість. Захворіла раптово після фізичного навантаження. В анамнезі - виразкова хвороба дванадцятипалої кишки. Об'єктивно: обличчя бліде, шкіра вкрита холодним потом, живіт дошкоподібний. Яке ускладнення розвинулося у хворої?
*a. Перфорація
b. Малігнізація
c. Шлункова кровотеча
d. Пенетрація
e. Пілоростеноз

104. Пацієнтка 25-ти років надійшла до приймального відділення з діагнозом лікаря жіночої консультації: підозра на прогресуючу трубну вагітність. Під час перебування у приймальному відділенні раптово втратила свідомість. Яке найбільш імовірне ускладнення стану пацієнтки?
a. Епілепсія
b. Гіперглікемічна кома
c. Судинна дистонія
*d. Розрив маткової труби
e. Гіпоглікемічна кома

105. Хворому 70-ти років струминно швидко перелили 750 мл консервованої одногрупної крові. Під кінець гемотрансфузії у хворого з'явилися утруднене дихання, відчуття ''важкості в грудях'', біль у ділянці серця, ціаноз. Артеріальний тиск став різко знижуватися, пульс - аритмічний. Яке ускладнення виникло в хворого?
a. Пірогенна реакція
b. Геморагічний шок
c. Гемотрансфузійний шок
d. Анафілактична реакція
*e. Гостре розширення серця

106. Пацієнт 63-х років викликав швидку допомогу у зв'язку зі скаргами на сильний різкий біль у поперековій ділянці справа з іррадіацією в зовнішні статеві органи, часте болісне сечовиділення. З анамнезу: хворіє на нирковокам'яну хворобу. Яке незалежне сестринське втручання виконає медсестра?
a. Міхур з льодом
b. Гірчичники
*c. Тепла грілка на поперекову ділянку
d. Зігрівальний компрес
e. Банки

107. Пацієнт госпіталізований в гематологічне відділення з підозрою на гострий лейкоз. Який метод обстеження має важливе діагностичне значення?
a. Коагулограма
*b. Стернальна пункція
c. Загальний аналіз сечі
d. Загальний аналіз крові
e. Біохімічний аналіз крові

108. Хвора 25-ти років скаржиться на нудоту, відрижку повітрям, відчуття тяжкості в епігастрії, проноси. Під час огляду: язик обкладений білим нальотом, живіт болючий в епігастральній ділянці. Яке дослідження є найбільш інформативним?
a. Загальний аналіз крові
b. Копрологічне дослідження
c. Дуоденальне зондування
d. Загальний аналіз сечі
*e. рН-метрія

109. Пацієнту 32-х років медсестра вводила за призначенням лікаря внутрішньовенно 10% р-н кальцію хлориду, пацієнт відмітив пекучий біль в місці ін'єкції. Яке ускладнення повинна запідозрити медсестра в місці ін'єкції?
a. Емболія
*b. Некроз тканини
c. Гематома
d. Тромбофлебіт
e. Флебіт

110. У пацієнта хронічний пієлонефрит. Що слід порадити вживати з лікувальною метою?
a. Лимонний сік
*b. Морс з журавлини
c. Кава
d. Молоко
e. Чай зелений

111. У пацієнта після переохолодження підвищилась температура до 38°C, озноб, пітливість, біль у поперековій ділянці, часте та болюче сечовипускання. Для якого захворювання це характерно?
a. Гострий гломерулонефрит
b. Хронічний гломерулонефрит
c. Хронічна хвороба нирок
d. Сечокам'яна хвороба
*e. Гострий пієлонефрит

112. У пацієнта 53-х років, який знаходиться на лікуванні в проктологічному відділенні з діагнозом: геморой, після дефекації підсилились болі в ділянці ануса, на білизні з'явилася свіжа кров. Назвіть першочергові дії медичної сестри:
a. Зробити холодну ванночку з корою дуба
b. Зробити теплу ванночку з ромашкою
c. Ввести тампон у пряму кишку
d. Зробити мікроклізму з олією шипшини
*e. Викликати лікаря

113. У пацієнтки 32-х років виникає періодично гнівливість, агресія. У неї піднесений настрій, надмірна діяльність. Пацієнтка співає, танцює, декламує вірші, має підвищений статевий потяг. Який медсестринський діагноз можна поставити?
*a. Статус конвульсивних нападів
b. Високий ризик травмування
c. Високий ризик суїциду
d. Психомоторне збудження
e. Тривога

114. В хірургічному відділенні знаходиться пацієнт 50-ти років, якому буде проведена апендектомія під загальним знеболенням. Які препарати повинна приготувати медична сестра для проведення премедикації?
a. Натрію оксибутірат, дроперідол, тавегіл
*b. Димедрол, атропін, промедол
c. Фентаніл, клофелін, аміназин
d. Димедрол, кордіамін, баралгін
e. Супрастін, новокаїн, аміназин

115. В приймальне відділення районної лікарні поступив хворий зі скаргами на тупий постійний біль оперізувального характеру, нудоту, блювання. Які залежні дії медичної сестри для уточнення діагнозу?
a. Підготувати пацієнта до колоноскопії
*b. Взяти сечу на діастазу
c. Взяти кал для копрограми
d. Виконати дуоденальне зондування
e. Підготувати пацієнта до ректороманоскопії

116. Жінці 32-х років після стаціонарного лікування з приводу загострення хронічного пієлонефриту лікар призначив десятиденний курс фітотерапії з метою профілактики рецидивів та закріплення результатів медикаментозного лікування. Реакція сечі лужна. Збір яких лікарських трав слід порадити вживати пацієнтці?
a. Трава звіробою, листя кропиви, ромашка
b. Плоди шипшини, трава звіробою, фіалка
c. Ягоди чорниці, корінь алтея, шавлія
*d. Ягоди журавлини, польовий хвощ, толокнянка
e. Кукурудзяні стовпчики, плоди глоду, ромашка

117. Після завершення фізіологічних пологів породілля знаходиться в пологовій залі під наглядом медичної сестри. Яка тривалість раннього післяпологового періоду?
a. 48 годин
*b. 2 години
c. 3 години
d. 24 години
e. 6 годин

118. Дитина 14-ти років хворіє на епідемічний паротит 5-ту добу. Вранці знову підвищилася температура тіла. Скарги на біль в ділянці калитки і яєчка, біль під час сечовипускання. Вкажіть найбільш імовірний діагноз:
a. Гострий цистит
b. Гідронефроз
*c. Орхіт
d. Гострий пієлонефрит
e. Гостра затримка сечі

119. У хворого 30-ти років після фізичного навантаження з'явилася кровотеча з носа. Шкірні покриви бліді, пульс частий, артеріальний тиск знижений. Які першочергові дії медичної сестри в даній ситуації?
a. Ввести кровоспинні засоби
*b. Ввести в носовий хід турунду
c. Зробити задню тампонаду носа
d. Зробити передню тампонаду носа
e. Покласти хворого на кушетку

120. На диспансерному обліку знаходиться жінка 53-х років з діагнозом: рак шийки матки ІV ступеня. Під час огляду почалася значна кровотеча. Назвіть першу допомогу, яку повинна надати медсестра:
a. Ввести кровозамінники
b. Покласти міхур з льодом
c. Розпочати інфузійну терапію
*d. Провести тугу тампонаду піхви
e. Ввести скорочувальні засоби

121. До медсестри звернулась хвора 40-ка років із проблемами на загальну слабість, зниження працездатності та бадьорості, погіршення пам'яті, раннє посивіння волосся, зниження еластичності шкіри та появу зморшок. Визначте вид старіння:
a. Фізіологічне
b. Нормальне
c. Сповільнене
*d. Передчасне
e. Прискорене

122. Під час надання ПМД хворому з переломом верхньої кінцівки, медичній сестрі необхідно провести транспортну іммобілізацію. Виберіть необхідний засіб для незалежних дій медсестри:
*a. Шина Крамера
b. Шина Дітеріхса
c. Ватно-марлевий бублик
d. Спіральна пов'язка
e. Циркулярна пов'язка

123. Медична сестра амбулаторії сімейної медицини проводить патронаж вагітної у терміні 32 тижні. Вагітна поскаржилась на головний біль, миготіння перед очима. Медична сестра визначила: артеріальний тиск - 180/110 мм рт.ст., набряки на нижніх кінцівках, передній черевній стінці, обличчі. Для якої патології характерна дана симптоматика?
a. Прееклампсія ІІ ступеня
*b. Прееклампсія ІІІ ступеня
c. Водянка вагітних
d. Гіпертензія вагітних
e. Прееклампсія І ступеня

124. До гінекологічного відділення надійшла жінка 25-ти років з ознаками гострого живота. Остання менструація - два тижні тому. Що можна припустити?
a. Некроз фіброматозного вузла
b. Ерозія шийки матки
c. Позаматкова вагітність
d. Сальпінгоофорит
*e. Апоплексія яєчника

125. Під час внутрішньовенного введення ліків у хворого з'явились ознаки анафілактичного шоку. Надання допомоги необхідно розпочати з:
a. Введення адреналіну підшкірно
b. Подачі кисню
*c. Накладання джгута на кінцівку
d. Введення еуфіліну внутрішньовенно
e. Введення преднізолону внутрішньовенно

126. У жіночу консультацію звернулась жінка зі скаргами на нагрубання молочних залоз, блювання вранці, затримку місячних на 2 місяці. Який метод обстеження необхідно застосувати для підтвердження вагітності?
*a. Дворучне піхвове дослідження
b. Визначення ВСДМ
c. Чотири прийоми Леопольда
d. Аналіз крові
e. Зважування жінки

127. У хворого після ін'єкції антибіотика виник анафілактичний шок. Що слід використати при наданні невідкладної допомоги?
a. Но-шпа
b. Анальгін
c. Дицинон
*d. Адреналін
e. Дибазол

128. Медична сестра з лікарем визначає групу крові за допомогою цоліклонів анти-А і анти-В. Аглютинація відбулась з цоліклоном анти-В. Яка група крові?
a. 0 (І)
b. А (ІІ)
c. АВ (ІV)
*d. В (IІІ)
e. Помилка при визначенні

129. До сімейної медичної сестри звернувся пацієнт 70-ти років зі скаргами на раптовий біль в ділянці пахвинної грижі, нудоту, блювання. При обстеженні грижа болісна, збільшена, напружена, не вправляється. Який найбільш імовірний діагноз?
a. Невправимість грижі
b. Кишкова непрохідність
c. Копростаз
*d. Защемлення грижі
e. Малігнізація

130. До приймального відділення машиною швидкої допомоги доставлено пацієнта з шлунково- кишковою кровотечею. Три години тому було блювання у вигляді ''кавової гущі''. Суб'єктивно: почуває себе задовільно, може рухатись самостійно. Як транспортувати пацієнта до відділення стаціонару?
a. Самостійно без супроводу
b. На ношах двома санітарами
c. Самостійно у супроводі медичної сестри
d. На кріслі-каталці
*e. На каталці, лежачи

131. У 67-річного чоловіка під час проведення нейрохірургічної операції з'явилося порушення ритму серця. Фармакологічні засоби якої групи потрібно ввести хворому для нормалізації ритму серця?
*a. Антиаритмічні
b. Серцеві гликозиди
c. Антигістаміни
d. Гормони
e. Дихальні аналептики

132. На дільницю сімейної медицини звернувся пацієнт із скаргами на інтенсивний стискаючий біль за грудниною, що віддає у ліву лопатку. Медсестра заспокоїла хворого, дала під язик нітрогліцерин, викликала лікаря. До якого дослідження слід підготувати пацієнта з метою підтвердження діагнозу?
a. УЗД серця
b. Рентгенографія органів грудної клітки
c. Біохімічний аналіз крові
*d. Електрокардіографія
e. Загальний аналіз крові

133. Бригада швидкої допомоги викликана до жінки 24-х років, що скаржиться на біль в лівій молочні залозі, to до 40°C. Три тижні тому народила дитину, вигодовує груддю. Об'єктивно: ліва молочна залоза збільшена в об'ємі, гіперемійована. Пальпаторно визначається ущільнення та різка болючість у верхньо-зовнішньому квадранті. Який найбільш імовірний діагноз?
*a. Гострий лактаційний мастит
b. Гідраденіт
c. Фурункул
d. Мастопатія
e. Пухлина молочної залози

134. Пацієнтка 26-ти років звернулася до жіночої консультації зі скаргами на безпліддя впродовж останніх трьох років. Статеве життя без контрацепції. З чого потрібно почати обстеження подружньої пари для уточнення причини безпліддя?
a. Кольпоцитологічне дослідження
b. Метросальпінгографія
*c. Спермограма чоловіка
d. Лапароскопічне дослідження
e. Кольпоскопічне дослідження

135. Хворий 24-х років надходить на планову операцію з приводу правосторонньої пахвинної кили. Вкажіть час, впродовж якого медична сестра повинна проводити доопераційне навчання:
a. Не менше 48 годин
*b. Не більше 24 годин
c. Впродовж останнього вечора перед операцією
d. Впродовж всього доопераційного періоду
e. Впродовж двох годин

136. Пацієнт 52-х років надійшов до палати інтенсивної терапії з імовірним інфарктом міокарда. Для зняття нападу болю призначено повний фізичний спокій та антиангінальні препарати. Виконуючи призначення лікаря, медична сестра в першу чергу введе такі препарати:
a. Нітрогліцерин, гепарин
b. Верапаміл, курантил
*c. Фентаніл з дроперидолом
d. Ампіцилін, гентаміцин
e. Дигоксин, піпольфен

137. Пацієнт 23-х років знаходиться на стаціонарному лікуванні в хірургічному відділенні з приводу захворювання, яке ускладнилось сепсисом. Добові коливання температури тіла становить 3-4°C Який тип температурної кривої спостерігається в даному випадку?
a. Інтермітуюча
b. Хвилеподібна
c. Неправильна
d. Ремітуюча
*e. Гектична

138. Медсестру сільської дільниці викликали до дівчинки 7-ми років з температурою 39,5°C, ознобом, пітливістю, болями у животі та при сечовипусканні. Сеча мутна. Що можна запідозрити?
a. Цистит
b. Гломерулонефрит
c. Гостра ниркова недостатність
*d. Пієлонефрит
e. Ниркова колька

139. Мати з здоровою дитиною 4-х місяців після огляду дільничним педіатром прийшла в кабінет щеплень на планове щеплення. Проти яких інфекцій медична сестра буде робити профілактичні щеплення дитині?
a. Правець, поліомієліт, краснуха, паротит, кір
b. Дифтерія, гепатит В, туберкульоз, поліомієліт, гемофільна інфекція
c. Дифтерія, кашлюк, правець, кір, краснуха
d. Паротит, кір, поліомієліт, гемофільна інфекція, туберкульоз
*e. Дифтерія, кашлюк, правець, поліомієліт, гемофільна інфекція

140. У пацієнта протягом 4-х хвилин були відсутні: дихання, пульс та АТ, зіниці не реагували на світло. Проведенням реанімаційних заходів вдалося відновити серцеву та дихальну діяльність, до пацієнта повернулася свідомість. Як називається стан, в якому знаходився пацієнт?
a. Біологічна смерть
b. Агонія
c. Кома
*d. Клінічна смерть
e. Передагональний стан

141. До медсестри звернулась жінка, яка отримала 20 хвилин тому опік лівої кисті та передпліччя гарячою водою. При огляді на ураженій ділянці пухирі, наповнені прозорою рідиною, шкіра гіперемійована. Яке незалежне втручання повинна виконати медична сестра?
a. Накласти оцтовий компрес
b. Промити етиловим спиртом
c. Покласти грілку
*d. Промити холодною водою
e. Накласти мазеву пов'язку

142. Дівчинка 7-ми років скаржиться на часте болісне сечовипускання, біль у животі та у поперековій ділянці, підвищення to до 37,7°C. Об'єктивно: шкіра і слизові оболонки бліді. Сеча каламутна. При мікроскопії осаду сечі: лейкоцити 40-50 в п/з, протеїнурія. На етапі реалізації медсестринських втручань забезпечення якого дієтичного харчування потребує дитина?
*a. Стіл №5
b. Стіл №1
c. Стіл №10
d. Стіл №9
e. Стіл №7

143. Який препарат вводиться першим при гіпотонічній кровотечі в ранньому післяпологовому періоді?
a. Дицинон
b. Амінокапронова кислота
*c. Окситоцин
d. Вікасол
e. Ензапрост

144. При обстеженні пацієнта 48-ми років медична сестра виявила скарги на відсутність апетиту, відразу до м'ясної їжі та рибних страв, відчуття важкості в епігастрії, нудоту, втрату маси тіла. При пальпації живота відмічається болісність в епігастральній ділянці, пальпується пухлиноподібне утворення. Яке захворювання запідозрить медсестра?
a. Хронічний гастрит
*b. Рак шлунка
c. Холецистопанкреатит
d. Хронічний ентероколіт
e. Виразкова хвороба шлунка

145. Хворий геріатричного відділення знаходиться на ліжковому режимі. З метою профілактики розвитку гіпостатичної пневмонії медсестра повинна включити в план догляду:
a. Вимірювання тиску
*b. Дихальна гімнастика
c. Догляд за порожниною рота
d. Зміну білизни
e. Профілактику пролежнів

146. До стаціонарного відділення надійшла пацієнтка з діагнозом: ревматоїдний артрит в стадії загострення. Скаржиться на сильний біль у суглобах, підвищення температури тіла, пітливість. Суглоби припухлі, деформовані, шкіра навколо суглобів почервоніла. Пацієнтка не може поворухнутися без болю. Що повинна зробити медсестра, щоб зменшити біль у суглобах?
a. Забезпечити проведення електрофорезу
b. Зробити масаж суглобів
c. -
d. Забезпечити прийом ліків за призначенням лікаря
*e. Надати зручного положення в ліжку

147. Пацієнту із загостренням хронічного холециститу унаслідок зневоднення лікар призначив ректальне введення 5% розчину глюкози та розчин Рінгера. Що необхідно зробити медсестрі перед виконанням цієї процедури?
a. Дати 100 мл відвару ромашки
b. Дати таблетки активованого вугілля
c. Зробити сифонну клізму
d. Дати 50 мл рицинової олії
*e. Зробити очисну клізму

148. У пацієнтки 43-х років загострення хронічного холециститу, скарги на ниючий біль у правому підребер'ї, відрижку повітрям, гіркоту в роті, температуру тіла - 37,5°C, слабкість. Яку проблему пацієнтки слід вважати пріоритетною?
a. Гіркота в роті
*b. Ниючий біль у правому підребер'ї
c. Підвищення температури тіла
d. Відрижка повітрям
e. Слабкість

149. Хворому на хронічний коліт, із схильністю до закрепів, призначили дієту №3. Який із зазначених продуктів НЕ РЕКОМЕНДОВАНО включати до харчового раціону?
a. Висівковий хліб
b. Пісне м'ясо
*c. Бобові
d. Річкова риба
e. Копчена ковбаса

150. Під час приймання їжі потерпілий раптово перервав енергійну розмову на півслові, схопився на ноги, руки судомно охоплюють шию, обличчя синіє і набрякає на очах. Які першочергові дії?
a. Здійснити трахеотомію
*b. Застосувати прийом Геймліха
c. Намагатись проштовхнути стороннє тіло глибше в дихальні шляхи
d. Здійснити конікотомію
e. Проводити штучну вентиляцію легень методом ''з рота в рот''

