1. У інфекційне відділення доставили пацієнта у тяжкому стані зі скаргами на тривалу гарячку, нічну пітливість, періодично виникаючий пронос, значне схуднення. З анамнезу відомо, що він - особа, що вживає ін'єкційні наркотики. Яке захворювання можна запідозрити?
a. Сепсис
b. Лихоманку неясного генезу
c. Герпетичну хворобу
*d. ВІЛ-інфекцію
e. Черевний тиф

2. Пацієнт госпіталізований в інфекційне відділення зі скаргами на гарячку (39°C), загальну слабкість, багаторазове блювання, біль у животі, часті випорожнення із зеленкуватим відтінком. З анамнезу відомо, що вчора пацієнт вживав сирі яйця. Яке захворювання можна запідозрити?
a. Ботулізм
b. Черевний тиф
*c. Сальмонельоз
d. Ешеріхіоз
e. Шигельоз

3. У пацієнта з'явилися розлади випорожнень, кал рідкий, слизово-кров'янистий, що супроводжується болем по ходу прямої кишки під час дефекації. Для якого захворювання це характерно?
a. Черевний тиф
b. Харчову токсикоінфекцію
c. Сальмонельоз
d. Ботулізм
*e. Шигельоз

4. У пацієнтки, що відпочивала на морі, з'явилися пронос у вигляді рисового відвару, блювання, виражена спрага. Ці ознаки не супроводжувалися болем, нудотою. Симптоми вказують на розвиток:
*a. Холери
b. Шигельозу
c. Сальмонельозу
d. Ешерихіозу
e. Паратифу А

5. У пацієнта скарги на біль в суглобах, м'язах. Два дні тому з'явилася жовтяниця, відчуття тяжкості у правому підребер'ї. Об'єктивно : суглоби без зовнішніх змін, збільшена печінка , іктеричність склер і жовтяниця шкіри, темнобурого кольору сеча. З епіданамнезу відомо, що 2 місяці тому перенесла операцію . Який діагноз найбільш вірогідний ?
a. Вірусний гепатит А .
b. ВІЛ – інфекція .
*c. Вірусний гепатит В .
d. Бруцельоз .
e. Лептоспіроз .

6. У пацієнта зі скаргами на біль у горлі при ковтанні при об'єктивному обстеженні виявлені запальні явища у ротоглотці, на мигдаликах щільний сірувато-білий фібринозний наліт, міцно спаяний з прилеглими тканинами, що тяжко знімається. Яке захворювання найбільш вірогідне?
a. Грип.
b. Інфекційний мононуклеоз.
c. Туляремія.
*d. Дифтерія.
e. Ангіна.

7. На ФАПі акушерка обстежує пацієнтку з уродженим токсоплазмозом. Ураження яких органів найчастіше зустрічаються при уродженому токсоплазмозі?
a. Ураження органів травлення
b. Ураження органів дихання.
*c. Вади серця, ураження очей, ЦНС.
d. Ураження нирок, опорно-рухового апарату.
e. Ураження ендокринних заліз.

8. У пацієнта, хворого на холеру, виражені ознаки дегідратації з порушенням водно-сольового обміну. Вкажіть, що призвело до цього стану:
a. Нудота, біль в животі.
b. Спрага, блювання.
c. Тенезми.
d. Закріп.
*e. Пронос, блювання

9. На ФАП звернулась пацієнтка зі скаргами на головний біль, двоїння в очах, порушення ковтання, серцебиття, м'язову слабкість. Скарги з`явились на другу добу після вживання м'ясних консервів. Про яке захворювання слід подумати в першу чергу?
a. Малярія
*b. Ботулізм
c. Вірусний гепатит
d. Отруєння метиловим спиртом
e. Харчова токсикоінфекція

10. На ФАП звернулась пацієнтка зі скаргами на біль при відкриванні рота, жуванні та ковтанні, загальну слабкість, підвищену пітливість, короткочасні скорочення м'язів спини. Для якого захворювання характерні дані симптоми?
a. Радикуліт
*b. Правець
c. Менінгоенцефаліт
d. Сказ
e. Істерія

11. У пацієнтки з черевним тифом через два тижні після початку захворювання раптово погіршився загальний стан, температура тіла 36,2°С, пульс 105/хв., у випорожненнях з'явилась кров. Яке ускладнення розвинулось у пацієнтки?
a. Ниркова недостатність
b. Печінкова недостатність
c. Інфекційно-токсичний шок
d. Перфорація кишок
*e. Кишкова кровотеча

12. Акушерка пологового будинку повинна провести санітарно освітню бесіду з породіллями про шляхи передачі кишкових інфекцій. Про який шлях передачі буде розповідати акушерка?
a. Трансмісивний
*b. Фекально-оральний
c. Повітряно-краплинний
d. Парентеральний
e. Повітряно-пиловий

13. До акушерки жіночої консультації звернулася жінка 28 р. з вагітністю 20 тижнів. При огляді у неї виявлено незначну жовтяницю шкіри та склер очей. Пацієнтка помітила потемніння кольору сечі. Який найбільш імовірний діагноз?
a. Токсоплазмоз
b. Залізодефіцитну анемію
c. Жовчокам’яну хворобу
*d. Вірусний гепатит
e. Нефропатію

14. Пацієнти з вірусним гепатитом для підтвердження діагнозу мають пройти цілий ряд лабораторних обстежень. Вкажіть основний метод специфічної діагностики вірусного гепатиту В:
a. Мікроскопічний
b. Алергічний
c. Загальний аналіз крові
d. Бактеріологічний
*e. Серологічний

15. На ФАП поступив пацієнт із скаргами на біль у животі знизу зліва, розлади випорожнень: 7 - 8 разів на добу з домішками слизу та крові. Сигмоподібна ободова кишка пальпується у вигляді болісного тяжа, напружена. Яке захворювання можна запідозрити в даному випадку?
a. Холера
*b. Шигельоз
c. Сальмонельоз
d. Ботулізм
e. Вірусний гепатит

16. В інфекційний стаціонар поступив пацієнт з підозрою на холеру. Які симптоми виявляються у пацієнта, що мають значення в постановці діагнозу?
a. Гарячка, порушення свідомості, ригідність потиличних мязів
b. Гарячка, метеоризм, розеоли, гепатоспленомегалія
c. Збільшення лімфовузлів, кашель, гарячка, коньюнктивіт
d. Жовтяниця шкіри, гарячка, геморагічний синдром, ахолія калу
*e. Гіпотермія, пронос, блювання, спрага, судоми

17. На ФАП поступив пацієнт із харчовою токсикоінфекцією. Вкажіть першочергові заходи невідкладної допомоги пацієнту з таким захворюванням.
a. Промивання шлунку, прийом антибіотиків
b. Парентеральне введення 5% розчину глюкози
c. Клізма, прийом ферментних препаратів
*d. Промивання шлунку, клізма, ентеросорбенти
e. Прийом ентеросорбентів, дезінтоксикаційних

18. У пацієнта з черевним тифом значно виражені гарячка, метеоризм, закрепи. На який день у нього з'явиться висипка?
a. 4 – 7 день
b. 15 – 20 день
c. 1 – 2 день
d. 10 – 15 день
*e. 7-10 день

19. Пацієнт скаржиться на біль у горлі. При огляді ротоглотки відзначається сіро-білий наліт на мигдаликах, після зняття якого слизова оболонка кровоточить. Для якого захворювання характерні ці ознаки?
a. Ангіни
b. Інфекційного мононуклеозу
c. Паратонзиліту
*d. Дифтерія
e. Стоматиту

20. У приймальне відділення інфекційної лікарні поступив пацієнт 36 р. з діагнозом сальмонельоз. До якого методу лабораторної діагностики в першу чергу слід підготувати пацієнта?
a. Мікроскопічного
b. Імуноферментного
c. Вірусологічного
*d. Бактеріологічного
e. Серологічного

21. Пацієнтка 34 р., поступила в інфекційний стаціонар на 4 - й день хвороби зі скаргами на двоїння в очах, "сітку" перед очима, сухість у роті, утруднення при ковтанні, різку м'язову слабість. Яке захворювання можна запідозрити?
a. Харчові токсикоінфекції
b. Інсульт
c. Отруєння метиловим спиртом
*d. Ботулізм
e. Поліомієліт

22. Захворювання у пацієнта почалося поступово з головного болю, симптомів інтоксикації, з'явилося жовтяничне забарвлення слизових оболонок та шкіри. Сеча набула темного кольору, кал став знебарвленим. Такий стан свідчить про:
a. Панкреатит
b. Інфекційний мононуклеоз
c. Лептоспіроз
d. Жовчнокам'яну хворобу
*e. Вірусний гепатит

23. До акушерки на ФАП звернулася пацієнтка, у якої було запідозрено ботулізм. Що потрібно зробити негайно хворій жінці з проявами ботулізму в умовах ФАПу?
a. Дати сорбенти, ввести антибіотики
b. Випити велику кількість рідини, поставити очисну клізму
*c. Промити шлунок розчином таніну, сорбенти, поставити сифонну клізму
d. Здійснювати нагляд за хворим
e. Вводити ботулінічну сироватку, антибіотики

24. Мама звернулася до акушерки ФАПу з питанням щодо терміну проведення першого щеплення її дитині. Починаючи з якого віку проводяться профілактичні щеплення дітям першого року життя?
a. 2 тижні
b. 6 місяців
c. 9 місяців
*d. 3 місяці
e. 1 день життя

25. Дитина народилася у ВІЛ-інфікованої матері. Вона дратівлива, млява, швидко втомлюється, не набирає вагу, температура тіла - субфебрильна. Які дослідження необхідно здійснити в першу чергу?
a. Кров на глюкозу
*b. Кров на виявлення антитіл до ВІЛ-інфекції
c. Бактеріологічне дослідження калу
d. Загальний аналіз крові
e. Обстеження на туберкульоз

26. Пацієнту з підозрою на сибірку призначили внутрішньошкірну алергічну пробу для проведення якої використовують:
a. Туберкулін
b. Токсоплазмін
c. Бруцелін
d. Тулярін
*e. Антраксін

27. При обстеженні вагітної пацієнтки 22 р. виявлено шигельоз. Вкажіть медичний документ, який треба заповнити акушерці в першу чергу:
a. Журнал реєстрації аварій при наданні медичної допомоги
b. Журнал реєстрації інфекційних захворювань
*c. Термінове повідомлення про інфекційне захворювання
d. Медична карта стаціонарного хворого
e. Медична карта амбулаторного хворого

28. У вагітної, яка місяць тому повернулась з відрядження до Африки, кожного третього дня відмічається підвищення температури тіла до 39,2°С, що закінчуються рясним потовиділенням. Вкажіть метод діагностики, який треба використати для підтвердження діагнозу:
a. Серологічний
b. Біологічний
c. Клінічний
*d. Паразитоскопічний
e. Бактеріологічний

29. У пацієнтки 18 р.встановлено діагноз дифтерії. Визначте основний профілактичний захід, проведенням якого можна було б уникнути подібного захворювання:
a. Медичне спостереження за контактними
b. Введення протидифтерійної сироватки
*c. Планова активна імунізація
d. Заключна дезінфекція в медичному осередку
e. БЦЖ

30. Пацієнтка 35 р. скаржиться на болі в горлі при ковтанні, зниження апетиту, підвищену температуру тіла 38°C. При огляді слизова оболонка ротоглотки гіперемована, на мигдаликах фібринні плівки, сіруваті, з перламутровим відтінком. Ваш попередній діагноз:
a. Грип
b. Аденовірусна інфекція
c. Бешиха
*d. Дифтерія
e. Парагрип

