1. При підрахунку лейкоцитарної формули виявлено клітини неправильної форми, розміром 10-20 мкм з ексцентрично розміщеним круглим ядром з колесоподібною структурою хроматину. Цитоплазма – широка, базофільна, вакуолізована із зоною просвітлення навколо ядра. Яка це клітина?
a. Моноцит
b. Базофіл
c. Еозинофіл
*d. Плазмоцит
e. Лімфоцит

2. Підраховуючи лейкоформулу, лаборант виявив 5% клітин круглої форми, розміром 8-12 мкм, форма ядра чітко не проглядається через темно-фіолетову зернистість різної величини, яка розміщується як в цитоплазмі, так і на ядрі. Які це клітини?
a. Сегментоядерні
*b. Базофіли
c. Метамієлоцити
d. Еозинофіли
e. Паличкоядерні

3. При проведенні загального аналізу крові у пацієнтки лаборант визначив, що показник концентрації гемоглобіну в крові 90 г/л. Яка його норма у жінок?
a. 40 – 50 г/л
*b. 120 – 140 г/л
c. 60 – 80 г/л
d. 160 – 180 г/л
e. 200 – 220 г/л

4. Пацієнт звернувся до лікаря зі скаргами на високу to тіла, сильний біль у горлі. Попередньо встановлений діагноз – ангіна. Яка кількість лейкоцитів в ЗАК може спостерігатися у даному випадку?
a. 9 Г/л
b. 8 Г/л
c. 4 Г/л
d. 6 Г/л
*e. 14 Г/л

5. При проведенні ЗАК лаборантом визначено, що кількість лейкоцитів у пацієнта – 2,8 Г/л. Оцініть даний показник:
a. Норма
*b. Лейкопенія
c. Лімфоцитоз
d. Лейкоцитоз
e. Лімфоцитопенія

6. Визначивши показники червоної крові в ЗАК пацієнта, лаборантом встановлено, що КП – в межах норми. Яке його кількісне значення у даному випадку?
a. 1,4
b. 0,78
c. 3,6
*d. 0,95
e. 0,4

7. У пацієнтки підтверджено діагноз анемія. Яка кількість еритроцитів і гемоглобіну спостерігається в даному випадку?
a. 5,2 Т/л; 150 г/л
b. 3,75 Т/л; 128 г/л
c. 3,9 Т/л; 120 г/л
d. 4,6 Т/л; 135 г/л
*e. 2,4 Т/л; 80 г/л

8. Жінка перебуває на лікуванні у нефрологічному відділенні з діагнозом гострий гломерулонефрит. Який із показників при проведенні ЗАК зазнав найбільших змін?
a. Колірний показник
b. Тромбоцити
c. Еритроцити
d. Гемоглобін
*e. ШОЕ

9. Лаборантом підраховано лейкоцитарну формулу. Результат дослідження: п - 1%, с - 50%, е - 4%, б - 0%, лімф. - 30%, мон. - 15%. Яка кількісна зміна виду лейкоцитів спостерігається в даному випадку?
*a. Моноцитоз
b. Моноцитопенія
c. Лімфопенія
d. Нейтропенія
e. Лімфоцитоз

10. Як оцінити показник кількості сегментоядерних – 58%, отриманий лаборантом при підрахунку лейкоформули, якщо в ЗАК кількість лекоцитів складає 6,5 Г/л?
a. Лейкопенія
*b. Норма
c. Нейтропенія
d. Нейтрофільоз
e. Лейкоцитоз

11. Лаборант повинен зафарбувати мазки крові для підрахунку лейкоформули, в яких чітко будуть проглядатися морфологічні особливості клітин. Який із методів забарвлення він повинен використати?
a. Ціля-Нільсена
b. Грама
*c. Романовського-Гімзи
d. Барвник метиленовий синій
e. Барвник бриліантовий синій

12. Для визначення якого показника ЗАК лаборант використав 5% цитрат натрію?
a. Лейкоцитів
b. Еритроцитів
*c. ШОЕ
d. Гемоглобіну
e. Тромбоцитів

13. Пацієнт другий тиждень хворіє на грип. Яка кількість лейкоцитів характерна у нього в ЗАК?
a. 7 Г/л
b. 4,6 Г/л
*c. 3,6 Г/л
d. 8,7 Г/л
e. 12,4 Г/л

14. У ЗАК при підрахунку лейкоформули в цитоплазмі більшості паличкоядерних і сегментоядерних лейкоцитів лаборантом виявлені грубі, темні гранули різного розміру. Які це дегенеративні зміни?
a. Вакуолізація цитоплазми
b. Тільця Князькова-Деле
*c. Токсична зернистість нейтрофілів
d. Зерна Амато
e. Аномалія Пельгера

15. При підрахунку лейкоцитарної формули чотирирічної дівчинки отримано результат: п - 1%, с - 44%, е - 2%, б - 0%, лімф. - 47%, мон. - 6%. Про що свідчать дані показники?
*a. Другий перехрест лейкоцитів
b. Відносний моноцитоз
c. Нейтропенія
d. Відносний нейтрофільоз
e. Перший перехрест лейкоцитів

16. У дитини віком 10 років попередньо встановлено діагноз ангіна. При підрахунку лейкоформули виявлено: п - 1%, с - 24%, е - 2%, б - 0%, лімф. - 45%, мон. - 16%, атипові мононуклеари - 12%. Для якого стану це характерно?
a. Інфекційного лімфоцитозу
b. Нейтрофільозу
c. Нейтрофільного зсуву вліво
*d. Інфекційного мононуклеозу
e. Лімфопенії

17. У дитини – підозра на наявність глистної інвазії. Які зміни при проведенні ЗАК крові підтвердять дану патологію?
*a. Еозинофілія
b. Нейтропенія
c. Лімфоцитоз
d. Нейтрофільоз
e. Моноцитоз

18. При амбулаторному обстеженні пацієнта отримані показники ЗАК: еритр. – 4,8 Т/л; Hb – 150 г/л; КП – 0,93; лейк. – 8,7 Г/л; п - 3%, с - 55%, е - 2%, б - 0%, лімф. - 35%, мон. - 5%; ШОЕ – 9 мм/год. Оцініть результат дослідження:
a. Нейтрофільний зсув вліво
b. Анемія
c. Лейкемоїдна реакція
d. Лейкоцитоз
*e. Норма

19. При підрахунку лейкоформули лаборант виявив більшість нейтрофілів, які мають 6 і більше сегментів. Для якої патології характерні такі зміни?
a. Інфекційного мононуклеозу
*b. Мегалобластної анемії
c. Гострої лімфобластної лейкемії
d. Залізодефіцитної анемії
e. Інфекційного лімфоцитозу

20. У пацієнта – гнійно-септичний процес. У ЗАК: анемії немає, кількість лейкоцитів – 23,5 Г/л, п - 27%, с - 59%, е - 0%, б - 0%, лімф. - 11%, мон. - 3%. Як ви оціните результат дослідження?
a. Дегенеративний нейтрофільний зсув
b. Лейкопенія з нейтрофільним зсувом вправо
*c. Лейкоцитоз з нейтрофільним зсувом вліво
d. Інфекційний мононуклеоз
e. Інфекційний лімфоцитоз

21. У 8-річної дитини спостерігається грипозний стан, збільшення шийних лімфатичних вузлів. В ЗАК: анемії немає, лейкоцитів – 17 Г/л; п - 5%, с - 7%, е - 1%, б - 0%, лімф. - 79%, мон. - 8%. Для якого захворювання це характерно?
*a. Інфекційного лімфоцитозу
b. Хронічної мієлолейкемії
c. -
d. Гострої лейкемії
e. Інфекційного мононуклеозу

22. Який показник кількості еритроцитів спостерігається у новонародженого, якщо при проведенні ЗАК лаборантом встановлено, що його кількісне значення відповідає нормі?
a. 2,5·1012 /л
b. 3,0·1012 /л
c. 3,7·1012 /л
d. 4,0·1012 /л
*e. 6,0·1012 /л

23. При мікроскопії мазка крові лаборант виявив круглої форми клітини розміром приблизно 8-10 мкм, в яких містяться круглі пікнотичні ядра, оточені рожевою цитоплазмою. Які це клітини?
*a. Оксифільні нормоцити
b. Поліхроматофільні нормоцити
c. Еритробласти
d. Пронормоцити
e. Базофільні нормоцити

24. При мікроскопії мазка крові, забарвленого за методом Фоніо, виявлено без’ядерні клітини круглої форми, розміром 2,0 – 3,5 мкм, забарвлені у фіолетовий колір. Які це клітини?
a. Лейкоцити
b. Шизоцити
c. Анулоцити
*d. Тромбоцити
e. Еритроцити

25. Лаборант провів підрахунок кількості тромбоцитів в 1 л крові, яка становить 620•109/л. Як оцінити результат дослідження?
*a. Тромбоцитоз
b. Норма
c. -
d. Тромбоцитопатія
e. Тромбоцитопенія

26. У пацієнта при проведенні клінічного обстеження запідозрено ідіопатичну тромбоцитопенічну пурпуру. Яка кількість тромбоцитів підтвердить дане геморагічне захворювання?
a. 240 Г/л
*b. 50 Г /л
c. 180 Г/л
d. 400 Г/л
e. 300 Г /л

27. У пацієнта при проведенні дослідження крові встановлено, що: кількість тромбоцитів – нижня границя норми, тривалість кровотечі за Дюке – значно продовжена. Для якої групи геморагічних захворювань це характрено?
a. -
*b. Тромбоцитопатій
c. Вазопатій
d. Тромбоцитопеній
e. Коагулопатій

28. При підрахунку кількості ретикулоцитів отримано результат – 5‰ (0,5%). Оцініть даний показник?
*a. Норма
b. Ретикулоцитопенія
c. -
d. Еритроцитоз
e. Ретикулоцитоз

29. У пацієнта після значної гострої швидкої крововтрати в периферійній крові спостерігається ретикулоцитоз. Який показник кількості ретикулоцитів визначить лаборант при проведенні відповідного дослідження?
a. 2 ‰
b. 8 ‰
*c. 20‰
d. 10 ‰
e. 5 ‰

30. При суправітальному забарвленні мазка крові діамантовим крезиловим синім виявлено клітини розміром 9 – 11 мкм, зелено-жовтого кольору, в яких містяться гранули. Які це клітини?
*a. Ретикулоцити
b. Лейкоцити
c. Нейтрофіли
d. Еритроцити
e. Тромбоцити

31. У пацієнтки – підозра на спадкову гемолітичну анемію. Який метод дослідження, крім ЗАК, допоможе у діагностиці даного захворювання?
a. Визчення резус-фактора
*b. Осмотична резистентність еритроцитів
c. Тривалість кровотечі за Дюке
d. Кількість тромбоцитів в 1 л крові
e. Час зсідання крові за Сухарєвим

32. При визначенні осмотичної резистентності еритроцитів отримано показники: мінімальна – 0,50%, максимальна – 0,32%. Оцініть результат дослідження:
a. Границі її розширені
b. -
c. Підвищена осмотична резистентність
d. Знижена осмотична резистентність
*e. Норма

33. При визначенні групи крові за допомогою моноклональних тест-реагентів анти-А та анти-В реакція аглютинації не пройшла з даними реагентами. Яка група крові спостерігається у пацієнта?
*a. 0 (І)
b. А1 (ІІ)
c. АВ (ІV)
d. А 2 (ІІ)
e. В (ІІІ)

34. При визначенні групи крові та резус-фактора у вагітної жінки отримано результат: 0(І), Rh– (резус-негативна). Що необхідно визначити в подальшому?
a. Кількість тромбоцитів в 1 л крові
b. Кількість лейкоцитів в 1 л крові
c. Антигени в крові
d. Кількість еритроцитів в 1 л крові
*e. Антитіла в сироватці крові

35. При проведенні мікроскопічного дослідження забарвленого мазка крові всередині окремих еритроцитів виявлено включення розміром 1-2 мкм, круглої форми, червоно-фіолетового забарвлення. Які це включення?
a. Тільця Гейнца-Ерліха
b. Кільця Кебота
c. Шюфнерівська зернистість
*d. Тільця Жоллі
e. Базофільна пунктація

36. При проведенні ЗАК отримано такі показники червоної крові: еритр. – 3,2 Т/л; Нb – 80 г/л; КП – 0,75. Який вид анемії за колірним показником у пацієнта?
a. Нормохромна
b. Гіперхромна
*c. Гіпохромна
d. Гіперрегенераторна
e. Гіпорегенераторна

37. У пацієнта при проведенні ЗАК виявлено наявність анемії, лейкопенії та тромбоцитопенії. Для якої анемії це характерно?
a. Залізодефіцитної
b. Гемолітичної
c. Мегалобластної
d. Хронічної постгеморагічної
*e. Апластичної

38. Під час дослідження забарвленого мазка крові лаборант виявив еритроцити, які мають менш інтенсивне забарвлення, а в деяких із них спостерігається значно виражене просвітлення в центрі. Як називається таке забарвлення еритроцитів?
a. Гіперхромія
b. Поліхроматофілія
*c. Гіпохромія
d. Нормохромія
e. Анізохромія

39. При підрахунку лейкоцитарної формули лаборант зауважив наявність морфологічних змін еритроцитів за формою: грушеподібні, витягнуті, овальні, зірчасті. Як називається дане явище?
a. Анізохромія
b. Анізоцитоз
*c. Пойкілоцитоз
d. Поліхроматофілія
e. Нормоцитоз

40. Досліджуючи мазок крові, лаборант виявив переважання еритроцитів, які мають діаметр менше 6,5 мкм. Як називаються такі еритроцити?
a. Шизоцити
b. Анулоцити
c. Мегалоцити
d. Макроцити
*e. Мікроцити

41. У пацієнта запідозрено таласемію. Які морфологічні зміни еритроцитів лаборант спостерігатиме в мазку крові при даній патології?
a. Макроцити
*b. Мішенеподібні
c. Овалоцити
d. Стоматоцити
e. Мікроцити

42. Підраховуючи лейкоцитарну формулу, лаборант звернув увагу на наявність в мазку еритроцитів круглої та овальної форми, розміром більше 8 мкм, які мають рівномірне інтенсивне забарвлення. Для якої анемії це характерно?
a. Таласемії
b. Апластичної
*c. Мегалобластної
d. Залізодефіцитної
e. Гемолітичної

43. У пацієнта на фоні зниженої кількості еритроцитів та гемоглобіну в ЗАК визначено, що показник ретикулоцитів – підвищений, а осмотична резистентність еритроцитів – знижена. Для якої анемії це характерно?
a. Мегалобластної
b. Залізодефіцитної
*c. Гемолітичної
d. Гострої постгеморагічної
e. Апластичної

44. При обстеженні пацієнта звертає на себе увагу його вишнево-червоний колір шкіри обличчя та кінчика носа, гіперемія кон’юнктив. У ЗАК: збільшення кількості еритроцитів, Нb, незначний лейкоцитоз, гіпертромбоцитоз, ШОЕ – не осідає. Для якого захворювання це характрено?
a. Плазмоклітинної мієломи
b. Хронічної мієлолейкемії
c. Ідіопатичного мієлофіброзу
*d. Справжньої поліцитемії
e. Гострої лейкемії

45. За результатами ЗАК у пацієнта: виражена анемія, ретикулоцитопенія, тромбоцитопенія, незначний лейкоцитоз, в лейкоформулі виявлені бластні клітини, ШОЕ – 45 мм/год. Для якого захворювання це характерно?
a. Хронічної мієлолейкемії
b. Хронічної лімфолейкемії
c. Плазмоцитоми
*d. Гострої лейкемії
e. Поліцитемії

46. При підрахунку лейкоформули пацієнта лаборант виявив великі клітини з ексцентрично розташованим круглим ядром та широкою базофільною цитоплазмою. Причому, в одних клітинах цитоплазма заповнена вакуолями, а в інших – вона набуває червоного відтінку. Для якого захворювання це характерно?
*a. Плазмоцитоми
b. Лімфогранульоматозу
c. Хронічної лімфолейкемії
d. Хронічної мієлолейкемії
e. Справжньої поліцитемії

47. На ЗАК скеровано пацієнта з підозрою на хронічний лімфолейкоз. Що виявить лаборант при підрахунку лейкоформули, крім значного лімфоцитозу?
a. Гіперсегментовані нейтрофіли
b. Хроматиноліз
c. Токсичну зернистість нейтрофілів
*d. Тіні Боткіна-Гумпрехта
e. Вакуолізацію цитоплазми

48. Працівникові АЕС призначено ЗАК. Результат дослідження: показники еритроцитів і гемоглобіну – нижня границя норми, незначна лейко- та тромбоцитопенія, в лейкоформулі – нейтропенія з дегенеративними змінами. Для якої форми хронічної променевої хвороби це характерно?
a. Латентної
*b. Легкої тяжкості
c. Тяжкої форми
d. Середньої тяжкості
e. Виражених клінічних проявів

49. Пацієнта скеровано на ЗАК з підозрою на гостру лейкемію. Які зміни в лейкоформулі виявить лаборант, що підтвердять даний діагноз?
*a. Бластні клітини
b. Дегенеративний нейтрофільний зсув вліво
c. Еозинофільно-базофільну асоціацію
d. Нейтрофільний зсув вправо
e. Регенеративний нейтрофільний зсув вліво

50. У ЗАК лаборантом виявлено: на фоні анемії, значного лейкоцитозу, тромбоцитопенії – непропорційний нейтрофільний зсув вліво до промієлоцитів, збільшення еозинофілів та базофілів – у лейкоформулі. Для якого захворювання це характерно?
*a. Хронічної мієлолейкемії
b. Гострої лейкемії
c. Ідіопатичного мієлофіброзу
d. Поліцитемії
e. Хронічної лімфолейкемії

51. При проведенні ЗАК у пацієнта виявлено: анемію, значний лейкоцитоз, тромбоцитопенію, в лейкоформулі – значний лімфоцитоз на фоні нейтропенії, клітини лейколізу. Для якого захворювання це характерно?
a. Плазмоцитоми
b. Лімфогранульоматозу
c. Хронічної мієлолейкемії
d. Гострої лейкемії
*e. Хронічної лімфолейкемії

52. При проведенні проби Зимницького лаборантом визначено, що співвідношення денного діурезу до нічного – у межах норми. Яке співвідношення відповідає нормі?
a. 1:2
*b. 3:1
c. 2:3
d. 5:1
e. 3:4

53. В лабораторію на дослідження доставлено сечу, яка має специфічний плодовий запах. Що можна запідозрити у пацієнта?
a. Порфірінурію
b. Гематурію
c. Білірубінурію
*d. Кетонурію
e. Протеїнурію

54. При проведенні проби за Зимницьким встановлено, що густина сечі в усіх 8-ми порціях коливається в межах 1,007 – 1,014 г/см3. Як називається дане явище?
a. Норма
b. Гіперстенурія
*c. Гіпостенурія
d. Ізостенурія
e. Гіпоізостенурія

55. При визначенні хімічних властивостей сечі лаборантом виявлено уробілінурію. Для якого захворювання це характерно?
*a. Гемолітичної анемії
b. Обтураційної жовтяниці
c. Кон’югаційної жовтяниці
d. Гострого гломерулонефриту
e. Жовчно-кам’яної хвороби

56. При проведенні фізико-хімічного дослідження сечі виявлено: густина – 1,034 г/см3, глюкозу та кетонові тіла. Для якого захворювання це характрено?
a. Бронзового діабету
b. Гострого пієлонефриту
c. Хронічного гломерулонефриту
*d. Цукрового діабету
e. Нецукрового діабету

57. При проведенні хімічного дослідження сечі лаборант визначив кількість білка, яка становить 12,6 г/л. Для ураження якого органу це характерно?
a. Статевої системи
b. Передміхурової залози
c. Сечового міхура
d. Сечовипускного каналу
*e. Нирок

58. При проведенні ЗАС лаборант виявив у ній 0,66 г/л білка. Що спостерігається у пацієнта?
a. Кетонурія
b. Глюкозурія
*c. Протеїнурія
d. Білірубінурія
e. Гематурія

59. На дослідження в клініко-діагностичну лабораторію добставлено сечу, в якій відмічається значне помутніння. Що є причиною його появи?
*a. Бактеріурія
b. Кетонурія
c. Міоглобінурія
d. Порфірінурія
e. Глюкозурія

60. Проводячи ЗАС, лаборант відмітив, що сеча має колір “темного пива”, а на її поверхні від збовтування – утворення жовтої піни. Що є причиною появи таких змін?
a. Меланінурія
b. Уробілінурія
c. Гематурія
d. Гемоглобінурія
*e. Білірубінурія

61. При визначенні фізичних властивостей сечі лаборант зауважив на дні посудини кристалічний осад цегляно-червоного кольору, а при мікроскопії – значну кількість кристалів сечової кислоти. Яку реакцію сечі підтверджують дані дослідження?
a. Лужну
b. Слабо лужну
c. Нейтральну
d. Слабо кислу
*e. Різко кислу

62. При проведенні проби за Зимницьким встановлено, що густина сечі впродовж доби коливається в межах 1,015 – 1,028 г/см3, але є переважання нічного діурезу над денним. Як називається таке явище?
a. Дизурія
b. Ізостенурія
c. Поліурія
d. Олігурія
*e. Ніктурія

63. З хірургічного відділення доставлена сеча на ЗАС. Усі показники в нормі, за винятком різко позитивної реакції на білірубін. Який вид жовтяниці можна запідозрити?
a. Кон’югаційну
b. Фізіологічну
c. Паренхіматозну
d. Гемолітичну
*e. Механічну

64. Після проведення центрифугування сечі на дні пробірки утворився рожевого кольору аморфний щільний осад, який розчиняється при нагріванні. Які солі виявить лаборант при мікроскопії?
*a. Аморфні урати
b. Трипельфосфати
c. Кислий сечокислий амоній
d. Оксалати
e. Аморфні фосфати

65. При проведенні ЗАС отримано такі показники: кількість – 90 мл, колір – сол.-жовт., прозорість – прозора, запах – специфічний, реакція – сл.кисла, густина – 1,022 г/см3; білка та глюкози – не виявлено; лейк. – 1 – 2 в п/з, еритр. – не виявлено, плоский епіт. та оксалати – поодиноко. На що вказує даний результат дослідження?
*a. Норму
b. Гострий пієлонефрит
c. Цистит
d. Сечокам’яну хворобу
e. Гострий гломерулонефрит

66. При проведенні мікроскопічного дослідження осаду сечі лаборантом виявлено сірі, круглі, зернисті клітини. Який це елемент осаду сечі?
a. Змінені еритроцити
b. Незмінені еритроцити
*c. Лейкоцити
d. Перехідний епітелій
e. Нирковий епітелій

67. В лабораторію доставлено сечу. Після центрифугування лаборант зауважив на дні пробірки кристалічний білий осад. Мікроскопічно виявлені безбарвні шестигранні призми, які сильно заломлюють світло, деякі з них нагадують “гробові кришки”, “сани”, “ножиці”. Які це кристали?
*a. Трипельфосфати
b. Нейтральні фосфати
c. Карбонат кальцію
d. Оксалати
e. Сечова кислота

68. З урологічного відділення доставили сечу на дослідження. При її мікроскопії лаборант виявив безбарвні таблички різної величини, що сильно заломлюють світло, мають форму поштових конвертів. Які це кристали?
a. Нейтральні фосфати
b. Аморфні фосфати
c. Трипельфосфати
d. Сечова кислота
*e. Оксалати

69. В лабораторію з нефрологічного відділення доставлено сечу на ЗАС. Лаборант звернув увагу на її червоно-буре забарвлення, поява якого підтверджується мікроскопічно зміненими та незміненими еритроцитами. Для якої хвороби це характерно?
a. Хронічного гломерулонефриту
b. Гострого пієлонефриту
c. Нефротичного синдрому
d. Хронічного пієлонефриту
*e. Гострого гломерулонефриту

70. В лабораторію доставлена сеча для дослідження за Нечипоренком. При підрахунку отримано результат: лейкоцитів – 3200/мл, еритроцитів – 500/мл, циліндрів – 500/мл. Для якого захворювання це характерно?
a. Гострого гломерулонефриту
b. Хронічного гломерулонефриту
*c. Хронічного пієлонефриту
d. Сечокам’яної хвороби
e. Нефротичного синдрому

71. В лабораторію доставлено сечу на ЗАС. При мікроскопії осаду лаборант виявив велику кількість лейкоцитів, поодинокі еритроцити, епітелій сечовипускного каналу, циліндроїди. Для якого захворювання це характерно?
a. Пієлонефриту
b. Циститу
*c. Уретриту
d. Гломерулонефриту
e. Сечокам’яної хвороби

72. При мікроскопії осаду сечі лаборант виявив: лейкоцитів 6-10 в п/з; незмінених еритроцитів 20 - 40 в п/з; перехідний епітелій 2 - 6 в п/з; кристалів сечової кислоти у великій кількості друзами, зростками. Для якого захворювання це характерно?
*a. Сечокам’яної хвороби
b. Гломерулонефриту
c. Уретриту
d. Циститу
e. Пієлонефриту

73. При мікроскопічному дослідженні осаду сечі лаборант виявив циліндричні утворення, різної довжини та ширини, бліді, майже прозорі, один кінець яких заокруглений, другий – обірваний. Які це циліндри?
a. Зернисті
*b. Гіалінові
c. Воскоподібні
d. Гіаліново-крапельні
e. Вакуолізовані

74. При проведенні мікроскопії осаду сечі лаборант виявив в кожному полі зору клітини у вигляді двоконтурних безбарвних кілець невеликих розмірів. Як називаються дані елементи осаду сечі?
a. Нирковий епітелій
*b. Змінені еритроцити
c. Перехідний епітелій
d. Немінені еритроцити
e. Лейкоцити

75. У пацієнта спостерігається шлунковий вміст, який має вигляд “кавової гущі”. Чим це обумовлено?
*a. Шлунковою кровотечею в присутності HCl
b. Характером їжі
c. Дуоденогастральним рефлюксом
d. Застоєм їжі
e. Шлунковою кровотечею при відсутності HCl

76. Виконавши хімічне дослідження шлункового вмісту, лаборант встановив відсутність у ньому хлоридної кислоти. Що повинен визначити він після цього?
a. Уропепсин
b. Загальну кислотність
*c. Молочну кислоту
d. Дебіт HCl
e. Кислотний залишок

77. Досліджуючи харкотиння на чашці Петрі на темному фоні, лаборант виявив непрозорі щільні утворення сироподібної консистенції, білуватого забарвлення, завбільшки з головку булавки. Який це елемент харкотиння?
a. Друзи актиноміцету
b. -
c. Пробки Дітріха
d. Спіралі Куршмана
*e. Рисоподібні тільця

78. При мікроскопічному дослідженні харкотиння лаборант виявив еозинофіли, кристали Шарко-Лейдена та спіралі Куршмана. Для якого захворювання це характерно?
a. Гострого бронхіту
b. Абсцесу легенів
c. Туберкульозу легенів
*d. Бронхіальної астми
e. Бронхоектатичної хвороби

79. При проведенні фізичного дослідження спинномозкової рідини лаборант звернув увагу на її прозорість та жовтувате забарвлення. Як називається таке явище?
a. Еритрохромія
b. Плеоцитоз
*c. Ксантохромія
d. Протеїнорахія
e. Норма

80. Після відстоювання цереброспінальної рідини на її поверхні утворилась ніжна павутиноподібна фібринозна плівка. Яке дослідження повинен провести лаборант в даному випадку?
a. На наявність менінгококів
b. Білка
*c. На наявність мікобактерій туберкульозу
d. Глюкози
e. Білкових фракцій

81. На дослідження принесли безбарвну, з легкою опалесценцією спинномозкову рідину, при відстоюванні якої утворилась фібринозна плівка, що містила грамнегативні палички, виявлені в результаті забарвлення препарату з неї за Цілем-Нільсеном. Для якого захворювання це характерно?
a. Пухлини ЦНС
*b. Туберкульозного менінгіту
c. Серозного менінгіту
d. Гнійного менінгіту
e. Черепно-мозкової травми

82. При мікроскопічному дослідженні цереброспінальної рідини лаборантом встановлено збільшення кількості клітинних елементів в одиниці об’єму ліквору. Як називається це явище?
*a. Плеоцитоз
b. Протеїнорахія
c. Еритрохромія
d. Ксантохромія
e. Цитоз

83. При дослідженні спинномозкової рідини звертає на себе увагу наявність характерного зеленувато-жовтого забарвлення та мутності. Кількість білка – 2,7 г/л. Значний плеоцитоз. Для якого захворювання це характерно?
a. Пухлини ЦНС
*b. Гнійного менінгіту
c. Туберкульозного менінгіту
d. Серозного менінгіту
e. Менінгококового менінгіту

84. На дослідження принесли випітну рідину, яка нагадує серозний ексудат чи транссудат. Яку диференціальну реакцію хімічного дослідження повинен провести лаборант?
a. Реакцію на берлінську лазур
b. Пробу з реактивом Ларіонової
c. Пробу Фуше
*d. Пробу Рівальта
e. Пробу Нейбауера

85. При проведенні дослідження випітної рідини встановлено: колір – червоний, прозорість – каламутна, густина – 1,018 г/см3, проба Рівальта – позитивна, білок – 28 г/л. Мікроскопічне дослідження: основну масу клітин складають еритроцити. Який вид ексудату у пацієнта?
*a. Геморагічний
b. Гнійний
c. Хільозний
d. Серозний
e. Псевдохільозний

86. В результаті дослідження випітної рідини лаборантом було встановлено, що це – транссудат. Яка кількість білка може бути в даному випадку?
a. 40 г/л
*b. 14 г/л
c. 35 г/л
d. 50 г/л
e. 48 г/л

87. При мікроскопії препарату, виготовленого з виділень із сечовипускного каналу, виявлено грамнегативні коки бобоподібної форми, розміщені попарно внутрішньо- та позаклітинно. Які це коки?
a. Стрептококи
b. Пневмококи
c. Менінгококи
*d. Гонококи
e. Стафілококи

88. В забарвленому мазку з виділень з піхви виявлено великі, товсті грампозитивні палички. Який це елемент?
a. Міцелій гриба
b. Гонококи
*c. Палички Дедерлейна
d. Трихомонади
e. Стрептококи

89. У пацієнтки спостерігаються виділення з піхви жовтуватого кольору, рідкі. При мікроскопічному дослідженні мазка з виділень виявлено: поодинокі палички Дедерлейна, в помірній кількості – лейкоцити, плоский епітелій та супутню флору. Який це ступінь чистоти піхви?
*a. Третій
b. Перший
c. Нульовий
d. Четвертий
e. Другий

90. При дослідженні мазка з виділень на ступінь чистоти піхви в кожному полі зору лаборант виявив лише лейкоцити у великій кількості, флора відсутня. Що може бути причиною такої картини?
a. Гонорея
b. Вульвовагініт
c. Кольпіт
d. Трихомоніаз
*e. Тривале лікування антибіотиками

91. При проведенні мікроскопічного дослідження еякуляту лаборантом встановлено, що у пацієнта спостерігається велика кількість лейкоцитів, поодинокі нерухомі сперматозоїди. Як називається таке явище?
*a. Піоспермія
b. Гемоспермія
c. Некроспермія
d. Астеноспермія
e. Олігоспермія

92. Підрахувавши кількість сперматозоїдів в одиниці об’єму еякуляту, лаборантом отримано показник 30 млн. Оцініть даний результат дослідження:
*a. Олігоспермія
b. Гіперспермія
c. Астеноспермія
d. Аспермія
e. Азооспермія

93. При мікроскопії нативного препарату із секрету передміхурової залози виявлено утворення жовтуватого кольору круглої форми з характерною пошаровою будовою та дрібнозернистою центральною частиною. Які це елементи?
a. Епітелій передміхурової залози
b. Кристали Бетхера
*c. Амілоїдні тільця
d. Ліпоїдні зерна
e. Лейкоцити

94. При проведенні мікроскопічного дослідження секрету передміхурової залози встановлено, що показники відповідають нормі. Які з елементів повинен виявити лаборант у великій кількості в препараті в даному випадку?
a. Кристали Бетхера
b. Амілоїдні тільця
*c. Ліпоїдні зерна
d. Слиз
e. Епітелій передміхурової залози

