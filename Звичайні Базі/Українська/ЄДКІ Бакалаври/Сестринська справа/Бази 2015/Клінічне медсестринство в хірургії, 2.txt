1. В операційному залі хворому Д., 18 років, проводиться оперативне лікування – апендиктомія, під загальним знеболенням. Медична сестра анестезистка під час наркозу проводить заповнення медичної документації:
a. Історію хвороби
b. Медичний кросворд
c. Листок спостереження
d. Температурний листок
*e. Анестезіологічну карту

2. Пацієнт 55 р., в хірургічному відділенні, готується флебектомії лівої нижньої кінцівки. При підготовці операційного поля медична сестра помітила фурункул в нижній третині стегна. Лікар відмінив оперативне втручання. Виникнення якої потенційної проблеми було попереджено?
*a. Нагноєння післяопераційної рани
b. Підшкірну гематому
c. Тромбоз
d. Варикозне розширення вен
e. Тромбофлебіт

3. Пацієнту 75 років, виконана операція з приводу пухлини прямої кишки і накладена колостома. Визначте, яка потенційна проблема може виникнути у даного пацієнта в пізньому післяопераційному періоді ?
a. Затримка стільця
b. Біль у животі
*c. Мацерація шкіри
d. Кишкова колька
e. Не може здійснити самодогляд

4. Пацієнт у плановому порядку готується до оперативного лікування. Назвіть стандартну процедуру для очищення травного каналу перед плановою операцією.
a. Відсмоктують шлунковий вміст
b. Промивають шлунок
*c. Ставлять очисну клізму
d. Призначають проносні засоби
e. Призначають білкову дієту

5. У пацієнта Ш., 49 р. після переливання крові виникла блідість обличчя, біль у поперековій ділянці. Прогресуюче знизився АТ. Яке ускладнення виникло у даного пацієнта?
a. Гострий пієлонефрит
b. Гостра пневмонія
c. Кардіогенний шок
d. Геморагічний шок
*e. Гемотрансфузійнй шок

6. Прибувши на пожежу на машині швидкої допомоги Ви побачили людину в якої тліє одяг. На обличчі і кистях рук опіки ІІ ступеня. З чого починається надання першої медичної допомоги?
a. Іммобілізації рук
b. Закриття опікової рани
*c. Усунення дії термічного чинника
d. Евакуації постраждалого
e. Загальне знеболення

7. Реалізуючи план медсестринських втручань, медсестра хірургічного відділення повинна навчити пацієнта, після видалення вени (флебєктомії)
*a. Накладати еластичний бинт
b. Міняти положення тіла в ліжку
c. Вимірювати температуру тіла
d. Дотримуватися дієти
e. Виконувати лікувальний масаж

8. На другу добу після лапаротомії, яка відбувалася під ендотрахеальним наркозом, лікар призначив пацієнту В. 31 р., повертатися збоку на бік, проводити дихальну гімнастику, лужні інгаляції. Для запобігання якого ускладнення це потрібно виконувати:
a. Емболії
b. Покращення виділення з дренажу
c. Парезу кишківника
d. Тромбозу
*e. Бронхіту

9. Швидка допомога доставила пацієнта в хірургічне відділення з травмою правої нижньої кінцівки. Стан постраждалого тяжкий; АТ 100/60мм рт.ст. Рs – 100 ударів за хвилину, пацієнт блідий, загальмований, об’єктивно: нижня кінцівка холодна на дотик, множині рани забруднені землею, виражений набряк, мязи сірого кольору, вибухають. Яке захворювання можна запідозрити?
a. Синьогнійна інфекція
b. Правець
*c. Газова гангрена
d. Флегмона кінцівки
e. Бешихове запалення

10. До вас звернувся сусід 45 років зі скаргами на біль у правій здухвинній ділянці. Після підйому вантажу з’явився різкий біль в місці випинання, яке пацієнт не зміг вправити у черевну порожнину. При огляді: у правій здухвинній ділянці - різкоболюче, напружене випинання. Який попередній діагноз можна запідозрити?
a. Вправима грижа
b. Незащемлена грижа
c. Неускладнена грижа
*d. защемлена грижа
e. Невправима грижа

11. Ви проводите обстеження пацієнта Р., 42 р., який протягом останніх 7 років хворіє на виразкову хворобу шлунку. Під час роботи на присадибній ділянці у нього з`явився “кинджальний” біль в животі. При огляді – блідість шкіри та слизових, холодний піт, пульс 115 в 1 хв., АТ 105/65 мм.рт.ст., живіт дошкоподібний, позитивний симптом Щоткіна-Блюмберга, перкуторно - зникнення печінкової тупості. Поставте попередній діагноз.
a. Кровоточива виразка
b. Гострий апендицит
c. Гострий панкреатит
*d. Перфоративна виразка
e. Гострий холецистит

12. Хворий, 30р., поступив у хірургічне відділення зі скаргами на біль у ділянці рани і посмикуванням м'язів, набряк кінцівки, головний біль, підвищення температури тіла до 39°C, серцебиття. Шкіра холодна на дотик, забруднена землею. Поставте діагноз.
a. Бешиха
b. Ангіна
c. Газова гангрена
*d. Правець
e. Флегмона

13. Ви проводите обстеження пацієнта, який звернувся зі скаргами на сіпаючий біль в ІІІ пальці правої кисті. Три дні тому під час роботи на присадибній ділянці поранив палець, але рану не обробив і за медичною допомогою не звертався. Останню ніч не спав внаслідок нестерпного болю. Призначено вскриття гнояка. Який вид знеболення тут застосують?
a. Загальне знеболення
*b. За Оберстом – Лукашевичем
c. За Вишневським
d. За Школьніковим
e. За Селівановим

14. В приймальному відділенні Ви проводите клінічне обстеження потерпілого В., 39 років з черепно-мозковою травмою. Об’єктивно: потерпілий непритомний, із зовнішнього слухового проходу та носових ходів повільно витікає рідина рожевого кольору. Навколо обох очей - крововилив. Артеріальний тиск - 105/55 мм. рт.ст., пульс 65 уд./хв. Про який попередній діагноз можна подумати?
a. Внутрішньочерепна гематома
*b. Перелом основи черепа
c. Перелом скулових кісток
d. Перелом склепіння черепа
e. Стиснення мозку

15. При клінічному обстеженні пацієнта Н., 32 р., Ви виявили скарги на біль під час дефекації, виділення слизу та крові з анусу протягом 2 тижнів. Виберіть метод дослідження, який буде інформативним для уточнення діагнозу?
a. Гастроскопія
b. Фіброгастроезофагоскопія
c. Рентгеноскопія
d. Ультразвукове обстеження
*e. Ректороманоскопія

16. Ви проводите клінічне дослідження пацієнта К., 70 років. Об’єктивно: стан важкий, шкіра бліда, пульс – 120 уд/хв, артеріальний тиск –85/55 мм рт ст. Язик сухий, обкладений. Живіт незначно здутий, при пальпації виявлено позитивний симптом Валя, шум плеску. На оглядовій рентгенографії - наявність кількох горизонтальних рівнів рідини у кишківнику. Поставте попередній діагноз.
a. Ниркова колька
b. Гострий апендицит
c. Гострий холецистит
d. Гострий панкреатит
*e. Кишкова непрохідність

17. Хворий Н., 72 років скаржиться на утруднене сечовиділення. Він відмічає, що сеча виділяється тонким струменем, іноді краплями, часте сечовипускання вночі? Поставте попередній діагноз.
*a. Аденома простати
b. Гострий уретрит
c. Сечокам’яна хвороба
d. Туберкульоз сечового міхура
e. Гострий простатит

18. Ви проводите клінічне обстеження пацієнта Р., 46 років з опіком полум’ям до 20% поверхні тіла, із них глибокий опік - до 15%. На 3 день після опіку у нього підвищилась температура тіла до 39°C, з’явились озноб, спрага, нудота, блювання, пацієнт став збудженим. Яка стадія опікової хвороби у хворого?
a. Еректильна стадія шоку
*b. Стадія токсемії
c. Стадія септико-токсемії
d. Торпідна стадія шоку
e. Стадія реконвалесценції

19. Ви проводите клінічне обстеження пацієнта з синдромом тривалого стиснення. Виберіть, який з симптомів буде характерним для ІІ періоду даного захворювання.
a. Ендогенна інтоксикація
*b. Гостра ниркова недостатність
c. Локальні зміни в ушкоджених тканинах
d. Нормалізація функції нирок
e. Бактеріальні ускладнення

20. Ви проводите клінічне обстеження пацієнта С., 45 років з опіком гарячим металом першого пальця правої руки. Шкіра в місці ушкодження стала щільною, набула темно-коричневого кольору, з’явилась чітка межа із непошкодженими тканинами. Рухи і чутливість в пальці відсутні. Поставте діагноз?
a. Волога гангрена
b. Термохімічний опік IV ст
c. Хімічний опік І ст.
d. Хімічний опік ІІ ст.
*e. Суха гангрена

21. За допомогою звернувся пацієнт Л., 25 років, у якого після катання на лижах наявне зниження чутливості в ділянках носа, щік та чола. При огляді шкіра бліда та холодна на дотик. Виберіть, що з переліченого характеризує стан потерпілого?
a. Реактивний період відмороження
b. Відмороження ІІ ступеню
c. Початкова стадія загального відмороження
d. Загальне переохолодження
*e. Дореактивний період відмороження

22. Ви провели клінічне обстеження пацієнта Р., 46 років зі скаргами на оперізуючий біль у поперековій дільниці справа, часте сечовипускання, іррадіацію болю в промежину, одноразове блювання. При огляді: позитивний симптом Пастернацького справа. Про яке захворювання можна думати?
*a. Сечокам’яна хвороба
b. Гострий холецистит
c. Кишкова непрохідність
d. Гострий апендицит
e. Гострий панкреатит

23. Пацієнт Ф., 53 р. поступив у торакальне відділення з проникаючим пораненням грудної клітки, ускладненим ушкодженням легенів. 3дійснена операція – пульмонектомія, призначено дренування плевральної порожнини. Виберіть, необхідний пасивний дренаж:
a. За допомогою 3-х ампульної системи
b. За допомогою водоструминного пристрою
c. За допомогою гумового балончика
*d. Сифонний, за методом Бюлау
e. За допомогою електричного пристрою

24. Під час інгаляційного наркозу у хворого внаслідок западання язика виникла зупинка дихання. Ви використали потрійний прийом Сафара, однак це виявилося неефективним. Вкажіть подальшу допомогу у даному випадку.
a. Провести дефібриляцію.
*b. Ввести повітровод;
c. Ввести 10% розчин кальцію хлориду;
d. Ввести 2,4% розчин еуфіліну;
e. Натискувати на грудну клітку;

25. До Вас у медпункт заводу звернулася жінка з скаргами на розпираючий біль у лівій нижній кінцівці, набряк її. В анамнезі варикозне розширення глибоких вен зліва. При огляді Ви виявили збільшення об’єму кінцівки, синюшність. Пульс на артеріях стопи визначається. Ви запідозріли гострий тромбоз глибоких вен лівої ноги. Вкажіть першочергову дію
a. Припідняти уражену кінцівку;
b. Зігріваючий компрес на кінцівку.
c. Ввести спазмолітики;
d. Ввести сечогінні;
*e. Обкласти міхурами з льодом;

26. До Вас у медпункт звернувся чоловік 28 років, який минулого дня протягом 4-х годин працював на холоді. Скаржиться на біль в кистях, наявність пухирів. При огляді Ви виявили на кистях рук пухирі, заповнені прозорою рідиною, зниження чутливості шкіри у ділянках ураження. Вкажіть вид і ступінь ураження.
a. Опік ІІІ ст.;
b. Відмороження ІІІ В ст.;
c. Відмороження ІІІ А ст.;
d. Опік ІІ ст.;
*e. Відмороження ІІ ст.;

27. Ви операційна медична сестра готуєтесь до виконання оперативного втручання - трахеостомії. Що з переліченого належить до спеціального інструментарію для цієї операції?
a. Тризубий гачок
b. Скальпель черевцевий
c. Гачок Фарабефа
d. Пінцет хірургічний
*e. Розширник Труссо

28. Після ДТП у потерпілого Н., 51 р. на місці пригоди визначено відкритий пневмоторакс. Які Ваші дії при наданні йому першої допомоги?
a. Визначити шоковий індекс Альговера
b. Налагодити подачу зволоженого кисню
c. Накласти спіралевидну пов`язку на вдосі
d. Надати положення напівсидячи
*e. Накласти оклюзійну пов’язку на видосі

29. Ви операційна сестра готуєтесь до виконання операції трепанація черепу. Якій інструмент із спеціального набору необхідно підготувати?
a. Ампутаційний ретрактор
*b. Пила Джиглі
c. Скальпель ланцетоподібний
d. Пінцет хірургічний
e. Гачки Фарабефа

30. Ви медична сестра швидкої допомоги надаєте допомогу постраждалому після ДТП з відкритої черепно-мозкової травмою. В рані Ви бачите фрагменти кісток, що знаходяться в мозковій тканині. З чого треба почати надання допомоги?
a. Провести ПХО рани
*b. Накласти на рану стерильну пов’язку
c. Видалити фрагменти кісток з рани
d. Ввести внутрішньом`язево морфін
e. Накласти пов’язку “Чепець”

31. Пацієнт Н. з необачності взявся за оголений дріт під напругою 380 вольт. Пацієнт знаходиться без свідомості. Визначте першочергові дії при наданні першої допомоги:
a. Провести реанімаційні заходи
b. Провести туалет порожнини рота
c. Провести хірургічну обробку рани
*d. Звільнити від дії електричного струму
e. Накласти асептичну пов’язку

32. Пацієнт 56 р. скаржиться на переймоподібний біль в животі, закрепи, рідкі випорожнення з кров’ю протягом року. Схуд на 15кг. Шкіра бліда. Живіт м’який, у лівому підребір’ї пальпується помірно болюче, щільне утворення. Аналіз крові: Ер-3,0х1012/л, Нв-98г/л. Назвіть найбільш інформативний метод діагностики.
a. Ірігоскопія
b. Магніто-резонансна терапія
c. УЗД
d. Комп’ютерна томографія
*e. Колоноскопія (з біопсією)

33. У пацієнтки 28 років, яка хворіє на виразкову хворобу 12-палої кишки серед повного благополуччя раптово виник сильний "кинджалоподібний" біль в пілородуоденальній ділянці. Прийом 2-х таблеток но-шпи біль не зняв. Об’єктивно: пульс-90/хв., АТ-125/70 мм.рт.ст. Пальпація живота різко болюча в пілородуоденальній ділянці, симптоми подразнення очеревини позитивні. Ан. крові-Нв-124г/л, лейкоцити- 16,8х109/л, ШОЕ-12мм/год. Ці скарги вказують на:
a. Пенетрацію виразки 12-палої кишки
*b. Перфорацію виразки
c. Гостру кишкову непрохідність
d. Гострий холецистит
e. Гострий панкреатит

34. До медичної сестри приймального відділення звернувся пацієнт, який протягом 5 років страждає на виразкову хворобу 12-палої кишки, яка супроводжується гострим болем у животі, нудотою, різкою слабкістю. Такий стан виник 6 год тому. Пацієнт блідий, АТ-100/60 мм.рт.ст., пульс 96/хв. Язик сухий, живіт дошкоподібний. Симптоми подразнення очеревини на всьому протязі позитивні. Назвіть допоміжний метод обстеження органів черевної порожнини, який необхідно провести для діагностики захворювання:
a. Колоноскопія
*b. Оглядова рентгенографія
c. Ірігоскопія
d. УЗД
e. Лапароцентез

35. Під час медсестринського обстеження пацієнта, тривалий час страждаючого на захворювання цирозом печінки, виникло блювання свіжою кров’ю. Стан пацієнта тяжкий, шкірні покрови бліді, АТ-90/60 мм. рт. ст., пульс 100 за хв., слабкого наповнення. Вкажіть вірогідну причину кровотечі?
a. Перфоративна виразка шлунку
b. Виразкова хвороба шлунку
*c. Варикозно-розширені вени стравоходу
d. Пухлина шлунку
e. Виразка 12-палої кишки

36. У пацієнта 70 років раптово з’явилась слабкість, запаморочення. Виникло багаторазове випорожнення прямої кишки калом з рідиною темно-вишневого кольору. За останні 5 місяців схуд на 17кг. Шкіра бліда. У лівій здухвинній ділянці пальпується нерухомий болісний інфільтрат. Які інструментальні обстеження на першому етапі будуть найбільш доцільними?
*a. Ректороманоскопія, ірігоскопія, колоноскопія
b. Рентгеноконтрастне дослідження шлунка, УЗД
c. Синцитіографія печінки, УЗД
d. Фіброгастроскопія, комп’ютерна томографія
e. УЗД, оглядова рентгенографія грудної клітки

37. Ви обстежуєте пацієнта 42 років, якого доставлено до травматологічного відділення після ДТП. Пацієнт загальмований, стогне, шкіра бліда, язик сухий. Частота дихання 28/хв. Праве стегно деформоване, набрякле. У верхній третині стегна відчувається крепітація та патологічна рухливість. Пульс 112/хв, АТ 80/45мм. рт.ст. Стан пацієнта відповідає:
a. Шок III ступеню
b. Предагонія
c. Шок I ступеню
d. Шок IV ступеню
*e. Шок II cтупеню

38. Медична сестра обстежує пацієнтку із забрудненою колото-різаною раною правої ступні, в зв’язку з чим була введена протиправцева сиворотка. Раптово стан пацієнтки різко погіршився: з’явилася різка слабкість, часте серцебиття. Об’єктивно: блідість шкіри, холодний піт, частий пульс слабкого наповнення 100 уд/хв., АТ 90/40 мм. рт ст. В зв’язку з чим відбулося різке погіршення стану пацієнта?
a. Гострим геморагічним шоком
b. Сироватковою хворобою
c. Відстроченим больовим шоком.
*d. Гострим анафілактичним шоком
e. Гострим інфекційно-токсичним шоком

39. Ви – сімейна медсестра. Вам поступив виклик від матері 4 річного хлопчика, який при купанні протягом 4 хв знаходився під водою. Відсутній пульс на сонній артерії та дихання, виражений ціаноз шкірних покривів. З чого почнете свої дії?
a. Заспокоїти матір
*b. Видалити воду з верхніх дихальних шляхів
c. Провести масаж серця
d. Викликати швидку допомогу
e. Дати вдихнути нашатирний спирт

40. Ви – медсестра-анестезистка. Лікар проводить інтубацію трахеї. Для виконання цієї маніпуляції використовують:
a. Езофагоскоп
b. Стетоскоп
*c. Ларингоскоп
d. Фіброгастроскоп
e. Ірігоскопію

41. Енергія першого розряду при використанні біполярного дефібрилятора має становити
*a. 150-200 Дж
b. 250-300 Дж
c. 350-400 Дж
d. 300-350 Дж
e. 200-250 Дж

42. Ви медична сестра сімейного лікаря. В одному із фермерських господарств травмувалася молода людина. Лікар запідозрив перелом стегна. Яку шину Ви повинні підготувати і застосувати?
a. Шину Крамера
b. Шину Дельбе
c. Шину Беллера
d. Шину Фільберга
*e. Шину Дітеріхса

43. Ви медична сестра сімейного лікаря до Вас звернулася пацієнтка 40 років зі скаргами на виділення з протока молочної залози. Який метод дослідження застосовується для обстеження протока молочної залози?
a. Кардіографія
*b. Мамографія
c. Ірігографія
d. Ангіографія
e. Краніографія

44. Ви медична сестра сімейного лікаря. В амбулаторію звернулася жінка зі скаргами на біль у животі, нудоту, блювання. При обстеженні позитивний симптом Воскресенського, Ровзінга, Щоткіна. Яку патологію Ви запідозрили
a. Гострий холецистит
b. Гострий панкреатит
*c. Гострий апендицит
d. Жовчокам’яна хвороба
e. Хронічний панкреатит

45. До Вас звернувся сусід, у якого після напруження раптово виник різкий біль в лівій паховій ділянці. При огляді Ви встановили в паховій ділянці випинання розміром 2-3см, різко болюче, щільної консистенції. Вправити випинання не вдалося. Надайте першочергову допомогу
a. Ввести спазмолітичні засоби, викликати "швидку допомогу"
b. Ввести спазмолітичні засоби, грілка на нижню частину живота
c. Холод на нижню частину живота, знеболити, термінова госпіталізація
d. Ввести знеболюючі засоби, холод на нижню частину живота
*e. Холод на нижню частину живота, викликати "швидку допомогу"

46. Хворий, 65 років, який страждає протягом 10 років хронічним ларингітом, скаржиться на зміну голосу, охриплість, біль. За останні два місяці схуд на 10кг. Це патологія характерна для такого стану пацієнта:
a. Рак стравоходу
b. Зоб ендемічний
c. Рак шлунка
*d. Рак гортані
e. Рак щитоподібної залози

47. Постраждалий, 30 років, після завалу в шахті скаржиться на біль в грудній клітці, задишку. При обстеженні шкіра голови, шиї та грудної клітки вище сосків яскраво-червоного кольору з множинними фіолетовими і фіолетово-чорними дрібними крововиливами. Крововиливи спостерігаються також на слизовій оболонці рота, трахеї, в кон’юнктиві і сітківці очей. Вкажіть який патологічний стан виник у постраждалого:
a. Вивих ключиці
*b. Стиснення грудної клітки
c. Перелом ребер
d. Забій грудної клітки
e. Перелом ключиці

48. У пацієнта, 45 років, побутова рана , на лівій гомілці отримана 2 дні тому. В ділянці рани виявляється набряк, почервоніння, підвищення температури тканини, посилення болю, порушення функції пошкодженої кінцівки. Рана знаходиться за класифікацією М.І. Кузіна і Б.Н. Костюченко в фазі:
a. Фаза запалення, період очищення рани
b. Фаза дегідратації
c. Фаза запалення, період нагноєння рани
*d. Фаза запалення, період судинних змін
e. Фаза регенерації і формування грануляцій

49. Пацієнтка, 25 років, звернулась до лікарні на 5 день після появи болю у правій половині живота. Гострий біль у животі зменшився, загальний стан хворої покращився. При об’єктивному обстеженні у правій здухвинній ділянці пальпується щільний, малорухомий, болючий із нечіткими контурами утвір. Живіт навколо інфільтрату при пальпації м’який і слабо болісний. Який патологічний стан виник у пацієнта?
a. Гострий холецистит
b. Гостра непрохідність
c. Хронічна непрохідність
*d. Апендикулярний інфільтрат
e. Гострий панкреатит

50. Пацієнтка, 40 років, скаржиться на біль, який виник після фізичного навантаження. Біль іррадіює у пахову ділянку. Хвора збуджена, не знаходить собі місця від болю, кричить. Біль супроводжується нудотою, блюванням, затримкою газів та випорожнень. При обстеженні пацієнтки відмічається болючість у ділянці лівої нирки, позитивний симптом Пастернацького. Перша невідкладна допомога в даному випадку складається з:
*a. Призначення спазмолітиків, гарячої ванни
b. Призначення прийому рідини, гарячої ванни
c. Заспокоїти хвору, холод на поперек
d. Призначення антибіотиків та спазмолітиків
e. Літотрипсія, грілка на поперек

51. Перед входом в яку зону операційного блоку члени хірургічної бригади ЗОЗ надягають захисні медичні маски, шапочку, бахіли:
*a. зону обмеженого режиму
b. Стерильну зону
c. Зону напівсуворого режиму
d. Зону загального режиму
e. Зону суворого режиму

52. Хірургічна обробка рук проводиться шляхом застосування антисептичних розчинів на:
a. Кисті рук та нижньої третини передпліччя
b. Кисті рук та до середньої третини передпліччя
*c. кисті рук, передпліччя, включаючи ліктьові суглоби
d. Кисті рук, включаючи зап’ястковий суглоб
e. Кисті рук, верхньої третини передпліччя

53. Медична сестра може безпосередньо торкатися відкритої або свіжої рани тільки за умови, якщо:
*a. на руки одягнуті стерильні рукавички
b. Виконана гігієнічна антисептика рук
c. є поруч лікар
d. Виконана хірургічна антисептика рук
e. є поруч стерильний перев’язувальний матеріал

54. Генеральне прибирання (миття та дезінфекція) проводиться:
*a. один раз на сім днів
b. Один раз на три дні
c. Один раз на місяць
d. Один раз на 10 днів
e. Щодня

55. Які ознаки кровотечі вказують на її легеневе походження?
a. Кров темна зі згустками
*b. Кров яскравочервона, піниста
c. Кров темна, виділяється з блювотинням
d. Кров темна, має вигляд кавової гущі
e. Кров має кислу реакцію

56. Який інструментальний метод обстеження є найінформативнішим для діагностики виразкової хвороби шлунка?
a. Іригоскопія
b. Фракційне зондування
*c. Фіброезофагогастродуоденоскопія
d. Колоноскопія
e. УЗД

57. Яке захворювання може розвинутися після видалення щитоподібної залози?
a. Гіпертиреоз
b. Цукровий діабет
c. Анемія
*d. Гіпотиреоз
e. Ендемічний зоб

58. Визначіть групу крові у пацієнта, якщо аглютинація виникла у лунках з І і ІІІ групами
a. Кров ІІІ групи
b. Кров І групи
*c. Кров ІІ групи
d. Кров ІV групи
e. Результат недостовірний

59. Високий ризик розвитку ателектазів та пневмоній мають пацієнти:
a. У яких операція виконувалась під неінгаляційним наркозом
b. Яким призначена операція на серці
*c. У яких операція виконувалась під інгаляційним наркозом
d. Які мають порушення переферійного кровообігу в анамнезі
e. Яким призначена операція в ділянці тазу

60. Визначіть групу крові у пацієнта, якщо аглютинація не виникла у жодній з лунок
a. Кров ІІІ групи
b. Кров ІІ групи
*c. Кров І групи
d. Кров ІV групи
e. Результат недостовірний

61. На стаціонарне лікування до хірургічного відділення доставлено дитину 15 років з гострим апендицитом. Для виконання оперативного втручання у дитини необхідно:
*a. Отримати дозвіл батьків або опікуна
b. Отримати дозвіл старшої операційної сестри
c. Отримати згоду оперуючого хірурга
d. Отримати згоду дитини на оперативне втручання
e. Отримати дозвіл головного лікаря

62. На стаціонарне лікування до хірургічного відділення доставлено дитину сироту 15 років з гострим апендицитом. Для виконання оперативного втручання необхідна згода:
*a. Консиліуму лікарів
b. Чергового лікаря-хірурга
c. Старшої операційної медсестри
d. Лікаря приймального відділення
e. Головного лікаря

63. У хворого В., 42 років, після апендектомії в ранньому післяопераційному періоді виникли нудота, блювання. Який препарат використовують для зняття цих симптомів?
a. Атропін
*b. Церукал
c. Промедол
d. Седуксен
e. Фенобарбітал

64. Для попередження тромбоутворення в післяопераційному періоді хворим призначають
a. Папаверін
*b. Цібор
c. Атропін
d. Фенобарбітал
e. Радедорм

65. В хірургічне відділення на планову операцію готується пацієнт К, 50 років. Виберіть комплекс препаратів для ранкової премедикації
a. Анальгін, піпольфен, ношпа
b. Омнопон, метацин, промедол
c. Атропін, метацин, дімедрол
*d. Промедол, атропін, димедрол
e. Димедрол, супрастин, промедол

66. Пацієнт Г, 34 років перебуває у реанімаційному відділенні у важкому стані. Виберіть критичні показники стану серцево-судинної системи.
a. Частота пульсу понад 110 ударів
b. Частота пульсу понад 100 ударів
*c. Частота пульсу понад 120 ударів
d. Частота пульсу понад 90 ударів
e. Частота пульсу понад 80 ударів

67. Пацієнт Д, 28 років готується до виписки після апендектомії. Як повинна загоїтись післяопераційна рана у разі неускладненого післяопераційного перебігу?
a. За допомогою грануляцій
*b. Первинним натягом
c. Під струпом
d. Вторинним натягом
e. Третинним натягом

68. Хлопчик 9 років добу тому впав та вдарив праву нижню кінцівку. При обстеженні: температура тіла 38°C. Відмічається загальмованість, млявість дитини. У верхній третині правої гомілки розлитий набряк, болісний при пальпації. Рухи у правому колінному суглобі різко обмежені із-за болю. З додаткового анамнезу стало відомо, що тиждень тому переніс фолікулярну ангіну. Який найбільш імовірний діагноз?
a. Перелом правого колінного суглоба
b. Гострий артрит колінного суглоба
c. Флегмона правої гомілки
d. Вивих правого колінного суглоба
*e. Гострий гематогенний остеомієліт

69. На шляху до роботи чоловіка збила автомашина. При обстеженні: свідомість відсутня, зіниці на світло не реагують, шкіра бліда, дихання рідке і поверхневе. Пульс слабкий, частий, артеріальний тиск 90/50мм.рт.ст. Із рота, носа і вух кров’яні виділення. Який імовірний діагноз?
a. Перелом склепіння черепа
b. Струс мозку
*c. Перелом основи черепа
d. Крововилив у мозок
e. Перелом кісток черепа обличчя

70. Виділіть найбільш ефективний інструментальний засіб діагностики внутрішньочеревної кровотечі при закритій травмі живота:
*a. Лапароскопія
b. Термографія
c. УЗД
d. Рентгенографія
e. Сцінтіграфія

71. Хворому Т, 63 р. переливається еритроцитарна маса. Для запобігання цитратної інтоксикації необхідно:
a. Ввести хлорид натрію
b. Ввести гідрокарбонат натрію
c. Ввести хлорид калію
d. Ввести антигістамінні засоби
*e. Вводити не більш 500 мл.

72. У приймальне відділення доставлено хворого К., 56 років. Стан пацієнта важкий, шкіра блідого кольору, пульс – 132 уд/хв, АТ –80/60 мм рт ст. Язик сухий. Живіт м’який, болючий. Позитивні симптоми Валя, шум плеску; на оглядовій рентгенограмі органів черевної порожнини – наявність чаш Клойбера. Вкажіть, на яке захворювання свідчать вище вказані ознаки?
a. Перитоніт
b. Гострий панкреатит
c. Гострий апендицит
d. Асцит
*e. Кишкову непрохідність

73. До хірургічного кабінету поліклініки звернувся пацієнт, 39 років зі скаргами на загальну слабість, порушення сну, підвищення температури тіла до 39,5°C. На задній поверхні шиї в ділянці потилиці – інфільтрат червоного кольору, в центрі якого кілька гнійних стрижнів. Який найбільш ймовірний діагноз?
a. Флегмона
b. Фурункул
*c. Карбункул
d. Абсцес
e. Лімфангіт

74. У приймальному відділенні ЦРЛ під час обстеження хворого з підозрою на гострий перитоніт лікар відмічає посилення болю під час відведення руки після попереднього натискання на передню черевну стінку. Це є позитивний симптом:
a. Ровзінга
b. Грекова - Ортнера
*c. Щоткіна - Блюмберга
d. Образцова
e. Мюссі - Георгієвського

75. В хірургічному відділенні знаходиться хворий К., 36 років у важкому стані. Скарги на загальну слабість, безсоння, надсадний кашель, Об’єктивно температура тіла - 39,7°C, тахіпное. На 9 добу у хворого на фоні частого кашлю виділилось близько 600мл гнійного харкотиння. Стан пацієнта дещо покращився. Про яке захворювання йде мова?
*a. Абсцес легень
b. Плеврит
c. Туберкульоз легень
d. Емпієма плеври
e. Пневмонія

76. Хворий 72 років скаржиться на утруднене сечовиділення, сеча виділяється тонким струменем, іноді краплями. Яке захворювання виникло у хворого?
a. Туберкульоз сечового міхура
b. Гострий простатит
c. Хронічний простатит
*d. Аденома передміхурової залози
e. Сечокам’яна хвороба

77. Після закінчення медичного коледжу Ви влаштувались на роботу в хірургічне відділення на посаду операційної медсестри. Вкажіть найбільш ймовірний антисептичний розчин для передопераційної обробки рук за методом Спасокукоцького-Кочергіна.
a. 3% розчин перекису водню
b. 1% розчин хлоргексидину біглюконату
c. 5%розчин діоциду
*d. 0,5% розчин аміаку
e. 85% розчин мурашиної кислоти

78. На прийом до травматолога звернувся потерпілий М., 42 роки, після отриманих побоїв у ділянці голови. Об’єктивно: рот широко відкритий, хворий не може закрити рота. Нижня щелепа висунута вперед, ковтання та мова утруднені. Жування неможливе. Відмічається слинотеча. Вкажіть найбільш ймовірний діагноз.
a. Отруєння хімічними сполуками
b. Рак стравоходу
c. Рання ознака сказу
*d. Вивих нижньої щелепи
e. Забій нижньої щелепи

79. Пацієнтка С., 34 р, звернулась до лікаря зі скаргами на сильний біль у лівій поперековій ділянці, загальну слабкість, підвищення температури тіла. Об’єктивно: у лівій поперековій ділянці пальпується болючий інфільтрат розміром 3,5х 6,5 см. Шкіра над ним багряно-синього кольору, через виниклі отвори виділяється густий зеленувато-сірий гній та некротичні маси. Вкажіть діагноз:
a. Гідраденіт
b. Флегмона
c. Паранефрит
*d. Карбункул
e. Бешиха

80. У хворого, 46 р, скарги на гострий біль в животі оперізуючого характеру, багаторазове блювання, При пальпації живота визначається напруження черевної стінки в лівому підребер’ї, зникнення пульсації аорти в надчеревній ділянці. Лабораторні дані: в сечі збільшений вміст діастази.
a. Гострий апендицит
b. Кишкова непрохідність
*c. Гострий панкреатит
d. Абсцес легені.
e. Емпієма плеври

81. Підліток 14 років скаржиться на різкий біль у ділянці лівого стегна, почервоніння шкіри, підвищення температури тіла. Об’єктивно: на передній поверхні лівого стегна розлитий болючий інфільтрат, визначається флуктуація, регіонарні лімфатичні вузли збільшені та болючі. В крові – лейкоцитоз, підвищення ШОЕ. Вкажіть найбільш імовірний діагноз.
a. Бешиха
b. Фурункул
*c. Флегмона
d. Гангрена
e. Карбункул

82. Потерпілий Т, 32 років, звернувся в хірургічний кабінет поліклініки зі скаргами на пульсуючий біль в ІІІ пальці правої руки, який пошкодив напередодні цвяхом. При огляді шкіра пальця гіперемована, напружена, болюча. Вкажіть найбільш ймовірний діагноз?
a. Тендовагініт
b. Флегмона
c. Пандактиліт
d. Епікондиліт
*e. Панарицій

83. У приймальне відділення ЦРЛ доставили потерпілого Н., 30 років, після автоаварії. Потерпілий у непритомному стані, АТ – 90/60 мм. рт. ст., PS – 97 уд/хв, із носа і вух витікає рідина червоного кольору. Вкажіть найбільш імовірний діагноз?
a. Перелом лицевої частини черепа
b. Перелом склепіння черепа
*c. Перелом основи черепа
d. Струс мозку
e. Субдуральна гематома

84. У приймальне відділення звернулась хвора С., 38 років, зі скаргами на біль у верхній половині живота, багаторазове блювання. Біль з’явився після прийому смаженого бекону. Об’єктивно: ЧСС – 102 уд/хв, пальпаторно спостерігається напруження м’язів та біль в правому підребер’ї, який віддає в праву лопатку. Вкажіть найбільш імовірний діагноз ?
a. Гострий апендицит
*b. Гострий холецистит
c. Гострий перитоніт
d. Гострий панкреатит
e. Мезентеріальний тромбоз

85. На прийом до онколога звернулась хвора М., 42 років, зі скаргами на появу ущільнення в лівій молочній залозі. При огляді - сосок втягнутий, симптом “лимонної кірки” Виберіть діагноз:
a. Медіастеніт
b. Гострий мастит
*c. Рак молочної залози
d. Рак легень
e. Гнійний плеврит

86. Хвора Л., 24 р. скаржиться на біль у правій здухвинній ділянці, нудоту, одноразове блювання, температура тіла 37,6°C. Захворіла 9 годин тому. Об’єктивно: живіт симетричної форми, під час пальпації визначається біль у правій здухвинній ділянці, напруження м’язів, позитивний симптом Щоткіна-Блюмберга. Пульс – 92 уд за хв, АТ 110/70 мм рт. ст. Поставте діагноз?
*a. Гострий апендицит
b. Гострий холецистит
c. Гострий панкреатит
d. Гостра кишкова непрохідність
e. Гострий аднексит

87. У хворого Р., 46 років, з виразковим анамнезом, з’явилась слабкість, головокружіння. При огляді визначається блідість шкірних покривів, живіт помірно здутий, симптом Щоткіна-Блюмберга негативний, печінкове притуплення перкуторного звуку збережене. Пульс 104 уд за хв., АТ – 90/60 мм рт.ст. Яке ускладнення виникло у хворого?
a. Перфорація
*b. Шлунково-кишкова кровотеча
c. Стеноз воротаря
d. Пенетрація
e. Малігнізація

88. В приймальне відділення за допомогою звернувся хворий В., 39 років, зі скаргами на біль у правому підребер’ї з іррадіацією в праву руку, нудоту, блювання, жовтяницю. Такий біль хворий відмічає вперше. Про яке захворювання можна думати?
a. Рак шлунка
*b. Гострий холецистит
c. Хронічний панкреатит
d. Хронічний холецистит
e. Гострий гастрит

89. Хворий В., 32 років, звернувся за допомогою на прийом до хірурга поліклініки з вогнепальним пораненням стегна. Скаржиться на наростаючий біль та набряк, пов’язка стала тісною та врізалась в тканини. З рани виділяється геморагічна рідина, при пальпації - крепітація. Який діагноз?
a. Флегмона
b. Правець
*c. Газова гангрена
d. Абсцес
e. Фурункул

90. Хворий С., 52 років. скаржиться на постійний біль в епігастральній ділянці, відразу до м’ясної їжі, відрижку сірководнем, схуднення за останній місяць. На диспансерному обліку з виразковою хворобою шлунка - 10 років. Ваш попередній діагноз.
a. Рак стравоходу
*b. Рак шлунку
c. Пенетрація виразки
d. Загострення виразкової хвороби шлунка
e. Перфорація виразки

91. В приймальне відділення транспортували потерпілого Н., 46 років, з травмою грудної клітки. При огляді пораненого виявили рану, що “дихає”, чути свист повітря, що входить то виходить з рани. Який діагноз?
a. Поранення легенів
b. Поранення серця
*c. Відкритий пневмоторакс
d. Клапаний пневмоторакс
e. Гемоторакс

92. Хворій С., 40 років, показана термінова лапаротомія. При обстеженні медсестра помітила на нижніх кінцівках розширені та звивисті вени, над якими шкіра пігментована. Як профілактувати тромбоутворення в післяопераційному періоді?
a. Накласти венозні джгути на ноги
b. Надати хворій положення Фаулера
*c. Перед операцією накласти еластичні бинти
d. Ввести антикоагулянти
e. Після операції накласти еластичні бинти

93. У хворої Ф., 38 років, після ін’єкції анальгіну в ділянці правої сідниці виник щільний, болючий інфільтрат, шкіра над яким гіперемована, набрякла, пальпаторно визначається розм’ягшення в центрі інфільтрату. Поставте діагноз?
a. Фурункул
b. Остеомієліт
c. Флегмона
d. Карбункул
*e. Абсцес

94. Пацієнт Ф., 30 років, звернувся зі скаргами на біль у правому плечовому суглобі після падіння на витягнуту руку. Об’єктивно: правий плечовий суглоб деформований, різко болючий при пальпації, активні рухи в суглобі відсутні, пасивні різко обмежені і носять пружний характер. Поставте діагноз?
a. Відкритий перелом в/3 правої плечової кістки
*b. Травматичний вивих правого плеча
c. Вивих акроміального кінця ключиці
d. Закритий перелом в/3 правої плечової кістки
e. Забій правого плечового суглоба

95. Потерпілий Т., 72 років, упав на витягнуту руку, відчув різкий біль у лівому передпліччі. Через годину з'явилися набряк, деформація в ділянці ключиці, різкий біль під час руху рукою. Якою пов'язкою краще виконати іммобілізацію перед скеруванням до травмпункту?
*a. Хрестоподібною
b. Вельпо
c. Спіральною
d. Дезо
e. Колосоподібною

96. Хворий Р., 35 років, звернувся до хірурга поліклініки зі скаргами на гострий біль у поперековій ділянці з іррадіацією в промежину, який з'явився після тривалої поїздки на велосипеді. Було блювання. Живіт не болючий, симптом Пастернацького праворуч позитивний. Який імовірний діагноз:
a. Аденома передміхурової залози
b. Пахово-мошонкова грижа
c. Гострий цистит
d. Гострий пієлонефрит
*e. Ниркова колька

97. Потерпіла Л., 25 років, отримала рану лівого передпліччя. В травмпункті виконана первинна хірургічна обробка рани. Через 6 днів ознаки запалення відсутні. Загоєння первинним натягом. Яке втручання з перелічених є найбільш прийнятним в даному випадку:
*a. Зняття швів з рани
b. Опромінення лазером
c. Накладання мазевої пов'язки
d. Ультрафіолетове опромінення
e. Промивання рани фурациліном

98. У потерпілого П., 20 років, ножове поранення грудної клітки. Положення вимушене, праворуч у V міжребер’ї різана рана розміром 3х1 см, з якої витікає піниста кров, а під час вдиху чути всмоктування повітря. Яка травма імовірніше у хворого?
a. Підшкірна емфізема
b. Розрив легень
*c. Відкритий пневмоторакс
d. Різана рана
e. Клапанний пневмоторакс

99. До травматологічного відділення госпіталізовано потерпілого з діагнозом клапанний пневмоторакс. Медсестра взяла пункційну голку, надягла на неї гумову трубку, до якої прив'язала палець від гумової рукавички, розрізала його і занурила у флакон з 0,02% розчином фурациліну. Який дренаж наклала медична сестра:
a. Букатко
b. Редоном
c. Суботіним-Пертесом
d. Кімбаровським
*e. Бюлау

100. Хворий Р., 45 років, скаржиться на постійний біль у правій пахвинній ділянці, наявність пухлиноподібного утворення, яке не вправляється у черевну порожнину. Утворення уперше виявив 3 роки тому, не турбувало і самостійно втягувалось в черевну порожнину. При пальпації: живіт болючий у нижніх відділах. Симптом кашлевого поштовху негативний. Яке захворювання у цього хворого:
*a. Защемлена грижа
b. Гострий апендицит
c. Хронічний апендицит
d. Пухлина пахвинної ділянки
e. Кишкова непрохідність

