1. Хворий М., 34 роки, отримав різану рану в ділянці підколінної ямки розміром 7х0,3см. Краї рани зяють, кровоточать. Кров витікає пульсуючим струменем, яскраво-червоного кольору. Визначте обсяг першої допомоги.
a. Застосування протромбінової губки
b. Іммобілізація шиною Дітеріхса
c. Накладання оклюзійної пов’язки
d. Накладення стискаючої пов’язки
*e. Накладення джгута

2. У пацієнта 36 років, після оперативного втручання на шлунку під загальною анестезією через 2 години з’явилося порушення дихання - поверхневе, аритмічне, до 24-26 за хвилину. Ціаноз, тахікардія, АТ 140/90 мм рт. ст., свідомість збережена. З чого почати первинну допомогу?
*a. Переконатися в прохідності дихальних шляхів
b. Зробити хворому штучну вентиляцію легень
c. Підключити хворого до апарату штучної вентиляції легень
d. Продовжити активне спостереження за хворим
e. Зробити хворому ін’єкцію розчину кофеїну

3. В клініку госпіталізовано хворого з діагнозом: анаеробна газова гангрена стегна. Який антисептик обов’язково повинен бути використаний при обробці інструментів після перев’язки?
a. 0,02% розчин декаметоксину
b. 0,1% розчин марганцевокислого калію
c. 0,0002% розчин фурациліну
d. 5% розчин йоду
*e. 6% розчин перекису водню

4. Хворий С., 31 р. звернувся із скаргами на підвищення температури до 38°С, біль у поперековій ділянці, припухлість. Об`єктивно: у правій поперековій ділянці болючий інфільтрат розміром 5х6см, шкіра над ним багряного кольору, у центрі багато гнійно-некротичних нориць. Який найбільш імовірний діагноз?
a. Фурункул.
*b. Карбункул.
c. Бешиха.
d. Абсцес.
e. Паранефрит.

5. Хворий К., 36 років, готується до планового оперативного втручання з приводу пахової грижі. Яку клізму необхідно поставити для підготовки кишечника в день операції?
a. Мильну
b. Лікувальну
c. Гіпертонічну
d. Сифонну
*e. Очисну

6. Постраждалий 42 років, під час бійки отримав поранення грудної клітки гострим предметом. При огляді: рана в проекції IX міжребір`я по лопатковій лінії зліва. Із рани при вдиху виділяється із шумом повітря та бризки крові. Яку допомогу необхідно надати хворому в першу чергу?
a. Накласти асептичну пов?язку
b. Негайно направити до лікаря
c. Ввести кровоспинні засоби
*d. Накласти оклюзійну пов?язку
e. Ввести знеболюючі засоби

7. Хворий, 66 років, скаржиться на неприємні відчуття, свербіж в ділянці ануса, періодичну кровотечу наприкінці акту дефекації. Хворіє біля 3-х років. За останні 6 місяців епізоди кровотеч почастішали. В ділянці ануса на 7 та 11 години умовного циферблату визначаються вузли до 1см з синюшним відтінком. Яка найвірогідніша причина такого стану пацієнта?
*a. Геморой
b. Рак
c. Випадіння
d. Парапроктит
e. Тріщина

8. Вкажіть першочерговий елемент медичної допомоги на місці події при обмежених опіках кінцівки I-II-го ступеня?
a. Обробка вазеліновою олією
b. Застосування гіпертонічного розчину
c. Використання розчину декасану
*d. Охолодження під проточною водою
e. Накладання сухої асептичної пов'язки

9. У хворого, що перебуває в загальній 4-х місній палаті розвинулась анаеробна інфекція. Які протиепідеміні заходи необхідно провести?
a. Перевести хворого в інфекційне відділення
b. Переписати контактних хворих
*c. Перевести хворого в окрему палату
d. Ввести хворому протигангренозну сироватку
e. Провести хворому сеанс оксигенобаротерапії

10. Постраждалого, 45 років, звільнили з-під завалу в шахті, де йому придавило праву ногу. Встановлено синдром тривалого стиснення. Яким небезпечним ускладненням може закінчитись дана патологія?
*a. Гострою нирковою недостатністю
b. Гострою дихальною недостатністю
c. Сухою гангреною
d. Флегмоною стегна
e. Тромбофлебітом поверхневих вен гомілки

11. Хворий М., 26 років був прооперований з приводу гострого апендициту. На п’яту добу після накладання швів, медична сестра хірургічного відділення оглядає рану: пряма лінія швів, добре зіставлені краї, швидко загоюється, ознак інфікування немає. Яким способом відбувається загоєння рани?
*a. Первинним натягом
b. Вторинним раннім натягом
c. -
d. Вторинним пізнім натягом
e. Під струпом

12. Пацієнт К., 49 р. знаходиться у хірургічному відділенні в післяопераційному періоді. Виберіть умову виникнення тромбозу глибоких вен.
a. Операція під неінгаляційним наркозом
b. Застосування антикоагулянтів
c. Накладання еластичних бинтів
*d. Обмеження рухливості після операції
e. Використання місцевого знеболення

13. У пацієнта М, 50 років, який переніс травму живота,зі скаргами на біль у ділянці живота, нудоту, блювання при об’єктивному обстеженні виявлено позитивний симптом Щьоткіна-Блюмберга. На що це вказує:
a. Гострий апендицит
b. Гострий панкреатит
*c. Гострий живіт
d. Проривна виразка
e. Гострий холецистит

14. Пацієнт Н, потрапив до травматологічного відділення з травмами обличчя та ротоглотки. Внаслідок цього можуть виникнути такі потенційні проблеми, як аспірація блювотними масами, аспіраційна пневмонія. Основним методом вирішення цих проблем є:
a. Дихальна гімнастика
b. Застосування дренажів
c. Дренажне положення в ліжку
d. Застосування інгаляції зволоженого кисню
*e. Відсмоктування вмісту з дихальних шляхів

15. Вкажіть проблему доопераційного періоду, яка може стати причиною кровотечі з післяопераційної рани це:
*a. Порушення згортання крові
b. Серцева аритмія
c. Раннє вставання з ліжка
d. Порушення обміну речовин
e. Зниження АТ

16. Чоловік 59 р., ріст 186 см., вага 112 кг., скаржиться на поганий апетит, відразу до м’ясних і молочних страв. За останні 3 місяці схуд на 18 кг. Про що може свідчити вказаний симптомокомплекс?
a. Рак товстої кишки
b. Астенічний синдром
c. Виразкова хвороба шлунка
*d. Рак шлунку
e. Синдром хронічної втоми

17. Пацієнт 40 років, хворіє виразковою хворобою шлунка. Турбують наростаюча слабкість, запаморочення. Вранці при підйомі з ліжка, пацієнт на декілька секунд втратив свідомість, зблід. Симптоми подразнення очеревини відсутні. Яке ускладнення виразкової хвороби медична сестра запідозрила у пацієнта?
a. Малігнізація виразки
*b. Кровоточива виразка
c. Пенетрація виразки
d. Стеноз воротаря
e. Перфорація виразки

18. Потерпілого Ж., 44 років, оперують з приводу внутрішньочеревної кровотечі після автомобільної катастрофи. В яких випадках можна використовувати кров пацієнта з черевної порожнини з метою аутогемотрансфузії?
a. Розрив сечового міхура
b. Розрив шлунка
c. Розрив печінки
d. Розрив тонкого кишківника
*e. Розрив селезінки

19. У приймальне відділення хірургічного стаціонару доставлено пацієнта з підозрою на розрив селезінки. Назвіть метод дослідження, що є найбільш інформативним для підтвердження діагнозу?
*a. Лапароцентез
b. Колоноскопія
c. Фіброгастроскопія
d. УЗД
e. Рентгенографія

20. Пацієнт 21 року, госпіталізований в хірургічне відділення зі скаргами на біль в нижній частині живота, нудоту, блювання. Об'єктивно: стан хворого середнього ступеня важкості, язик сухий. Живіт м’який, при пальпації різко болючий в правій здухвинній ділянці. Позитивні симптоми Щоткіна-Блюмберга, Ровзінга. В аналізі крові – лейкоцитоз 14х106, із зсувом формули вліво. Вкажіть найвірогіднійший діагноз у даного пацієнта?
a. Гострий холецистит
*b. Гострий апендицит
c. Виразкова хвороба шлунку
d. Гострий панкреатит
e. Апоплексія яйника

21. У пацієнта 49 років, на 4-й день після резекції шлунка виник постійний інтенсивний біль в животі. Положення в ліжку на спині з підтягнутими до живота ногами. Загальний стан важкий. Температура тіла 37,8°C, АТ – 100/60 мм рт ст., пульс – 104 уд/хв. за 1 хв. Язик сухий. Живіт здутий, ліва половина відстає під час дихання. Симптоми Воскресенського, Щоткіна-Блюмберга позитивні. Назвіть ймовірне післяопераційне ускладнення.
a. Кишкова непрохідність
b. Панкреатит
c. Абсцес
*d. Перитоніт
e. Кровотеча

22. При огляді пацієнта у приймальному відділенні встановлено: передня черевна стінка не приймає участі в акті дихання, пальпаторно визначається напруження м'язів, болючість, позитивні симптоми подразнення очеревини. Печінкова тупість відсутня, перистальтика не прослуховується. Вкажіть найбільш вірогідний попередній діагноз?
a. Гострий панкреатит
b. Гострий апендицит
*c. Перфоративна виразка шлунка
d. Гостра кишкова непрохідність
e. Гострий холецистит

23. Пацієнтка скаржиться на біль в правому підребер'ї з іррадіацією в праву лопатку. Було блювання без полегшення. Температура тіла 37,6°C. Живіт помірно здутий, напружений та болючий в правому підребер'ї. Відмічається помірне напруження м'язів черевної стінки в правому підребер'ї. Симптом Ортнера позитивний. Вкажіть попередній діагноз?
*a. Гострий холецистит
b. Гострий панкреатит
c. Перфоративна виразка шлунку
d. Гостра кишкова непрохідність
e. Гострий апендицит

24. У хлопчика 10 років різана рана передньої поверхні передпліччя. З рани витікає тонка цівка темної крові. Який метод тимчасової зупинки кровотечі слід застосувати в першу чергу?
a. Накласти джгут вище рани
b. Пальцеве притиснення артерії
*c. Накласти тиснучу пов'язку
d. Накласти джгут нижче рани
e. Застосувати міхур з льодом

25. Під час огляду потерпілої, яка доставлена з місця пожежі, медична сестра діагностувала: шкіра обох рук від плечових суглобів до пальців гіперемована, набрякла, з великою кількістю пухирів різної величини з прозорим та геморагічним вмістом. PS 110 уд/в., АТ 100/70 мм.рт.ст. Пацієнтка голосно скаржиться на біль в руках. Який вид шоку можливий у пацієнтки?
*a. Опіковий
b. Хірургічний
c. Анафілактичний
d. Септичний
e. Травматичний

26. Медсестра проводить обстеження пацієнта з відмороженням правої ступні. Виберіть, який із симптомів є характерним тільки для дореактивного періоду?
a. Гіперемія шкіри
b. Поява болю
*c. Втрата чутливості
d. Набряк тканин
e. Підвищення температури

27. Дві години тому жінка впала на вулиці, самостійно пересуватись не може. Скарги на біль у лівій гомілці. При огляді ліва гомілка в нижній третині набрякла, а в середній тертині деформована. В місці деформації визначається біль і крепітація. Що може запідозрити медична сестра?
a. Розтягнення зв'язок
b. Забій гомілки
*c. Перелом гомілки
d. Вивих у суглобі
e. Розрив м’язів

28. Пацієнту з ВІЛ-інфекцією планується провести розкриття панарицію І пальця правої кисті. Який із названих антисептиків ви підготуєте для обробки рук хірурга:
a. Спирт етиловий
b. Хлорантоїн
c. Діамантовий зелений
*d. Бетадин
e. Хлоргексидин

29. До вас звернувся знайомий, який хворіє гемороєм. Просить пояснити найчастіші причини, що провокують загострення його захворювання. Яка з наведених провокацій є найімовірнішою:
a. Їзда на велосипеді
b. Гарячі ванни
*c. Вживання алкоголю
d. Відмова від жирної їжі
e. Застосування проносних

30. У потерпілого К., 39 р., термічний опік лівої кисті. Вкажіть препарат, який застосовують зовнішньо під час надання допомоги:
a. Йодонат
*b. Пантенол
c. Первомур
d. Фукорцин
e. Бактосин

31. Ви медична сестра хірургічного відділення. Лікар призначив пермедикацію. Вкажіть максимальний час, який відводиться для премедикації перед операцією:
a. 60 хв
b. 30 хв
*c. 90 хв
d. 120 хв
e. 150 хв

32. У пацієнта постійні скарги на нудоту, відчуття дискомфорту після прийому густої їжі, періодичне блювання, що приносить полегшення. Яке імовірне ускладнення виразкової хвороби шлунка розвинулось у пацієнта?
a. Перфорація
b. Малігнізація
*c. Стеноз
d. Кровотеча
e. Пенентрація

33. Ви – медична сестра здоровпункту. До вас звернулась жінка із скаргами на високу температуру тіла, серцебиття. Ви виявили напруження м’язів передньої черевної стінки, симптом Мерфі, Георгієвського-Мюсі позитивні. Яке захворювання ви підозрюєте:
a. Гострий панкреатит
b. Гострий аднексит
c. Гостра кишкова непрохідність
*d. Гострий холецистит
e. Гострий аппендицит

34. Ви - медична сестра. До вас звернувся пацієнт із скаргами на біль в правій здухвинній ділянці. Оглянувши хворого, ви встановили діагноз - гострий апендицит. Які характерні зміни в загальному аналізі крові при даній патології?
a. Еритроцитоз
b. Тромоцитоз
*c. Лейкоцитоз
d. Лімфоцитоз
e. Моноцитоз

35. В хірургічне відділення поступив хворий Ж., 51 р., із скаргами на біль в правій гомілці, набряк. Об`єктивно: почервоніння шкіри над венами, вени м`які, різко болючі. Вкажіть ймовірний діагноз.
a. Тромбофлебіт
b. Ліфмангоїт
c. Флеботромбоз
d. Артеріїт
*e. Флебіт

36. На ФАПі у потерпілого виявлені клінічні ознаки внутрішньої кровотечі. До препаратів першої медичної допомоги при артеріальній кровотечі належить:
a. Альмагель
b. Гідрокортизон
*c. Діцинон
d. Вікасол
e. Креозол

37. При визначенні груп крові позитивна реакція ізогемаглютинації зі стандартними сироватками А(ІІ) та В(ІІІ) груп та негативна з 0(І) та АВ(ІV) груп. Про що свідчить даний результат?
a. Кров А (ІІ) групи
b. Кров 0 (І) групи
c. Кров АВ (ІV) групи
*d. Непридатність стандартних сироваток
e. Кров В (ІІІ) групи

38. У хворого раптово виникла загальна слабкість, блювання у вигляді кавової гущі, чорні випорожнення. Яке обстеження потрібно виконати хворому для уточнення діагнозу в першу чергу?
a. Ректороманоскопію
*b. Езофагогастродуоденофіброскопію
c. УЗД органів черевної порожнини
d. Рентгенографію шлунку
e. Фіброколоноскопію

39. У хворого раптово виникла загальна слабкість, блювання у вигляді кавової гущі, чорні випорожнення. Який препарат потрібно ввести хворому для лікування ?
a. Но-шпу
b. Прозерін
c. Лазікс
d. Папаверін
*e. Вікасол

40. Хворий К. 39 р. знаходиться в хірургічному відділенні з масивною крововтратою внаслідок шлунково-кишкової кровотечі. Ризик виникнення якого шоку має цей пацієнт?
a. Цитратного
b. Гемотрансфузійного
c. Анафілактичного
d. Кардіогенного
*e. Геморагічного

41. Спостерігаючи за пацієнтом К., 20 р. після операції із застосуванням міорелаксантів, Ви помітили, що дихання стало поверхневе, з'явились брадіпноє та легкий акроціаноз. Який лікарський засіб покращить стан пацієнта?
a. Розчин бемегриду 0,5%
*b. Атропіна сульфат 0,1%
c. Налорфіну гідро хлорид 0,5%
d. Прозерин 0,05%
e. Цитохром С 0,25%

42. В післяопераційну палату доставили пацієнта якому проводили оперативне втручання під епідуральною анестезією. Які тимчасові зміни можуть спостерігатись у пацієнта?
a. Патологічні рефлекси
b. Виникає біль
c. Порушення дихання
d. Затримка сечовиділення
*e. Втрата чутливості

43. В післяопераційній палаті знаходиться пацієнт з ендотрахеальною трубкою. Вам потрібно провести пацієнтові ендотрахеальне відсмоктування. Що потрібно попередньо зробити?
*a. Провести гіпервентиляцію 100% киснем
b. Застосувати знеболюючі засоби
c. Ввести спазмолітині засоби
d. Пацієнт повинен глибоко подихати
e. Надати пацієнту відповідну позицію

44. Перед апендектомією Ви проводите пацієнту К., 45 р. премедикацію. З якою метою Ви вводити розчин атропіну сульфату?
a. Звужує зіниці
*b. Зменшує секрецію залоз
c. Запобігає блюванню
d. Прискорює серцеві скорочення
e. Посилює дію анальгетиків

45. Під час профілактичного огляду пацієнтки Л., 53 р. встановлено втягнутість соска правої молочної залози, при натискуванні на сосок виділяється крапля крові. До якого спеціаліста слід звернутися пацієнтці на консультацію?
a. Терапевта
b. Рентгенолога
*c. Онколога
d. Фтизіатра
e. Ендокринолога

46. На прийом до хірурга поліклініки звернувся пацієнт О., 35 р. з пораненням правої гомілки. З’ясовано, що протягом 3-х останніх років пацієнт не отримував щеплення проти правця. Який препарат слід приготувати для екстреної профілактики правця у даного пацієнта?
a. Протиправцевий конячий імуноглобулін
b. Протиправцеву сироватку
*c. Правцевий анатоксин
d. Правцевий анатоксин та протиправцеву сироватку
e. АКДС

47. Пацієнт А., 58 р. скаржиться на біль в животі, що з’явився після вживання жирної смаженої їжі. При обстеженні визначається напруження м’язів та болісність в правому підребер’ї. Позитивні симптоми Ортнера і Щоткіна-Блюмберга. Який вірогідний діагноз у даного пацієнта?
a. Гострий панкреатит
b. Проривна виразка шлунку
c. Гостра кишкова непрохідність
*d. Гострий холецистит
e. Гострий апендицит

48. Пацієнт Б., 33 р. впав і вдарився головою, свідомості не втрачав, скаржився на головний біль. Прийшовши додому, через 2 години втратив свідомість. Під час огляду: свідомість відсутня, визначається анізокорія. Який вірогідний діагноз в даному випадку?
a. Непритомність
b. Колапс
c. Струс головного мозку
d. Травматичний шок
*e. Здавлення головного мозку

49. Пацієнт В., 19 р. отримав хімічний опік правої гомілки концентрованим розчином сірчаної кислоти. Яку речовину Ви застосуєте для нейтралізації кислоти?
a. 0,02% розчин фурациліну
*b. 2% розчин натрію гідрокарбонату
c. 3% розчин пероксиду водню
d. 2% розчин борної кислоти
e. 0,9% фізіологічний розчин

50. На місці пригоди Ви надаєте невідкладну допомогу потерпілому з відкритим переломом стегна, ускладненим артеріальною кровотечею. Проведено тимчасове спинення кровотечі за допомогою джгута, введено знеболюючі. Який етап надання допомоги буде наступним?
a. Покласти міхур з льодом
b. Доставити у стаціонар
*c. Накласти асептичну пов’язку
d. Провести іммобілізацію
e. Заповнити меддокументацію

51. Жінка отримала опік полум’ям передньої поверхні грудної клітки. Її турбує сильний і пекучий біль. При огляді: гіперемія передньої поверхні грудної клітки, у деяких місцях утворилися пухирці, заповнені світложовтою рідиною. Визначіть площу і ступінь опіку.
a. 4%, ІV ступінь
*b. 9%, ІІ ступінь
c. 9%, ІІІ А ступінь
d. 18%, ІІ ступінь
e. 18%, ІІІ Б ступінь

52. Пацієнтка Й., 65 р. лікується у травматологічному відділенні з приводу перелому шийки правого стегна. Проведено операцію, накладено скелетний витяг. Що може бути причиною розвитку остеомієліту?
a. Незростання перелому
b. Розвиток пролежнів
c. Остеопороз кісток
*d. Нестерильний інструментарій
e. Суворий ліжковий режим

53. В хірургічний кабінет поліклініки звернувся пацієнт Г., 28 р. зі скаргами на різкий біль, почервоніння з фістончатими межами, набряк шкіри в нижній третині правої гомілки, температуру тіла 39°C. Про яке захворювання можна подумати ?
a. Варикозна хвороба
b. Лімфаденіт
c. Облітеруючий ендартеріїт
*d. Бешиха
e. Тромбофлебіт

54. До хірурга в поліклініку звернувся пацієнт Ж., 67 р. зі скаргами на біль в ногах, який виникає під час ходьби, що змушує його зупинятися. Через 1-2 хвилини біль зникає. Для якого захворювання характерні ознаки?
a. Флеботромбозу
b. Хвороби Бюргера
c. Варикозного розширення вен
d. Тромбофлебіту
*e. Облітеруючого атеросклерозу

55. Пацієнта Н., 25 р. прооперовано в хірургічному відділенні з приводу неускладненої перфоративної виразки дванадцятипалої кишки. З якого дня пацієнту починається ентеральне харчування?
a. 4-го дня
b. 1-го дня
*c. 2-го дня
d. 5-го дня
e. 7-го дня

56. Пацієнтка 46р. перебуває на лікуванні в хірургічному відділенні після апендектомії. Виберіть, що є характерним для катаболічної фази післяопераційного періоду?
a. Початок активного синтезу білків
b. Активне жироутворення
c. Нормалізація температури тіла
*d. Підвищений розпад власних білків
e. Загоєння рани

57. Пацієнту С. зі шлунковою кровотечею призначено введення кровоспинних препаратів. Який з препаратів належить до біологічного методу гемостазу?
a. Андроксон
b. Вікасол
*c. Фібриноген
d. Натрія етамзилат
e. Амінокапронова кислота

58. Пацієнт Ф., 29 р., з траматичним ушкодженням нирок знаходиться першу добу на лікуванні в урологічному відділенні. Які зміни будуть інформативним при цьому стані?
*a. Гематурія
b. Поліурія
c. Странгурія
d. Полакіурія
e. Парадоксальна ішурія

59. Медична сестра проводить обстеження пацієнта Л., 35 р. з черепно-мозковою травмою. Що буде найдостовірнішим при забої головного мозку на 2 добу?
a. Загальна слабість
b. Порушення сну
c. Запаморочення
*d. Вогнищева симптоматика
e. Головний біль

60. В поліклініку до хірурга звернувся пацієнт М., 59 р. з приводу виразкової хвороби шлунка. Який метод обстеження для виключення підозри на пухлину є найдостовірнішим та найдоступнішим?
*a. Фіброгастроскопія
b. Шлункове зондування
c. Лапароскопія
d. Рентгеноскопія
e. Рентгенографія

61. До хірурга в поліклініку звернулась жінка С., 55 р. зі скаргами на збільшення родимої плями в ділянці правої скроні. При огляді: пігментна пляма чорно-коричневого кольору, виступає над поверхнею шкіри. Що Ви запідозрите?
a. Саркома
b. Ангіома
c. Фіброма
*d. Меланома
e. Епітеліома

62. Ви медсестра оглядового кабінету поліклініки, разом з лікарем - онкологом приймаєте участь в огляді пацієнтки К., 49 р.. При пальпації лівої молочної залози у верхньозовнішньому квадранті виявили щільне, бугристе утворення, спаяне зі шкірою. Про яке захворювання можна подумати?
*a. Рак молочної залози
b. Ліпому
c. Кісту молочної залози
d. Аденому
e. Фіброаденому

63. У поліклініку звернувся пацієнт М., 42 р., зі скаргами на кашель з домішками крові, тяжкість при диханні. Помітно землистий колір обличчя. Курить по пачці цигарок в день. Для уточнення діагнозу лікар призначив рентгенографію органів грудної клітки. Про яке захворювання можна подумати?
*a. Рак легені
b. Бронхіт
c. Абсцес легені
d. Бронхоектатичну хворобу
e. Запалення легені

64. У проктоктологічне відділення на лікування поступив пацієнт М., 69 р. зі скаргами на біль в ділянці заднього проходу, який посилюється під час дефекації. Стілець у вигляді „стрічки”, зі свіжою кров’ю. Що можна запідозрити?
a. Випадіння прямої кишки
*b. Рак прямої кишки
c. Тріщини прямої кишки
d. Поліп прямої кишки
e. Парапроктит

65. У потерпілого констатовано клінічну смерть. Проводиться серцево-легенева реанімація. Що з перерахованого нижче свідчить про ефективність непрямого масажу серця?
a. Рухи епігастральної ділянки
b. Перелом ребер
c. Мимовільні рухи грудної клітки
d. Підвищення температури тіла
*e. Пульсація на сонній артерії

66. Для інтубації трахеї пацієнта використали міорелаксант короткої дії - дитилін. Чим усунути його залишкову дію?
*a. Прозерином
b. Мезатоном
c. Атропіном
d. Адреналіном
e. Налоксоном

67. Утопленого чоловіка доставили на берег через 6 хв. Розпочали непрямий масаж серця та ШВЛ. Яка з перерахованих нижче ознак свідчить про ефективність реанімаційних заходів?
a. Прискорення дихання
*b. Звуження зіниць
c. Прискорення пульсу
d. Підвищення АТ
e. Розширення зіниць

68. Пацієнтові в післяопераційний період помилково замість 5000 ОД ввели 10000 ОД гепарину. Який медикамент використаєте для нейтралізації його надлишку?
a. Адреналіна гідрохлорид
b. Натрія гідрокарбонат
c. Кальція хлорид
*d. Протаміна сульфат
e. Атропіна сульфат

69. Операція з приводу апендектомії закінчилась на 10 хв раніше запланованого часу. Пацієнт перебуває під дією фентанілу. Що з перерахованого необхідно застосувати для його нейтралізації?
a. Мезатон
b. Атропін
*c. Налоксон
d. Прозерин
e. Адреналін

70. Ви надаєте допомогу постраждалому Щ., 35 р., в якого була здавлена нижня кінцівка більше 4-х годин. Ваша першочергова дія?
a. Провести блокаду кінцівки
*b. Накласти джгут вище здавлення
c. Провести інфузію реополіглюкіну
d. Ввести дихальні і серцеві анальгетики
e. Звільнити здавлену кінцівку

71. Ви працюєте в урологічному відділенні. Вам запропонували підготувати розчин індигокарміну. До якого дослідження готується пацієнт?
a. Ниркова флебографія
*b. Хромоцистоскопії
c. Ретроградної пієлоуретерографії
d. Внутрішньовенної урографії
e. Антеградна урографія

72. В хірургічне відділення поступив хворий для ургентної операції з приводу апендектомії. 2 години тому, під час обіду, виник біль у правій здухвинній ділянці. Що слід зробити при підготовці пацієнта до операції?
*a. Відсмоктати шлунковий вміст
b. Пробу на антибіотик
c. Промити шлунок
d. Часткову санітарну обробку
e. Повну санітарну обробку

73. До хірургічного відділення поступає пацієнт Р., 31 р., якому 20 хвилин тому електропилою відрізано ІІ палець правої кисті. Пацієнт блідий, кисть замотана ганчіркою, яка сильно просякла кров’ю. В целофановому пакеті знаходиться відрізаний палець. Що слід зробити при наданні першої допомоги?
a. Ампутований палець помістити в пакет з холодною водою
b. Ввести мезатон
c. Накласти асептичну пов’язку
d. Ввести знеболюючі препарати
*e. Накласти джгут на культю

74. У хворого Р., 42 р. після трансфузії 500 мл крові, стабілізованої цитратом натрію, з’явились судоми, неспокій, прискорення пульсу, зниження тиску, утруднення дихання. Яке ускладнення у хворого?
*a. Цитратний шок
b. Анафілактичний шок
c. Гемотрансфузійний шок
d. Пірогенна реакція
e. Алергічна реакція

75. У хворого Б., 45 р. з паховою грижою після важкої фізичної праці з’явився різкий біль в ділянці грижі, вона стала болючою, твердою, перестала вправлятися. Живіт нерівномірно здутий, гази не відходять. Яке ускладнення сталося у хворого?
a. Копростаз
b. Кишкова непрохідність
c. Невправимість грижі
d. Запалення грижі
*e. Защемлення грижі

76. У хворого А. 28р. - ін’єкційного наркомана, після внутрішньовенного введення розчину саморобного наркотику з’явився біль, почервоніння шкіри та ущільнення по ходу вени лівої ступні. Яке ускладнення трапилося?
a. Гострий підшкірний абсцес
b. Постін’єкційний інфільтрат
c. Гангрена ноги
*d. Гострий тромбофлебіт
e. Гостра флегмона

77. Пацієт К. 35 р. поступив у хірургічне відділення для хірургічного лікування грижі в плановому порядку. Скаржиться на алергію та безсоння. Вкажіть препарат вибору для вирішення проблем пацієнта?
a. Фенкарол
b. Еуноктин
*c. Дімедрол
d. Настоянка валеріани
e. Хлористий кальцій

78. В післяопераційному періоді у хворого почалося різке падіння артеріального тиску та пригнічення дихальної діяльності. Який препарат необхідно ввести хворому?
a. Фенобарбітал
b. Адреналін
c. Еуфілін
d. Мезатон
*e. Кордіамін

79. Після удару в живіт у хворого виникла паралітична кишкова непрохідність. Виберіть препарат для відновлення перистальтики кишок.
*a. Прозерин
b. Адреналін
c. Дімедрол
d. Спазмалгон
e. Но-шпа

80. На 7 день у пацієнта К., 48 р. після апендектомії турбує помірний біль у ділянці рани. Чим оптимально зняти біль?
a. Димедролом
b. Наркотичними анальгетиками
*c. Ненаркотичними анальгетиками
d. Транквілізаторами
e. Снодійними засобами

81. Що повинна зробити сімейна медична сестра, якщо у пацієнта в ділянці післяопераційного рубця з`явилося обмежене невелике болісне почервоніння
a. Прикласти серветку з гіпертонічним розчином
b. Порекомендувати носити бандаж в ділянці рубця
c. Провести курс антибіотикотерапії
d. Зробити розтин почервоніння
*e. Направити на консультацію до лікаря

82. Хворий знаходиться в хірургічному відділенні після апендектомії. Укажіть фактор високого ризику, який затримує відновлення дихальної системи у даного пацієнта
*a. Застосування морфіну
b. Тривалі блювання
c. Зупинка дихання під час операції
d. Діабет
e. Спинномозкова анестезія

83. Хворий знаходиться в післяопераційному періоді з приводу геморойектомії. Укажіть фактори високого ризику, які можуть затримувати відновлення сечовидільної системи
a. Введення великої кількості рідини в/в
*b. Спинномозкова анестезія
c. Діабет
d. Застосування м’язових релаксантів
e. Атонія кишок

84. У хворого А, 29 р. в ранньому післяопераційному періоді виникла аспірація шлунковим вмістом. Чим небезпечне дане ускладнення?
a. Розвитком циститу
b. Евентерацією
c. Розвитком ангіни
*d. Розвитком пневмонії
e. Розвитком гастриту

85. Чотири дні тому хворий А, 56 р. прооперований з приводу варикозного розширення вен. Що в післяопераційному періоді сприяє тромбоутворенню у даного пацієнта?
a. Пізнє вставання з ліжка
b. Раннє вставання з ліжка
*c. Уповільнений кровотік у ногах
d. Захворювання серця
e. Гіпокоагуляція

86. Хворий Б, 35 р. знаходиться в післяопераційному періоді. Коли можливе виникнення післяопераційної злоякісної гіпертермії
*a. У межах 2-3-х годин після операції
b. Протягом першої доби після операції
c. Протягом першої години після операції
d. У межах перших 2-х діб після операції
e. Протягом усього раннього післяопераційного періоду

87. Ви медична сестра хірургічного відділення, спостерігаєте у хворого Г., 48 р. післяопераційне тремтіння. Чим зняти даний стан у пацієнта?
*a. Інгаляцією киснем
b. Заспокоїти пацієнта
c. Протиаритмічними засобами
d. Заспокійливими засобами
e. Зігріванням хворого

88. Після операції у хворого виникла гикавка. Як від неї звільнити пацієнта?
*a. Повторним вдиханням вуглекислого газу протягом 5 хв.
b. Допомогти затримати дихання протягом 3-5 хв.
c. Налякати
d. Інтенсивно постукати по спині
e. Інгаляцією зволоженим киснем протягом 5-7 хвилин

89. Ви медична сестра маніпуляційного кабінету хірургічного відділення, яка постійно займається визначенням груп крові. Що обов’язково повинно бути на вашому робочому місці ?
*a. Протиснідну аптечку
b. Фартух
c. 1 пару гумових рукавичок
d. Маску
e. 2 пари гумових рукавичок

90. Пацієнтку Д., 35 р. готують до планового оперативного втручання. Яка проблема у даної хворої може стати причиною післяопераційної кровотечі?
a. В анамнезі - носові кровотечі
b. Синусова аритмія
c. Часті проноси
*d. Поява менструації в жінок
e. Підвищення температури тіла

91. Хворий К., 2 доба після великої операції. Проводиться знеболення наркотичними анальгетиками згідно призначення лікаря. Яка ускладнення вони можуть викликати у хворого?
*a. Пригнічують дихання
b. Спричинюють брадикардію
c. Порушують мозковий кровообіг
d. Підвищують артеріальний тиск
e. Спричинюють спазм периферійних судин

92. Пацієнт М., 39 р. знаходиться другу добу в післяопераційній палаті відділення інтенсивної терапії. При якій умові хворого НЕ МОЖНА спонукати до кашлю?
a. У перші 3 доби після операції
b. За наявності трахеостомічної трубки
c. У разі хронічної дихальної недостатності
d. У разі великого післяопераційного розтину
*e. Після нейрохірургічних операцій

93. У приймальне відділення доставили хворого з підозрою на гострий панкреатит. Які із нижче приведених лабораторних досліджень найбільш інформативно підтверджують діагноз:
a. Аналіз крові на цукор
b. Загальний аналіз крові
*c. Аналіз сечі на діастазу
d. Аналіз сечі на цукор
e. Аналіз крові на білірубін

94. Який з методів обстеження прямої кишки дозволяє з’ясувати консистенцію та рухомість пухлини?
*a. Пальцеве обстеження
b. Ректороманоскопію
c. Реографія
d. УЗД
e. Іригоскопія

95. В приймальне відділення доставлено хворого з підозрою на перфорацію виразки шлунка. Який із методів діагностики може підтвердити діагноз?
a. Контрасна рентгенографія
b. Реографія
c. УЗД органів живота
d. Ірігоскопія
*e. Оглядова рентгенографія

96. В травматологічне відділення поступив пацієнт 23 р. з гемартрозом правого колінного суглоба. З анамнезу з’ясовано, що у пацієнта гемофілія. Вкажіть препарат, який необхідно обов’язково застосувати перед пункцією суглоба.
a. Плазма
*b. Кріопреципітат
c. Фібрінолізин
d. Альбумін
e. Імуноглобулін

97. Пацієнту 53 років була зроблена операція: апендиктомія дренування черевної порожнини. Він знаходиться у реанімційному відділенні. Для запобігання скупчення ексудату в надпечінковому просторі медсестра повинна надати положення пацієнту.
*a. Напівсидяче
b. На правому боці
c. З опущеним головним кінцем
d. На лівому боці
e. На спині

98. В хірургічне відділення поступив пацієнт А., 48 років з діагнозом гострий апендицит. Для премедикації медсестрі необхідно підготувати наступні розчини.
a. Промедолу, анальгіну, адреналіну
b. Еуфіліну, анальгіну, мезатону
*c. Промедолу, димедролу, атропіну
d. Промедолу, хлористого кальцію, атропіну сульфату
e. Атропіну сульфату, еуфеліна, вікасолу

99. У пацієнта 45 р. скарги на сильний біль в лівій поперековій ділянці, який віддає в стегно; часте сечовипускання, одноразове блювання. Симптом Пастернацького позитивний зліва. Вкажіть препарат, який найдоцільніше використати для надання першої медичної допомоги.
*a. Баралгін
b. Нітроксолін
c. Авісан
d. Цистінал
e. Лазикс

100. Оглядаючи пацієнта Ч., 35 р., після побиття невідомими, Ви виявили наступні клінічні ознаки: біль, набряк тканин у лобковій та пахвинній ділянках живота, напруження м’язів, позитивний симптом Щоткіна-Блюмберга, анурію. Про що слід подумати?
a. Пошкодження уретри
b. Ушкодження товстого кишечника
c. Ушкодження сечоводів
d. Ушкодження нирок
*e. Ушкодження сечового міхура

