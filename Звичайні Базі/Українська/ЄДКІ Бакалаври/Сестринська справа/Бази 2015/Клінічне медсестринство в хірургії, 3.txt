1. Хворий В. , 37 років, звернувся зі скаргами на похолодання стоп, швидку втомлюваність та біль в литкових м`язах обох ніг під час ходи, який змушує зупинятись. Під час огляду: шкіра гомілок і стоп суха, блідо-синюшного кольору, стопи холодні, ослаблення пульсу на тильній артерії стопи. З чим пов'язані проблеми пацієнта?
a. Нейродистрофічний синдром
*b. Облітеруючий ендартериїт
c. Варикозне розширення вен
d. Хвороба Рейно
e. Облітеруючий артеріосклероз

2. В хірургічному відділенні лікується хворий з газовою гангреною стегна. Який антисептик необхідно використовувати для передстерилізаційної обробки інструментів після перев’язок?
a. Розчин фурациліну
b. 5% розчин йоду
*c. 6% розчин перекису водню
d. 0,02% розчин декаметоксину
e. 0,1% розчин марганцевокислого калію

3. У хірургічному відділенні пацієнту 45 років з виразковою кровотечею, проведено гемотрансфузію. Яке лабораторне дослідження необхідно запланувати на наступний день?
a. Аналіз крові на RW
b. Аналіз крові на цукор
c. Коагулограму
*d. Клінічний аналіз крові і сечі
e. Пробу за Зимницьким

4. Хворому була проведена серединна лапаротомія, резекція частки тонкого кишечника у зв’язку з кишковою непрохідністю. Що повинна зробити медсестра для попередження ранньої кровотечі?
a. Ввести децинон
b. Ввести атропіну сульфат
*c. Покласти вагу на ділянку рани
d. Накласти тиснучу пов’язку
e. Провести кварцування рани

5. У хірургічному відділенні лікується хворий, якому проведена резекція шлунка у зв’язку зі стенозом воротаря. В чому полягатиме профілактика застійної пневмонії у такого пацієнта?
a. Часто провітрювати палату
b. Вводити сечогінні засоби
c. Надати сидячого положення
*d. Проводити дихальну гімнастику
e. Дотримуватись суворого ліжкового режиму

6. Хворий, 43 років, звернувся зі скаргами на сильний біль, почервоніння та набряк шкіри на лівої гомілці. Хворіє 2 дні. Температура тіла 39,5°C. При огляді: в ділянці середньої третини лівої гомілки відмічається набряк, почервоніння шкіри з чіткими фестончатими краями, місцями пухирі різних розмірів, заповнені серозно-геморагічним ексудатом. З чим пов'язані проблеми пацієнта?
*a. Бешиха
b. Гострий тромбофлебіт
c. Лімфангоїт
d. Флегмона
e. Фурункульоз

7. В хірургічне відділення госпіталізований хворий, який скаржиться на біль у правому підребер’ї, нудоту, блювання, відчуття гіркоти в роті. При пальпації живіт болісний в правому підребір’ї, позитивні симптоми Ортнера, Щоткіна-Блюмберга. З чим пов'язані проблеми пацієнта?
a. Кишкова непрохідність
b. Шлункова кровотеча.
c. Гострий панкреатит
*d. Гострий холецистит
e. Проривна виразка шлунку

8. В хірургічне відділення госпіталізований хворий, який скаржиться на біль і випинання в правій паховій ділянці, нудоту, блювання. При обстеженні в правій паховій ділянці невправиме напружене болісне випинання. З чим пов'язані проблеми пацієнта?
a. Гострий лімфаденіт
*b. Защемлена пахова грижа
c. Ліпома правої пахової ділянки
d. Абсцес правої пахової ділянки
e. Туберкульоз лімфатичних вузлів

9. В приймальне відділення доставлений хворий, який після травми відмічає біль і неможливість рухів у правому плечовому суглобі. При огляді правий плечовий суглоб деформований, рухи в суглобі різко обмежені, пружні. З чим пов’язані проблеми пацієнта?
a. Перелом ключиці
b. Перелом плечової кістки
c. Розрив м’язів плеча
d. Перелом передпліччя
*e. Вивих плеча

10. У хірургічному відділенні проводиться масивна гемотрансфузія внаслідок артеріальної кровотечі. Що повинна приготувати медсестра для попередження цитратного шоку?
a. Р-н хлориду кальцію 1% - 10 мл
b. Р-н сульфату магнію 25% - 5 мл
c. Р-н хлориду калію 10% - 10 мл
*d. Р-н хлориду кальцію 10% - 10 мл
e. Р-н промедолу 1% - 1 мл

11. У хірургічному відділенні пацієнтці 56-ти років з варикозним розширенням вен нижніх кінцівок проведена холецистектомія. Що необхідно зробити в післяопераційному періоді для профілактики тромбоутворення?
a. Іммобілізувати нижні кінцівки
b. Вводити фібриноген
c. Проводити переливання крові
d. Вводити вікасол
*e. Накладати еластичних бинти на нижні кінцівки

12. Хворому в положенні стоячи наклали на верхню третину стегна гумовий джгут. Протягом 3-х хвилин він енергійно ходив. Після цього вени нижньої кінцівки набухли, шкіра набула ціанотичного відтінку, з’явився біль у гомілці. Про що свідчить результат цієї проби?
a. Недостатність комунікантних вен
*b. Недостатність глибоких вен нижньої кінцівки
c. Недостатність поверхневих вен
d. Добру прохідність поверхневих вен
e. Добрий стан комунікантних вен

13. У відділенні гнійної хірургії лікується хворий 72 років з флегмоною кисті, яку розкрили вчора. Пов’язку з яким препаратом необхідно накладати для прискорення очищення рани?
*a. Гіпертонічний розчин
b. Тетрациклінову мазь
c. Пов’язку з димексидом
d. Пов’язку з фурациліном
e. Мазь Вишневського

14. Хворому 72 років проведена холецистектомія. Які заходи необхідно проводити для профілактики тромбоемболічних ускладнень?
a. Введення фібриногену
b. Дотримання суворого ліжкового режиму
c. Обмеження інфузійної терапії
d. Проведення дихальної гімнастики
*e. Раннє вставання з ліжка.

15. У хворого, прооперованого з приводу поранення гомілки розвинулася газова гангрена. Разом з ним в палаті знаходяться ще 3 прооперованих хворих. Які протиепідемічні заходи необхідно провести?
a. Ввести хворому протигангренозну сироватку
b. Перевести хворого в інфекційне відділення
*c. Перевести хворого в окрему палату
d. Обробити рану перекисом водню
e. Посилити санітарний режим в палаті

16. У хірургічному відділенні проведене ПХО рани у потерпілого, який тиждень тому поранив ступню, працюючи на огороді. Наступного дня пацієнт поскаржився на тягнучий біль в рані, сіпання м’язів навколо рани, надмірну пітливість. До якого відділення необхідно перевести цього хворого?
a. Кардіологічного
b. Пульмонологічного
c. Терапевтичного
d. Неврологічного
*e. Реанімаційного

17. У хірургічному відділенні лікується хворий з виразковою хворобою шлунка. Раптово у нього виникла загальна слабкість, блювання у вигляді кавової гущі. Медична сестра викликала лікаря. Що вона може виконати до його приходу?
*a. Покласти на епігастральну ділянку міхур з льодом
b. Зондування шлунку
c. Транспортувати до реанімаційного відділення
d. Ввести кетанов внутрішньом’язово
e. Підготувати до рентгенографії шлунку

18. У торакальному відділенні лікується хворий на абсцес легені. Вранці медсестра відмітила у нього відходження великої кількості харкотиння з неприємним запахом, полегшення стану. Про що це свідчить?
*a. Про відкриття абсцесу у бронх
b. Про бронхоектатичну хворобу
c. Про емпієму плеври
d. Про гемопневмоторакс
e. Про рак легені

19. Операційна медсестра травматологічного відділення готується до проведення оперативного втручання з приводу репозиції кісткових уламків та металоостеосинтезу. Вкажіть спеціальні інструменти, які вона повинна приготувати до операції.
a. Ранорозширювач Фарабефа, ножиці.
b. Лопатка Ревердена, скальпель.
*c. Распатор Фарабефа, рашпіль.
d. Затискач Мікуліча, ножиці.
e. Голка Дешана, пінцет.

20. Пацієнтку 55 р госпіталізовано в хірургічне відділення з діагнозом гострий тромбофлебіт вен правої нижньої кінцівки, призначено ліжковий режим. Вкажіть положення пацієнтки в ліжку, яке повинна надати медична сестра.
*a. Підвищене положення нижньої кінцівки.
b. Покласти в положенні “жаби”.
c. Положення – лежачи на лівому боці.
d. Розташувати в напівсидячому положенні.
e. Положення – лежачи на правому боці.

21. Пацієнтка 48 років прооперована з приводу перфоративної виразки шлунка. З метою профілактики кровотечі на ділянку післяопераційної рани медична сестра поклала міхур з льодом. Вкажіть максимальний час, протягом якого можна тримати накладений міхур із льодом не знімаючи.
a. 3-4 години.
b. 1-2 години.
*c. 2-3 години.
d. 4-5 годин.
e. 5-6 годин.

22. У пацієнта 38 років після бійки виявлено крововилив і крепітацію в ділянці нижньої щелепи. Вкажіть вид пов’язки, яку необхідно застосувати для іммобілізації нижньої щелепи під час транспортування.
a. Колова.
b. Поворотна.
c. “Чепець”.
d. Хрестоподібна.
*e. “Вуздечка”.

23. Сторож будівельного майданчика отримав виробничу травму внаслідок завалу: бетонний стовпець придавив праву нижню кінцівку. З анамнезу: стиснення кінцівки тривало понад 7 годин. Надаючи невідкладну допомогу, медична сестра провела знеболення. Вкажіть її першочергову дію, яку слід здійснити перед звільненням нижньої кінцівки пацієнта.
*a. Накласти джгут.
b. Провести іммобілізацію.
c. Накласти еластичний бинт.
d. Накласти асептичну пов’язку.
e. Охолодити кінцівку.

24. Пацієнт 28 років перебуває у хірургічному відділенні з приводу вогнепального поранення правої гомілки. Об’єктивно: на 3-ю добу після поранення виник розпираючий біль у ділянці рани, швидко наростає набряк; з рани виділяються пухирці газу, невелика кількість сукровичної рідини, що має неприємний запах. Вкажіть симптом, який є характерною ознакою для даного захворювання.
*a. Симптом “лігатури”.
b. Симптом “Троянова–Тренделенбурга”
c. Симптом “Ларея”.
d. Симптом “прилиплої п’яти”.
e. Симптом “переміжної кульгавості”.

25. Медична сестра стала свідком травми чоловіка, який пірнав у воду з висоти 2 м. Об’єктивно: при пальпації визначається болісність у ділянці 5-го шийного хребця, крепітація остистого відростка. Вкажіть вид іммобілізації, який необхідно застосувати при транспортуванні пацієнта в лікарню.
a. Ватно-марлеве кільце.
*b. Комірець Шанца.
c. Шина Єланського.
d. Шина Ентіна.
e. Шина Башмакова.

26. Пацієнтка 37 років поступила в хірургічне відділення. Проведена операція: лапаротомія, спленектомія. В черевній порожнині 1,5 л крові. Під час операції перелито 1 л. консервованої крові. Вкажіть препарат, який необхідно ввести для профілактики цитратного шоку.
a. 0,9% розчин натрію хлориду
*b. 10% розчин кальцію хлориду
c. 1% розчин вікасолу
d. 5% розчин амінокапронової кислоти
e. 12,5% розчин дицинона

27. Пацієнт 49 р. доставлений в хірургічне відділення з різаною раною лівого стегна. Після зупинки кровотечі лікар призначив переливання крові. Вкажіть, що необхідно підготувати медсестрі для проведення проби на індивідуальну сумісність.
a. Сироватку пацієнта і розчин поліглюкіну
*b. Сироватку пацієнта та еритроцити донора
c. Еритроцити пацієнта і розчин желатину
d. Еритроцити пацієнта і сироватку донора
e. Сироватку пацієнта і сироватку донора

28. В хірургічне відділення поступила пацієнтка 63 років зі скаргами на біль і посмикування м’язів в ділянці колотої рани лівої стопи, яку отримала 5 днів тому, коли випадково наступила на цвях. Вкажіть клінічну ознаку при подальшому обстеженні та прогресуванні захворювання.
a. Симптом “окулярів”
b. Обличчя “Гіппократа”
*c. “Сардонічна посмішка”
d. Гнівний погляд
e. Симптом Грефе

29. Операційна медсестра готується до планової операції - герніотомія. Після миття рук та висушування стерильним рушником, обробляє двічі по 2 хвилини розчином антисептика. Вкажіть, який антисептик застосувала медична сестра згідно даної методики.
*a. Стериліум
b. Йодопірон
c. Дегміцид
d. Нашатирний спирт
e. Первомур

30. Пацієнтці 46 років призначена планова операція – холецистектомія. Вкажіть, препарат, який необхідно підготувати медсестрі - анестезистці для в/в наркозу.
a. Фторотан
b. Дикаїн
c. Лідокаїн
*d. Тіопентал натрію
e. Закис азоту

31. В травмпункт доставлений пацієнт 23 років, який 40 хв. тому впав на вулиці зі скутера. Об’єктивно: в середній третині лівого стегна набряк, крововилив, патологічна рухливість. Вкажіть абсолютну ознаку перелома.
a. Вимушене положення кінцівки.
*b. Крепітація
c. Гіперемія
d. Біль
e. Пружисті рухи

32. Хворий С отримав закритий перелом обох кісток правої гомілки. Вкажіть абсолютну ознаку перелому:
a. Порушення функції
b. Набряк кінцівки
c. Гематома
d. Зміщення суглобових поверхонь
*e. Кісткова крепітація

33. Постраждалий В, 24 р, отримав електротравму на виробництві. З чого необхідно розпочати першу невідкладну допомогу?
*a. Звільнити потерпілого від дії електричного струму
b. Непрямого масажу серця
c. Накладання асептичної пов’язки
d. Надання оксигенотерапії
e. ШВЛ

34. У стаціонар доставлений потерпілий К,57років із переломом ребер. Яке положення слід надати потерпілому?
*a. Напівсидяче
b. Сидяче
c. На животі
d. На боці
e. Лежаче

35. В стаціонарі хворий Н, 36 р, готується до операції з приводу гострого перитоніту. Який симптом характерний при цьому захворюванні?
a. Роздольського
b. Ортнера-Грекова
c. Мейо-Робсона
*d. Щоткіна-Блюмберга
e. Щоткіна-Гіппократа

36. В урологічне відділення доставлений потерпілий з діагнозом: розрив сечового міхура. Яке спеціальне дослідження потрібно провести для уточнення діагнозу?
a. Катетеризація сечоводів
b. Хромоцистоскопія
*c. Цистографія
d. Висхідна пієлографія
e. Внутрішньовенна урографія

37. У постраждалого діагноствана травма шийного відділу хребта. Яку транспортну іммобілізацію доцільно використати в цьому випадку?
a. Шину Виноградова
b. Шину Белера
c. Шину Крамера
d. Шину Дітеріхса
*e. Комірець Шанца

38. При визначенні групи крові за допомогою цоліклонів реакція аглютинації відбулася з цоліклонами анти-А та анти-В. Яка група крові буде в цьому випадку?
*a. Попередньо АВ(IV)
b. А(II)
c. Остаточно АВ(IV)
d. 0(I)
e. В(III)

39. Хвора Н, 48 років, страждає хронічним бешиховим запаленням правої гомілки. До якого ускладнення призводять повторні бешихові запалення:
a. Еризепилоїду
b. Трофічних виразок
*c. cлоновості
d. Артриту
e. Сказу

40. У постраждалого Л, 34 р, діагностовано правосторонній гемоторакс. До якої пункції потрібно готувати цього хворого?
*a. Плевральної
b. Стернальної
c. Люмбальної
d. Абдомінальної
e. Перикардиальної

41. Медичному персоналу необхідно обробити руки за методом Бруна. Який антисептик необхідно приготувати та протягом якого часу виконувати обробку?
a. 70% етиловий спирт, протягом 15 хв.
b. 96% етиловий спирт, протягом 15 хв.
c. 96% етиловий спирт, протягом 3 хв.
d. 70% етиловий спирт, протягом 5 хв.
*e. 96% етиловий спирт, протягом 10 хв.

42. Операційна сестра готує первомур для обробки рук. Які головні антисептичні засоби необхідні для його приготування?
*a. 171мл. 30-33% перекису водню та 69 мл. 100% мурашиної кислоти
b. 171мл. 30-33% етилового спирту та 69 мл. - 100% мурашиної кислоти
c. 100мл. 6% перекисю водню та 70 мл. 30-33% мурашиної кислоти
d. 17мл. 30-33% перекису водню та 69 мл. - 50% мурашиної кислоти
e. 171мл. 30-33% перекису водню та 69 мл. 100% сірчаної кислоти

43. Пацієнт Т, 67р після вживання смаженої їжі скаржиться на гострий біль у правому підребер'ї, який іррадіює у спину, праву лопатку. Який найбільш ймовірний діагноз?
a. Ниркова колька
b. Гостра кишкова непрохідність
c. Гострий апендицит
d. Гострий панкреатит
*e. Гострий холецистит

44. Постраждалий отримав закритий перелом лівого стегна. Яку кількість суглобів необхідно фіксувати при наданні невідкладної допомоги?
a. 5
*b. 3
c. 1
d. 2
e. 4

45. У пацієнта раптовий гострий біль у поперековій ділянці з правого боку, іррадіює в стегно. Позитивний симптом Пастернацького. Для якої патології характерні дані ознаки?
a. Гострий апендицит
*b. Ниркова колька
c. Печінкова колька
d. Гострий холецистит
e. Гострий панкреатит

46. Постраждалий отримав травму грудної клітки. Накладений дренаж за Бюлау. При якій патології він використовується?
*a. Клапанний пневмоторакс
b. Защемлена грижа
c. Гострий апендицит
d. Черепно-мозкова травма
e. Розрив печінки

47. У хворої раптово виник біль в правій здухвинній ділянці, часте сечовипускання. При огляді - симптом Пастернацького позитивний справа. Який попередній діагноз?
a. Гострий апендицит
b. Гостра непрохідність кишечнику
c. Гострий панкреатит
*d. Правобічна ниркова коліка
e. Гострий холецистит

48. Хвора госпіталізована в хірургічне відділення з діагнозом апендикулярний інфільтрат. Якою повинна бути подальша тактика?
a. Амбулаторне лікування
*b. Консервативне лікування
c. Вскриття гнояка
d. Апендектомія в ургентному порядку
e. Дренування інфільтрату

49. У хворої з'явився біль в епігастрії, який до ранку перемістився в праву здухвинну ділянку. При огляді - позитивний симптом Щоткіна-Блюмберга. Встановіть попередній діагноз.
a. Аднексит
b. Кишкова коліка
*c. Гострий апендицит
d. Сальпінгіт
e. Ниркова коліка

50. Хворий скаржиться на оперізуючий біль в епігастрії, блювання. При пальпації - біль в лівому реберно-хребетному куті, пульсація черевного відділу аорти не визначається. Який стан розвинувся у хворого?
a. Гострий холецистит
b. Розрив аневризми аорти
c. Гострий апендицит
d. Проривна виразка
*e. Гострий панкреатит

51. Хворий скаржиться на біль в правому підребер’ї з іррадіацією в спину та праве плече, блювання. Позитивні симптоми Ортнера, Щьоткіна-Блюмберга. Яке подальше лікування повинно бути?
a. Поперекова новокаїнова блокада
b. Введення спазмалгону
c. Блокада круглої зв'язки печінки
*d. Оперативне лікування
e. Введення промедолу

52. У клініку доставлено пацієнта з гострим панкреатитом, зі скаргами на оперізуючий біль у верхній половині живота. Яке дослідження буде найбільш інформативним для постановки діагнозу?
*a. Визначення амілази крові
b. Загальний аналіз крові
c. Оглядовий знімок черевної порожнини
d. Оглядовий знімок грудної клітини
e. Зняття ЕКГ

53. У дитини при пальпації передньої черевної стінки визначається болісне пухлиноподібне утворення. Дитина неспокійна, постійно плаче. При пальцевому ректальному дослідженні на рукавичці - сліди крові з домішком слизу. Що має місце у дитини?
*a. Інвагінація
b. Пухлина сигмоподібної кишки
c. Синдром портальної гіпертензії
d. Поліп прямої кишки
e. Гострий апендицит

54. У хворої К, оперованої з приводу апендициту рік тому виникли біль у животі, блювання, затримка газів. При рентгенографії органів черевної порожнини - множинні “чаші Клойбера”. Встановіть попередній діагноз.
a. Дивертикуліт товстої кишки
*b. Спайкова хвороба
c. Пухлина тонкої кишки
d. Пухлина товстої кишки
e. Защемлена грижа

55. В приймальне відділення доставлено хворого з защемленою пупковою грижею. Під час огляду грижове випинання вправилось. Яка подальша тактика ведення хворого повинна бути?
a. Госпіталізувати і екстрено оперувати
b. Рекомендувати носити бандаж
c. Відпустити додому
d. Лікувати консервативно
*e. Госпіталізувати для спостереження

56. При огляді на дому пацієнта з жовчнокам'яною хворобою медична сестра звернула увагу на те, що у хворого з'явились різкий біль в правому підребер'ї, пожовтіння склер і шкіри, ахолічний кал. Вкажіть тактику медсестри?
*a. Термінова доставити пацієнта в лікарню
b. Проведення діагностичних заходів по уточненню діагнозу
c. Спостереження за хворим в умовах поліклініки
d. Консервативна терапія в амбулаторних умовах
e. Призначення дієти № 5 за Певзнером

57. У хворої з гострим панкреатитом у копрологічному дослідженні стеаторея за рахунок нейтрального жиру, креаторея. Призначення яких препаратів є найбільш раціональним?
a. Холінолітиків
b. Антацидів та спазмолітинів
c. Холінолітиків та антибактеріальних препаратів
*d. Поліферментних препаратів
e. Метронидазолу та лоперамиду

58. У хворої з виразковим анамнезом з’явилося блювання кавововою гущею, біль відсутній, слабкість, шкіра бліда, тахікардія, ниткоподібний пульс. Який стан має місце у хворої?
a. Перфорація виразки шлунка
b. Печінкова коліка
c. Гострий апендицит
*d. Шлункова кровотеча
e. Гостра кишкова непрохідність

59. Під час профілактичного огляду пацієнтки встановлено діагноз злоякісного новоутворення правої молочної залози. Які ознаки найбільш характерні для даної патології?
*a. Утягнутість соска справа
b. Збільшення правих пахових лімфовузлів
c. Відсутність апетиту
d. Порушення менструального циклу
e. Схуднення пацієнтки

60. Постраждалий на полі бою отримав проникаюче поранення грудної клітки. Яке положення на період транспортування слід надати пацієнту з пневмотораксом?
a. З піднятими ногами
*b. Напівсидяче
c. Горизонтальне на животі
d. Горизонтальне на спині
e. З опущеною головою

61. Медична сестра надає допомогу на полі бою пораненому. Які першочергові дії при відкритому переломі стегна з пошкодженням стегнової артерії?
*a. Накладання артеріального джгута
b. Проведення туалету рани стегна
c. Інфузія кровозамінників
d. Надання горизонтального положення
e. Проведення іммобілізації кінцівки

62. Медична сестра готує пацієнта до апендектомії. Що слід зробити перед операцією цьому пацієнту?
a. Зондування шлунку
b. Очисну клізму
c. Повну санітарну обробку
*d. Премедикацію
e. Катетеризацію сечового міхура

63. Для якої гострої хірургічної патології характерні: переймоподібний біль у животі, нудота, блювання, відсутність випорожнень та відходження газів?
a. Гострий панкреатит
b. Гострий холецистит
c. Перфоративна виразка шлунку
d. Гострий апендицит
*e. Гостра кишкова непрохідність

64. На стаціонарному лікуванні у відділенні судинної хірургії знаходиться пацієнтка Г, 57р. з варикозним розширенням вен нижніх кінцівок. Яке ускладнення може виникнути у пацієнтки з даною патологією?
a. Остеомієлії гомілки
b. Гангрена нижніх кінцівок
*c. Гострий тромбофлебіт
d. Бешихове запалення
e. Артеріальна кровотеча

65. На стаціонароному лікуванні у відділенні гнійної хірургії перебуває пацієнт у важкому стані. Яка ускладнення можливе у пацієнта з постійним гумовим катетером у сечовому міхурі?
a. Аденома передміхурової залози
b. Перфорація сечового міхура
*c. Інфікування сечового міхура
d. Сечокам’яна хвороба
e. Напад ниркової кольки

66. Пацієнт з черепно-мозковою травмою повторно втратив свідомість через 2 години після травми. Під час огляду визначається анізокорія. Який ймовірний діагноз в даному випадку?
a. Струс головного мозку
b. Непритомність
c. Колапс
*d. Здавлення головного мозку
e. Забій головного мозку

67. Пацієнтка після черепно-мозкової травми скаржиться на головний біль, нудоту, блювання. Відмічає короткочасну (протягом 2-3 хвилин) втрату свідомості. З чим пов'язані проблеми пацієнтки?
a. Колапсом
b. Непритомністю
c. Забоєм головного мозку
d. Здавленням головного мозку
*e. Струсом головного мозку

68. У пацієнта з термічним опіком в ділянці тильної поверхні правої кисті відзначаються гіперемія шкіри та пухирі, заповнені прозорою рідиною. Який ступінь опіку?
a. І
b. ІV
c. ІІІ-Б
*d. ІІ
e. ІІІ-А

69. До медичного пункту хімічного комбінату доставлено потерпілого В, 34р. З опіком каустичною содою. Що слід використати після промивання проточною водою?
*a. 2% розчин борної кислоти
b. 3% розчин пероксиду водню
c. 0,02% розчин фурациліну
d. 0,9% фізіологічний розчин
e. 2% розчин натрію гідрокарбонату

70. В травматологічний пункт звернувся пацієнт з укушеною раною правого передпліччя. Що Ви використаєте в першу чергу з метою неспецифічної профілактики сказу при укусах вуличною собакою?
*a. Промити рану розчином господарського мила
b. Промити рану 0,02% розчином фурациліну
c. Промити рану 2% розчином натрію гідрокарбрнату
d. Промити рану 70% розчином спирту
e. Промити рану 6% розчином перекису водню

71. В проктологічному відділенні знаходиться пацієнт К, 45р. Яке обстеження використовується з метою уточнення діагнозу "поліп прямої кишки"?
a. Пальцьове
b. Ультразвукове
c. Рентгенологічне
d. Колоноскопія
*e. Ректороманоскопія

72. Пацієнт з виразковою хворобою шлунку скаржиться на різке схуднення, погіршення стану і відразу до м’ясної їжі. Який стан розвинувся у пацієнта?
*a. Рак шлунку
b. Ожиріння
c. Ентероколіт
d. Пневмонія
e. Коліт

73. У пацієнта С. 47 років, який страждає 18 років на виразкову хворобу шлунку, розвинулась шлункова кровотеча. Яку невідкладну допомогу повинна надати хворому медична сестра?
*a. Покласти міхур із льодом
b. Провести загальний масаж
c. Поставити гірчичники
d. Покласти теплу грілку
e. Накласти зігрівальний компрес

74. У пацієнта Ф., 54 років, страждає на сечокам’яну хворобу, ввечері, після фізичного навантаження, виник переймоподібний біль у поперековій ділянці, який віддає у зовнішні статеві органи. З чого почати надання невідкладної допомоги пацієнтові медсестрою-бакалавром?
a. Ввести підшкірно розчин промедолу
b. Провести гарячу ніжну ванну
c. Покласти міхур із льодом на поперекову ділянку
d. Ввести внутрішньо-м’язево розчин папаверину
*e. Покласти гарячу грілку на поперекову ділянку

75. У хворої М., 68 р., яка протягом 16 років страждає варикозним розширенням поверхневих вен обох нижніх кінцівок, раптово виникла кровотеча з варикозного вузла в нижній третині правої гомілки. У чому полягає перша допомога хворій?
*a. Накладання тиснучої пов’язки
b. Максимальне підняття кінцівки
c. Провести ПХО рани
d. Максимальне згинання кінцівки
e. Накладання джгута-закрутки

76. Хворий К, 29 років, скаржиться на помірний біль у лівому підребер’ї, запаморочення. Біля 14 год. тому впав на лівий бік. Блідість, пульс 118 за хв., АТ – 90/50 мм рт. ст. Незначне напруження м’язів передньої черевної стінки, притуплення перкуторного звуку у відлогих місцях. Що у хворого?
a. Забій грудної клітини
b. Перелом ребер зліва
*c. Гемоперитонеум
d. Гемоторакс
e. Перитоніт

77. Хворий, 30 років, біля 1 год. тому впав з висоти 1,5 метра на правий бік. Скаржиться на сильний біль у правому підребер’ї, запаморочення. Положення вимушене на правому боці. Блідість, пульс 120 за 1 хв., АТ – 100/50 мм рт. ст. Живіт при пальпації болючий, незначне напруження м’язів передньої черевної стінки, більше зправа, притуплення перкуторного звуку по правому фланку. Що у хворого?
a. Гемоторакс
b. Пневмоторакс
*c. Гемоперитонеум
d. Перфорація виразки
e. Гнійний перитоніт

78. Хворий 25 р., хворіє з дитинства на гемофілію А. Об-но: гемартроз колінного суглоба. На тілі виявлені численні синці. Пульс – 80 уд./хв., ритмічний, задовільного наповнення. Артеріальний тиск 110/70 мм рт. ст. Який препарат крові показаний для зупинки кровотечі у даного пацієнта?
a. Тромбомаса;
b. Еритромаса;
c. Альбумін;
*d. Кріопреципітат.
e. Лейкомаса;

79. Що повинна зробити чергова медсестра тяжко хворому у післяопераційному періоді з метою профілактики розходження країв операційної рани та евентерації?
*a. Застосувати бандаж
b. Лікувальні фізичні вправи
c. Покласти міхур з льодом
d. Активне положення хворого в ліжку
e. Покласти мішечок з піском

80. Ви працюєте перев’язувальною сестрою у хірургічному відділенні. Ввечері, перев’язуючи хворого 40 р. з ампутованою кінцівкою, ви помітили значний набряк кукси, при пальпації відчули підшкірну емфізему. Назвіть першочергові дії медичної сестри при даному ускладненні:
*a. Негайно ізолювати хворого і викликати лікаря
b. Викликати по телефону з дому родичів хворого
c. 3дійснити перев’язку й ізолювати хворого
d. Викликати по телефону з дому чергового лікаря
e. 3дійснити перев’язку й викликати чергового хірурга

81. До Вас звернулась сусідка – 1,5 хвилини тому отримала різану рану плеча. При огляді виявлено кровотечу пульсуючою струминою в середній третині плеча. Вкажіть найефективніший метод тимчасової зупинки кровотечі?
a. Максимальне згинання кінцівки в суглобі
b. Підвищене положення кінцівки
*c. Накладання джгута-закрутки
d. Туга тампонада рани
e. Холод на рану

82. Ви працюєте в урологічному відділенні, куди щойно поступив хворий з аденомою передміхурової залози, який скаржиться на біль внизу живота, неможливість сечовипускання. Вкажіть дію медичної сестри при наданні невідкладної допомоги.
*a. Катетеризація сечового міхура
b. Покласти міхур з льодом на живіт
c. Дати знеболюючі препарати
d. Дати спазмолітичні препарати
e. Дати сечогінні препарати

83. У хворого на виразкову хворобу виникло блювання у вигляді кавової гущі і чорні рідкі випорожнення. Яку невідкладну допомогу повинна надати медсестра до приходу лікаря?
*a. Покласти міхур з льодом на живіт
b. Промити шлунок розчином перманганату калію
c. Ввести розчин церукалу внутрішньом’язево
d. Дати ковтати хворому шматочки льоду
e. Промити шлунок холодною водою

84. На третю добу в післяопераційному періоді у пацієнта 72 р. раптово виник біль за грудиною, ціаноз верхньої половини тулуба, тахікардія. Шийні вени набряклі. Про який стан можна подумати?
a. Інфаркт міокарда
b. Гіпертонічний кризу
c. Кардіогенний шок
*d. Тромбоемболію легеневої артерії
e. Набряк легень

85. До проктолога в поліклініку звернувся пацієт 68 р. зі скаргами на наявність крові під час акту дефекації. Який метод обстеження доцільно провести при підозрі на рак прямої кишки в першу чергу?
a. Комп ‘ютерну томографію
*b. Пальцеве
c. Ректороманоскопію
d. Огляд ректальним дзеркалом
e. Рентгенографію

86. У поліклініку звернувся пацієнт 42 р, зі скаргами на кашель з домішками крові, тяжкість при диханні. Курить по пачці цигарок в день. Для уточнення діагнозу лікар призначив рентгенографію грудної клітки. Про яке захворювання можна подумати?
a. Пневмонія
b. Бронхоектатичну хворобу
c. Абсцес легені
*d. Рак легені
e. Бронхіт

87. В поліклініку до хірурга звернувся пацієнт з приводу виразкової хвороби та підозрою на рак шлунка. Який метод обстеження є найбільш достовірним для уточнення діагнозу?
a. Рентгенографія з пасажем барію
b. Лапароскопія
c. Оглядова рентгенографія
d. Ультразвукове дослідження
*e. Фіброгастроскопія

88. У пацієнта В., після внутрішньом’язевого введення 1,0 г цефтріаксону, на другу добу в місці ін’єкції з’явились біль, набряк, почервоніння. Яке ускладнення виникло у пацієнта?
a. Фурункул
b. Флегмона
*c. Абсцес
d. Карбункул
e. Бешиха

89. До медпункту цегляного заводу доставлено потерпілого К. з венозною кровотечею з нижньої третини передпліччя. Виберіть метод тимчасової зупинки венозної кровотечі для транспортування.
a. Накладання артеріального джгута
b. Пальцеве перетискання судин
c. Прошивання судини в рані
d. Накладання судинного шва
*e. Накладання давлячої пов’язки

90. За допомогою звернувся чоловік 58 р. зі скаргами на біль в животі, нудоту, блювання. При огляді живота виявлено вип’ячування в паховій ділянці справа, болюче при пальпації, щільно-еластичної консистенції. Що можна запідозрити?
*a. Защемлення пахової кили
b. Незащемлену пахову килу
c. Калиткову килу
d. Стегнову килу
e. Пупкову килу

91. В хірургічному відділенні знаходиться хворий з діагнозом: анаеробна газова гангрена стегна. Який антисептик необхідно використати для передстерилізаційної обробки інструментів після перев’язки
*a. 6% розчин перекису водню
b. 0,1% розчин марганцевокислого
c. 0,0002% розчин фурациліну
d. 0,02% розчин декаметоксичну
e. 5% розчин йоду

92. Хворий отримав термічний обмежений опік лівої кінцівки. Вкажіть елементи медичної допомоги на місці події при опіках І-ІІ го ступеня.
a. Застосування гіпертонічного розчину
*b. Охолодження під проточною водою
c. Накладання сухої асептичної пов’язки
d. Використання розчину декасану
e. Обробка вазеліновою олією

93. У хворого С, 29 р., що перебуває в загальній палаті, вогнепальна рана ускладнилась розвитком анаеробної інфекції. Назвіть протиепідемічні заходи, які необхідно провести медичній сестрі.
a. Перевести пацієнта в реанімаційне відділення
b. Ввести пацієнту протигангренозну сироватку
c. Виписати контактних хворих
*d. Перевести пацієнта в окрему палату
e. Провести пацієнту сеанс баротерапії

94. Пацієнт В., 58 років знаходиться у хірургічному відділенні в післяопераційному періоді. Виберіть умову виникнення тромбозу глибоких вен.
a. Накладання еластичних бинтів
b. Застосування антикоагулянтів
*c. Обмеження рухомості після операції
d. Операція під неінгаляційним наркозом
e. Використання місцевого знеболювання

95. Медсестра проводить обстеження пацієнта з відмороженням правої кисті. Виберіть, який із симптомів є характерним для дореактивного періоду
a. Підвищена температура
b. Поява болю
c. Набряки тканин
*d. Втрата чутливості
e. Гіперемія шкіри

96. Ви – медична сестра-бакалавр. До Вас звернулася пацієнтка зі скаргами на розлитий біль у животі. Оглянувши пацієнтку, Ви виявили симптоми запалення очеревини. Назвіть характерні зміни в загальному аналізі крові при даній патології
a. Лімфоцитоз
*b. Лейкоцитоз
c. Еритроцитоз
d. Моноцитоз
e. Тромбоцитоз

97. Пацієнт 40 років перебуває на лікуванні в хірургічному відділенні після герніотомії. Виберіть, що є характерним для катаболічної фази післяопераційного періоду:
a. Активне жироутворення
b. Нормалізація температури тіла
c. Загоєння рани
d. Початок активного синтезу білків
*e. Підвищений розпад власних білків

98. Ви працюєте в урологічному відділенні. Вам запропонували підготувати розчин індігокарміну. Назвіть дослідження, до якого готується пацієнт
a. Внутрішньовенної урографії
b. Антеградної урографії
c. Ниркової флебографії
d. Ретроградної урографії
*e. Хромоцистоскопії

99. Пацієнт, 52 років, скаржиться на біль, який виник вночі, іррадіює у голівку статевого члена, яєчко. Хворий не знаходить собі місця від болю, збуджений. Тривалість нападу кілька годин, на висоті нападу виникла нудота, блювання. При обстеженні - позитивний симптом Пастернацького. Визначить обсяг первинної допомоги:
a. Введення седативних препаратів
*b. Грілка на поперек, введення спазмолітиків
c. Холод на поперекову ділянку
d. Призначення антибіотиків
e. Літотрипсія

100. Медична сестра-бакалавр допомогає лікареві під час обстеження постраждалого 45 років після дорожно-транспортної аварії. Свідомість пацієнта не порушена, шкіра бліда, пульс – 100 за 1хв, систолічний АТ – 100 мм рт.ст., Нt- 40%. Лікар встановив у пацієнта:
a. Середній ступінь анафілактичного шоку
*b. Легкий ступінь геморагічного шоку
c. Тяжкий ступінь геморагічного шоку
d. Середній ступінь геморагічного шоку
e. Легкий ступінь опікового шоку

