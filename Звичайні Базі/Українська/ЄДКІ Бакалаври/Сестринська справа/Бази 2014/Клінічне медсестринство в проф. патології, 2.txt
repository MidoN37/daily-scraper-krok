1. Хворого, 42 років, доставлено в клініку попутним транспортом. Відомо, що 3 години тому працював на складі з отрутохімікатами. Загальний стан хворого тяжкий. Відмічається різке звуження зіниць, тремор судоми м'язів усього тіла, розлад функції сфінктера. У крові відмічається зниження активності холінестерази на 40%. Отруєння, якою речовиною найбільш імовірне у хворого?
a. Ртутьорганічними сполуками
b. Арсеновмісними сполуками
c. Хлорорганічними сполуками
d. Карбамати
*e. Фосфорорганічними сполуками

2. У хворого, 48 років, який протягом 20 років працював у типографії, виявлено важку форму хронічної свинцевої інтоксикації. Які препарати в першу чергу слід призначити для лікування в даному випадку?
a. Вітаміни групи В.
b. Ессенціале
c. Супрастин
*d. Комплексони
e. Глюкозу

3. При проведенні холодової проби пацієнту з вібраційною хворобою температура води у лотку побинна бути:
a. 25-27
b. 36-37
c. 15-18
d. 0
*e. 8-10

4. До клініки професійних захворювань доставлено шліфувальника зі скаргами на зниження слуху. Виробляє металеві деталі на шліфувальному станку протягом 3 років. Діагноз: двобічний неврит слухових нервів. Для підтвердження професійного генезу захворювання слід зробити запит щодо санітарно-гігієнічної характеристики умов праці. Хто повинен скласти санітарно-гігієнічну характеристику?
*a. Лікар СЕС
b. Начальник цеху
c. Інспектор з техніки безпеки
d. Головний лікар МСЧ
e. Адміністрація підприємства

5. Хворий 38 років, фермер, доставлений в лікарню зі скаргами на різку слабкість, запаморочення голови, головний біль, нудоту, блювання, біль у животі. Встановлено, що за 2 години до цього займався прополкою поля, яке було оброблено метілмеркаптофосом. Об'єктивно: зиниці звужені, гіпергідроз шкіри, міоз, бронхорея, брадікардія, фібрилярне посмикування окремих груп м'язів. Яке обстеження підтвердить діагноз найімовірніше?
a. Рентгенограма легень
*b. Визначення активності холінестерази
c. Клінічний аналіз сечі
d. Електрокардіограма
e. Електроенцефалограма

6. Хворий 50 років, робітник меблевого комбінату, скаржиться на появу висипань на відкритих ділянках шкіри. Контактує з лаками та клеєм. Хворіє упродовж 6 місяців, хвороба загострюється в робочі дні та покращується у вихідні. Яке захворювання можна запідозрити?
a. Псоріаз
b. Мікробна екзема
*c. Професійний контактний дерматит
d. Грибкове ураження шкіри
e. Склеродермія

7. Робітник фарфорового заводу, 37 років, після 10 років стажу скаржиться на кашель, задишку, біль у грудній клітці. Для якого професійного захворювання скарги є найбільш типовими?
a. Професійна бронхіальна астма
b. Карциноматоз легені
c. Туберкульоз
d. Бронхоектатична хвороба
*e. Силікоз

8. Хворий 33 років, водолаз, був доставлений до прийомного покою зі скаргами на запаморочення голови, шаткість під час ходи, порушення рівноваги. Встановлено, що після роботи на глибині 150 м, процес декомпресії відбувався в прискореному режимі. З'явився біль у плечових, ліктьових і колінних суглобах, м'язах кінцівок. Об'єктивно: визначається хруст і крепітація під час надавлювання на суглоби, окремі ділянки шкіри мають "мармуровий" малюнок. Який діагноз можна запідозрити?
a. Переохолодження
*b. Кесонна хвороба
c. Ревматоїдний артрит
d. Гірська хвороба
e. Нейроциркуляторна дистонія

9. Робота хворого в умовах дії шкідливих факторів праці може привести до розвитку професійного захворювання. Який медичний документ необхідно для встановлення професійного захворювання?
a. Інструкція з техніки безпеки
b. План лікувально- профілактичних заходів
*c. Санітарно-гігієнічна характеристика умов праці
d. План проведення періодичних медичних оглядів
e. План диспансерних заходів

10. Хворий звернувся зі скаргами на задишку, яка в останні дні особливо підсилилась, на біль у грудній клітці, кашель. Під час збору анамнезу з’ясувалось, що хворий є працівником металургійного комбінату. Яке захворювання слід запідозрити?
a. Ексудативний плеврит
b. Вогнищеву пневмонію
c. Рак легенів
d. Бронхіальну астму
*e. Силікоз

11. На прийом до лікаря звернувся хворий на сидероз. Що є причиною данного пневмоконіозу?
a. Вдихання металевого алюмінієвмісного пилу
b. Вдихання металевого кальцієвмісного пилу
c. Вдихання металевого хромвмісного пилу
*d. Вдихання металевого залізовмісного пилу
e. Вдихання металевого мідьвмісного пилу

12. У хворого діагностовано хронічний пиловий бронхіт. Який фізіотерапевтичний метод використовується для лікування цього захворювання.
a. Банки
b. Зігрівальний компрес
c. Гірчичники
d. Міхур з льодом
*e. Лужна інгаляція

13. У хворого діагностовано професійне захворювання бериліоз. При контакті з якими сполуками воно розвивається?
a. Перманганатом калію
*b. Фтороксидом берилію
c. Гексахлорциклогексаном
d. Гексаціанофератом
e. Дихроматом натрію

14. Cеред причин, які спричиняють розвиток повторних нападів професійної бронхіальної астми є:
a. Лазерні випромінювання
b. Ендогенні алергени
c. Електромагнітні випромінювання
d. Ультразвукові випромінювання
*e. Екзогенні алергени

15. У пацієнта діагностовано легкий ступінь гострої променевої хвороби. При дії якої дози радіоактивного випромінювання він розвивається.
a. 300 – 500 рад.
b. 200 – 300 рад.
*c. 100 – 200 рад.
d. 500 – 600 рад.
e. 600 – 800 рад.

16. При наданні медичним персоналом першої долікарської допомоги хворим, які потрапили в зону променевого ураження, надзвичайно важливе значення має:
a. Направлення в санаторій
b. Направлення в спеціалізований стаціонар
*c. Своєчасна евакуація із зони
d. Направлення в медпункт
e. Лікування в медсанчастині

17. Лікування холодових нейроваскулітів рук та ніг та облітеруючого ендартериіту спрямоване на:
a. Нормалізацію венозного тонусу
b. Усунення дії алергену
c. Припинення контакту з іонізуючим випроміненням
d. Організацію активного амбулаторного або стаціонарного лікування
*e. Зняття больового синдрому, зменшення спазму судин, покращення колатерального кровообігу.

18. При отруєнні кислотами і лугами порушення прохідності дихальних шляхів може виникнути у зв'язку з:
*a. Різким набряком гортані і голосових зв'язок.
b. Паралічем дихальних м'язів
c. Обтурацією дихальних шляхів піною.
d. Набряком легень
e. Пригніченням дихального центру

19. У пацієнта свинцева інтоксикація середньої важкості. Що йому рекомендовано?
a. Пройти медико-санітарну експертну комісію для отримання професійної інвалідності або перекваліфікації
b. Пройти санаторно-курортне лікування
c. Перейти на іншу роботу без контакту зі свинцем терміном на 1-2 місяці, почати амбулаторне лікування
d. Змінити роботу
*e. Припинити контакт зі свинцем, почати активне лікування в стаціонарі

20. Хворий П., 36 років, прохідник шахти, скаржиться на кашель з виділенням слизисто-гнійного харкотиння, який більше виражений зранку, та задишку під час фізичного навантаження. Об'єктивно: загальний стан задовільний, форма грудної клітки циліндрична. Перкуторно у нижніх відділах легень – коробковий звук, аускультативно – жорстке дихання, в нижніх відділах послаблене, розсіяні сухі хрипи. Рентгенологічно: легеневий малюнок дифузно посилений, деформований, з наявністю вузлових тіней. Яке захворювання можна запідозрити?
a. Антракоз.
b. Силікатоз.
*c. Силікоз
d. Сидероз.
e. Вібраційна хвороба.

21. Хвора потрапила в приймальне відділення із скаргами на слинотечу, нудоту, блювання, біль у животі, сльозоточивість, порушення зору. Ці явища виникли після знищування мух і комарів за допомогою хлорофосу. Черговий лікар поставив діагноз: гостре отруєння хлорофосом. Який антидот необхідно застосувати?
*a. Атропіну сульфат
b. Унітіол.
c. Кокарбоксилаза.
d. Тетацин-кальцій.
e. Тіосульфат натрію.

22. Хворий Н., 45 років, бурильник, скаржиться на ниючий біль у кистях, який турбує вночі, відчуття повзання мурашок, мерзлякуватість кистей, головний біль, поганий сон. Крім того, зазначає побіління пальців після миття рук холодною водою. Яке захворювання можна запідозрити?
*a. Вібраційна хвороба.
b. Антракоз.
c. Силікоз.
d. Сидероз.
e. Силікатоз.

23. У приймальне відділення потрапив хворий із скаргами на різкий головний біль, запаморочення, нежить, кашель. Температура тіла – 38,9°C. Працював на обприскуванні дерев хлоринданом. Яка невідкладна долікарська допомога потрібна хворому?
*a. Очистити шкіру і промити слизові оболонки 2% р-ном натрію гідрокарбонату або ізотонічним р-ном хлориду натрію. Дати випити молока з содою.
b. Шкірні покриви промивають водою з милом, обробляють 2% р-ном натрію гідрокарбонату або 5-10% р-ном аміаку.
c. Очистити шкіру і промити слизові оболонки 2% р-ном натрію гідрокарбонату.
d. Промити шкіру теплою водою з милом.
e. Промити шкіру теплою водою з милом або спиртолужним р-ном.

24. Які додаткові дослідження треба здійснити для підтвердження діагнозу силікоз?
*a. Рентгенографія ОГК, визначення показників функції зовнішнього дихання.
b. Визначення показників функції зовнішнього дихання.
c. Рентгенографія ОГК, туберкулінова проба.
d. Рентгенографія ОГК, визначення показників функції зовнішнього дихання, туберкулінова проба.
e. Бронхографія, визначення показників функції зовнішнього дихання.

25. Хворий П., відзначає наявність металевого присмаку і сухість в роті та печію в стравоході. У нього спостерігаються блювання і пронос із домішками крові. Із анамнезу відомо, що хворий працював з арсенатом кальцію, призначений для боротьби з грибковими захворюваннями рослин. Наявність якого захворювання можна запідозрити?
a. Інтоксикація свинцем.
b. Інтоксикація ртутьорганічними сполуками.
c. Інтоксикація фосфорорганічними сполуками.
d. Інтоксикація хлорорганічними сполуками.
*e. Інтоксикація миш’яковмісними сполуками.

26. При якому професійному захворюванні спостерігається синдром вегетативного поліневриту?
a. Інтоксикація хлорорганічними сполуками.
*b. Вібраційна хвороба.
c. Інтоксикація свинцем.
d. Силікоз.
e. Інтоксикація фосфорорганічними сполуками.

27. При інтоксикації якою сполукою спостерігаються приступи різких болей в животі, які не знімаються анальгетиками?
a. Інтоксикація хлорорганічною сполукою.
*b. Інтоксикація свинцем.
c. Інтоксикація ртутьорганічною сполукою.
d. Інтоксикація миш’яковмісною сполукою.
e. Інтоксикація фосфорорганічною сполукою.

28. У спекотний сонячний день чоловік 40 років, який перебував на пляжі, відчув себе погано. Виникли головний біль, запаморочення, блювання, шум у вухах. Об'єктивно: пульс 120 за 1хв, дихання поверхневе. Ви підозрюєте, що у пацієнта сонячний удар. Що необхідно зробити для покращення його стану?
a. Ввести знеболювальні засоби.
b. Здійснити ШВЛ.
*c. Холодне пиття, холодний компрес на голову.
d. Зробити непрямий масаж серця.
e. Терміново транспортувати потерпілого до лікарні.

29. Що являється основою профілактики пилового бронхіту?
*a. Комплекс інженерно-технічних заходів, спрямованих на зниження рівня запиленості у виробничих цехах
b. Особиста гігієна
c. Громадська профілактика
d. Суспільна профілактика
e. Хіміопрофілактика

30. У кого виникають професійні хвороби опорно-рухового апарату?
a. Музикантів, лікарів, водіїв, дикторів радіо
b. Лікарів, вчителів, водіїв, дикторів радіо
c. Водіїв, вчителів, музикантів, дикторів радіо
*d. Гранувальників кришталю, доярок, музикантів
e. Доярок, водіїв, вчителів, дикторів радіо

31. Який шлях надходження токсичних речовин відіграє провідну роль у виникненні професійних отруєнь?
a. Ентеральний
*b. Інгаляційний
c. Через шкіру
d. Парентеральний
e. Через слизові оболонки

32. У результаті швидкісного підйому робітника, який виконував глибоководні роботи, у нього з’явились скарги на сильний біль у суглобах і м'язах кінцівок, а також у животі. Яку невідкладну допомогу необхідно провести?
a. Провести оксигенотерапію зволоженим киснем
b. Накласти джгути на нижні кінцівки
c. Провести штучне дихання і непрямий масаж серця
d. Провести оксигенотерапію з насиченням парами спирту
*e. Перевести потерпілого в барокамеру

33. При виконанні сільськогосподарських робіт у полі під пекучим сонцем працівниця втратила свідомість. Об'єктивно: шкіра обличчя і голови червона, дихання поверхневе, неправильне, пульс частий, ниткоподібний. Який патологічний стан виник у працівниці?
a. Кесонна хвороба
b. Напруження опорно-рухового апарату
c. Нервово-емоційне перенапруження
*d. Сонячний удар
e. Вібраційна хвороба

34. В анамнезі пацієнтки поліклінічного відділення часті захворювання верхніх дихальних шляхів. Останнім часом скаржиться на частий сухий кашель, сльозоточивість, свербіж шкіри рук, а іноді всього тіла. Відомо, що 3 роки працює фасувальницею високоферментних препаратів мікробіологічного синтезу (протеаз, ліпази, амілази тощо). Яке професійне захворювання можна запідозрити у пацієнтки?
a. Інтоксикацію хлорованими вуглеводнями
*b. Професійне захворювання, викликане впливом біологічних чинників
c. Інтоксикацію хлорорганічними сполуками
d. Інтоксикацію барбітуратами
e. Інтоксикацію ароматичними вуглеводами

35. Захворювання є результатом довготривалого перенапруження м'язів плечового поясу. Зустрічається у робітників різних професій: ковалів, малярів, кочегарів, вантажників тощо. Об'єктивно визначається невелика припухлість і помірна болючість при пальпації плечового суглобу. Яке це захворювання?
*a. Периартрит плечового суглобу
b. Крепітуючий тендовагініт передпліччя
c. Координаційний невроз
d. Асептичний остеонекроз
e. Стенозуючий лігаментит

36. Назвіть професійне захворювання, яке виникає при тривалому вдиханні рослинного волокнистого пилу. Особливістю клінічної картини є так званий "симптом понеділка" - наростання симптоматики після відновлення контакту з виробничим пилом?
*a. Бісиноз
b. Азбестоз
c. Графітоз
d. Силікоз
e. Карбоконіоз

37. Cилікоз є найрозповсюдженішою формою пневмоконіозів із тяжким перебігом. Найчастіше зустрічається у робітників гірничорудної промисловості. Визначте тріаду скарг, найбільш характерних для силікозу:
a. Загальна слабість, втрата апетиту, біль у грудній клітці
*b. Задишка, біль у грудній клітці, кашель
c. Задишка, болі у серці, шум у вухах
d. Загальна слабість, тремор кінцівок, болі у суглобах
e. Болі в животі, нудота, блювота

38. Бериліоз проявляється у різних клінічних формах: гострий пневмоніт, дифузний бронхіоліт, гранулематоз легень, дифузний прогресуючий інтерстиціальний пневмосклероз. Яке позалегеневе ураження спостерігається при гострій інтоксикації берилієм?
a. Гломерулонефрит
b. Стоматит
c. Отит
*d. Алергічний дерматит
e. Коліт

39. Працівники клепальних, прядильних, полірувальних цехів тривалий час працюють в умовах підвищеного шуму. У чому полягає специфічна реакція організму на інтенсивну шумову дію?
a. Зміни в опорно-руховому апараті
*b. Зміни в слуховому аналізаторі
c. Підвищення рівня гемоглобіну
d. Порушення водно-електролітного обміну
e. Зміни системи кровообігу

40. Бригада лісозаготівельників працювала в горах на висоті 3000 м. Через кілька годин робітники відчули слабість, сонливість, біль у голові. З чим пов'язані дані симптоми в робітників?
*a. Пониженим парціальним тиском
b. Втомою
c. Пониженим атмосферним тиском
d. Підвищеним атмосферним тиском
e. Підвищеним парціальним тиском

41. Відомо, що значна кількість екзогенних отрут і їх метаболітів (етиловий і метиловий спирт, хлоровані вуглеводні, окис вуглецю та інші) виводяться через органи дихання. Яким чином здійснюють підсилення функції дихання для швидкого виведення токсичних речовин з організму?
a. Оксигенотерапією зволоженим киснем
b. Барокамерою
c. Застосуванням препаратів жовчних кислот
d. Оксигенотерапією з насиченням парами спирту
*e. Лікувальною гіпервентиляцією за допомогою інгаляції карбогену

42. Клінічно хвороба характеризується періодичними приступами ядухи із затрудненим видихом, викликаним алергічною реакцією бронхіального дерева з порушенням прохідності бронхів, набряком слизової та гіперпродукцією слизу. Яке це захворювання?
*a. Професійна бронхіальна астма
b. Гострий бронхіт
c. Тубекульоз
d. Пневмоконіоз
e. Хронічний бронхіт

43. До лікаря звернулася медична сестра із скаргами на періодичну появу на шкірі рук та обличчя пустул, оточених зоною гіперемії, що піднімаються над рівнем шкіри, іноді папул з місцевим набряком. Такі прояви відмічає у себе після контакту з медикаментами. Про який найбільш вірогідний діагноз можна подумати?
a. Псоріаз
b. Екзема
c. Короста
*d. Алергічна кропивниця
e. Нейродерматит

44. До приймального відділення лікарні була доставлена жінка з ознаками гострої інтоксикації ртуттю. Назвіть речовини, які слід використати у даному випадку як антидоти.
a. Строфантин, корглікон
*b. Унітіол, сукцимер, натрію тіосульфат
c. Тетацин кальцію, пентацин
d. Камфора, кофеїн, кордіамін, корглікон
e. Норадреналін, поліглюкін, мезатон

45. До неврологічного відділення був доставлений працівник нафтобази, який скаржиться на головний біль, слабкість, швидку втомлюваність, слинотечу, металевий присмак у роті. В останній час у хворого з’явився безпричинний страх, порушення сну, знизилась пам'ять. При обстеженні виявлено гіпотонію, гіпотермію (35С), брадикардію (50 ударів за хвилину), підвищену пітливість. Яку стадію інтоксикації тетраетилсвинцем слід запідозрити у хворого?
a. Середню форму хронічної інтоксикації
b. Важку форму хронічної інтоксикації
c. Передкульмінаційну стадію гострої інтоксикації
d. Кульмінаційну стадію гострої інтоксикації
*e. Початкову стадію гострої інтоксикації

46. У результаті аварії, яка сталася на хіміко-фармацевтичному заводі, до приймального відділення лікарні було доставлено постраждалих з різним ступенем гострого отруєння дихлоретаном. Один з них скаржиться на головний біль, нудоту. Через деякий час постраждалий втратив свідомість. У нього спостерігається пригнічення дихального та судинорухового центрів. Назвіть ступінь отруєння у пацієнта.
a. Хронічна форма
b. Летальна форма
c. Середня форма
d. Легка форма
*e. Важка форма

47. До приймального відділення лікарні був доставлений чоловік з ознаками гострої катаральної інтоксикації сполуками миш’яку. Назвіть препарати антидотної терапії, які слід застосовувати у цьому випадку.
a. Кордіамін, кофеїн-бензоат натрію
*b. Тіосульфат натрію, тетацин кальцію
c. Прозерин, тропацин
d. Глюкоза, аскорбінова кислота, вітаміни групи В
e. Атропіну сульфат

48. Які особливості типового клінічного перебігу пилового бронхіту?
a. Гострий початок, маловиражена симптоматика
b. Гострий початок, виражена симптоматика
c. -
*d. Поступовий початок, маловиражена симптоматика
e. Поступовий початок, виражена симптоматика

49. При проведенні обстеження пацієнта на хронічний пиловий бронхіт яка скарга буде пріоритетною?
a. Задишка у стані спокою
b. Сильний головний біль, запаморочення
c. Лихоманка
*d. Кашель
e. Схуднення

50. Який метод дослідження є основним в діагностиці пневмоконіозу?
a. Спірографія
b. Ехокардіографія
c. Ангіографія
d. Бронхографія
*e. Рентгенографія

51. Який метод дослідження дозволяє оцінити порушення вібраційної чутливості?
a. Капіляроскопія
b. Ангіографія
*c. Палестезіометрія
d. Термометрія
e. Динамометрія

52. Хворому призначено проведення клінічного аналізу крові. Як треба підготувати пацієнта до цього дослідження?
a. Після фізичного навантаження
b. Через 1 годину після їжі
*c. Натщесерце
d. Після охолодження
e. Після прийому глюкози

53. Хворому призначено проведення УЗД органів черевної порожнини. Контроль якості підготовки пацієнта полягає в тому, що це дослідження повинно проводитись:
a. Через 1 годину після їжі
b. Після охолодження
c. Після прийому глюкози
*d. Натщесерце
e. Після фізичного навантаження

54. Який додатковий захід доцільно вжити при переводі професійного хворого на тимчасову роботу за профбюлетенем (лікарняним листком працездатності)?
a. Забезпечення здорового психологічного мікроклімату
*b. Поєднання з активним лікуванням
c. Контроль фізичного навантаження
d. Дотримування санітарно-гігієнічного режиму
e. Профілактика охолодження

55. Що може дати позитивні результати щодо попередження професійних захворювань, зумовлених значним рівнем нервово-емоційного напруження у колективі?
a. Медичне обслуговування населення
*b. Забезпечення здорового психологічного мікроклімату в колективі
c. Рівень законодавчого забезпечення
d. Рівень фінансування охорони праці
e. Проведення санітарно-освітньої роботи

56. Що може підвищити якість медичного обслуговування в сучасних умовах?
a. Проведення санітарно-освітньої роботи
b. Рівень правових знань населення
c. Рівень фінансування охорони праці
d. Рівень законодавчого забезпечення
*e. Реформування охорони здоров'я та медичної освіти

57. Впровадження яких інформаційних технологій поліпшить якість медичних послуг?
a. Рівень фінансування охорони праці
b. Проведення санітарно-освітньої роботи
c. Рівень правових знань населення
*d. Комп'ютерізація робочого місця та відділення
e. Рівень законодавчого забезпечення

58. Пацієнт М., 42 років, працівник шахти, скаржиться на задишку під час незначного фізичного навантаження, кашель з виділенням слизисто-гнійного мокротиння, більше виражений зранку. Перкуторно у нижніх відділах легень - коробковий звук, аускультативно - жорстке дихання, в нижніх відділах розсіяні сухі хрипи. Рентгенологічно: в нижніх відділах наявність вузлових тіней. Якому захворюванню відповідає дана клінічна картина?
a. Туберкульоз легень
*b. Силікоз
c. Бронхіальна астма
d. Гострий бронхіт
e. Емфізема легень

59. Пацієнт Д., 50 років, що лікується в терапевтичному відділенні скаржиться на головний біль нападоподібного характеру з локалізацією в лобній ділянці, підвищену дратливість, а також похолодання кінцівок, ціаноз і гіпергідроз кистей і стоп. Із анамнезу життя відомо, що працює на бетоноукладальній машині. Об'єктивно: відмічається зниження пульсації на тильній поверхні стопи, при огляді нижніх кінцівок відмічаються признаки атрофії м'язів гомілок і стоп, зниження сили. Глибока чутливість не порушена. Вкажіть який вид вібрації має місце.
*a. Загальна вібрація
b. Комбінована вібрація
c. Низькочастотна вібрація
d. Змішана вібрація
e. Місцева вібрація

60. Пацієнтка В. 45 років. Об'єктивно: має місце загальна слабкість, головний біль, плаксивість, зниження пам'яті, порушення сну. Відмічає денну сонливість. Про огляді привертає увагу емоційна лабільність, на шкірі з’являється стійкий червоний дермографізм, нестійкість в позі Ромберга. Встановлено діагноз хронічна інтоксикація ртуттю. Вкажіть який препарат найдоцільніше використати як антидот.
a. 5% розчин натрію гідрокарбонату
b. 30% розчин тіосульфату натрію
*c. 5% розчину унітіол
d. 0,9% розчин натрію хлориду
e. 0,1% розчин атропіну сульфат

61. Пацієнт Б 35 років звернувся до медичної сестри з приводу нудоти, блювоти, загальної слабкості, яка виникла хвилин 10 - 15 потому. Працює в науково-дослідницькій лабораторії лаборантом, яка має тісний зв'язок з опроміненням. Після вимірювання, опромінення становить 250 рад. Об'єктивно: шкіряні покриви бліді, Ps – 100 за хвилину, слабкого наповнення. Вкажіть, яка ступінь опромінення має місце.
*a. Середня ступінь
b. Важка ступінь
c. Початкова ступінь
d. Дуже важка ступінь
e. Легка ступінь

62. Який метод обстеження під час періодичних медоглядів найбільш інформативний для виявлення хворих на пневмоконіоз?
*a. Рентгенографія органів грудної клітки
b. Аускультація органів грудної клітки
c. Перкусія органів грудної клітки
d. Проба Манту
e. Спірометрія

63. Медична сестра медико-санітарної частини підприємства пояснює працівникові, що проведення медичних оглядів працівників певних категорій регламентується наказом МОЗ України:
*a. N 246
b. N 120
c. N 133
d. N 410
e. N 38

64. Виберіть комплекс антидотної терапії у разі інтоксикації миш’яковмісними сполуками:
*a. Унітіол, тетацин кальцію
b. Баралгін, діпіроксим
c. Унітіол, хлорид кальцію
d. Адреналін, діпіроксим
e. Тетацин-кальцію, адреналін

65. До лікаря звернувся пацієнт зі скаргами на задишку, сухий кашель, постійний біль у грудній клітці. При рентгено-логічному обстеженні легень виявлено вузликові тіні діаметром 1-2мм, які локалізуються переважно в середніх і нижніх сегментах. З анамнезу відомо, що пацієнт працює прохідником у шахті більше 15 років. Яке захворювання можна запідозрити у пацієнта?
a. Пневмонію
*b. Антракоз
c. Хронічний бронхіт
d. Вібраційну хворобу
e. Туберкульоз легень

66. Хворий звернувся зі скаргами на тупі ниючі болі в руках, що посилюються вночі, мерзлякуватість кистей.Об'єктивно виявлено: блідість шкіри рук, мармуровість долонь, зниження температури кистей. Із анамнезу відомо, що працює бурильником більше 5 років. Вкажіть, яке захворювання можна запідозрити у хворого?
a. Отруєння свинцем
b. -
c. Ревматоїдний артрит
d. Силікатоз
*e. Вібраційна хвороба

67. Пацієнт, який працює на машинобудівному заводі звернувся зі скаргами на зниження слуху, головний біль, шум у голові, дратівливість. Після проведення аудіометрії виявлено ураження слухового аналізатора. Яке захворювання можна запідозрити?
*a. Кохлеарний неврит
b. Хвороба Рейно
c. Стенокардія
d. Вібраційна хвороба
e. Гіпертонічна хвороба

68. У водолаза, що працює на глибині біля 10 м більше ніж 20хв виникла загальна слабкість , біль у вухах,суглобах і м'язах, сонливість, дихання поверхневе, часте, втрата свідомості. Яка хвороба виникла у водолаза?
a. Висотна хвороба
b. Гіпертензивний криз
c. Нейроциркулярна дистонія
*d. Кесонна хвороба
e. ІХС

69. Чоловік обробляв картоплю отрутою проти колорадського жука, без засобів захисту. По обіді з'явилася задишка, пітливість, сльозотеча, слинотеча, головний біль. Об'єктивно: загальмований, мова утруднена, зіниці звужені, АТ – 90/50 мм рт.ст. Пульс 50 уд за 1хв. Тони серця приглушені. Які пестициди призвели до гострого отруєння пацієнта?
a. Ртутьорганічні сполуки
b. Хлорорганічні пестециди
*c. Фосфорорганічні пестициди
d. Миш'яковмісні сполуки
e. Карбонати

70. На ФАП звернулася жінка зі скаргами на різке підвищення температури, біль у м'язах, кашель, різкі періодичні болі в животі, металевий присмак у роті, носові кровотечі. Із анамнезу відомо, що на протязі 2-х днів обробляла помідори бордоською рідиною. Об'єктивно: АТ – 80/50 мм рт.ст., пульс – 60 уд за 1 хв., висипи на шкірі верхніх і нижніх кінцівок. Які отрутохімікати викликали дане захворювання?
a. Карбонати
*b. Металовмісні сполуки
c. Фосфорорганічні сполуки
d. Хлорорганічні сполуки
e. Миш'яковмісні сполуки

71. Хворий дістав дозу радіоактивного опромінення 400 рад. Який ступінь променевої хвороби діагностовано у пацієнта?
*a. ІІ ступінь
b. ІІІ степінь
c. -
d. ІУ степінь
e. І стенінь

72. У альпініста, що піднявся на висоту 4,5 км над рівнем моря виникла сонливість, апатія, погіршився зір, порушилася координація рухів, з'явилась задишка, нудота, блювання, носова кровотеча. Що спричинило розвиток даних симптомів?
*a. Знижений порціальний тиск кисню в повітрі
b. Знижений атмосферний тиск
c. Кесонна хвороба
d. Підвищений атмосферний тиск
e. Підвищений порціальний тиск кисню в повітрі

73. Через який термін, згідно з положенням про МСЕК, проводиться перекомісування інвалідів І-ї групи?
a. 4 роки
b. 5 років
c. 1 рік
d. 3 роки
*e. 2 роки

74. Пацієнт К., 37 років, протягом 3-х років працює на добуванні радіоактивних руд. Скаржиться на загальну слабкість, головний біль, зниження працездатності, погіршення апетиту, порушення сну (сонливість вдень і безсоння вночі). Які зміни гематологічних показників можна виявити у пацієнта?
a. Еритроцитопенія, тромбоцитоз
b. Гемоглобінемія, лейкоцитоз
c. Лейкоцитоз, тромбоцитопенія
d. Еритроцитопенія, збільшення ШОЄ
*e. Лейкопенія, тромбоцитопенія

75. Що, в першу чергу, повинна забезпечити медсестра виконуючі ІІІ-й етап медсестринського процесу у пацієнта з перегріванням?
a. Доступ свіжого повітря
*b. Ванну температурою 20°C впродовж 7-8 хвилин
c. Відпочинок в лежачому положенні
d. Застосування міхура з льодом
e. Застосування седативних засобів

76. До лікарні доставлено пацієнта В., 46 років, зі скаргами на набряк і побіління пальців рук, зниження чутливості шкіри. Відомо, що він працює ремонтником і тривалий час перебував при температурі повітря -2°C. При огляді кистей рук виявлені міхурці, наповнені сирозно-кров'янистою рідиною. Який захід, перш за все, повинна зробити медична сестра при наданні першої медичної допомоги?
a. Розтерти камфорним спиртом
b. Дати гаряче пиття
c. Накласти суху пов'язку на кисті рук
*d. Помістити потерпілого в тепле приміщення
e. Розтерти борним спиртом

77. Який метод обстеження дає уявлення про стан периферичного кровообігу?
*a. Капіляроскопія
b. Палестезіометрія
c. Холодова проба
d. Алгезиметрія
e. Проба на реактивну гіперемію

78. Виконуючи І-й етап медсестринського процесу у хворого на вібраційну хворобу, медсестра виявила перистезії і помірний біль в руках, приступи ангіоспазму за типом "білих пальців", зниження температури шкіри на кистях, підвищення порогу вібраційної чутливості. Для якого синдрому характерні дані ознаки?
*a. Ангіоспастичний
b. Синдром вегетативно-сенсорного поліневриту
c. Синдром вегетоміофасциту
d. Вестибулярний синдром
e. Ангіодистонічний

79. Який препарат необхідно якомога швидше застосувати при гострому отруєнні миш’яковмісними сполуками?
*a. Унітіол
b. Тетацин кальцію
c. Розчин атропіну
d. Розчин ізонітрозину
e. Тіосульфат натрію

80. Працівниця прядильного цеху (стаж роботи 8 років) скаржиться на часті болі в голові, втомлюваність, порушення сну, зниження пам'яті й апетиту. Останнім часом відзначає зниження слуху. Що є причиною виникнення даних симптомів?
a. Вплив високих температур виробничого середовища
*b. Вплив шуму на організм людини
c. Вплив іонізуючого випромінювання
d. Вплив вібрації
e. Інтоксикація окисом вуглецю

81. Ви проводите обстеження пацієнта, який 13 років працював кочегаром і виконував роботи, пов'язані з довготривалим перенапруженням м'язів плечового поясу. Назвіть пріоритетний симптом у даного пацієнта
a. Наявність пустул на шкірі рук
b. Свербіж шкіри рук
c. Кашель
d. Деформація плечового суглоба
*e. Помірна болючість при пальпації плечового суглоба

82. У медико-санітарну частину військового підрозділу поступив солдат після випадкового вживання розчинника, що містив дихлоретан. Яка першочергова дія медичної сестри при наданні допомоги потерпілому?
*a. Промити шкіру та слизові оболонки 2% розчином гідрокарбонату натрію
b. Внутрішньовенно ввести 20 мл 40% розчину глюкози і 500 мг аскорбінової кислоти
c. Провести інгаляцію киснем
d. Зробити очисну клізму
e. Дати проносні засоби

83. Хто встановляє діагноз гострого контактного дерматиту, що виник на виробництві:
a. Лікар СЕС з гігієни праці та промислової санітарії
b. Терапевт та рентгенолог
c. Головний лікар лікувально-профілактичного закладу
*d. Лікар дермато-венерологічного диспансеру за погодженням з територіальною СЕС та профпатологом
e. Профпатолог та фтізіатр

84. Яким наказом МОЗУкраїни затверджено Перелік спеціалізованих лікувально-профілактичних закладів, які мають право встановлювати остаточний діагноз щодо професійних захворювань:
*a. №133 від 25.03.2003 р.
b. №614 від 13.12.2004 р.
c. №45 від 31.03. 1994 р.
d. №555 від 29.09.1989 р.
e. № 246 від 21.05.2007 р.

85. Які спеціалісти беруть обов'язкову участь у медичних оглядах працюючих, на яких в процесі трудової діяльності впливає аерозоль оксиду кремнію кристалічного, при вмісті в пилу більше 70 %:
a. Нарколога, онколога
b. Терапевта, психіатра
c. Невропатолог, дерматолога
d. Офтальмолога, фтизіатра
*e. Терапевта, оториноларинголога

86. В скількох примірниках Комісія оформлює Заключний акт за результатами періодичного медичного огляду працівників (протягом місяця після його завершення):
a. В 1 примірнику
b. В 10 примірниках
c. В 4 примірниках
d. В 2 примірниках
*e. В 6 примірниках

87. Робітниця працює в умовах впливу на організм виробничого пилу. В клініці професійних захворювань їй встановлено діагноз професійна бронхіальна астма. Який виробничий пил має алергізуючу дію?
a. Тальковий
b. Цементний
c. Графітний
d. Сажовий
*e. Зерновий

88. Громадянин К. працює акумуляторщик 12 років. Доставлений в хірургічне відділення зі скаргами на різкі переймисті болі в животі, нудоту, блювання, відсутність випорожнень на протязі 2-х діб. В анамнезі -виразкова хвороба дванадцятипалої кишки (ДПК). При огляді - живіт втягнутий, при пальпації розлита болючість, переважно навколо пупка. Симптоми подразнення очеревини негативні. Який найбільш імовірний попередній діагноз?
*a. Свинцева колька.
b. Гострий панкреатит.
c. Перфорація виразки ДПК.
d. Гострий холецистит.
e. Гострий апендицит.

89. У електрозварювальника з 20 літнім стажем роботи в умовах впливу на органи дихання підвищених концентрацій пилу, запідозрений пневмоконіоз. Який засіб рентгендослідження є основним при діагностиці пневмоконіозу?
a. Рентгеноскопія
b. Бронхографія
c. Сцинтиграфія
*d. Рентгенографія
e. Томографія

90. При здійсненні медсестринського огляду у пацієнта виявлено гінгівіт, стоматит, а також ціанотичнасмуга вздовж країв ясен, постійний тремор рук, підвищена збудливість. Яка речовина при інтоксикації дає такі ознаки?
*a. Ртуть
b. Оксид вуглецю
c. Свинець
d. Арсен
e. Марганець

91. Хвора 30 років, оператор машинного доїння, кілька місяців скаржиться на болі у м'язах, суглобах. При огляді виявлено ознаки ураження плечового, локтьового і кульшового суглобів, фіброзит. Про яке професійне захворювання може іти мова?
a. Лімфогранульоматоз
*b. Бруцельоз
c. Туляремія
d. Токсоплазмоз
e. Сап

92. Хлораторщик. каналізаційної станції, у зв'язку з витоком хлору із трубопроводу кілька секунд вдихав його без протигазу. Які симптоми характерні для легкого ступеня гострого ураження верхніх відділів дихальної системи токсичними речовинами подразнюючої дiї?
a. -
*b. Біль у нoci, дертя в горлі, гостра нежить, сльозотеча
c. Печіння за грудиною, запаморочення
d. Гіперемія, набряк слизової оболонки носу, глотки
e. Осиплість голосу, головний біль

93. В профпатологічне відділення звернувся пацієнт з діагнозом Силікоз II стадії. Медична сестра, яка спостерігала за станом пацієнта минулого року звернула увагу на те, що хворий схуд, у нього спостерігається підвищення температури тіла ввечері до 37,3°С, значна пітливість. Яке ускладнення силікозу може бути у хворого?
a. Емфізема легень
b. Бронхіт
*c. Туберкульоз
d. Легенева недостатність
e. Стенокардія

