1. В інфекційному стаціонарі перебуває на лікуванні пацієнт з приводу черевного тифу. Яке із специфічних лабораторних досліджень буде найінформативнішим раннім підтвердженням діагнозу?
*a. Посів крові на гемокультуру
b. Посів калу на копрокультуру
c. Посів жовчі на білікультуру
d. Посів сечі на уринокультуру
e. Реакція Відаля

2. У пацієнтки, що перебуває на лікуванні в інфекційній лікарні з приводу сальмонельозу, проведені специфічні лабораторні дослідження. Яке з них буде найінформативнішим щодо підтвердження діагнозу?
a. Уринокультура
b. Білікультура
c. Реакція Відаля
d. Реакція Райта
*e. Копрокультура

3. У пацієнта, що лікується в інфекційній лікарні, посів випорожнень на поживне середовище Ендо дав ріст Shigella Sonnei. Для якої хвороби це характерно?
a. Сальмонельозу
b. Паратифу В
c. Черевного тифу
*d. Шигельозу
e. Паратифу А

4. В інфекційну лікарню поступив пацієнт зі скаргами на нудоту, блювання, біль в епігастрії, рідкі випорожнення, що виникли після вживання недоброякісної їжі. Який матеріал для дослідження необхідно направити в лабораторію?
a. Змив з носоглотки
b. -
c. Сечу
d. Кров
*e. Кал та блювотні маси

5. Пацієнт поступив зі скаргами на часті, у великій кількості рідкі випорожнення у вигляді рисового відвару, з подальшим приєднанням частих блювань з виділенням водянистих блювотних мас, спрагу. Для якої хвороби характерні такі симптоми?
*a. Холери
b. Черевного тифу
c. Єрсиніозу
d. Ешерихіозу
e. Сальмонельозу

6. У хворого на холеру визначено III ступінь зневоднення. Зміни яких показників крові будуть найінформативнішими при лабораторних дослідженнях у даному випадку?
a. Сечовини, креатиніну
b. Хлоридів, калію
c. Білірубіну, АлАТ, АсАТ
d. Загального білку, білкових фракцій
*e. Гематокриту, густини плазми крові

7. Пацієнтка перебуває десятий день на стаціонарному лікуванні з приводу вірусного гепатиту А. Яке серологічне дослідження буде найбільш інформативним підтвердженням цього діагнозу?
a. Анти – HAV Ig A
b. РНГА, РЗК
c. Реакція Райта
*d. Анти – HAV Ig M
e. Реакція Відаля

8. В інфекційному стаціонарі перебуває пацієнт з приводу вірусного гепатиту В в розпалі хвороби,. Що необхідно визначити для підтвердження діагнозу?
a. РА, РПГА
*b. HBsAg, anti –HBc
c. Анти – HAV IgM
d. Анти – HAV IgА
e. РНГА, РЗК

9. В інфекційній лікарні перебуває на стаціонарному лікуванні пацієнтка з приводу менінгококцемії. В плані специфічної лабораторної діагностики обов’язковими будуть дослідження ліквору. Який метод буде найінформативнішим?
a. Серологічний
b. Біологічний
c. Біохімічний
*d. Бактеріологічний
e. Мікроскопічний

10. Пацієнт 30 років тому назад перехворів епідемічним висипним тифом. В крові пожиттєво в низькому титрі зберігаються антитіла. Яким лабораторним дослідженням їх виявляють?
*a. РЗК
b. РНГА
c. РА Відаля
d. РА Вейля – Фелікса
e. ІФА

11. Пацієнт скаржиться на біль в горлі, гарячку, біль голови. Об’єктивно: слизова ротоглотки помірно гіперемована з ціанотичним відтінком, мигдалики збільшені з фібринозним щільним нальотом, що тяжко знімається. Яку хворобу можна запідозрити?
a. -
*b. Дифтерію
c. Гострий тонзиліт
d. Інфекційний мононуклеоз
e. Аденовірусну інфекцію

12. В кабінет анонімного ВІЛ-тестування звернувся пацієнт з метою лабораторного обстеження. Який метод найбільш інформативний в первинному лабораторному дослідженні?
a. Біохімічний
b. Радіоімунний
c. Імуноблотинг
*d. Імуноферментний
e. Бактеріологічний

13. В дитячому садочку серед персоналу трапився випадок менінгіту. Який матеріал першочергово треба взяти у персоналу і дітей з метою виявлення менінгококового носійства та хворих в інкубаційному періоді?
a. Кров з вени
*b. Слиз з носоглотки
c. Сечу
d. Ліквор
e. Кров з пальця

14. З однієї з тропічних країн повернувся військовослужбовець, який перехворів малярією. Що йому забороняється у зв’язку з перенесеним захворюванням?
a. Працювати в сільському господарстві
b. Відвідувати громадські місця
c. Бути реципієнтом
d. Працювати в громадському харчуванні
*e. Бути донором

15. Два тижні тому у місто Н. прибув турист із країни, ендемічної щодо холери. Практично здоровий. Який протиепідемічний захід щодо туриста необхідно здійснити?
*a. Протиепідемічні заходи не проводяться
b. Бактеріологічне обстеження
c. Спостереження впродовж 5 днів
d. Госпіталізація в бокс на 5 днів
e. Обов’язкова госпіталізація в інфекційний стаціонар

16. У кабінеті інфекційних захворювань знаходяться на обліку особи, які перехворіли сальмонельозом. Вказати вид носійства, якщо збудник сальмонельозу висіяно через 6 років після хвороби:
a. Латентне
*b. Хронічне
c. Імунне
d. Гостре
e. Транзиторне

17. При заборі крові від ВІЛ-інфікованого лаборант поранила руку. Як потрібно обробити ушкоджене місце відповідно до вимог наказу МОЗ України № 955?
a. Обробити розчином сульфацил-натрію.
*b. Промити рану водою з милом і тримати під струменем проточної води кілька хвилин або поки кровотеча не припиниться
c. Обробити одним із дезінфектантів
d. Ретельно промити під проточною водою з милом, а потім продовжувати маніпуляцію
e. Обробити фукарцином, а потім продовжувати маніпуляцію

18. У хворого 27 років спостерігається блювота, пронос у вигляді "рисового відвару". Вкажіть основний метод специфічної діагностики у хворого з підозрою на холеру:
a. ПЛР
b. Вірусологічний
*c. Бактеріологічний
d. Серологічний
e. Мікроскопічний

19. У хворого Ш., в якого через 6 днів після полювання на бабаків, у пахвовій ділянці з’явився хворобливий збільшений лімфовузол (бубон). Вкажіть матеріал для лабораторного дослідження при підозрі на бубонну форму чуми.
a. Мокротиння
b. Сеча
c. Блювотні маси
*d. Вміст лімфатичного вузла
e. Кал

20. Проаналізуйте та вкажіть: на зміні яких показників ґрунтується цитолітичний синдром при вірусному гепатиті А
a. Холіноестерази
b. Тимолової проби
c. Білірубіну
d. Лужної фосфатази
*e. Аланінамінотрансферази

21. У хворого, рибалки, із скаргами на жовтяницю, зниженням діурезу, болю у литкових м'язах запідозрений лептоспіроз. Вкажіть методи специфічної діагностики лептоспірозу:
a. Реакція Пауля-Буннеля
b. Алергопроба
*c. Реакція мікроаглютинації
d. Метод гемокультур
e. Реакція Відаля

22. У хворого на вірусний гепатит А зі скаргами на свербіж шкіри, тривалу жовтяницю діагностовано холестатичну форму захворювання. Вкажіть лабораторний показник який підтверджує холестатичну форму вірусного гепатиту А
a. Загальний білірубін
b. Рівень аланін амінотрансферази (АЛТ)
c. Рівень амілази
*d. Лужна фосфотаза
e. Протромбіновий індекс

23. При скринінговому обстеженні на наявність антитіл до ВІЛ у вагітної жінки (13 тижнів вагітності) виявлено позитивний результат, в звязку з чим виконано повторне дослідження методом ІФА. Результат знову виявився позитивним. Підтверджуючий тест (метод імуноблотингу) виявився негативним. Як трактувати такий результат?
a. Отриманий результат аналізу свідчить про те, що вагітна є ВІЛ-інфікованою
b. Отриманий результат аналізу свідчить про те, що у вагітної СНІД
c. Отриманий результат аналізу свідчить про те, що у вагітної гострий ретровірусний синдром
*d. Отриманий результат аналізу є псевдопозитивним у ІФА, у вагітної немає ВІЛ-інфекції
e. Отриманий результат підтверджуючого тесту (метод імуноблотингу) є хибнонегативним

24. Хворий, 34 роки, госпіталізований на 9-й день хвороби в пульмонологічне відділення обласної лікарні з підозрою на пневмонію. Захворювання почалося гостро з підвищення температури тіла до 38°С, сухого кашлю, інтоксикації. З епідеміологічного анамнезу: хворий займається розведенням папуг. Який метод діагностики є основним у цьому випадку:
a. Алергологічний (проба з орнітином)
b. Виділення культури хламідій зі змивів з ротоглотки
c. Клініко-епідеміологічний
d. Мікроскопічний
*e. Серологічний (РЗК, РГГА)

