1. У пацієнта щовесни з’являється сльозотеча, виділення з носа, чихання, які він пов’язує з періодом цвітіння тополі. Підозріння на поліноз. Гіперпродукцію якого виду антитіл виявив лаборант в імунограмі?
a. IgD
b. IgG
*c. Ig E
d. IgM
e. IgA

2. Наркоман зі стажем скаржиться на часті респіраторні захворювання, які тяжко піддаються лікуванню. При обстеженні поставлено діагноз СНІД. Недостатність яких клітин імунної системи зумовлює імунодепресію у даного пацієнта?
a. Т-супресорів
b. NK-клітини
c. Т-кілерів
*d. Т-хелперів
e. В-лімфоцитів

3. У молодого чоловіка після втрати 25% об’єму крові внаслідок травми у крові з’явились поодинокі оксифільні нормоцити, ретикулоцитоз – 20%. Яка анемія за здатністю кісткового мозку до регенерації розвинулася у пацієнта?
a. Регенераторна
b. Арегенераторна
*c. Гіперрегенераторна
d. Гіпорегенераторна
e. Дизрегенераторна

4. На 3-й день після походу в гори у хлопчика підвищилась температура тіла до 37,4°C, з‘явились кволість, біль голови, втрата апетиту. Про який період хвороби можна говоритив даному випадку?
a. Розпалу
b. Виздоровлення
c. Латентний
d. Ремісії
*e. Продромальний

5. У пацієнта після масивного крововиливу в мозок почали різко падати артеріальний тиск, частота серцевих скорочень і частота дихання, пульс ниткоподібний, дихання поверхневе, рефлекси слабо виражені. Який стан розвинувся у пацієнта?
a. Термінальна пауза
b. Агонія
c. Клінічна смерть
d. Біологічна смерть
*e. Преагонія

6. У пацієнта, який часто хворіє ангінами, розвинулася недостатність мітрального клапану, через що серце зазнає перевантаження об’ємом крові. Розвиток якого внутрішньосерцевого механізму в основному забезпечує компенсацію роботи серця?
a. Збудження симпатичної нервової системи
*b. Гетерометричного
c. Гомеометричного
d. Тахікардії
e. Гіпертрофії міокарду

7. Чоловік, 64 роки, хворіє на гіпертонічну хворобу. Виявлено атеросклероз мозкових артерій. Лабораторне дослідження ліпідного складу крові показало порушення балансу транспортних форм ліпідів. Дефіцит яких ліпопротеїдів має суттєве значення в патогенезі атеросклерозу?
*a. Високої щільності
b. Дуже низької щільності
c. Хіломікронів
d. Низької щільності
e. Проміжної щільності

8. Пацієнта з цукровим діабетом було доставлено до лікарні у стані коми. Дихання шумне, часте, після глибокого вдиху йде посилений видих. Який тип дихання спостерігається у пацієнта?
a. Біота
*b. Куссмауля
c. Гаспінг-дихання
d. Чейна-Стокса
e. Апнейстичне

9. У пацієнта, 38 років, внаслідок виробничої травми на будівництві виникла гостра крововтрата (33% об’єму крові), в результаті чого добова кількість сечі зменшилась до 400 мл. Який основний механізм цього явища?
*a. Зниження гідростатичного тиску крові
b. Гіпопротеїнемія
c. Підвищення гідростатичного тиску сечі
d. Збільшення вироблення вазопресину
e. Зниження кількості функціонуючих клубочків

10. До лікаря звернувся чоловік, 34 років. Під час огляду було виявлено збільшення розмірів кистей, стоп, носа та нижньої щелепи, імпотенція, атрофія яєчок. Підвищення рівня якого гормону спричинило дані зміни у пацієнта?
a. Пролактину
*b. Соматотропіну
c. Кортикотропіну
d. Тиротропіну
e. Адренокортикотропіну

11. У людини, яка зайшла з морозу у тепле приміщення, почервоніло обличчя. Який вид артеріальної гіперемії виник у неї?
*a. Реактивна
b. Робоча
c. Нейропаралітична
d. Нейротонічна
e. Метаболічна

12. У пацієнта з черепно-мозковою травмою виникло часте дихання зі змінною глибиною та періодичними паузами. Який тип дихання у нього?
a. Тахіпное
*b. Біота
c. Куссмауля
d. Чейна-Стокса
e. Гіперпное

13. У 3-річної дитини, що проживає в Закарпатті, спостерігається відставання у фізичному та психічному розвитку. Гіпофункцію якої залози виявлено при обстеженні?
a. Прищитоподібних
b. Надниркових
*c. Щитоподібної
d. Підшлункової
e. Статевих

14. У хворого, 64 років, після мозкового крововиливу спостерігається наростання глибини і частоти дихання, а потім зменшення до повного припинення, після чого цикл дихальних рухів відновлюється. Який тип дихання виник у хворого?
*a. Чейна-Стокса
b. Гаспінг-дихання
c. Апнейстичне
d. Куссмауля
e. Біотта

