1. На розтині жінки віком 63 роки, яка хворіла на ревматичну хворобу з розвитком комбінованої вади мітрального клапана, виявлено зміни у стулках клапана, які різко потовщені, спаяні між собою, щільні, при їх розрізуванні чути хруст. Який патологічний процес зумовив кам’янисту щільність калапана серця?
*a. Дистрофічне звапніння
b. Метаболічне звапніння
c. Гіаліноз
d. Амілоїдоз
e. Метастатичне звапніння

2. У молодої дівчини після укусу змії з’явилось жовте забарвлення шкіри, слизових оболонок і склер. За рахунок якого пігменту виникло таке забарвлення?
*a. Непрямого білірубіну
b. Прямого білірубіну
c. -
d. Уробіліну
e. Стеркобіліну

3. На розтині чоловіка віком 67 років діагностовано гіпертонічну хворобу, гострий інфаркт міокарда по боковій стінці лівого шлуночка, атеросклероз та тромбоз коронарних артерій, тромбофлебіт глибоких вен нижніх кінцівок. Який механізм привів у даному випадку до розвитку інфаркта міокарда?
a. Тромбоемболія
b. Ішемія
*c. Тромбоз коронарної артерії
d. Артеріальна гіпертензія
e. -

4. При гістологічному дослідженні надісланого з ЛОР-відділення операційного матеріалу пацієнта виявили збільшені та повнокровні піднебінні мигдалики, у яких лімфоїдні фолікули великі з осередками гнійного запалення і формуванням абсцесів. Діагностуйте клініко-морфологічну форму ангіни:
a. Гостра катаральна
b. Гостра лакунарна
*c. Гостра фолікулярна
d. Хронічна
e. Гостра фібринозна

5. При морфологічному дослідженні шлунку виявлено глибокий дефект стінки з ураженням м’язової оболонки, проксимальний край якого валикоподібно піднятий, дистальний - пологий. При мікроскопії в дні дефекту виявляються: зона некрозу, глибше -грануляційна тканина та масивна ділянка рубцевої тканини. Який діагноз?
a. Хронічна виразка з малігнізацією
b. Рак-виразка
c. Ерозія слизової шлунку
d. Гостра виразка
*e. Хронічна виразка у стадії загострення

6. При гістологічному дослідженні злоякісної пухлини шлунка виявлено багато перстнеподібних клітин. Який гістологічний тип злоякісної пухлини?
a. Солідний
b. Саркома
c. Аденокарцинома
*d. Слизистий
e. Карциноїд

7. При дослідженні операційного матеріалу у видаленій частці щитоподібної залози виявили осередок щільної білої тканини без чітких контурів, діаметром 2,0 см. Гістологічно пухлина утворена подібними на сосочки утворами, місцями з наявністю окремих кальцинатів, має виражений інвазивний ріст. Ядра клітин пухлини у вигляді “годинникових скелець”. Який рак має місце?
*a. Папілярний
b. Медулярний
c. Залозистий
d. Фолікулярний
e. Недиференційований

8. При гістологічному дослідженні у щитоподібній залозі виявлено: дифузну лімфоцитарну інфільтрацію, значну кількість лімфоїдних фолікулів, розростання сполучної тканини з атрофією паренхіми. Який діагноз?
*a. Аутоімунний тиреоїдит Хашімото
b. Базедова хвороба
c. Багатовузловий колоїдний зоб
d. Тиреоїдит Ріделя
e. Дифузний колоїдний зоб

9. У чоловіка діагностовано вірусний гепатит В. При гістологічному дослідженні біоптатів печінки відмічається порушення балочної будови з поліморфізмом гепатоцитів, в яких багато фігур мітозу. Гепатоцити збільшені в об’ємі, цитоплазма заповнена вакуолями, які містять прозору рідину. Який вид дистрофії характерний у даному випадку?
a. Гіаліново-крапельна
*b. Гідропічна
c. Вуглеводна
d. Зерниста
e. Жирова

10. У хворого на слизовій оболонці порожнини рота з'явився щільний сірувато-білого кольору осередок, який виступає над слизовою оболонкою. Гістологічно в цій ділянці виражений гіперкератоз. Який патологічний процес розвинувся в слизовій оболонці?
a. Лейкодерма
*b. Лейкоплакія
c. Осередковий іхтіоз
d. Гіаліноз
e. Локальний пухлинний амілоїдоз

11. У пацієнта з фiброзно-кавернозним туберкульозом легенів розвинулась уремiя. Прижиттєва проба на наявнiсть у нирках амiлоїду позитивна. Про яку форму амiлоїдозу йде мова в даному випадку?
*a. Вторинний системний
b. Сiмейний вроджений
c. -
d. Гемодіаліз-асоційований
e. Локальний пухлинний

12. У хлопчика віком семи років після перенесеного кору у м’яких тканинах щоки виявлені нечітко відмежовані набряклі червоно-чорного кольору ділянки з порушенням цілості шкіри. Яке ускладнення розвинулося у дитини?
*a. Волога гангрена (нома)
b. Газова гангрена
c. Трофічна виразка
d. Пролежень
e. Суха гангрена

13. У жінки віком 65 років з атеросклерозом церебральних судин, на розтині виявлені: тромбоз правої середньої мозкової артерії, великий осередок сірого кольору, розм’якшення мозкової тканини неправильної форми. Який патологічний процес розвинувся в головному мозку?
a. Коагуляційний некроз
b. Волога гангрена
c. Крововилив
*d. Інфаркт
e. Казеозний некроз

14. На розтині померлого 54 років при гістологічному дослідженні легень, виявлені вогнища запалення із заповненням альвеол рідиною, забарвленою в блідо-рожевий колір, місцями з наявністю тонких рожевих ниток, створюючих дрібнопетельну мережу з невеликою кількістю лімфоцитів. Який характер ексудату в легенях?
a. Гнійний
b. Серозний
c. Фібринозний
*d. Серозно-фібринозний
e. Геморагічний

15. На розтині померлого 72 років спостерігається значне виснаження та зміна кольору тканини серця та печінки до коричнево – бурого кольору. При гістологічному дослідженні в кардіоміоцитах, гепатоцитах та цитоплазмі нейронів виявлено накопичення гранулярного золотаво-коричневого пігменту. Який пігмент був знайдений?
a. Гемосидерин
b. Гемомеланін
c. Цероїд
d. Білірубін
*e. Ліпофусцин

