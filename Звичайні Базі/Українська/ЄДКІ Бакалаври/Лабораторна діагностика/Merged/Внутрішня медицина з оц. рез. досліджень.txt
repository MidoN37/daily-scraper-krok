1. В терапевтичному відділенні лікується пацієнт з патологією органів дихання. Скаржиться на напади ядухи з експіраторною задишкою, кашель з виділенням невеликої кількості харкотиння. Які зміни в харкотинні Ви очікуєте у даного пацієнта?
*a. Склоподібне, густе, еозинофіли, кристали Шарко-Лейдена, спіралі Куршмана
b. Геморагічне, атипові клітини
c. “Іржаве”, еритроцити, лейкоцити
d. Слизисте, поодинокі лейкоцити
e. Гнійне, лейкоцити, злущений епітелій

2. Ви проводите обстеження пацієнта, у якого діагностована вада серця. При пальпації виявили симптом “котячого муркотіння” на основі серця. Для якої вади серця це може бути характерно?
*a. Аортального стенозу
b. Мітрального стенозу
c. Недостатності клапанів аорти
d. Стенозу клапанів легеневого стовбура
e. Недостатності мітрального клапана

3. Пацієнт з ревматоїдним артритом скаржиться на біль у суглобах. Які суглоби найчастіше уражуються?
a. Плечові суглоби
b. Колінні суглоби
c. Великі суглоби верхніх кінцівок
d. Кульшові суглоби
*e. Дрібні суглоби кистей рук та стоп

4. Пацієнт скаржиться на постійні болі в епігастральній ділянці, слабість, зниження маси тіла. В анамнезі виразкова хвороба шлунка. Який метод обстеження є найбільш інформативним в диференціальній діагностиці виразкової хвороби та раку шлунка?
*a. Езофагогастродуоденоскопія з біопсією
b. Дослідження шлункової секреції з гістаміном
c. -
d. Дослідження калу на приховану кров
e. Рентгенологічне обстеження шлунка

5. Пацієнт лікується в гастроентерологічному відділенні з діагнозом цироз печінки. Які ознаки свідчать про розвиток у нього синдрому портальної гіпертензії?
a. Ксантелазми, свербіж шкіри
*b. Асцит, варикозне розширення вен черевної стінки
c. Гіпертермія, блювання
d. Жовтяниця, свербіж шкіри
e. Телеангіоектазії, “печінкові” долоні

6. Пацієнтка з хронічним захворюванням нирок скаржиться на нудоту, відразу до їжі, свербіжшкіри. Яке лабораторне дослідження необхідно провести для підтвердження загрози виникнення уремії?
*a. Визначити рівень сечовини та креатиніну в крові
b. Пробу за Зимницьким
c. Загальний аналіз крові
d. Пробу за Нечипоренком
e. Загальний аналіз сечі

7. В терапевтичне відділення поступив пацієнт із інтенсивним болем у поперековій ділянці справа, що іррадіює вниз живота та стегно, часте болюче сечовипускання. Які зміни в загальному аналізі сечі можливі у даного пацієнта?
a. Сеча темна (колір пива), жовчні пігменти
b. Сеча світложовта, лейкоцитурія
c. Сеча мутна, піурія, протеїнурія
d. Сеча кольору м’ясних ополосків, гематурія, циліндрурія
*e. Сеча червона, гематурія (незмінені еритроцити), солі урати

8. В гематологічне відділення поступила пацієнтка із скаргами на загальну слабість, головокружіння, серцебиття, бажання їсти крейду. Для якої анемії можуть бути характерні дані скарги?
a. Апластичної
b. B12-дефіцитної
c. Гемолітичної
*d. Залізодефіцитної
e. Гострої постгеморагічної

9. Пацієнт лікується з діагнозом ревматична хвороба. Які гострофазові показники свідчитимуть про ступінь активності процесу?
a. -
*b. Лейкоцитоз, позитивні ревмопроби
c. Анемія, тромбоцитопенія
d. Лейкопенія, базофілія
e. Панцитопенія

10. Пацієнтка із захворюванням щитоподібної залози скаржиться на мерзлякуватість, сонливість, сухість шкіри, збільшення маси тіла. Яке дослідження найбільш інформативне для встановлення діагнозу?
a. ЕКГ
b. -
c. Загальний клінічний аналіз крові
d. Визначення загального білку крові
*e. Визначення гормонів Т3, Т4, ТТГ у крові

11. Пацієнтка 36 років, скаржиться на надлишкову масу тіла, сонливість, слабість, оволосіння обличчя. Після об’єктивного обстеження запідозрено хворобу Іценко-Кушинга. Який лабораторний показник підтвердить даний діагноз?
a. Рівень глюкози в крові
b. Рівень Т3, Т4, ТТГ в крові
*c. Рівень 17-кетостероїдів в крові
d. Рівень кетонових тіл в крові
e. Рівень соматотропного гормону в крові

12. Пацієнта турбує кашель з виділенням харкотиння “повним ротом”. При огляді: пальці у вигляді “барабанних паличок ”, нігті мають вигляд годинникових скелець. Які зміни харкотиння можливі при цьому захворюванні?
a. Скловидне, густе, невелика кількість
b. Слизисте, прозоре, помірна кількість
c. Пінисте, рожеве, велика кількість
*d. Гнійне, тришарове, велика кількість
e. Геморагічне, помірна кількість

13. Пацієнтка скаржиться на біль у суглобах, загальну слабість, болі в ділянці серця, почервоніння щік та спинки носа. Виставлено попередній діагноз системний червоний вовчак. Які лабораторні показники підтвердять діагноз?
a. Анемія, лейкоцитоз
b. Лейкоцитоз, прискорення ШОЕ
c. С-реактивний протеїн, антистрептолізин “О”.
d. Панцитопенія, сповільнена ШОЕ
*e. LE-клітини та антитіла до ДНК в крові

14. Пацієнтка доставлена у тяжкому стані зі скаргами на стискаючі болі за грудиною, що не знімались нітрогліцерином, слабість. Об’єктивно: бліда, пульс частий, слабкого наповнення, АТ знижений. Які лабораторні дослідження необхідно провести для встановлення діагнозу?
*a. Тест на тропоніни, визначення трансаміназ
b. ЗАК, рівень холестерину
c. -
d. ЗАС, рівень глюкози в крові
e. ЗАК, ЗАС

15. Швидкою допомогою доставлено пацієнта без свідомості, з різким зниженням АТ, ниткоподібним пульсом. Пацієнт блідий, вкритий липким холодним потом. Ці ознаки виникли після парентерального введення цефалоспорину. Що з пацієнтом?
*a. Анафілактичний шок
b. Сінна лихоманка
c. Кропив’янка
d. Бронхоспазм
e. Набряк Квінке

16. У пацієнта з виразковою хворобою шлунка з’явились скарги на загальну слабість, швидку втому, похудіння, постійні болі в епігастрії, відсутність апетиту, відразу до м'ясної їжі. Про яке ускладнення виразкової хвороби можна думати?
*a. Малігнізацію
b. Пенетрацію
c. Пілоростеноз
d. Шлункову кровотечу
e. Перфорацію

17. Пацієнта турбує відрижка кислим, печія. Яке лабораторне дослідження допоможе встановити причину цих симптомів?
a. Амілаза крові
*b. pH-метрія
c. Дуоденальне зондування
d. Кал на приховану кров
e. Шлунковий вміст на хелікобактер пілорі

18. У пацієнта виникла масивна шлункова кровотеча. При огляді виявлено збільшення живота за рахунок асциту, “судинні зірочки” на грудній клітці, жовтушність склер. Що можна запідозрити у пацієнта?
*a. Цироз печінки
b. Ерозивний гастрит
c. Геморагічний панкреатит
d. Виразковий езофагіт
e. Виразкову хворобу шлунка

19. Пацієнтка скаржиться на біль в поперековій ділянці, гарячку, виділення мутної сечі з неприємним запахом, які з’явились після переохолодження. Запідозрено гострий пієлонефрит. Які симптоми найбільш характерні для цього захворювання?
*a. Біль у попереку, остуда, дизурія
b. Спрага, анорексія, нудота
c. -
d. Біль у животі, остуда, блювання
e. Нудота, пронос, біль у животі

20. У хворого гострий гломерулонефрит. Які зміни в загальному аналізі сечі характерні при цьому?
a. Піурія, циліндрурія
b. Піурія, мікрогематурія
c. Бактеріурія, піурія, циліндрурія
d. Протеїнурія, піурія
*e. Макрогематурія, протеїнурія, циліндрурія

21. Пацієнтка скаржиться на загальну слабість, головокружіння, появу синців на тілі без видимих причин. Об’єктивно: шкіра бліда, наявні крововиливи різного ступеня зрілості. Для якого захворювання це характерно?
a. B12-дефіцитної анемії
b. Еритремії
c. Хвороби Ходжкіна
*d. Ідіопатичної тромбоцитопенічної пурпури
e. Геморагічного васкуліту

22. Пацієнта турбує різка загальна слабість, виражена гарячка, біль у плоских кістках, кровоточивість ясен, наявність виразок на мигдаликах. В ЗАК виявлено зниження гемоглобіну, еритроцитів, бластні клітини. Для якого синдрому є характерним біль у плоских кістках?
*a. Клітинної проліферації
b. Анемічного
c. Виразково-некротичного
d. Геморагічного
e. Інтоксикації

23. У ревматологічне відділення звернувся хворий із скаргами на різкі болі і припухлість великих суглобів, підвищення температури до 38°C, серцебиття, задуху, які з'явилися через 2 тижні після ангіни. Болючість в суглобах носить мігруючий характер. У крові: лейкоцитоз, ШОЕ - 30 мм/год. С-реактивний білок “+++”. Для якого захворювання характерні такі зміни?
a. Подагри
b. Туберкульозного артриту
c. Остеоартрозу
d. Реактивного артриту
*e. Гострої ревматичної лихоманки

24. У хворого виявили залізодефіцитну анемію. Дане захворювання часто є одним із ранніх проявів:
a. -
*b. Раку шлунка
c. Хронічного холециститу
d. Гострого гастриту
e. Гострого панкреатиту

25. Хворий скаржиться на загальну слабість, пітливість вночі, сухий кашель. Температура тіла 37,3°C. Хворіє другий тиждень. В анамнезі - контакт з хворим на туберкульоз легенів. Яке інструментальне дослідження є найбільш інформативним?
a. Бронхографія
b. Бронхоскопія
*c. Рентгенографія органів грудної клітки
d. УЗД органів черевної порожнини
e. -

26. У хворого хронічна ниркова недостатність. Найбільш інформативним методом дослідження концентраційної функції сечі буде:
a. Загальний аналіз сечі
b. Аналіз сечі за Нечипоренком
c. -
*d. Аналіз сечі за Зимницьким
e. Аналіз сечі на добовий діурез

27. Хворий 19 р., з дитинства страждає на підвищену кровоточивість. Після незначних травм (ін’єкції, удари) виникають масивні підшкірні та внутрішньом’язові гематоми . Мати та сестра – здорові. Час згортання крові – 1 година, тромбоцити крові - 200 Г/л. Яке захворювання можна запідозрити?
a. Геморагічний васкуліт
*b. Гемофілію А
c. Тромбоцитопатію
d. Тромбоцитопенію
e. ДВЗ-синдром

28. Хворий скаржиться на кашель з відходженням харкотиння, іноді кровохаркання. Палить 30 років. Похудав на 8 кг за останні 3 місяці. Попередній діагноз - рак легенів. Яке дослідження є найбільш інформативним для діагностики?
*a. Бронхоскопія з біопсією
b. Спірографія
c. Біохімічний аналіз крові
d. Бронхографія
e. Загальний аналіз крові

29. У хворої, яка проживає у гірській місцевості, запідозрили ендемічний зоб. Яке дослідження є найбільш інформативним для уточнення діагнозу?
*a. Визначення рівня тиреоїдних гормонів
b. Визначення рівня статевих гормонів
c. Загальний аналіз крові
d. Глюкоза крові
e. Загальний аналіз сечі

30. У пацієнта попередній діагноз хронічний холецистит. Яке дослідження є найбільш інформативним для уточнення діагнозу?
a. Іригоскопія
b. Шлункове зондування
*c. Дуоденальне зондування
d. Ph-метрія
e. -

31. Чоловік звернувся із скаргами на тяжкість у правому підребер'ї, загальну слабість, свербіж шкіри. В анамнезі – гепатит В. При огляді: склери та шкіра жовтяничні, на шкірі грудної клітки “судинні зірочки”. Печінка збільшена на 4 см. У крові - підвищений рівень білірубіну. Для якого захворювання це характерно?:
*a. Хронічного гепатиту
b. Хронічного панкреатиту
c. Хронічного ентериту
d. Хронічного холециститу
e. Жовчокам’яної хвороби

32. У пацієнта попередній діагноз хронічний гастрит з підвищеною секрецією. Яке дослідження є найбільш інформативним для уточнення діагнозу?
a. Копрограма
*b. рН-метрія
c. Загальний аналіз крові
d. Дуоденальне зондування
e. Загальний аналіз сечі

