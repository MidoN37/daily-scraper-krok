1. ?Лiкувально-профiлактичнi заклади, якi надають медичну допомогу населенню, мають певну структуру. Якi є основнi структурнi пiдроздiли дитячої лiкарнi?
a. Полiклiнiка
b. Диспансер
c. —
*d. Полiклiнiка i стацiонар
e. Стацiонар

2. У хворого при гастроскопiї виявлена виразка слизової оболонки шлунка зi штампованими краями та буро-чорним дном, а при гастробiопсiї пiдтверджено гостру виразку з коричнево-чорним пiгментом в її некротичному шарi. Який це пiгмент?
a. Гемосидерин
b. Феритин
c. Порфiрин
*d. Солянокислий гематин
e. Бiлiрубiн

3. У хворого на слизовiй оболонцi порожнини рота з’явився щiльний сiруватобiлого кольору осередок, який виступає над слизовою оболонкою. Гiстологiчно в цiй дiлянцi виражений гiперкератоз. Який патологiчний процес розвинувся в слизовiй оболонцi?
*a. Лейкоплакiя
b. Осередковий iхтiоз
c. Лейкодерма
d. Локальний пухлинний амiлоїдоз
e. Гiалiноз

4. На 3-й день пiсля походу в гори у хлопчика пiдвищилась температура тiла до 37,4°C, з’явились кволiсть, головний бiль, втрата апетиту. Про який перiод хвороби можна говорити в даному випадку?
a. Розпалу
b. Одужання
c. Латентний
d. Ремiсiї
*e. Продромальний

5. Пацiєнта з цукровим дiабетом було доставлено до лiкарнi у станi коми. Дихання шумне, часте, пiсля глибокого вдиху йде посилений видих. Який тип дихання спостерiгається у пацiєнта?
a. Бiота
*b. Куссмауля
c. Гаспiнг-дихання
d. Чейна-Стокса
e. Апнейстичне

6. У людини, яка зайшла з морозу у тепле примiщення, почервонiло обличчя. Який вид артерiальної гiперемiї виник у неї?
a. Нейропаралiтична
*b. Реактивна
c. Робоча
d. Метаболiчна
e. Нейротонiчна

7. У пацiєнта з черепно-мозковою травмою виникло часте дихання зi змiнною глибиною та перiодичними паузами. Який тип дихання у нього?
a. Гiперпное
b. Тахiпное
c. Чейна-Стокса
d. Куссмауля
*e. Бiота

8. В терапевтичне вiддiлення поступив пацiєнт iз iнтенсивним болем у поперековiй дiлянцi справа, що iррадiює в низ живота та стегно, часте болюче сечовипускання. Якi змiни в загальному аналiзi сечi можливi у даного пацiєнта?
a. Сеча мутна, пiурiя, протеїнурiя
b. Сеча темна (колiр пива), жовчнi пiгменти
c. —
*d. Сеча червона, гематурiя (незмiненi еритроцити), солi урати
e. Сеча свiтложовта, лейкоцитурiя

9. Пацiєнт лiкується з дiагнозом ревматична хвороба. Якi гострофазовi показники свiдчитимуть про ступiнь активностi процесу?
a. Анемiя, тромбоцитопенiя
b. Лейкопенiя, базофiлiя
*c. Лейкоцитоз, позитивнi ревмопроби
d. Панцитопенiя
e. —

10. Пацiєнтка 36-ти рокiв скаржиться на надлишкову масу тiла, сонливiсть, слабiсть, оволосiння обличчя. Пiсля об’єктивного обстеження запiдозрено хворобу Iценко-Кушинга. Який лабораторний показник пiдтвердить даний дiагноз?
a. Рiвень глюкози в кровi
b. Рiвень T3, T4, ТТГ в кровi
*c. Рiвень 17-кетостероїдiв в кровi
d. Рiвень кетонових тiл в кровi
e. Рiвень соматотропного гормону в кровi

11. Пацiєнтка доставлена у тяжкому станi зi скаргами на стискаючi болi за грудниною, що не знiмались нiтроглiцерином, слабiсть. Об’єктивно: блiда, пульс частий, слабкого наповнення, АТ знижений. Якi лабораторнi дослiдження необхiдно провести для встановлення дiагнозу?
a. ЗАС, рiвень глюкози в кровi
b. —
c. ЗАК, ЗАС
d. ЗАК, рiвень холестерину
*e. Тест на тропонiни, визначення трансамiназ

12. У хворого гострий гломерулонефрит. Якi змiни в загальному аналiзi сечi характернi при цьому?
*a. Макрогематурiя, протеїнурiя, цилiндрурiя
b. Протеїнурiя, пiурiя
c. Пiурiя, мiкрогематурiя
d. Пiурiя, цилiндрурiя
e. Бактерiурiя, пiурiя, цилiндрурiя

13. Пацiєнт звернувся до лiкаря зi скаргами на рiзку загальну слабкiсть, виражену пiтливiсть, гарячку, свербiж шкiри, збiльшення лiмфовузла на шиї злiва. Iмовiрний дiагноз: лiмфогранулематоз. Який лабораторний показник при пункцiї лiмфовузла пiдтвердить цей дiагноз?
a. Лейкоцитоз
*b. Клiтини Березовського-Штернберга
c. Пролiмфоцити
d. Лiмфобласти
e. Лiмфоцитоз

14. В гематологiчному вiддiленнi дитячої лiкарнi 4-рiчнiй дитинi виставлений дiагноз гостра лiмфобластна лейкемiя. Якi результати пiдрахунку мiєлограми вказують на це?
a. У мiєлограмi 15% бластних клiтин
*b. У мiєлограмi 30% бластних клiтин
c. У мiєлограмi нема бластних клiтин
d. У мiєлограмi 1% бластних клiтин
e. У мiєлограмi 10 % бластних клiтин

15. Хворий 25-ти рокiв готується до гемотрансфузiї. При визначеннi групи кровi реакцiя iзогемаглютинацiї була позитивною зi стандартними сироватками 0 (I) та А (II) груп. Яка група кровi у пацiєнта?
*a. В (III)
b. 0 (I)
c. —
d. АВ (IV)
e. А (II)

16. У хворого, оперованого з приводу гострого парапроктиту запiдозрено розвиток сепсису. Яке дослiдження може пiдтвердити дiагноз?
a. Загально-клiнiчнi
b. Цитологiчне
*c. Бактерiологiчне
d. Iмунологiчне
e. Бiохiмiчне дослiдження кровi

17. У пацiєнтки пiдозра на холецистит. Яке лабораторне дослiдження необхiдно провести для уточнення дiагнозу?
a. Бактерiологiчне
b. Бiохiмiчне
c. Калу на приховану кров
d. Копрологiю
*e. Дуоденального вмiсту

18. Привезли потерпiлого в бiйцi iз закритою травмою живота. При дослiдженнi кровi та сечi виявлено пiдвищення вмiсту амiлази. Для ушкодження якого органу характернi такi змiни?
*a. Пiдшлункова залоза
b. Печiнка
c. Тонка кишка
d. Сигмоподiбна кишка
e. Дванадцятипала кишка

19. У хворого шлункова кровотеча. В аналiзi кровi зниження гемоглобiну та еритроцитiв. Який додатковий метод обстеження найбiльш iнформативний для пiдтвердження дiагнозу?
a. Дiагностичний лапароцентез
b. Рентгенологiчне дослiдження
*c. Фiброгастродуоденоскопiя
d. Ультразвукове дослiдження
e. Комп’ютерна томографiя

20. У приймальне вiддiлення доставили хворого з пiдозрою на гострий панкреатит. Яке з лабораторних дослiджень найбiльш iнформативне для пiдтвердження дiагнозу?
a. —
*b. Аналiз сечi на амiлазу
c. Аналiз кровi на глюкозу
d. Загальний аналiз кровi
e. Бiохiмiчний аналiз кровi

21. У приймальне вiддiлення поступив хворий з iнтенсивними болями в дiлянцi серця. На ЕКГ: ознаки iнфаркту мiокарда. Який вид транспортування необхiдно застосувати?
*a. На каталцi
b. На руках трьома санiтарами
c. На крiслi-каталцi
d. На руках двома санiтарами
e. Пiшки у супроводi медсестри

22. Пацiєнту з гiпертонiчною хворобою призначено внутрiшньом’язове введення розчину 5 мл 25% магнiя сульфату. Яку анатомiчну дiлянку необхiдно використати для iн’єкцiй?
a. Зовнiшню поверхню плеча
b. Нижньо-зовнiшнiй квадрант сiдницi
*c. Верхньо-зовнiшнiй квадрант сiдницi
d. Зовнiшню поверхню стегна
e. Латеральну поверхню живота

23. Пацiєнт перебуває у хiрургiчному вiддiленнi пiд час раннього пiсляоперацiйного перiоду. Спостерiгається затримка сечi протягом 12 годин. Рефлекторнi дiї не дали бажаного ефекту. Вкажiть першочергову найдоцiльнiшу допомогу пацiєнтовi:
*a. Здiйснити катетеризацiю сечового мiхура
b. Ввести постiйний катетер
c. Дати тепле пиття
d. Покласти грiлку на низ живота
e. Промити сечовий мiхур

24. До iнфекцiйної лiкарнi надiйшов пацiєнт зi скаргами на бiль внизу живота злiва, частi випорожнення у невеликому обсязi з домiшками слизу, кровi, тенезми. Яку хворобу можна припустити?
a. Холера
*b. Шигельоз
c. Ешерихiоз
d. Черевний тиф
e. Єрсинiоз

25. В дитячому садочку серед персоналу трапився випадок менiнгiту. Який матерiал першочергово треба взяти у персоналу i дiтей з метою виявлення менiнгококового носiйства та хворих в iнкубацiйному перiодi?
a. Кров з вени
*b. Слиз з носоглотки
c. Сечу
d. Лiквор
e. Кров з пальця

26. З однiєї з тропiчних країн повернувся вiйськовослужбовець, який перехворiв на малярiю. Що йому забороняється у зв’язку з перенесеним захворюванням?
a. Працювати в громадському харчуваннi
b. Бути реципiєнтом
*c. Бути донором
d. Працювати в сiльському господарствi
e. Вiдвiдувати громадськi мiсця

27. Два тижнi тому у мiсто прибув турист iз країни, ендемiчної щодо холери. Практично здоровий. Який протиепiдемiчний захiд щодо туриста необхiдно здiйснити?
a. Спостереження впродовж 5 днiв
*b. Протиепiдемiчнi заходи не проводяться
c. Бактерiологiчне обстеження
d. Обов’язкова госпiталiзацiя в iнфекцiйний стацiонар
e. Госпiталiзацiя в бокс на 5 днiв

28. Хворому поставлений попереднiй дiагноз первинний сифiлiс. В лабораторiю доставлено кров на реакцiю Вассермана. Коли серологiчнi реакцiї стають позитивними пiсля появи твердого шанкру?
a. Через 1-2 мiсяцi
b. Через 3-4 мiсяцi
c. Через 7-8 тижнiв
d. Через 5-6 тижнiв
*e. Через 3-4 тижнi

29. У пацiєнтки в дiлянцi плеча, спини виявленi плями свiтло-коричневого кольору. Що необхiдно пiдготувати для дiагностики висiвкоподiбного лишаю?
*a. Спиртовий розчин йоду, ватну кульку
b. Спиртовий розчин брильянтового зеленого
c. —
d. 70% розчин етилового спирту, пробiрку
e. Скальпель, предметне скло

30. При взяттi на облiк в жiночу консультацiю вагiтної 20-ти рокiв було виявлено ВIЛ-iнфекцiю. Якi шляхи передачi ВIЛ?
a. Перинатальний, фекально-оральний
b. Трансмiсивний, статевий
c. —
*d. Статевий, перинатальний, парентеральний
e. Фекально-оральний, трансмiсивний

31. У породiллi на 8-й день пiсля пологiв дiагностовано лактацiйний мастит. Який збудник найчастiше викликає пiсляпологовий мастит?
*a. Золотистий стафiлокок
b. Диплокок
c. Синьогнiйна паличка
d. Кишкова паличка
e. Стрептокок

32. Пацiєнт скаржиться на рiзкий головний бiль, високу температуру. Об’єктивно: позитивнi менiнгеальнi симптоми. Який метод дослiдження буде найбiльш iнформативним?
*a. Комп’ютерна томографiя
b. Електроенцефалографiя
c. Ангiографiя
d. Доплерографiя
e. Кранiографiя

33. Чоловiк 27-ми рокiв виглядає старшим за свiй вiк, дратiвливий, довгий час ”нюхає порошок”, пiсля чого настає стан ейфорiї, з’являються балакучiсть, рухове збудження. Яке обстеження доцiльно призначити першочергово?
a. Комп’ютерна томографiя
*b. Лабораторний тест на вживання наркотикiв
c. Консультацiя психiатра
d. Аналiз кровi на вмiст етанолу
e. Електроенцефалографiя

34. Пацiєнт скаржиться на пiдвищення температури до 38°C протягом 3-х тижнiв, кашель з видiленням харкотиння, посилене потовидiлення вночi. Об’єктивно: знижена регенерацiя, шкiрнi покриви блiдi. ЗАК: особливих змiн немає. Рентгенологiчно: по всiх легеневих полях визначаються множиннi осередковi тiнi, схильнi до злиття. Яке лабораторне дослiдження показане пацiєнту в першу чергу?
a. Бiохiмiчне дослiдження кровi
b. Загальний аналiз сечi
c. —
*d. Харкотиння на мiкобактерiї туберкульозу
e. Загальний аналiз харкотиння

35. У пацiєнта дiагностований туберкульоз верхньої частки правої легенi. Який метод дослiдження харкотиння слiд призначити пацiєнту з метою встановлення чутливостi мiкобактерiй туберкульозу (МБТ) до протитуберкульозних препаратiв (ПТП)?
a. Фазово-контрасної мiкроскопiї
*b. Посiв на поживнi середовища з ПТП
c. Флотацiї
d. Бактерiоскопiчний
e. Люмiнесцентної мiкроскопiї

36. Пацiєнт скаржиться на вiдчуття переповнення в епiгастральнiй дiлянцi, загальну слабiсть, вiдсутнiсть апетиту, зниження маси тiла. В анамнезi хронiчний гастрит. Яке дослiдження необхiдно провести для уточнення дiагнозу?
a. Дуоденального вмiсту
b. Копрологiчне
c. Аналiз шлункового вмiсту
d. Внутрiшньошлункова pН-метрiя
*e. Дослiдження бiоптату

37. Пацiєнт скаржиться на iнтенсивнi болi в лiвiй нозi, якi непокоять в нiчний час. Об’єктивно: в дiлянцi латеральної поверхнi середньої третини лiвого стегна пальпується пухлиноподiбне утворення, нерухоме, кам’янистої щiльностi, без чiтких контурiв, набряк та гiперемiя навколишнiх тканин. Яке дослiдження необхiдне для уточнення дiагнозу?
*a. Трепанобiопсiя
b. Рентгенографiя
c. Остеосцинтiграфiя
d. Позитронно-емiсiйна томографiя
e. Iмуногiстохiмiчне

38. Пацiєнта протягом 3-х тижнiв турбують порушення носового дихання, слизово-гнiйнi видiлення з носа, головний бiль. При переднiй риноскопiї в середнiх носових ходах вiдзначаються смужка гною, набряк, гiперемiя слизової оболонки порожнини носа. Який дiагностичний метод необхiдно призначити для уточнення дiагнозу?
*a. Рентгенограма приносових пазух
b. Пункцiя гайморової пазухи
c. Загальний аналiз кровi
d. Комп’ютерна томографiя черепа
e. Посiв зi слизової носа

39. З пологового будинку мають виписати новонароджену дитину пiсля лiкування гонобленореї. Якi умови виписки дитини додому?
*a. Вiдсутнiсть гонокока у двох мазках з кон’юнктиви
b. Нормальний загальний аналiз кровi
c. —
d. Вiдсутнiсть гонокока в одному мазку з кон’юнктиви
e. Вiдсутнiсть клiнiчних ознак

40. До офтальмолога звернувся пацiєнт з ознаками дифтерiйного кон’юнктивiту: сiра плiвка на слизовiй, при намаганнi зняти - кровить. Як необхiдно лаборанту провести забiр матерiалу для дослiдження?
a. —
*b. Взяти мазок на межi здорової i ушкодженої тканин
c. Взяти зiшкрiб зi слизової
d. Взяти кров з вени на стерильнiсть
e. Взяти мазок з кон’юнктивальної складки

41. Лаборант проводить суправiтальне забарвлення мазкiв кровi. Якi клiтини виявляються даним методом фарбування?
a. Еритроцити
b. Лейкоцити
c. Тромбоцити
*d. Ретикулоцити
e. Моноцити

42. При визначеннi груп кровi моноклональними сироватками лаборант виявив аглютинацiю, яка пройшла з реагентами анти-А i анти-В. Яка група кровi у пацiєнта?
*a. АВ (IV)
b. А2 (II)
c. В (III)
d. 0 (I)
e. А1 (II)

43. У хлопчика з монголоїдною формою обличчя та вiдставанням у фiзичному розвитку лаборант виявив в ЗАК: виражену гiпохромну анемiю, ретикулоцитоз, анiзоцитоз, мiшенеподiбнi еритроцити на +++. Осмотична резистентнiсть еритроцитiв пiдвищена, межi її розширенi. Якiй анемiї притаманнi данi показники?
a. Залiзодефiцитна
b. Апластична
c. Серпоподiбноклiтинна
d. Мегалобластна
*e. Таласемiя

44. У дитини вираженi анемiчний, геморагiчний, виразково-некротичний синдроми. ЗАК: панцитопенiя, лейкоформула: 67% клiтин величиною 12-15 мкм, ядра круглi, овальнi, хроматин пухкий, з нуклеолами, цитоплазма базофiльна з перинуклеарною зоною. Наявна експресiя СD19 на поверхнi бластiв. При якiй лейкемiї спостерiгається така картина?
a. Мiєлобластнiй
b. Еритробластнiй
c. Промiєлоцитарнiй
d. Мегакарiобластнiй
*e. Лiмфобластнiй

45. При мiкроскопiчному дослiдженнi мокротиння: лейкоцити на все п/з, еритроцити - 10-20 в п/з, еластичнi волокна поодиноко, кристалiчнi утворення у виглядi безбарвних табличок з одним або двома схiдцеподiбно обламаними кутами. Якi це кристали?
a. Бiлiрубiну
*b. Холестерину
c. Шарко-Лейдена
d. Гематоїдину
e. Жирних кислот

46. Пацiєнт кухар, поступив в клiнiку зi скаргами на рiзкi болi в правому пiдребер’ї, жовтяницю. ЗАК: лейкоцитоз з нейтрофiльним зсувом влiво. У сироватцi кровi збiльшена фракцiя прямого бiлiрубiну. ЗАС: бiлiрубiн рiзко позитивний. Кал ахолiчний. Для якої жовтяницi характернi данi показники?
a. Гемолiтичної
b. Фiзiологiчної
*c. Механiчної
d. Кон’югованої
e. —

47. При мiкроскопiї нативного препарату, виготовленого з порцiї шлункового вмiсту натще, виявлено значну кiлькiсть слизу, лейкоцитiв та поодиноких еритроцитiв в слизових грудках; цилiндричний епiтелiй з дегенеративними змiнами у виглядi пластiв. Для якого захворювання характерна дана картина?
a. Гiпертрофiчний гастрит
b. Атрофiчний гастрит
*c. Гострий гастрит
d. Рак шлунку
e. Полiп шлунку

48. В асцитичнiй рiдинi при мiкроскопiї, крiм лейкоцитiв, еритроцитiв, виявлено великi клiтини дiаметром 25-30 мкм, ядра округлої форми, розташованi центрально, структура хроматину нiжна, цитоплазма нiжно-голуба, базофiльна, займає бiльшу частину клiтини, нерiдко з дистрофiчними змiнами. Для яких клiтин це характерно?
a. Плазмоцити
*b. Мезотелiоцити
c. Моноцити
d. Лiмфоцити
e. Макрофаги

49. У жiнки 29-ти рокiв, проведено кольпоцитологiчне дослiдження з приводу безплiддя. Доставлено серiю мазкiв. Кольпоцитологiчнi iндекси в лютеїновiй фазi коливаються в межах IД = 0/9/91, ЕI- 60%, КI- 80%. Якому типу мазка вiдповiдають данi показники?
a. Андрогенний
b. Атрофiчний
c. Гiпоестрогенний
d. Промiжний
*e. Гiперестрогенний

50. При дослiдженнi цитологiчного препарату з передмiхурової залози виявлено залозистоподiбнi структури з полiморфiзмом епiтелiальних клiтин, контури їх стертi, нечiткi, лежать невпорядковано, ядра великi, неправильної форми з вираженими ядерцями. Яке дослiдження пiдтвердить патологiю простати?
*a. Онкомаркер РSА
b. Загальний аналiз сечi
c. Загальний аналiз кровi
d. Загальний аналiз еякуляту
e. Загальний аналiз секрету простати

51. У лабораторiю на дослiдження доставлено еякулят. Мiкроскопiчно: при оглядi нативного препарату всi сперматозоїди нерухомi. Яке дослiдження повинен зробити лаборант для виключення некроспермiї?
a. Пiдрахуноксперматозоїдiвв1мл
b. Визначити кислу фосфатазу
c. Пiдрахувати сперматограму
d. Пiдрахувати кiнезисграму
*e. Пробу на оживлення

52. У пацiєнта встановлено гiповiтамiноз D, спричинений порушенням синтезу провiтамiну. Який субстрат є вихiдним для синтезу цього провiтамiну?
a. Гл i ци н
*b. Холестерин
c. Метiонiн
d. Аланiн
e. Глюкоза

53. Пацiєнт надiйшов до лiкарнi зi скаргами на зниження ваги, значну слабкiсть, вiдсутнiсть апетиту, спрагу, полiурiю. Рiвень глюкози в кровi - 15,2 ммоль/л. Який показник необхiдно визначити для пiдтвердження дiагнозу?
*a. Глiкований гемоглобiн
b. Мiоглобiн
c. Гаптоглобiн
d. Тропонiн
e. Метгемоглобiн

54. У 5-мiсячної дитини з’явилися ознаки гiпотиреозу: незвичайна млявiсть, сонливiсть, вiдсутнiсть нормальних реакцiй на свiтло i звук. Як змiнюється концентрацiя ТТГ, T3 i T4 у сироватцi кровi?
a. Пiдвищення ТТГ, T3 i T4
b. Зниження ТТГ, T3 i T4
c. Зниження ТТГ та пiдвищення T3
d. Зниження ТТГ та пiдвищення T4
*e. Пiдвищення ТТГ та зниження T3 i T4

55. Пiсля незначної травми у хлопчика 5ти рокiв з’явився набряк та болi у лiвому колiнному суглобi, пiдвищення температури, з приводу чого дитина була госпiталiзована до стацiонару. Час згортання кровi за Лi-Уайтом - 30 хв., АЧТЧ- 120 с, протромбiновий час - 15 с, концентрацiя фiбриногену - 3,5 г/л. Для якої патологiї характернi такi змiни коагулограми?
a. Гемофiлiя С
b. Гемофiлiя В
*c. Гемофiлiя А
d. Геморагiчний васкулiт
e. Синдром Бернара-Сульє

56. У лiкаря виникла пiдозра на стрептококову ангiну в дитини. На яке середовище слiд здiйснити посiв слизу iз зiву?
a. Середовище Ресселя
*b. Крoв’яний агар
c. Левенштейна-Йєнсена
d. М’ясо-пептонний агар
e. Молочно-сольовий агар

57. Пiд час бактерiоскопiї гнiйних видiлень iз шийки матки виявлено грамнегативнi бобоподiбнi диплококи, якi розмiщенi усерединi та поза лейкоцитами. Який чинник гнiйного запалення шийки матки?
a. Trichomonas vaginalis
b. Calymmatobacterium granulomatis
c. Chlamidia trachomatis
d. Haemophilus vaginalis
*e. Neissеria gonorrhoeae

58. При культивуваннi патматерiалу з вагiни пацiєнтки виросли гладкi, блискучi, сметаноподiбної консистенцiї колонiї на середовищi Сабуро. Якi мiкроорганiзми дають такий рiст?
a. Рикетсiї
b. Мiкоплазми
c. Стафiлококи
d. Ешерихiї
*e. Кандiда

59. Iз трупа ховраха видiлено чисту культуру грамнегативних овоїдних бiполярних паличок, якi на МПА утворюють колонiї з щiльним сiро-жовтим центром i нерiвним краєм, що нагадують ”хустинку з мереживом”. Для яких мiкроорганiзмiв характернi такi властивостi?
a. Бацил сибiрки
b. Вiрусу сказу
*c. Єрсинiй чуми
d. Францiсел туляремiї
e. Бруцел

60. Поживне середовище Борде-Жангу використовується для отримання культури збудника кашлюку. Який компонент обов’язково входить до його складу?
a. Солi жовчних кислот
b. Картопляний крохмаль
c. —
*d. Кров
e. Глiцерин

61. Для серологiчної дiагностики сифiлiсу було використано реакцiю Васермана. Лаборант пiдготував такi iнгредiєнти: специфiчнi та неспецифiчнi антигени, гемолiтичну систему, iзотонiчний розчин, дослiджувану сироватку. Який ще компонент необхiдний для постановки цiєї реакцiї?
*a. Комплемент
b. Еритроцити барана
c. Антиглобулiнова сироватка
d. Дiагностична преципiтуюча сироватка
e. Живi трепонеми

62. У пацiєнта з iмовiрним захворюванням на ендемiчний поворотний тиф пiд час нападу гарячки взято кров з пальця i виготовлено препарат ”товста крапля”. Яким методом зафарбувати препарат?
a. Леффлера
*b. Романовського-Гiмзи
c. Буррi
d. Грама
e. Цiля-Нiльсена

63. Хворого госпiталiзували з пiдозрою на лямблiоз. Що має виявити лаборант пiд час дослiдження фекалiй для пiдтвердження даного дiагнозу?
a. 8-ядернi цисти (15-20 мкм)
b. 4-ядернi цисти (8-15 мкм)
*c. 2-4-ядернi цисти (10-14 мкм), оточенi двоконтурною оболонкою
d. 2-ядернi овальної форми цисти, вкритi щiльною оболонкою
e. —

64. При дослiдженнi проби ґрунту лаборант отримав наступнi показники: санiтарне число - 0,99, яйця гельмiнтiв вiдсутнi, колi титр - 1, титр анаеробiв - 0,1. Вкажiть ступiнь забруднення ґрунту:
a. Забруднений
*b. Чистий
c. Слабо забруднений
d. Помiрно забруднений
e. Сильно забруднений

65. При визначеннi перманганатної окиснюваностi води лаборант вiдмiтив, що в момент кип’ятiння колби вмiст її знебарвився. Що є причиною такого результату?
a. Багато неорганiчних речовин
b. Органiчнi i неорганiчнi речовини
c. Мало органiчних речовин
d. Вiдсутнi органiчнi речовини
*e. Багато органiчних речовин

66. Для визначення фiзико-хiмiчних показникiв якостi хлiба лаборант використовує вiдповiдне обладнання, реактиви, прилади. Який прилад має пiдготувати лаборант для визначення пористостi хлiба?
*a. Прилад Журавльова
b. Лактоденсиметр
c. Бутирометр
d. Рефрактометр
e. Прилад Сокслета

67. Ремонтнi роботи у закритому автомобiльному боксi проводилися при працюючому двигунi. Через 30-40 хвилин у слюсарiв-ремонтникiв з’явився сильний головний бiль у скроневiй дiлянцi, шум у вухах, нудота, блювання. Для якого гострого отруєння характернi цi ознаки?
a. Оксидом азоту
b. Масляним аерозолем
*c. Чадним газом
d. Тетраетилсвинцем
e. Парами бензину

68. При проведеннi чергового медогляду обрубника ливарного цеху зi стажем роботи 7 рокiв встановлено дiагноз: вiбрацiйна хвороба I стадiї. За допомогою якого приладу можна дослiдити ступiнь шкiдливого впливу вiбрацiї на органiзм?
a. Аудiометр
*b. Вимiрювач вiбрацiйної чутливостi
c. Низькочастотна вiбровимiрювальна апаратура
d. Аудiотестер
e. Вимiрювач шуму i вiбрацiї

69. Оперативний контроль проводиться для контролю за станом охорони працi в медичнiй установi. Другу ступiнь оперативного контролю в клiнiкодiагностичнiй лабораторiї проводить:
a. Головний лiкар
*b. Завiдувач лабораторiєю
c. Iнженер з охорони працi
d. Заступник головного лiкаря з АГР
e. Головна медсестра лiкарнi

70. Для скорочення кардiомiоцита необхiднi iони кальцiю. Якi органели забезпечують його депонування?
a. Комплекс Гольджi
b. Гранулярна ендоплазматична сiтка
*c. Гладка ендоплазматична сiтка
d. Рибосоми
e. Лiзосоми

71. При цитохiмiчному дослiдженнi в епiтелiоцитах визначаються кулястi електронно-щiльнi мiхурцi, обмеженi мембраною, мiстять кислу фосфатазу та iншi гiдролiтичнi ферменти. Якi це органели?
a. Комплекс Гольджi
b. Мiтохондрiї
*c. Лiзосоми
d. Гладка ендоплазматична сiтка
e. Гранулярна ендоплазматична сiтка

72. На гiстологiчному препаратi представлена тканина, у якiй кiстковi пластинки утворюють три шари: зовнiшнiх генеральних пластинок, остеонний та внутрiшнiх генеральних пластинок. Яку тканину дослiджує лiкар-лаборант?
a. Щiльна волокниста неоформлена тканина
b. Волокниста хрящова тканина
c. Грубоволокниста кiстка
d. Щiльна волокниста оформлена сполучна тканина
*e. Пластинчаста кiстка

73. Лiкар-лаборант на гiстологiчному препаратi дiагностує м’язову тканину, яка утворена клiтинами веретеноподiбної форми, що мiстять ядро по центру цитоплазми. Яка м’язова тканина представлена на дослiдження?
a. Поперечно-посмугована серцева
b. Поперечно-посмугована скелетна м’язова
*c. Гладка м’язова
d. Мiоепiтелiальнi клiтини
e. Целомiчна поперечно-посмугована тканина

74. У пацiєнта на шкiрi кистей, передплiч, бокових поверхонь тулуба - множиннi парнi везикуло-папульознi елементи висипки. Яке дослiдження потрiбно провести?
*a. Поверхневий зрiз на виявлення коростяного клiща
b. Бактерiологiчне дослiдження
c. Дослiдження на наявнiсть еозинофiлiв
d. Дослiдження на клiтини Тцанка
e. Мiкологiчне дослiдження

75. У хворого в ЗАК виявлено анемiю, тромбоцитопенiю, бластоз. Яке захворювання найбiльш iмовiрне?
a. Апластична анемiя
b. Еритремiя
*c. Гострий лейкоз
d. B12-дефiцитна анемiя
e. Плазмоцитома

76. У хворого визначено в сечi: протеїнурiя за добу - понад 3,5 г, бiлок БенсДжонса; гiперпротеїнемiя. Про яке захворювання йдеться?
a. Макроглобулiнемiя Вальденстрема
b. Нефротичний синдром
*c. Мiєломна хвороба
d. Еритремiя
e. Амiлоїдоз

77. В ходi проведення внутрiшнього аудиту лаборантовi було доручено оцiнити похибку вимiрювання. Яке визначення похибки вимiрювання є вiрним?
a. Похибка вимiрювання - це вiдхилення результатiв послiдовних вимiрiв однiєї i тiєї ж проби
b. Похибка вимiрювання - це вiдмiннiсть показань двох однотипних вимiрювальних приладiв, отримана на однiй i тiй же пробi
c. Похибка вимiрювання - це вiдхилення результатiв вимiрiв однiєї i тiєї ж проби, отриманих за допомогою рiзних методик
*d. Похибка вимiрювання - це вiдхилення результатiв вимiрiв вiд iстинного (дiйсного) значення
e. Похибка вимiрювання - це вiдмiннiсть показань двох рiзних вимiрювальних приладiв, отримана на однiй i тiй же пробi

78. В ходi проведення внутрiшнього аудиту лаборантовi було доручено оцiнити вiдтворюванiсть вимiрювань. Яке визначення вiдтворюваностi вимiрювань є вiрним?
a. Вiдтворюванiсть вимiрювань - це характеристика якостi вимiрювань, що вiдображає близькiсть результатiв вимiрювань до iстинного значення вимiрюваної величини
b. Вiдтворюванiсть вимiрювань - це характеристика якостi вимiрювань, що вiдображає близькiсть результатiв вимiрювань, виконаних у однакових умовах
*c. Вiдтворюванiсть вимiрювань - це характеристика якостi вимiрювань, що вiдображає близькiсть результатiв вимiрювань, виконаних у рiзних умовах
d. Вiдтворюванiсть вимiрювань - це характеристика якостi вимiрювань, що вiдображає близькiсть результатiв вимiрювань до нуля систематичної похибки
e. Вiдтворюванiсть вимiрювань - це характеристика якостi вимiрювань, що вiдображає близькiсть результатiв вимiрювань до модульного значення вимiрюваної величини

79. При лабораторному дослiдженнi спинно-мозкової рiдини виявлено: тиск - 250 кПа (см вод.ст.); прозора безбарвна; цитоз - 200 в 1 мм3; нейтрофiли - 2%; лiмфоцити - 95%; бiлок - 0,7 г/л; глюкоза - 2,2 ммоль/л; хлориди - 80 ммоль/л. Яке захворювання можна запiдозрити?
*a. Серозний менiнгiт (грипозний менiнгiт)
b. Гнiйний менiнгiт
c. Пухлина мозку
d. Енцефалiт
e. Туберкульозний менiнгiт

80. При дослiдженнi кровi новонародженої дитини з жовтяницею, що народилася вiд матерi з Rh(-), виявлено пiдвищення загального (220 мкмоль/л) i непрямого (190 мкмоль/л) бiлiрубiну при нормальних показниках АЛТ iАСТ. Про яку патологiю можуть свiдчити вказанi змiни?
a. Механiчна жовтяниця
b. Паренхiматозна жовтяниця
*c. Гемолiтична жовтяниця
d. Холецистит
e. Гепатит В

81. При дослiдженнi загального аналiзу сечi 7-рiчної дiвчинки, яка звернулася до лiкаря зi скаргами на болi у попереку i пiдвищення температури до 38°C, виявлено пiдвищення кiлькостi лейкоцитiв до 1/2 поля зору i рiвня бiлку до 0,99 г/л, еритроцити поодинокi, сеча каламутна, слиз +++. Про яку патологiю можуть свiдчити вказанi змiни?
a. Нефротичний синдром
b. Тубулопатiя
c. Гострий гломерулонефрит
d. Хронiчний гломерулонефрит
*e. Гострий пiєлонефрит

82. У лiкарню поступила дитина 5-ти рокiв зi скаргами на головний бiль, пiдвищення температури до 40°C, судоми. Лiкар виявив позитивнi менiнгеальнi симптоми. При дослiдженнi лiквор молочно-зеленуватий, виявлено нейтрофiльний плеоцитоз, високий рiвень бiлка, реакцiя Пандi ”+++”. Ознакою якого патологiчного стану є вказанi змiни?
*a. Гнiйний бактерiальний менiнгiт
b. Туберкульозний менiнгiт
c. Мозкова травма
d. Менiнгiзм при ГРВI
e. Серозний вiрусний менiнгiт

83. При операцiї на щитоподiбнiй залозi помилково були видаленi паращитоподiбнi залози. Розвинулась тетанiя. Обмiн якого бiоелемента було порушено?
a. Калiю
b. Магнiю
*c. Кальцiю
d. Натрiю
e. Залiза

84. Травма мозку викликала пiдвищене утворення амiаку. Яка амiнокислота бере участь у видаленнi амiаку з цiєї тканини?
a. Лiзин
*b. Глутамiнова
c. Валiн
d. Тирозин
e. Триптофан

85. Лаборантами здiйснено вiдбiр проб ґрунту в мiсцях розмiщення вiдходiв на територiї пiдприємства за санiтарнохiмiчними показниками. В якiй тарi необхiдно доставити вiдiбранi проби ґрунту вiд мiсця вiдбору до примiщення лабораторiї?
*a. Склянiй, закритiй
b. Дерев’янiй
c. Пластиковiй
d. Алюмiнiєвiй
e. Залiзнiй, закритiй

86. Пiсля закiнчення будiвництва нової лiкарнi терапевтичного профiлю головному лiкаря закладу запропоновано здiйснити посадку зелених насаджень на територiї лiкарнi. Який вiдсоток територiї необхiдно озеленити?
a. 30%
*b. 60%
c. 40%
d. 50%
e. 70%

87. Лаборантами здiйснено вiдбiр проб харчових продуктiв з харчоблоку дитячого дошкiльного закладу. Яким лабораторним методом визначають вмiст жирiв у харчових продуктах?
*a. Метод Сокслета
b. Метод К’єльдаля
c. Метод рефрактометрiї
d. Метод Тернера
e. Метод Лоурi

88. Фахiвцями лабораторiї здiйснено вiдбiр проб харчових продуктiв з харчоблоку дитячого дошкiльного закладу. Яким лабораторним методом визначають вмiст вуглеводiв у харчових продуктах?
a. Метод рефрактометрiї
*b. Йодометричний метод
c. Метод К’єльдаля
d. Метод Лоурi
e. Метод Сокслета

89. Назвiть метод консервування харчових продуктiв, при якому здiйснюється нагрiвання рiдкого продукту до температури 70-90°C:
a. Стерилiзацiя
b. Солiння
c. Цукрування
*d. Пастеризацiя
e. Висушування

90. У лабораторiю доставленi мазки кiсткового мозку хворого 13-ти рокiв. Кiстковий мозок бiдний на клiтиннi елементи, мiєлокарiоцити майже повнiстю вiдсутнi, виявляються ретикулярнi клiтини, лiмфоцити, плазматичнi клiтини. Зазначена картина характерна для:
*a. Апластична анемiя
b. Iнфекцiйний процес
c. Залiзодефiцитна анемiя
d. Хвороба Вальденстрема
e. Хронiчний мiєлолейкоз

91. Хворому з групою кровi АВ (IV) потрiбна гемотрансфузiя. Правильна тактика лiкаря при переливаннi кровi:
a. Еритроцитарну масу групи А2 (II)
*b. Кров АВ (IV)
c. Цiльну кров групи 0 (I)
d. Еритроцитарну масу групи В (III)
e. Еритроцитну масу групи А1 (II)

92. У хворого 49-ти рокiв при проведеннi лабораторного дослiдження харкотиння виявлено, що вона безколiрна, тягуча та скловидна. В нiй виявленi спiралi Куршмана, кристали Шарко-Лейдена, еозинофiли. Яке захворювання у пацiєнта?
a. Пневмоторакс
b. Набряк легенiв
c. Гострий бронхiт
*d. Бронхiальна астма
e. Крупозна пневмонiя

93. Пацiєнтовi, в анамнезi якого була легенева форма туберкульозу, проведене мiкроскопiчне дослiдження харкотиння з метою виявлення збудника. Який метод фарбування використовують при цьому?
a. Метод Нейсера
b. Метод Романовського-Гiмза
c. Метод Буррi-Гiнса
d. Метод Грама
*e. Метод Цiля-Нiльсена

94. В iнфекцiйну лiкарню поступив пацiєнт з дiареєю. При бактерiоскопiчному дослiдженнi випорожнень виявили грамнегативнi зiгнутi палички у виглядi коми. Яке захворювання можна запiдозрити?
a. Ентероколiт
*b. Холера
c. Кишкова форма чуми
d. Черевний тиф
e. Сальмонельозний гастроентерит

95. Пiсля вживання рибних консервiв громадянин захворiв на ботулiзм. Якi тест-системи потрiбнi для постановки реакцiї бiологiчної нейтралiзацiї при дiагностицi ботулiзму?
a. Культури трипсинiзованих клiтин
b. Курячi ембрiони
*c. Лабораторнi тварини
d. Культури тканин злоякiсних пухлин
e. Поживне середовище Ендо

96. Вiтамiн K вiдiграє важливу роль у функцiонуваннi системи гемостазу. Вiн є коферментом ферментiв, якi забезпечують модифiкацiю факторiв згортання кровi шляхом їх:
*a. Карбоксилювання
b. Гiдролiзу
c. Фосфорилювання
d. Ацетилювання
e. Дезамiнування

97. До лiкаря звернувся хворий, у якого пiсля вживання молока спостерiгається метеоризм, болi в животi, проноси. Ця патологiя пов’язана з порушенням синтезу ферменту:
a. Мальтази
b. Гексокiнази
c. Пiруваткiнази
*d. Лактази
e. Глюкозо-6-фосфатази

98. Для створення безпечних умов працi персоналу в радiологiчнiй лабораторiї необхiдно застосувати принцип захисту екрануванням. З якого матерiалу повиннi бути захиснi екрани?
*a. Свинець
b. Дерево
c. Скло
d. Алюмiнiй
e. Пластмаса

99. У мазку кровi при пiдрахунку лейкоцитарної формули лаборант виявив кулястi фiолетово-червонi включення, розмiщенi по периферiї еритроцитiв в кiлькостi одного, рiдше двох-трьох, розмiром 1-2 мкм кожний, поява яких є першою ознакою наступаючого гемолiзу, а також токсичного ураження кровi. Якi це включення?
a. Тiльця Жоллi
b. Мегалобласти
c. Базофiльна зернистiсть
*d. Тiльця Гейнца-Ерлiха
e. Кiльця Кебота

100. Хвора, 40-ка рокiв, поступила в лiкарню зi скаргами на слабкiсть, сонливiсть, запаморочення, шум в вухах, спотворення смаку (їсть крейду), ламкiсть волосся, нiгтiв. В аналiзi кровi: Нb- 78 г/л, ер.- 3,6 Т/л, КП- 0,65; лейкоцити - 7,6 Г/л; ретикулоцити - 0,8%; тромбоцити 300 Г/л; ШОЕ- 24 мм/год. В мазку кровi: анiзоцитоз, пойкiлоцитоз, гiпохромiя еритроцитiв. Для якої анемiї характернi такi показники?
a. Гостра постгеморагiчна анемiя
b. Гемолiтична анемiя
*c. Залiзодефiцитна анемiя
d. B12(фолiєво) - дефiцитна анемiя
e. Апластична анемiя

101. Для якого iз перерахованих захворювань характернi змiни в кровi: лейкоцитоз, бластiв - 60%, нормохромна анемiя, тромбоцитопенiя, характерна в лейкоформулi картина ”лейкемiчного провалу”?
a. Хронiчний лiмфолейкоз
b. Мiєломна хвороба
c. Лiмфогранулематоз
*d. Гострий лейкоз
e. Хронiчний мiєлолейкоз

102. Чоловiк 53-х рокiв скаржиться на виражений бiль у кiстках, загальну слабкiсть. У кровi: виражена анемiя, тромбоцитопенiя, у мазку - 65% лiмфоцитiв, ШОЕ- 69 мм/год. При проведенi iмуноелектрофорезу з моноспецифiчними сироватками виявлений М-градiєнт. Про яке захворювання слiд думати?
a. Хронiчний лiмфолейкоз
b. Остеосаркома
c. Лiмфогранулематоз
d. Полiцитемiя
*e. Хвороба Вальденстрема

103. Хворий скаржиться на здуття живота, часте газовидiлення. Випорожнення кашицеподiбнi, пiнистi, свiтлокоричневого кольору, запах - кислий, рН- 5,7. Мiкроскопiчне дослiдження: велика кiлькiсть неперетравленої рослинної клiтковини, крохмаль у рiзних стадiях перетравлювання, йодофiльна флора, що представлена клостридiями. Для якого захворювання характерна наведена клiнiчна i копрологiчна картина?
*a. Бродильна диспепсiя
b. Гострий ентерит
c. Гнилiсний колiт
d. Виразковий колiт
e. Гастрит

104. Вам потрiбно визначити протеїнурiю у хворого з добовим дiурезом 500 мл, вмiст бiлку в нiй становив 15 г/л. Вкажiть добову втрату бiлку:
*a. 7, 5 г
b. 5,5 г
c. 6,0 г
d. 2,5 г
e. 3,5 г

105. У постраждалого 38-ми рокiв, в станi травматичного шоку артерiальний тиск - 70 мм рт.ст., ЧСС- 140/хв. Вкажiть приблизний об’єм крововтрати за шоковим iндексом:
a. 20%
b. 50%
c. 60%
*d. 40%
e. 30%

106. Студент iз В’єтнаму впродовж 5-ти рокiв страждає на кишковi розлади, що чергуються перiодами загострення та ремiсiї. Пiд час загострення самопочуття вiдносно задовiльне, to- 36,7°C,бiльу правiй здухвиннiй дiлянцi, пронос з домiшками склоподiбного слизу та кровi. При ректороманоскопiї глибокi виразки з пiдритими краями, дно вкрите брудножовтим гнiйним нальотом, на фонi незмiненої слизової оболонки. Вирiшальне значення в дiагностицi амебiазу має виявлення в калi:
a. Вегетативних форм
*b. Тканинних форм
c. Прецистних форм
d. Просвiтних форм
e. Цист

107. На розтинi померлого 54-х рокiв при гiстологiчному дослiдженнi легень, виявленi вогнища запалення iз заповненням альвеол рiдиною, забарвленою в блiдо-рожевий колiр, мiсцями з наявнiстю тонких рожевих ниток, створюючих дрiбнопетельну мережу з невеликою кiлькiстю лiмфоцитiв. Який характер ексудату в легенях?
*a. Серозно-фiбринозний
b. Геморагiчний
c. Фiбринозний
d. Серозний
e. Гнiйний

108. На розтинi померлого 72-х рокiв спостерiгається значне виснаження та змiна кольору тканини серця та печiнки до коричнево-бурого кольору. При гiстологiчному дослiдженнi в кардiомiоцитах, гепатоцитах та цитоплазмi нейронiв виявлено накопичення гранулярного золотаво-коричневого пiгменту. Який пiгмент був знайдений?
a. Гемомеланiн
*b. Лiпофусцин
c. Бiлiрубiн
d. Цероїд
e. Гемосидерин

109. У хворої 30-ти рокiв виник гострий психотичний стан iз наявнiстю iстинних галюцинацiй, маячних iдей, психомоторним збудженням. Температура тiла - 38,7°C. В неврологiчному статусi менiнгеальнi ознаки. Яке дослiдження необхiдно провести для уточнення дiагнозу?
a. Бiохiмiчний аналiз кровi
b. Визначення рiвня глюкози в кровi
c. Загальний аналiз сечi
d. Загальний аналiз кровi
*e. Дослiдження спинномозкової рiдини

110. У хворого виявили залiзодефiцитну анемiю. Дане захворювання часто є одним iз раннiх проявiв:
*a. Раку шлунка
b. Хронiчного холециститу
c. —
d. Гострого панкреатиту
e. Гострого гастриту

111. У хворого хронiчна ниркова недостатнiсть. Найбiльш iнформативним методом дослiдження концентрацiйної функцiї сечi буде:
a. Аналiз сечi на добовий дiурез
b. Загальний аналiз сечi
*c. Аналiз сечi за Зимницьким
d. Аналiз сечi за Нечипоренком
e. —

112. У хворого скарги на виражену слабкiсть, пiдвищення температури до 39,2°C, бiль в горлi при ковтаннi, геморагiчний висип на шкiрi тулуба. В ЗАК: анемiя, тромбоцитопенiя, бласти - 14%, ШОЕ- 40 мм/год. Попереднiй дiагноз: гострий лейкоз. Яке дослiдження необхiдно провести для пiдтвердження дiагнозу?
*a. Стернальна пункцiя
b. Бiохiмiчний аналiз кровi
c. Аналiз кровi на ревмопроби
d. Посiв на дифтерiю
e. Рентгенографiя легень

113. При складаннi рацiонiв для здорових осiб важливим є створення оптимального енергетичного балансу. Якi з харчових речовин видiляють найбiльше енергiї при розщепленнi 1 грама?
*a. Жири
b. Вiтамiни
c. Вода
d. Вуглеводи
e. Бiлки

114. Хвора 25-ти рокiв звернулася до лiкаря зi скаргами на головний бiль, пiдвищення температури, лихоманку, а також бiль, свербiж i печiння в областi промежини. Попереднiй дiагноз - генiтальний герпес. Який найнадiйнiший метод дiагностики слiд запропонувати?
a. Бактерiологiчна дiагностика
b. Кольпомiкроскопiчна дiагностика
c. Гiстероскопiчна дiагностика
*d. Генодiагностика
e. Серологiчна дiагностика

115. Вкажiть, якi з перерахованих характеристик можна вiднести до спорадичної захворюваностi:
*a. Одиничнi захворювання
b. Легкi форми хвороби
c. Носiйство збудника
d. Типовi форми хвороби
e. Груповi захворювання

116. В бактерiологiчних лабораторiях використовують рiзнi методи забарвлення мiкроорганiзмiв. З чим пов’язана диференцiацiя бактерiй на грампозитивнi i грамнегативнi при використаннi метода Грама?
a. Хiмiчний склад i структура цитоплазми
*b. Хiмiчний склад i структура клiтинної стiнки
c. Наявнiсть або вiдсутнiсть джгутикiв
d. Хiмiчний склад i структура капсули
e. Наявнiсть або вiдсутнiсть спори

117. В лабораторнiй практицi для знезараження об’єктiв часто використовують спирт етиловий. Яка його концентрацiя проявляє найбiльш виражену антимiкробну дiю?
a. 20%
*b. 70%
c. 60%
d. 100%
e. 50%

118. При мiкроскопiчному дослiдженнi колонiй, отриманих при висiвi харкотиння пацiєнта з пiдозрою на туберкульоз на середовище Левенштейна-Йенсена виявлено сплетiння паличок у виглядi джгутiв (корд-фактор). З якими компонентами хiмiчного складу збудника туберкульозу пов’язаний цей морфологiчний феномен?
a. Фракцiя лiпополiсахаридiв
b. Фракцiя бiлкiв
*c. Фракцiя лiпiдiв
d. Фракцiя вуглеводiв
e. Плазмiди

119. З м’ясних консервiв, що викликали неврологiчнi порушення у пацiєнта, зроблено фiльтрат, який ввели внутрiшньочеревно бiлим мишам. Через три години тварини загинули. Збудник якого захворювання ймовiрно був присутнiм у консервах?
*a. Ботулiзму
b. Дизентерiї
c. Кандидозу
d. Дифтерiї
e. Сальмонельозу

120. Лабораторна дiагностика iнфекцiйних захворювань передбачає взяття бiологiчного матерiалу для дослiдження. Який матерiал беруть для бактерiологiчного методу дiагностики дизентерiї?
a. Змиви iз зiву
b. Лiквор
c. Сеча
d. Кров
*e. Фекалiї

121. Рiвень глюкози в кровi натщесерце в дiтей становить (ммоль/л):
a. 5,5-6,6
b. Вище 6,6
c. 2,7-3,3
d. 1,6-2,2
*e. 3,3-5,5

122. Який збудник викликає iнфекцiйний мононуклеоз?
*a. Вiрус Ебштейна-Барр
b. Цитомегаловiрус
c. Пневмоцисти
d. Стафiлококи
e. Аденовiрус

123. У дитини 1-го року, яка лiкувалася з приводу гострого гнiйного отиту, на 2му тижнi виникла гостра пневмонiя, яка перебiгає з деструкцiєю. Який збудник ймовiрнiше за все є причиною хвороби у цiєї дитини?
a. Гемофiльна паличка
*b. Стафiлокок
c. Стрептокок
d. Пневмокок
e. Мiкоплазма

124. Який симптом характерний для циститу?
*a. Полакiурiя
b. Нiктурiя
c. Лейкопенiя
d. Олiгоурiя
e. Полiурiя

125. Який метод дiагностики балантидiазу найчастiше використовується?
a. Аналiз кровi
*b. Нативний мазок фекалiй
c. Реакцiя непрямої iмунофлюоресценцiї
d. Iмуноферментний аналiз
e. Реакцiя пасивної гемаглютинацiї

126. До лiкаря звернувся хворий зi скаргами на постiйну спрагу. Встановлено гiперглiкемiя, полiурiя i пiдвищений вмiст 17-кетостероїдiв в сечi. Яке захворювання можна припустити?
*a. Стероїдний дiабет
b. Мiкседема
c. Хвороба Аддiсона
d. Глiкогеноз I типу
e. Iнсулiнонезалежний дiабет

127. Чоловiк 70-ти рокiв хворiє на атеросклероз судин та iшемiчну хворобу серця. При обстеженнi виявлено порушення лiпiдного складу кровi. Надлишок яких лiпопротеїнiв є головною ланкою в патогенезi атеросклерозу?
a. Фосфолiпiдiв
*b. Низької щiльностi
c. Хiломiкронiв
d. Холестеролу
e. Високої щiльностi

128. Хворий 13-ти рокiв скаржиться на загальну слабкiсть, запаморочення, швидку стомлюванiсть. Спостерiгається вiдставання в розумовому розвитку. При обстеженнi виявлено високу концентрацiю валiну, iзолейцину, лейцину в кровi та сечi. Сеча має специфiчний запах. Як називається такий стан?
*a. Хвороба ”кленового сиропу”
b. Дифузний токсичний зоб
c. Гiстидинемiя
d. Тирозиноз
e. Хвороба Аддiсона

129. Для оцiнки умов навчання в класi визначено: середня температура повiтря -+20°C, вiдносна вологiсть - 46%, швидкiсть руху повiтря - 0,1 м/с, коефiцiєнт природного освiтлення - 2,5%, рiвень загального штучного освiтлення (за рахунок люмiнесцентних ламп) - 150 люкс. Який з показникiв не вiдповiдає гiгiєнiчним вимогам?
a. Середня температура повiтря
b. Вiдносна вологiсть повiтря
c. Швидкiсть руху повiтря
d. Коефiцiєнт природного освiтлення
*e. Рiвень загального штучного освiтлення

130. У чоловiка 52-х рокiв через 3 роки пiсля операцiї з видалення шлунку вмiст еритроцитiв у кровi складає 2, 0×1012/л, Нb-85г/л,к.п-1,27.Порушення засвоєння якого вiтамiну викликало такi змiни?
*a. Вiтамiн B12
b. Вiтамiн B6
c. Вiтамiн A
d. Вiтамiн P
e. Вiтамiн C

131. При дослiдженнi мокротиння на туберкульоз методом Прайса пiсля фарбування по методу Цiль-Нiльсена виявленi бактерiї. Яке розташування бактерiй характеризує активну форму туберкульозу?
a. Палички фiолетового кольору розташованi пiд кутом
b. Коко-палички червоного кольору
c. Палички фiолетового кольору
*d. Палички червоного кольору у виглядi кiс та джгутiв
e. Палички червоного кольору розташованi хаотично

132. Пацiєнт 39-ти рокiв, первинний дiагноз: оперiзуючий герпес. При iмунологiчному обстеженнi виявлено зниження основних показникiв Т-системи iмунiтету, в тому числi i субпопуляцiї Тхелперiв, пiдвищення рiвня антитiл проти вiрусу iмунодефiциту людини. Яке заключення найбiльш iмовiрне?
a. Недостатнiсть клiтинної ланки iмунiтету
b. Недостатнiсть гуморальної ланки iмунiтету
*c. ВIЛ-зумовлений iмунодефiцит
d. Iмунодефiцит, зумовлений недостатнiстю мiсцевого iмунiтету
e. Первинний iмунодефiцит

133. Поява у сечi еритроцитiв (гематурiя) та бiлка (протеїнурiя) свiдчить про ураження фiльтрацiйного бар’єру. Визначте структуру нирки, що бере участь у формуваннi даного бар’єру:
*a. Ниркове тiльце
b. Дистальний каналець
c. Петля Генле
d. Збiрна трубочка
e. Проксимальний каналець

134. Одним з методiв лiкування безплiддя є екстракорпоральне заплiднення, при якому процес заплiднення та дроблення реалiзується in vitro. Де вiдбуваються цi процеси за фiзiологiчних умов?
a. У пiхвi
b. Уматцi
*c. У маткових трубах
d. У черевнiй порожнинi
e. У яєчнику

135. Жiнка отримала позитивний результат тесту на вагiтнiсть. В основi даного тесту лежить виявлення в сечi гормону, який продукують структури зародку. Визначте даний гормон:
a. Пролактин
*b. Хорiонiчний гонадотропiн
c. Хорiонiчний тиротропiн
d. Естрiол
e. Прогестерон

136. У мешканця Пакистану зареєстровано 15 липня - пiдвищення температури тiла, озноб, слабкiсть, головний бiль i бiль у попереку, нудота, блiдiсть шкiри. Через 3 години - жар, потiм пiт. 16 i 17 липня - температура нормальна. 18 липня знову пiдвищення температури тiла. У кровi: гемоглобiн - 98 г/л, ер.2, 9×1012/л, ШОЕ- 24 мм/год., тромб.150×109/л. Який найбiльш iмовiрний дiагноз?
a. Черевний тиф
b. Висипний тиф
c. Сепсис
d. Лептоспiроз
*e. Малярiя

137. З метою гiгiєнiчної оцiнки освiтлення виробничих примiщень лаборанту необхiдно визначити рiвень штучного освiтлення. Яким приладом повинен скористатись лаборант?
a. Аспiратор
b. Термограф
*c. Люксметр
d. Кататермометр
e. Психрометр

138. В деяких туристiв при пiдняттi на гору Говерлу виникли задишка, прискорене серцебиття, нудота, носовi кровотечi. Що найiмовiрнiше стало причиною погiршення стану здоров’я окремих туристiв?
*a. Зниження атмосферного тиску
b. Значне фiзичне навантаження
c. Зниження температури повiтря
d. Пiдвищення вологостi повiтря
e. Пiдвищення атмосферного тиску

139. При лабораторному дослiдженнi молока встановлено: густина - 1,020, кислотнiсть - 20oТ, жирнiсть - 2,5%, проба з розчином Люголя - позитивна. Якi методи фальсифiкацiї молока було використано?
a. Розведення водою, додавання соди
b. Зняття вершкiв, додавання крохмалю
*c. Розведення водою, додавання крохмалю
d. Зняття вершкiв, додавання соди
e. Додавання соди та крохмалю

140. Хвора 23-х рокiв скаржиться на пiдвищення температури тiла, нудоту, блювання, бiль у животi переймоподiбного характеру, тенезми, несправжнi позиви на дефекацiю, випорожнення мiзернi з домiшками слизу, гною та прожилками кровi. При оглядi сигмоподiбна кишка спазмована, болюча. Яке обстеження проводять для пiдтвердження дiагнозу?
a. Iмунологiчне дослiдження
b. Рентгенологiчне дослiдження
c. Загальний аналiз кровi
d. Бiохiмiчний аналiз кровi
*e. Бактерiологiчне: аналiз калу на дизгрупу

141. З метою отримання чистої культури анаеробних мiкроорганiзмiв в бактерiологiчнiй лабораторiї було застосовано ряд вузьких пробiрок, що мiстили розтоплений i охолоджений до 40-45°C цукровий МПА. Через 48 годин культивування отримали iзольованi колонiї анаеробiв. Який метод видiлення чистих культур було використано?
a. Хеннеля
*b. Вейнберга
c. Вiньяль-Вейона
d. Цейсслера
e. Форнера

142. Для лабораторної дiагностики вiрусних захворювань використовують рiзноманiтнi серологiчнi реакцiї. Однiєю з таких реакцiй є реакцiя нейтралiзацiї, яка базується на взаємодiї типоспецифiчної сироватки i вiруса. У результатi позитивної реакцiї спостерiгається змiна забарвлення або її вiдсутнiсть. Як називається така модифiкацiя реакцiї нейтралiзацiї?
a. Аглютинацiя
b. Бляшкоутворення
*c. Кольорова проба
d. Преципiтацiя
e. Нейтралiзацiя токсинiв

143. Для пiдтвердження клiнiчного дiагнозу ”грип” у лабораторiї було поставлено реакцiю гальмування гемаглютинацiї iз сироватками хворого, отриманими на 2-5-й та пiсля 10-14 днiв захворювання. Який критерiй застосовують для пiдтвердження дiагнозу за наявностi антитiл до вiрусiв грипу у даному випадку?
*a. Чотирикратне наростання титру антитiл
b. Вiдсутнiсть наростання титру антитiл
c. Зниження титру антитiл
d. Однаковi титри антитiл
e. Двохкратне наростання титру антитiл

144. На гiстологiчному препаратi щитоподiбної залози при забарвленнi солями срiбла виявлено великi аргентофiльнi клiтини, локалiзованi у складi стiнки фолiкулiв мiж тироцитами та базальною мембраною. Якi це клiтини?
a. Тиротропоцити
*b. Кальцитонiноцити
c. Паратироцити
d. Тироцити
e. Соматотропоцити

145. При мiкроскопуваннi препарату виявлено чисельнi вип’ячування плазмолеми i свiтлi пухирцi в цитоплазмi. Про що це свiдчить?
a. Секрецiю
b. Клазматоз
c. Фагоцитоз
d. Екскрецiю
*e. Пiноцитоз

146. Вiд хворого з клiнiчними ознаками дифтерiї видiлено грампозитивнi палички. Проба на цистиназу позитивна. Яку властивiсть цих бактерiй треба визначити, щоб пiдтвердити дiагноз хвороби?
*a. Токсигеннiсть
b. Розклад крохмалю та глiкогену
c. Наявнiсть Vi-антигену
d. Чутливiсть до антибiотикiв
e. Чутливiсть до бактерiофага

147. При посiвi пунктату iз абсцесу видiлено чисту культуру стафiлокока. Яке середовище дозволяє диференцiювати S.аureus вiд S.epidermidis?
a. Бiсмут-сульфi агар
b. —
c. Цукровий бульйон
d. Жовтково-сольовий агар
*e. Цитратна плазма кролика

148. При контролi якостi роботи бiохiмiчного аналiзатора виявлено вiдхилення показникiв бiлкових фракцiй у бiк зниження при всiх видах вимiрювань. Який тип виявлених помилок?
a. Технiчний збiй
b. Похибки вимiрювання
*c. Систематичнi
d. Випадковi
e. Грубi

149. Експертизу iнвалiдностi встановлює МСЕК. Яку групу iнвалiдностi встановлюють особам з постiйною чи тривалою втратою працездатностi, що потребують постiйного догляду, нагляду чи допомоги?
a. Третю групу
b. Другу групу
*c. Першу групу
d. Четверту групу
e. П’яту групу

150. Хворий 37-ми рокiв, скаржиться виражений головний бiль, свiтло- та звукобоязнь, повторне блювання, тривале пiдвищення температури тiла. В анамнезi - первинний туберкульоз. Об’єктивно: АТ- 125/74 мм рт.ст, Ps- 95/хв., to- 38,5°C позитивний симптом Кернiга, ригiднiсть м’язiв шиї. Яке дослiдження необхiдно провести для встановлення дiагнозу?
a. Дослiдження слини
*b. Дослiдження лiквору
c. Дослiдження сечi
d. Дослiдження кровi
e. Дослiдження мокротиння

