1. Пацієнтка скаржиться на тривогу, занепокоєння, поганий сон, дратівливість, біль голови, поганий апетит. Обстежувалась в терапевта, який патології не виявив. Лабораторні дані в нормі. Який метод дослідження є найбільш адекватним у даному випадку?
a. Спостереження
b. Електроенцефалографія
c. Краніографія
*d. Спрямована психологічна бесіда
e. Комп’ютерна томографія

2. Пацієнт неохоче відповідає на запитання, до чогось прислухається, іноді вимовляє беззмістовні фрази. Категорично заперечує галюцинації. Який метод дослідження є найбільш інформативним щодо наявності галюцинацій?
a. Бесіда
b. Доплерографія
c. Комп’ютерна томографія
d. Електроенцефалографія
*e. Спостереження за поведінкою

3. Мати дитини 10 років скаржиться, що в її сина з’явились стани “відключення”, коли він застигає на 1-2 секунди, погляд “зупиняється”. Після нападу нічого не пам’ятає. Яке обстеження необхідно провести в першу чергу?
a. Ехо-енцефалоскопію
b. Комп’ютерну томографію
c. Доплерографію
*d. Електроенцефалографію
e. Реоенцефалографію

4. У пацієнтки 13 років вночі висока температура, яка зранку знизилась. На питання не відповідає, плаче, відмовляється від їжі. Увечері знову різке підвищення температури. Пацієнтка бачить літаючих по кімнаті птахів, увесь час оглядається по сторонах, в навколишньому середовищі не орієнтується. Яке дослідження найбільш інформативне?
a. Комп’ютерна томографія
b. Дослідження ліквору
*c. Виявлення плазмодіїв малярії в крові
d. Електроенцефалографія
e. Експеримантально-психологічне дослідження

5. Чоловік 45 років, тривалий час зловживає алкоголем. Після 5-ти денного запою став збудженим, агресивним, увечері з’явились галюцинації загрозливого характеру. Оцінюючи стан пацієнта, куди потрібно скеровувати його для попередження суспільно-небезпечних дій?
*a. В психіатричну лікарню
b. В психіатричний диспансер
c. В поліклініку
d. В психіатричний денний стаціонар
e. До лікаря-нарколога

6. У пацієнта часті судомні напади, між якими він не приходить до нормальної свідомості. Як називається такий стан?
a. Епілептичний дефект психіки
b. Епілептичний психоз
c. Дисфорія
*d. Епілептичний статус
e. Післянападова кома

7. Хвора О., 14 років. Уночі спостерігалась висока температура тіла, вранці температура знизилася. Хвора не відповідає на запитання, плаче, відмовляється від їжі. Уночі знову різке підвищення температури тіла, хвора розгублена, оглядається по сторонам, бачить літаючих по кімнаті метеликів. Дезорієнтована, тривожна, мова незв’язна, монотонна. Яке дослідження найбільш інформативне для уточнення діагнозу?
a. Загальний аналіз крові
b. Загальний аналіз сечі
*c. Виявлення плазмодії малярії в крові
d. Реакція Вассермана
e. Реакція Ланге в лікворі

8. У хворої 30 років виник гострий психотичний стан із наявністю істинних галюцинацій, маячних ідей, психомоторним збудженням. Температура тіла – 38,7°C. В неврологічному статусі – менінгеальні ознаки. Яке дослідження необхідно провести для уточнення діагнозу?
a. Загальний аналіз крові
b. Загальний аналіз сечі
*c. Дослідження спинномозкової рідини
d. Біохімічний аналіз крові
e. Визначення рівня глюкози в крові

9. Хвора, 23 роки, зізналася, що чує “голос Бога з хребта”. Яке порушення сприйняття у хворої?
a. Справжня галюцинація
b. Ілюзії
c. -
*d. Псевдогалюцинація
e. Психосенсорні розлади

