1. Хворий 30-ти років. Після приїзду з Туреччини захворів гостро. Надійшов зі скаргами на профузний пронос у вигляді рисового відвару. Шкіра суха, тургор знижений, to - 36,4°C, артеріальний тиск - 70/40 мм рт.ст. За добу втратив 3 кг ваги. Діурез знижений. Діагноз - холера. Яка екстрена допомога?
*a. Iнфузійна терапія кристалоїдними розчинами
b. Провести пероральну регідратацію
c. Зробити сифонну клізму
d. Ввести препарати, які викликають закрепи
e. Ввести великі дози антибіотиків

2. У хворого 45-ти років через 2 дні після повернення з Непалу, де він вивчав популяції диких гризунів, раптово підвищилася температура тіла до 40°C, виник озноб, головний біль, блювання, біль у грудній клітці, кашель з харкотинням кривавого характеру. Об’єктивно: гіперемія шкірних покривів, ін’єкція судин склер, поверхневе дихання, збудження, язик густо обкладений білим нальотом, мова нечітка, порушена координація рухів, вологі хрипи над легенями. Ваш попередній діагноз:
a. Пташиний грип
*b. Чума, легенева форма
c. Крупозна пневмонія
d. Сибірка, легенева форма
e. Туберкульоз

3. Хворий житель Полісся госпіталізований в інфекційний стаціонар із підозрою на кліщовий енцефаліт. Відзначає підвищену температуру тіла до 39°C, наростаючий головний і м’язовий біль. Об’єктивно: шкіра обличчя та шиї гіперемована. Склери ін’єковані. Спостерігається в’ялий парез м’язів шиї, плечового пояса, спини. Який матеріал необхідно взяти для вірусологічного дослідження, щоб підтвердити діагноз?
a. Сечу, кал
b. Кров, сечу
*c. Кров, ліквор
d. Кров, жовч
e. Жовч, ліквор

4. Хворий 25-ти років, скаржиться на загальну слабкість, головний біль, сухий кашель, наявність висипу на тулубі. Хворіє 5 днів. Висип на тулубі помітив 3 доби тому. Об’єктивно: збільшені шийні й підщелепні лімфовузли. Температура тіла - 39,0°C. Явища афтозного стоматиту. На шкірі тулуба, волосистій ділянці голови везикульозно-папульозний висип, місцями - кірочки. Тахікардія. В легенях сухі хрипи. Ваш діагноз:
a. Алергічний дерматит
*b. Вітряна віспа
c. ГРВI
d. Аденовірусна інфекція
e. Iнфекційний мононуклеоз

5. У лікаря, який оглянув хворих з високою температурою на півдні Судану, виникли лихоманка, головний біль, біль у м’язах і суглобах, загальна слабкість, пронос. На 4-й день хвороби на тілі з’явився макулопапульозний висип, 5-й день - криваве блювання, мелена, гіпотонія. Поставте діагноз:
*a. Лихоманка Ебола
b. Висипний тиф
c. Псевдотуберкульоз
d. Лептоспіроз
e. Малярія

6. Лаборант 40-ка років, який в портовому місті при дослідженні матеріалу від померлих внаслідок епізоотії щурів виявив короткі палички овоїдної форми з біполярним забарвленням, поступив до інфекційної лікарні зі скаргами на ріжучий біль у грудях, підвищення температури тіла до 40°C, ядуху, кашель з виділенням спочатку слизового, а потім кров’янистого харкотиння. При огляді стан хворого дуже тяжкий. Виражена блідість шкірних покровів. Акроціаноз. Аускультативно: ослаблення дихання в легенях з обох сторін. Сатурація 65%. Яка найбільш ймовірна етіологія гострої дихальної недостатності у хворого?
a. Francіsella tularensіs
b. Bacіllus anthracіs
c. Streptococcus pneumonіaе
*d. Yersіnіa pestіs
e. Yersіnіa pseudotuberculosіs

7. Працівник фабрики шкіряних виробів захворів гостро: протягом 3-х днів температура тіла - 38,5-39,5°C, слабкість, зниження апетиту, свербіння і печіння в ділянці правої кисті. Об’єктивно: на кисті правої руки на щільній основі розташована безболісна, вкрита темною кіркою, виразка діаметром 1,5 см, яка оточена гіперемією, везикулами і набряком драглистої консистенції. Пальпуються регіонарні лімфовузли діаметром 0,5 см, помірно болючі, рухомі. Тони серця приглушені, ритмічні, артеріальний тиск - 110/70 мм рт.ст. Яке захворювання є найбільш імовірним?
a. Токсоплазмоз
b. Лімфогранулематоз
c. Чума
d. Туляремія
*e. Сибірка

8. Хвора 25-ти років захворіла гостро. Підвищилася температура тіла до 40,0°C, з’явилися різкий головний біль, багаторазове блювання. Об’єктивно: стан важкий, позитивні менінгеальні симптоми. Яке дослі- дження слід призначити у першу чергу?
a. Доплерографія судин головного мозку
*b. Люмбальна пункція та дослідження ліквору
c. Комп’ютерна томографія головного мозку
d. Енцефалографія
e. Загальне дослідження крові

9. У хворого 20-ти років, який надійшов до інфекційного відділення на 3-й день захворювання, діагностовано дифтерію ротоглотки. На 5-й день стан погіршився: температура досягла 39,7°C, підсилився біль у горлі, поширився плівчастий наліт, поскаржився на прогресуючу слабкість, біль у епігастрії, повторне блювання. Блідий. Ціаноз губ. Частота дихання - 28/хв. Межі серця розширені. Ритм галопу. Артеріальний тиск - 70/50 мм рт.ст. Чим обумовлена тяжкість стану хворого?
a. Iнфекційно-токсичний шок
b. Гостра дихальна недостатність
c. Медіастиніт
*d. Токсичний міокардит
e. Кардіогенний шок

10. У хворого 38-ми років через 8 днів після поранення ступні з’явились тягучий біль, тонічне напруження й судомні скорочення жувальних м’язів та кінцівок, печіння в ділянці рани. На 4-й день відзначено напруження м’язів кінцівок. На 9-й день хвороби на тлі підвищеного тонусу м’язів з’явилися загальні клоніко-тонічні судоми, тривалістю від кількох секунд до хвилини. Пульс напружений, 110/хв., артеріальний тиск - 140/90 мм рт.ст., тони серця глухі. Обстеження на яку хворобу треба провести?
a. Туляремія
*b. Правець
c. Бактеріальний менінгіт
d. Бешиха
e. Сказ

11. Хворий 40-ка років захворів гостро, коли з’явилися часті рідкі випорожнення без патологічних домішок, повторне блювання. Об’єктивно: шкіра бліда, риси обличчя загострені, ціаноз губ. Судомні скорочення м’язів верхніх та нижніх кінцівок. Артеріальний тиск - 80/40 мм рт.ст., пульс - 110/хв. Який діагноз найбільш ймовірний?
a. Iнфекційно-токсичний шок
b. Геморагічний шок
*c. Гіповолемічний шок
d. Анафілактичний шок
e. Кардіогенний шок

12. До лікаря звернувся хворий 52-х років зі скаргами на підвищення температури тіла до 38,5°C, озноб, відчуття розпирання, жару лівої гомілки. Об’єктивно: на шкірі лівої гомілки ділянка еритеми з чіткими контурами у вигляді ”язиків полум’я”, гаряча та болюча на дотик. Який препарат з наведених можна призначити хворому в амбулаторних умовах?
*a. Амоксицилін
b. Ацикловір
c. Тинідазол
d. Аміксин
e. Левамізол

13. У дитини 8-ми років захворювання мало поступовий початок з підвищення температури до 37,5-38°C, нежитю, сухого ”гавкаючого” кашлю, осиплості голосу. На третю добу хвороби стан дитини погіршився, з’явилося шумне дихання з втяжінням міжреберних проміжків. Яке захворювання з числа ГРВI найбільш імовірно має місце у дитини?
a. Риновірусна інфекція
*b. Парагрип
c. Аденовірусна інфекція
d. Грип
e. РС-інфекція

14. Юнак надійшов до стаціонару на 7- й день хвороби, що розпочалася гостро з остуди, підвищення температури тіла до 39,5°C, болю у м’язах, головного болю. Тиждень тому повернувся з Південної Америки. Свідомість на рівні сопору, шкіра та склери жовтяничні. На тулубі та кінцівках рясний геморагічний висип. Температура тіла - 38,8°C. Пульс - 110/хв., артеріальний тиск - 90/60 мм рт.ст. Гепатоспленомегалія. Олігурія. В крові: протромбіновий індекс - 45%, сечовина - 24,8 ммоль/л. Діагностовано жовту гарячку. Чим зумовлена тяжкість стану хворого?
a. Iнфекційно-токсичним шоком
b. Гіповолемічним шоком
*c. Гострою печінковою і нирковою недостатністю
d. Гострою затримкою сечі
e. Гострою асфіксією

15. Дівчина 22-х років надійшла до лікарні на 3-й день від початку захворювання зі скаргами на нестерпний головний біль, світлобоязнь, біль в очних яблуках, блювання, підвищення температури тіла до 39,9°C. Об’єктивно: стан хворої середньої тяжкості. Визначається виражена ригідність м’язів потилиці, позитивний симптом Керніга. Запідозрено менінгіт. Виникнення якого ускладнення можна прогнозувати у хворої?
a. Гіповолемічний шок
b. Пневмонія
c. Гостра ниркова недостатність
*d. Набряк-набухання головного мозку
e. Гемоглобінурійна гарячка

