1. Дитина 5 років захворіла гостро: підвищилася температура тіла до 39°C; зявилися нежить, світлобоязнь, пастозність повік. На 4 добу від початку хвороби виникла плямисто–папульозна висипка на шкірі обличчя, за вухами, на шиї; на наступну добу висипка поширилася на тулуб. Який найбільш вірогідний діагноз?
*a. Кір
b. Краснуха
c. Інфекційний мононуклеоз
d. Псевдотуберкульоз
e. Скарлатина

2. У терапевтичному відділенні у хворого виникла серія генералізованих епілептичних судомних нападів. Який препарат потрібно ввести хворому в першу чергу?
*a. Діазепам
b. Димедрол
c. Лазикс
d. Магнію сульфат
e. Хлоралгідрат

3. У хворого щелепно-лицьова травма, подвійний перелом нижньої щелепи, перелом кісток носа, нестабільний перелом шийного С3-С5 відділу хребта. Під час транспортування настала зупинка дихання. Який оптимальний метод екстреного відновлення прохідності верхніх дихальних шляхів?
a. Інтубація трахеї
b. Трахеостомія
c. Використання дихальної маски
d. Використання повітроводу
*e. Кріко-тиреостомія

4. Бригада швидкої медичної допомоги викликана до хворої 40 років, котра лікувала рану ноги, отриману вдома. Стан хворої протягом тижня прогресивно погіршувався: розвилася слабкість, утруднення дихання. При огляді: стан хворої вкрай тяжкий, шкіра бліда, суха, холодна; відмічається ціаноз губ, акроціаноз, температура тіла - 40,0°C, ЧД- 32/хв, АТ- 60/30 мм рт.ст., Ps- 132/хв; нога набрякла, гіперемована до стегна. Який найбільш вірогідний діагноз?
a. Травматичний шок
b. Кардіогенний шок
c. Гіповолемічний шок
d. Анафілактичний шок
*e. Інфекційно-токсичний шок

5. У хворого 36 років другу добу спостерігаються нестримне блювання та часті рідкі випорожнення. Обєктивно: стан надзвичайно важкий, на запитання відповідає з утрудненням. Риси обличчя загострені, очі запалі, склери тьмяні, губи та нігтьові фаланги синюшні, язик сухий. Голос сиплий, шкіра бліда, взята в складку не розправляється. Тони серця глухі, пульс та артеріальний тиск не визначаються. Живіт втягнутий. Часті судоми нижніх кінцівок, температура тіла 35°C. Яке ускладнення виникло у хворого?
a. Набряк головного мозку
b. Гостра судинна недостатність
c. Гостра ниркова недостатність
d. Інфекційно-токсичний шок
*e. Дегідратаційний шок

6. Через годину після перебування в зоні високого радіаційного ураження, до клініки був доставлений хворий 36 років зі скаргами на багаторазове блювання, біль у животі, озноб, підвищену температуру тіла, артеріальну гіпотензію. На 5 день після опромінення приєдналися явища ентериту, динамічної кишкової непрохідності, виразковий стоматит. Яка найбільш вірогідна форма гострої променевої хвороби розвинулася у хворого?
a. Церебральна
b. Токсемічна
*c. Кишкова
d. Кістково-мозкова
e. Блискавична

7. Хворий 68 років доставлений машиною швидкої допомоги у важкому стані зі скаргами на запаморочення, періодичну непритомність, судоми. Обєктивно: дихання везикулярне, у нижніх відділах невелика кількість дрібно пухирчастих вологих хрипів. І тон на верхівці послаблений, акцент ІІ тону над аортою, Ps- 36/хв, ритмічний. АТ- 170/85 мм рт.ст. На ЕКГ: передсердні та шлуночкові комплекси виникають незалежно, кількість шлуночкових комплексів - 33/хв. Який із способів невідкладної допомоги необхідно застосувати в даному випадку?
a. Обзидан внутрішньовенно
b. Електрична дефібриляція
c. Панангін внутрішньовенно
d. Строфантин внутрішньовенно
*e. Електрокардіостимуляція

8. Хворого доставлено до лікарні з приводу носової кровотечі, яка почалася дві години тому після черепно-мозкової травми. Після застосування передньої тампонади кровотеча припинилася, але через дві години зявилося блювання; у блювотних масах - до 400 мл згустків крові. Під час огляду глотки виявлено затікання крові по задній стінці у вигляді вузької смужки. Який метод зупинки кровотечі слід застосувати у цьому випадку?
a. Повторна передня тампонада
*b. Задня тампонада
c. Відшарування слизової оболонки в зоні кровотечі
d. Перевязування зовнішньої сонної артерії
e. Коагуляція кровоточивої судини

9. У дитини, народженої в терміні гестації 40 тижнів, масою тіла 2800 г, довжиною 50 см, на 5 добу виникли генералізований ціаноз, тахіпное, втягування податливих місць грудної клітки. Який з перерахованих заходів є першочерговим у даному випадку?
a. Імунна терапія
b. Антибіотики
c. Антиоксиданти
d. Інфузійна терапія
*e. Оксигенотерапія

10. У хлопчика 2 років утруднене сечовипускання. Обєктивно: під час сечовипускання препуціальний мішок збільшується в обємі, отвір крайньої плоті звужений, сеча виділяється рідкими краплями. Голівка статевого члена не виводиться. Яка найбільш вірогідна причина порушення сечовипускання?
a. Стриктура уретри
b. Парафімоз
c. Меатостеноз
*d. Фімоз
e. Баланопостит

11. Які види медичної допомоги надаються потерпілим у зоні вибуху на нафтопереробному виробництві при дуже великій кількості постраждалих?
a. Перша медична, долікарська, спеціалізована
b. Перша медична, спеціалізована, кваліфікована
c. Перша лікарська, спеціалізована, кваліфікована
d. Долікарська, перша лікарська, спеціалізована
*e. Перша медична, долікарська, перша лікарська

12. У процесі інтубації трахеї пацієнту 57 років, внаслідок подразнення рефлeксогенних зон гортані та трахеї, настала рефлекторна зупинка серця. Який препарат слід ввести в першу чергу в процесі реанімації?
a. Серцеві глікозиди
*b. Атропін
c. Натрію гідрокарбонат
d. Промедол
e. Еуфілін

13. Робітник опинився під дію електричного струму протягом декількох хвилин. Обєктивно: непритомний, судоми. Самостійне дихання відсутнє, пульс не визначається, шкіра ціанотична, зіниці широкі, на світло не реагують. Яка першочергова допомога постраждалому?
a. Введення протисудомних препаратів
*b. Закритий масаж серця та штучна вентиляція легень
c. Внутрішньовенне введення реополіглюкіну
d. Внутрішньовенне введення дихальних аналептиків
e. Введення наркотичних речовин

14. До обласної лікарні профзахворювань доставлено постраждалого під час раптового викиду рудничного газу. Під час огляду: непритомний, Ps- 112/хв., АТ- 90/65 мм рт.ст., ЧДР- 26/хв. Зі слів рятівників на місці аварії відзначалися судоми, на етапі транспортування - психомоторне збудження. Який метод лікування найдоцільніше застосувати в першу чергу?
a. Обмінне переливання крові
b. Форсований діурез
*c. Гіпербарична оксигенація
d. Цитохром С
e. Гемосорбція

15. Постраждалих доставлено до приймального відділення лікарні після вибуху невідомого вибухового пристрою під час теракту. Один з них з обширною рваною раною в ділянці нижньої щелепи. Які заходи першої лікарської допомоги МОЖУТЬ БУТИ ВІДКЛАДЕНІ?
*a. Хірургічна обробка рани
b. Усунення асфіксії
c. Корекція порушень гемодинаміки
d. Зупинка кровотечі
e. Знеболення

16. Хлопчик 12 років захворів 7 днів тому з появи головного болю, гіпертермії до 40°C, болю в мязах, загальної слабкості. Через 2 дні після нормалізації температури тіла зявилися геморагічні висипання на шкірі та слизових, носові кровотечі, жовтяниця, гепатоспленомегалія. Три тижні тому повернувся з Південної Африки. Відмічалися неодноразові укуси комарів. Яке інфекційне захворювання слід запідозрити в першу чергу?
a. Гарячка Ку
b. Малярія
c. Лептоспіроз
d. Гарячка Денге
*e. Жовта гарячка

17. Вагітна 40 тижнів з бурхливою пологовою діяльністю, клінічно вузьким тазом. Під час індукції в наркоз виникло блювання. Після інтубації проведена санація дихальних шляхів та ротової порожнини. У подальшому розвинувся ціаноз, підвищився центральний венозний тиск; над легенями - різнокаліберні вологі хрипи, підвищення тиску на вдиху. Під час контролю газів крові – значна гіпоксемія. Яка причина цього стану?
a. Емболія навколоплідними водами
b. Ендотоксичний шок
c. Набряк легенів
*d. Синдром Мендельсона
e. Інфаркт міокарда

18. До приймального відділення госпіталю МНС потрапили з зони катастрофи 20 осіб. Під час огляду в потерпілого 30 років, якого вилучили з-під уламків споруди, відзначається: блідість шкірних покривів, деформація правої гомілки, множинні забиття мяких тканин нижніх кінцівок; свідомість збережена. До якої групи потерпілих треба віднести цього пацієнта при проведенні медичного сортування?
a. Допомога може бути відкладена
b. Не потребує медичної допомоги на даний момент
c. Потребує евакуації до іншого лікувального закладу
d. Потребує симптоматичного лікування
*e. Потребує невідкладної медичної допомоги

19. Хворий 42 років на фоні повного здоровя відчув біль по типу "удару по голові", після чого виникло блювання. Хворий знепритомнів, розвинулися генералізовані судоми. Під час огляду: кома І, ригідність потиличних мязів, ліва зіниця більша за праву, праві кінцівки ротовані, мязовий тонус значно знижений. Який найбільш вірогідний діагноз?
a. Епілепсія
*b. Крововилив у головний мозок
c. Інфаркт мозку
d. Гостра гіпертонічна енцефалопатія
e. Менінгіт

20. Хвора 25 років скаржиться на головний біль, блювання "фонтаном". Хворіє протягом декількох тижнів. Перестала ходити у звязку зі значною хиткістю ходи, порушився зір. Обєктивно: атонія, атаксія, ністагм. У позі Ромберга падає у лівий бік. Пальценосову пробу виконує з інтенційним тремором, промахуванням з обох боків. Консультацію якого лікаря необхідно призначити в першу чергу?
a. Окуліст
b. Психіатр
c. Хірург
*d. Невропатолог
e. Терапевт

21. У хворого на цироз печінки гостро розвинулося порушення свідомості, став неадекватним, почалися генералізовані судоми. Протягом доби стан поліпшився. Раніше подібні симптоми виникали після вживання хворим мяса та продуктів з високим вмістом тваринного білка. Який найбільш вірогідний діагноз?
a. Геморагічна анемія
b. В12- дефіцитна анемія
*c. Печінкова енцефалопатія
d. Інфаркт мозку
e. Генуїнна епілепсія

22. У дитини 10 місяців, у звязку з тяжким перебігом деструктивної пневмонії та раптовим розвитком пневмотораксу, виникла зупинка серця та дихання. Проведено штучне дихання, непрямий масаж серця. Контролювався артеріальний тиск. На якому мінімальному рівні необхідно підтримувати артеріальний тиск для забезпечення функції життєво важливих органів?
a. 70 мм рт.ст
b. 80 мм рт.ст
c. 90 мм рт.ст
*d. 60 мм рт.ст
e. 100 мм рт.ст

23. До приймального відділення надійшов хворий з закритою черепно-мозковою травмою. Обєктивно: кома, шкірні покриви бліді, акроціаноз, виражене тахіпное, ЧДР- 45/хв., АТ- 190/110 мм рт.ст., ЧСС- 124/хв. Що необхідно для усунення дихальної недостатності в даному випадку?
a. Інгаляція кисню
b. Накладення трахеостоми
c. Введення дихальних аналептиків
*d. Штучна вентиляція легень
e. Введення морфіну

24. Хворий 48 років доставлений до відділення у стані середньої тяжкості. Визволений з-під завалу, де знаходився протягом 2 діб зі здавленими обома нижніми кінцівками на рівні середньої третини стегна. В теперішній час стан тяжкий; кінцівки нижче місця здавлення набряклі, ціанотичні, з білими плямами, пульсація на підколінних артеріях та аа.dorsalis pedis відсутня. Наростають явища гострої ниркової недостатності. Який вид лікування доцільний у даному випадку?
*a. Ампутація
b. Лікування з використанням барокамери
c. Охолодження кінцівок льодом
d. Розсічення шкіри та підшкірної клітковини кінцівок
e. Внутрішньоартеріальне введення препаратів

25. Хворий 58 років скаржиться на масивну гематурію, яка не супроводжувалася больовим синдромом. У сечі спостерігалися невеликі згортки крові. Про яке захворювання можна думати?
*a. Рак нирки
b. Гострий гломерулонефрит
c. Некротичний папіліт
d. Камінь нирки
e. Камінь сечового міхура

26. Хворий 49 років знепритомнів. В анамнезі тривалий час вживав глюкокортикоїди з приводу артриту, останні 3 дні препарат не приймав. Обєктивно: хворий загальмований, відмічається адинамія, слабкість. Шкіра звичайного кольору, помірно волога, дихання везикулярне, тони серця глухі, Ps- 100/хв., слабкого наповнення. Який з препаратів необхідно призначити хворому?
*a. Кортикостероїди
b. Кофеїн
c. Кордіамін
d. Нестероїдний протизапальний препарат
e. ?-блокатор

27. У дитячому садку випадок захворювання на менінгококову інфекцію. Які профілактичні заходи необхідно проводити в першу чергу?
a. Карантинні заходи
b. Поточна дезінфекція
*c. Екстрена хіміопрофілактика контактних
d. Заключна дезінфекція
e. Введення імуноглобуліну контактним

28. У потерпілого під час землетрусу уламками зруйнованого будинку були стиснуті обидві нижні кінцівки. Вивільнити їх вдалося лише за 4 години. Який патологічний процес, найбільш вірогідно, може розвинутися в потерпілого?
a. Метаболічний алкалоз
*b. Гостра ниркова недостатність
c. Гостра кровотеча
d. Фібриноліз
e. Критична гіпокаліємія

29. У хворого 40 років передбачається наявність переломовивиху в шийному відділі хребта в результаті автодорожньої пригоди. На час прибуття карети швидкої допомоги він знаходиться в салоні автомобіля. Що мають включати в себе перші дії щодо організації надання допомоги потерпілому?
a. Зробити спробу вправити вивих, а потім витягти з машини
b. Якомога швидше витягти з машини та направити до лікарні
c. Ввести паравертебрально новокаїн 2% - 2,0 мл у місце найвірогіднішого пошкодження хребта
*d. Фіксувати хребет комірцем Шанца, обережно витягти з машини, покласти на рівню поверхню
e. Ввести антидепресанти

30. У новонародженого, який знаходиться у відділенні реанімації з тяжкою аспіраційною пневмонією, проводиться моніторинг серцевої діяльності. Раптово настала зупинка кровообігу в формі асистолії. Яка НАЙБІЛЬШ ОБЄКТИВНА ознака цього ускладнення?
a. Відсутність дихання
b. Відсутність пульсу на великих артеріях
c. Відсутність тонів серця під час аускультації
*d. Пряма лінія на ЕКГ
e. Розширення зіниць

31. У хворого після неодноразового проведення внутрішньовенних інєкцій зявився болючий гіперемований тяж від ліктьової ямки до пахвової ділянки. Під час пальпації визначається болюче, еластичної консистенції утворення, що йде від ліктя по внутрішній поверхні плеча. Який найбільш вірогідний діагноз?
a. Атеросклероз артерій верхніх кінцівок
b. Облітеруючий ендартеріїт
c. Системна склеродермія
*d. Флебіт плечової вени
e. Неврит плечового нерва

32. Хворий повернувся з Таїланду. Протягом 4 діб турбувала слабкість, головний біль, субфебрильна температура. Потім температура зросла до 40°C, супроводжувалася пароксизмами: озноб, жар, піт. Гепатоспленомегалія, помірна анемія. Який найбільш вірогідний діагноз?
a. Гострий бруцельоз
b. Висипний тиф
c. Лептоспіроз
d. Черевний тиф
*e. Малярія

33. Хворий 18 років надійшов до клініки непритомним, з генералізованими тоніко-клонічними судомами тривалістю до 5 хвилин, з 2-3-хвилинними перервами між нападами. Обєктивно: відзначаються некоординовані рухи кінцівок, очних яблук, АТ- 170/100 мм рт.ст., ЧСС- 100/хв. Зі слів родичей, з 11 років спостерігаються короткочасні епізоди втрати свідомості на 10-30 секунд без судом, які супроводжуються аурою у вигляді неприємних відчуттів у епігастрії. Який найбільш вірогідний діагноз?
a. Інсульт
*b. Епілептичний статус
c. Гіпертонічний криз
d. Алкогольна інтоксикація
e. Пухлина мозку

34. Через 2 години після закінчення операції на органах черевної порожнини в умовах загального знеболювання, пацієнт знепритомнів, зявилася задишка, тахіпное з ЧДР- 42/хв., ціаноз. Парціальне напруження кисню в артеріальній крові - 56 мм рт.ст. Якою буде інтенсивна терапія цього стану?
a. Збільшення обєму та темпу перфузії
*b. Штучна вентиляція легенів
c. Дихання пацієнта сумішшю кисень-повітря
d. Введення анальгетиків
e. Застосування наркотичних анальгетиків

35. Жінці 31 року проведено оперативне втручання з приводу фіброміоми матки. Після закінчення операції її переведено до палати хірургічного відділення, притомну, трошки сонливу. Через 30 хвилин втратила свідомість, зявилася синюшність шкіри. Самостійне дихання відсутнє, зіниці рівномірно розширені, на світло не реагують, пульсація на магістральних артеріях відсутня. Яка тактика лікаря?
a. Накласти трахеостому
*b. Провести реанімаційні заходи
c. Перелити еритромасу
d. Ввести цитохром С
e. Ввести кордіамін

36. Хвора 28 років на другий день після щеплення протигрипозною вакциною скаржиться на поширену висипку на шкірі, яка супроводжується нестерпним свербежем. Обєктивно: загальний стан задовільний. На шкірі обличчя, тулуба, верхніх та нижніх кінцівок – поширена уртикарна висипка, місцями зливного характеру. Який найбільш вірогідний діагноз?
a. Багатоформна ексудативна еритема
b. Свербець дорослих
*c. Гостра кропивянка
d. Системний червоний вівчак
e. Герпетиформний дерматоз Дюринга

37. Хлопчик народився в стані важкої асфіксії. Ps- 80/хв, дихання аритмічне, поодинокі дихальні рухи, дифузний ціаноз шкіри, знижений тонус мязів. Лікар вирішив розпочати реанімаційні заходи. Яке положення голови новонародженого повинно бути під час надання первинної реанімаційної допомоги?
a. Повернена праворуч
*b. Злегка закинута назад
c. Повернена ліворуч
d. Сильно закинута назад
e. Нахилена вперед

38. Хвора 43 років, працівник виробництва анілінових барвників, після ліквідації наслідків аварії була госпіталізована зі скаргами на загальну слабість, запаморочення, головний біль, задишку, біль у поперековій та епігастральній ділянці, нудоту, блювання. Стан важкий, t°– 39°C, АТ– 80/40 мм рт.ст. Шкіра бронзового кольору, гіперемія склер. Гепато- і спленомегалія. Олігурія, альбумінурія, позитивні жовчні пігменти в аналізі сечі. Анемія, ретикулоцитоз – 34%, в еритроцитах – тільця Гейнца-Ерліха. Вміст метгемоглобіну – 45%, білірубіну – 225 мкмоль/л. Який антидот слід застосувати?
a. Адреналін
b. Дипіроксим
c. Мекаптид
*d. Унітіол
e. Атропіну сульфат

39. Хворому 56 років проведено зшивання розсіченої внаслідок ножового поранення підколінної артерії. На 7-й день у хворого підвищилася температура до 38,8°C, зявився біль у нозі та гнійні виділення з рани. Після зняття швів виникла інтенсивна артеріальна кровотеча з рани, яку було тимчасово зупинено накладанням еластичного джгута. Яка подальша тактика лікаря?
a. Провести електрокоагуляцію кровоточивої судини
b. Провести тугу тампонаду рани
c. Перевязати судину в рані
*d. Перевязати артерію на протязі
e. Виконати алошунтування

40. У хворого 36 років після асистолії відновилася серцева діяльність. ШВЛ та комплексна інфузійна терапія тривають. Відновлення яких життєво важливих функцій свідчить про повну та ефективну реанімацію пацієнта?
a. Дихання і серцева діяльність
b. Дихання, робота серця та функція нирок
c. Дихання, робота серця та функція печінки
*d. Притомність, дихання, серцева діяльність
e. Серцева діяльність

41. Потерпілому в ДТП під місцевою анестезією 1% розчину лідокаїну вправлено зміщений перелом кісток передпліччя та накладена гіпсова повязка. Через 10 хвилин хворий втратив свідомість і настала зупинка серця. Проведені реанімаційні заходи травматологічною та спеціалізованою реанімаційною бригадою не дали результатів. Як з юридичної точки зору слід розцінювати дану ситуацію?
a. Юридично та судово не оцінюється
b. Злочинна дія
c. Професійна лікарська помилка
*d. Нещасний випадок у медичній практиці
e. Професійне медичне порушення

42. Хворий з політравмою надійшов до приймального відділення в тяжкому стані. Обєктивно: блідість шкіри, задишка до 32/хв., АТ- 70/0 мм рт.ст., ЧСС- 120/хв., діурез відсутній. Що є основним напрямком лікування цього стану?
*a. Відновлення ОЦК
b. Проведення гемодіалізу
c. Інотропна підтримка
d. Оксигенотерапія
e. Переведення хворого на ШВЛ

43. Хворий 52 років скаржиться на дуже сильний біль за грудниною, в епігастрії, нудоту. Скарги зявилися вперше за 2 години до госпіталізацїї. Під час фізикального обстеження серця патології не виявлено. АТ- 120/70 мм рт.ст., Ps- 80/хв., аритмічний. Над нижніми відділами легень вологі хрипи. На ЕКГ- підйом сегмента ST у II, III, aVF; зниження ST у V1-V4. Який найбільш вірогідний діагноз?
*a. Задній інфаркт міокарда
b. Тромбоемболія легеневої артерії
c. Передній інфаркт міокарда
d. Виразкова хвороба шлунка
e. Перикардит

44. Під час пожежі на одному з великих металургійних підприємств загальна кількість постраждалих склала близько 300 чоловік. Надання першої лікарської допомоги організовано на базі однієї з найближчих поліклінік міста. Яке з перелічених оперативних втручань може бути виконане на цьому етапі?
a. Первинна хірургічна обробка ран мяких тканин
b. Декомпресійна трепанація черепа
c. Торакотомія при масивному гемотораксі, що згорнувся
d. Некректомія
*e. Ампутація кінцівки, що висить на шкірному лоскуті

45. Фельдшер швидкої допомоги надавав допомогу потерпілим евакуйованим із осередку радіаційного ураження. Працював без індивідуальних засобів захисту. Через 40 хвилин у нього почалася нудота, багаторазове блювання, головний біль. Обєктивно: шкіра рук та обличчя гіперемована. Температура тіла - 38,6°C. Ps- 112/хв, АТ- 130/90 мм рт.ст. Які засоби з індивідуальної аптечки найдоцільніше застосувати з метою лікування фази первинної загальної реакції гострої променевої хвороби?
a. Доксицикліну гідрохлорид
b. Вібраміцин
c. Будаксим
d. Цистамін
*e. Етаперазин

46. У 4-місячної дитини, на 3-й день захворювання на фоні катаральних явищ та фебрильної лихоманки (38,8°C), спостерігалися 3 напади генералізованих тоніко-клонічних судом тривалістю близько 5 хвилин з перервами 2 і 3 години відповідно. Під час огляду відзначається ригідність потиличних мязів. Яке обстеження необхідно провести, у першу чергу, цій дитині?
a. Загальний аналіз крові з підрахунком тромбоцитів
*b. Люмбальна пункція
c. Електроенцефалографія
d. Електроліти крові
e. Глюкоза крові

47. До лікарні надійшла хвора 54 років зі скаргами на переймоподібний біль у животі, нудоту, блювання, затримку газів та випорожнень. Рік тому оперована з приводу виразки шлунка. Обєктивно: стан хворої тяжкий, Ps- 120/хв., язик сухий, живіт здутий, асиметричний, кишкові шуми не прослуховуються. На оглядовій рентгенограмі органів черевної порожнини – чаші Клойбера. Яка хірургічна патологія, найбільш вірогідно, має місце?
*a. Гостра кишкова непрохідність
b. Апендикулярний інфільтрат
c. Пухлина тонкої кишки
d. Післяопераційна защемлена грижа
e. Рак товстої кишки

48. У хірургічному стаціонарі у хворого 52 років, за годину до планової операції різко підвищився артеріальний тиск, зявилися тахікардія, тремор рук. Хворий розгублений, тривожний, пригнічений, переживає страхи, песимістично оцінює свою перспективу, відмовляється від операції. Якою повинна бути тактика хірурга?
*a. Розпочинати операцію після корекції АТ та седативної терапії
b. Організувати нагляд за хворим силами родичей
c. Прогнозувати психологічний стан хворого
d. Організувати нагляд за хворим силами медичного персоналу, після консультації психіатра
e. Ізолювати хворого

49. У дитини зупинка серця. Після інтубації та послідуючої ШВЛ вона порожевішала. ЧСС відновилася до 40/хв, АТ- 50 мм рт.ст. Яке подальше лікування найбільш оптимальне?
a. Призначення серцевих глікозидів
*b. Призначення атропіну
c. Інфузія допаміну
d. Інфузія сольових розчинів
e. Синхронізована кардіоверсія

50. До приймального відділення міської лікарні доставлено 5 потерпілих після ДТП. Троє з пяти - на ношах, двоє з цих трьох вкрай збуджені. Час - 20:30, на чергуванні у цьому проміжку доби знаходяться 2 лікарі відділення реанімації, травматолог, 2 хірурги. Яка першочергова тактика лікаря приймального відділення?
*a. Запросити на консультацію всіх спеціалістів, що чергують у цьому проміжку доби в лікарні
b. Здійснити забір аналізів у всіх потерпілих
c. Почати самостійний огляд кожного пацієнта
d. Направити потерпілих на рентгенологічне обстеження
e. Здійснити вимірювання артеріального тиску в потерпілих

51. Ураженого доставлено до МПП із осередку застосування хімічної зброї. Свідомість відсутня, тоніко-клонічні судоми, мідріаз, екзофтальм, шкірні покриви рожеві. Який антидот необхідно ввести на даному етапі ураженому?
a. Атропіну сульфат
b. Унітіол
c. Ізонітрозин
*d. Антиціан
e. Дипіроксим

52. У дитини 12 років гостре психомоторне порушення, галюцинації, марення, сильна рухова активність. Очі блискучі, зіниці розширені, фотореакція зіниць відсутня, диплопія, параліч акомодації. Шкіра червона, суха. Слизові оболонки сухі, ковтання утруднене, афонія. ЧСС- 160/хв. Зясовано, що хворий вживав ягоди, схожі на дику вишню
a. Отруєння блекотою
*b. Отруєння беладонною
c. Отруєння плодами картоплі
d. Отруєння важкими металами
e. Отруєння дурманом

53. До лікарні госпіталізовано дитину 10 місяців з діагнозом: гостра кишкова інфекція, токсикоз з ексикозом ІІ ступеня. Який провідний напрямок терапії в даному випадку?
*a. Інфузійна терапія
b. Антибактеріальна терапія
c. Ферментотерапія
d. Оральна регідратація
e. Дієтотерапія

54. Хворому в палаті раптово стало погано. Під час огляду: хворий непритомний, зовнішнє дихання відсутнє, пульс на сонних артеріях не визначається. З чого слід розпочати надання допомоги?
a. Введення адреналіну
b. Проведення зовнішнього масажу серця
c. Введення атропіну
d. Прекардіального удару
*e. Відновлення прохідності дихальних шляхів

55. До лікарні госпіталізований потерпілий 46 років через 40 хвилин після ДТП. Обєктивно: кома, перелом V-VII ребер з правого боку, закритий перелом правого плеча та правої гомілки. Ps- 110/хв., слабкого наповнення. АТ- 60/30 мм рт.ст. Живіт мякий, печінкова тупість збережена, перистальтика кишок послаблена, відзначається притуплення перкуторного звуку в відлогих місцях. Які першочергові діагностичні заходи необхідно здійснити?
a. Ультразвукове обстеження органів живота
b. Рентгенографія грудної клітки
c. Компютерна томографія
*d. Лапароцентез або лапароскопія
e. Рентгенографія черепа та кінцівок

56. Для проведення інтенсивної інфузійної терапії, у хворого з гострою дихальною недостатністю проведена катетеризація підключичної вени за Сельдингером. Після введення 600 мл інфузійного середовища стан хворого різко погіршився, тахіпное збільшилося з 26 до 40/хв, дихальний обєм зменшився з 400 мл до 250 мл. Аускультативно - дихання різко послаблене з правого боку, тупість під час перкусії. Який найбільш вірогідний діагноз?
*a. Гідроторакс
b. Набряк легень
c. Гостра серцева недостатність
d. Набряк мозку
e. Тромбоемболія легеневої артерії

57. Бригада невідкладної медичної допомоги через кілька хвилин після виклику прибула на місце ДТП. На узбіччі виявлена дитина 14 років з політравмою; відсутнє самостійне дихання, зареєстрована зупинка серцевої діяльності. Яким буде правильне співвідношення між числом здавлювань грудної клітки та числом вдихувань повітря під час проведення серцево-легеневої реанімації двома реаніматорами?
a. 7:1
b. 6:1
c. 4:1
*d. 5:1
e. 3:1

58. У хворого 35 років під час трансфузії 400 мл еритроцитарної маси зявилися загальний неспокій, короткочасне збудження, біль за грудниною та у поперековій ділянці, задишка, ціаноз, тахікардія 110/хв, АТ- 90/40 мм рт.ст. Яке ускладнення виникло у хворого?
a. Синдром масивних гемотрансфузій
*b. Гемотрансфузійний шок
c. Цитратна інтоксикація
d. Алергічна реакція
e. Тромбоемболія легеневої артерії

59. Внаслідок вибуху на шахті, під завалом опинився чоловік 37 років. Під час огляду: ліва нога до рівня нижньої третини стегна фіксована камяною плитою; стан середньої важкості, хворий збуджений, ЧСС- 110/хв., АТ- 100/60 мм рт.ст. Якими будуть невідкладні дії?
a. Вивільнити кінцівку, ввести знеболювальне, зафіксувати кінцівку транспортними шинами
b. Ввести серцеві глікозиди, вивільнити кінцівку, провести туге бинтування кінцівки
c. Вивільнити кінцівку, накласти джгут на нижню третину стегна, провести туге бинтування кінцівки
d. Ввести заспокійливе, вивільнити кінцівку, накласти транспортну шину
*e. Накласти джгут на верхню третину стегна, вивільнити кінцівку, провести туге бинтування кінцівки нижче

60. Хворий 43 років упав з другого поверху будинку. Скарги на сильний біль у нижній третині правої гомілки. Обєктивно: набряк, гематома, деформація та різка болючість у нижній третині правої гомілки. Активні та пасивні рухи різко обмежені та болісні. Нерухомість якої ділянки повинна забезпечити транспортна іммобілізація?
*a. Гомілково-ступневого та колінного суглоба
b. Гомілково-ступневого суглоба
c. Колінного суглоба
d. Кульшового суглоба
e. Ступні

61. Хворий 35 років четверту добу знаходиться у відділенні РІТ після перенесеної кровотечі та геморагічного шоку. Добовий діурез - 50 мл. Останні 2 доби відзначаються блювання, ейфорія, неадекватна оцінка свого стану. У легенях вологі хрипи, ЧДР- 32/хв. У крові: К- 7,1 ммоль/л, Сl- 78 ммоль/л, Na- 130 ммоль/л, Ht- 0,32, Hb- 100 г/л, ер.- 2,91012/л, креатинін крові - 0,9 ммоль/л. Яке ускладнення розвинулося у хворого?
a. Постгіпоксична енцефалопатія
*b. Гостра ниркова недостатність
c. Гостра серцева недостатність
d. Гіпостатична пневмонія
e. Дегідратація у звязку з гіповолемією

62. Хвора скаржиться на сильний головний біль, вялість, сонливість, блювання. З анамнезу відомо, що довгий час страждає на гіпертонічну хворобу. Обєктивно: хвора адинамічна, шкіра бліда, ЧДР- 12/хв., дихання везикулярне, Ps- 88/хв., напружений, АТ- 220/160 мм рт.ст., тони серця звучні, акцент ІІ тону над аортою. Профілактику якого ускладнення необхідно проводити першочергово?
a. Гостре легеневе серце
b. Гостра печінкова недостатність
c. Гостра надниркова недостатність
*d. Гостре порушення мозкового кровообігу
e. Гостра дихальна недостатність

63. Чоловік на роботі отримав удар тросом у нижню частину грудної клітки. Під час огляду: стан тяжкий, ціаноз верхньої половини тіла, розширені поверхневі вени шиї, різка ядуха, частий ниткоподібний пульс до 140/хв., АТ- 60/20 мм рт.ст., ЦВТ- 250 мм вод.ст. Перкуторно – межі серця розширені, тони не вислуховуються, верхівковий поштовх не визначається, дихання вислуховується з обох боків. Яку невідкладну допомогу необхідно надати хворому?
a. Морфіну гідрохлорид в/в
b. Закритий масаж серця
c. Переливання одногрупної крові
d. Поліглюкін або рефортан в/в
*e. Пункція перикарда з аспірацією крові

64. У дитини 5 років колота рана підошви. Відомостей про щеплення АКДП-вакциною немає. Яких заходів слід вжити після хірургічної обробки рани?
a. Щеплення АКДП-вакциною
b. Введення протиправцевої сироватки
c. Введення правцевого анатоксину
*d. Введення протиправцевого імуноглобуліну людини та правцевого анатоксину
e. Введення антибіотиків

65. Хвора 36 років скаржиться на біль внизу живота та кровянисті виділення із статевих шляхів протягом останніх 5 днів. Затримка менструації на 2 місяці. Приймала но-шпу. В анамнезі два мимовільні викидні в 8 та 10 тижнів вагітності. Під час бімануального дослідження: шийка матки вкорочена, ціанотична, зовнішній зів пропускає кінчик пальця, матка мяка, збільшена до 6 тижнів вагітності. Придатки не визначаються, склепіння вільні, глибокі. Який найбільш вірогідний діагноз?
*a. Аборт, що розпочався
b. Аборт в ходу
c. Позаматкова вагітність
d. Дисфункція яєчників
e. Загроза аборту

66. До хірургічної клініки надійшов хворий 40 років з травматичним відривом правої гомілки. Тимчасова зупинка кровотечі була виконана лікарем швидкої допомоги. Обєктивно: стан хворого важкий, шкіра та слизові оболонки бліді, Ps- 110/хв, АТ- 60/40 мм рт.ст. Який показник слід дослідити для вірогідної оцінки обєму крововтрати?
a. Систолічний артеріальний тиск
b. Частота пульсу
c. Гематокрит
d. Центральний венозний тиск
*e. Обєм циркулюючої крові

67. Хворий з діагнозом кардіогенний шок раптово знепритомнів, відбулася зупинка дихання, частота пульсу на сонній артерії склала 32/хв. На ЕКГ – синусова брадикардія. Що необхідно зробити в першу чергу?
*a. Ввести атропіну сульфат
b. Перевести хворого на ШВЛ
c. Призначити ?-блокатори
d. Непрямий масаж серця
e. Ввести лідокаїн

68. У новонародженого на 2 добу життя виникла шлункова кровотеча, діагностована геморагічна хвороба. Який препарат для внутрішньовенного введення є найбільш ефективним?
a. Адроксон
b. Альбумін
c. Дицинон
d. Нативна плазма
*e. Свіжозаморожена плазма

69. Дитина 9 років з апластичною анемією отримує гемотрансфузії з замісною метою. Останнім часом усі трансфузії крові супроводжуються свербежем шкіри, кропивницею, гіпертермією, задишкою. Як запобігти подальших алергічних ускладнень трансфузій?
a. Трансфузія рентген-опроміненої донорської крові
b. Премедикація антигістамінними препаратами
c. Трансфузія еритроцитарної маси
*d. Трансфузія відмитих еритроцитів
e. Трансфузії штучної крові, наприклад, "Перфторан"

70. Хворий надійшов до приймального відділення після ДТП з множинними переломами нижніх кінцівок. Хворий блідий, загальмований, шкіра вкрита липким потом. На верхню третину стегна зліва накладено джгут, при знятті якого повязка інтенсивно промокає кровю. Пульсація на підколінній артерії зліва відсутня. Який найбільш вірогідний діагноз?
a. Травма мяких тканин
*b. Травматичне пошкодження стегнової артерії
c. Травматичне пошкодження підколінної артерії
d. Травматичне пошкодження підколінної вени
e. Травматичне пошкодження стегнової вени

71. Хвора 32 років, що страждає на імунну форму тромбоцитопенічної пурпури доставлена до гінекологічного відділення з матковою кровотечею. Обєктивно: на шкірі тулуба та кінцівок геморагії різної величини. Лімфатичні вузли, печінка, та селезінка не збільшені. У крові: Hb- 90 г/л, лейкоцитарна формула не змінена, тромбоцити – 8*10^9/л. Які невідкладні заходи показані хворій?
a. Введення кріопреципітату
b. Введення фібриногену
*c. Трансфузія тромбоцитарної маси
d. Призначення глюкокортикоїдів в/в
e. Трансфузія еритроцитарної маси

72. Хворий 24 років тиждень тому впав з висоти 2 метри. Під час ходи відчував лише біль у грудному відділі хребта. Вчора зявилася слабкість у ногах, перестав ходити. Відмічає затримку сечі. Про що свідчить така динаміка процесу?
a. Арахноїдит спинного мозку
b. Забій головного мозку
*c. Компресія спинного мозку
d. Забій спинного мозку
e. Струс спинного мозку

73. До приймального відділення доставлено хвору 22 років, яка з суїцидальною метою випила невідому хімічну речовину. Скаржиться на біль за грудниною, блювання, загальну слабкість. Обєктивно: шкіра та видимі слизові бліді, АТ– 90/60 мм рт.ст., Ps- 95/хв.; в блювотних масах слиз з домішками крові. Яка першочергова тактика лікаря?
*a. Промити шлунок водою
b. Призначити гемостатичну терапію
c. Провести інфузійну терапію
d. Дати таблетки активованого вугілля
e. Призначити спазмолітики

74. Під час переливання нативної плазми з замісною метою, хвора поскаржилася на різку загальну слабкість, важкість дихання. Обєктивно: дихання утруднене, зі свистом; шкірні покриви ціанотичні, покриті холодним потом, тахікардія, пульс ниткоподібний, АТ- 80/60 мм рт.ст. Який препарат буде мати першочергове значення в комплексі лікування?
*a. Глюкокортикоїди
b. Анальгетики
c. Серцеві глікозиди
d. Спазмолітики
e. Фізрозчин

75. У дитини після введення антибіотика осип голос, зявилися гавкаючий кашель, задишка інспіраторного характеру. Шкіра обличчя набула ціанотичного відтінку, хворий став неспокійним. Який найбільш вірогідний діагноз?
a. Респіраторне вірусне захворювання
b. Бронхіальна астма
c. Тромбоемболія легеневої артерії
d. Стороннє тіло дихальних шляхів
*e. Набряк Квінке в області гортані

76. Після ДТП хворий госпіталізований з переломом кісток таза, тупою травмою живота, переломом плеча і передпліччя. Обєктивно: АТ- 80/60 мм рт. ст., Ps- 120/хв. У крові: Hb- 76 г/л, Ht- 0,24, ер.- 2,21012/л. З чого потрібно починати відновлення ОЦК?
a. Свіжозаморожена плазма
b. Альбумін
*c. Кристалоїди
d. Цільна кров
e. Еритроцитарна маса

77. До приймального відділення надійшов хворий у стані алкогольної коми. Через деякий час після перекладання на спину на каталці у хворого зявився ціаноз шкіри. Дихальні рухи збережені, але зовнішнє дихання відсутнє. Пульс на периферичних судинах збережений, тахікардія. Що необхідно зробити у першу чергу в цій ситуації?
a. Ввести дихальні аналептики
*b. Застосувати "потрійний прийом"
c. Трахеостомія
d. Ввести повітровід
e. Інтубація трахеї

78. Хвора 23 років протягом 3-х місяців скаржиться на загальну слабкість, підвищення температури до 37,5-38°C, збільшення лімфатичних вузлів (на шиї, пахових, пахвинних), значну втрату маси тіла, тривалий пронос. В анамнезі - безладне статеве життя. Яке обстеження є обовязковим для цієї хворої?
a. Посів крові на гемокультуру
b. Біопсія лімфатичних вузлів
c. Посів калу на групу шигел та стафілокок
d. Загальний аналіз крові
*e. Аналіз крові на антитіла до ВІЛ

79. У хворого 46 років з лівобічною нижньочастковою пневмонією, на фоні ХОЗЛ, під час кашлю зявився різкий біль зліва в грудній клітці. Обєктивно: дифузний ціаноз; перкуторно над легенями – високий тимпаніт, аускультативно – відсутність дихальних шумів над лівою половиною грудної клітки. Зміщення правої межі серця до середньоключичної лінії. Яке ускладнення, найбільш вірогідно, виникло у хворого?
a. Інфаркт міокарда
b. Набряк легень
*c. Спонтанний пневмоторакс
d. Ексудативний плеврит
e. Тромбоемболія легеневої артерії

80. До приймального відділення лікарні надійшла дитина, що декілька годин тому перенесла клінічну смерть, але була успішно реанімована бригадою ШМД. На момент огляду притомна, стан дитини стабільний, вітальні функції компенсовані. До якого відділення необхідно госпіталізувати хворого?
*a. Реанімації та інтенсивної терапії
b. Профіль відділення повинен вирішити старший черговий лікар
c. Профіль відділення повинен вирішити головний лікар
d. Профіль відділення повинен вирішити завідувач відділенням реанімації
e. Соматичне відділення

81. Хворому на системний червоний вівчак, який приймає протягом року преднізолон, виконана тонзилектомія. Після операції зявилися різка слабкість, нудота, блювання, біль у правій клубовій ділянці, рідкі випорожнення до 5 разів на добу. Рs- 96/хв, АТ- 80/50 мм рт.ст. Яка профілактична терапія була найбільш доцільна перед операцією?
a. Призначення ДОКСа
b. Введення розчину Рінгера
*c. Підвищення дози преднізолону
d. Введення 10% розчину NaСl
e. Призначення антибіотиків

82. Хвора 18 років доставлена до лікарні без свідомості. Хворіє на цукровий діабет, отримує інсулін короткої дії. Обєктивно: шкіра волога, судоми мязів рук та ніг. Зіниці в нормі. Ps- 110/хв, ритмічний, АТ- 80/60 мм рт.ст. З введення яких препаратів слід розпочати лікування хворої?
a. Інсулін короткої дії
b. 5% розчин глюкози
c. Інсулін пролонгований
d. 10% розчин глюкози
*e. 40% розчин глюкози

83. Які методи проведення штучної вентиляції легень застосовують під час клінічної смерті?
a. Ручний дихальний апарат, заведення рук за голову
b. Штучна вентиляція - із рота в рот, розведення рук у боки
*c. Штучна вентиляція - із рота в рот, ручний дихальний апарат
d. Штучна вентиляція - із рота в рот, заведення рук за голову
e. Ручний дихальний апарат, розведення рук у боки

84. Жінка 64 років хворіє близько 1 року: непокоять підвищена втомлюваність, послаблення памяті, епізоди оглушення та сонливості, постійний головний біль із ранковим блюванням. Після обстеження встановлено діагноз – пухлина лівої скроневої долі. Протягом останньої години збуджена, не орієнтується, відчуває зорові галюцинації (пожежі, ріки крові), почуття страху. Що слід призначити з метою зняття збудження?
a. Тизерцин
b. Галоперидол
c. Аміназин
*d. Діазепам
e. Депакін

85. Дитина 5 років, яка відвідує дитячий садок, захворіла гостро. Непокоїть нудота, біль у животі. Стан тяжкий, t°- 39,0°C, дитина вяла, загальмована. Відомо, що у дитячому колективі захворіли ще 5 дітей з аналогічними симптомами. Яка першочергова дія стосовно цього хворого?
a. Інфузійна водно-сольова терапія
b. Введення спазмолітиків
c. Антибіотикотерапія
d. Введення анальгетиків
*e. Терміново промити шлунок та кишечник

86. Хвора 58 років скаржиться на раптовий початок серцебиття, запаморочення, шум у голові, важкість в ділянці серця, нудоту. Обєктивно: Ps- 160/хв, ритмічний, АТ- 95/60 мм рт.ст. Під час аускультації серця - маятникоподібний ритм. На ЕКГ– ритм правильний, двофазні зубці Р перед кожним шлуночковим комплексом, нормальні комплекси QRS. Масаж каротидного синуса перервав напад. Які порушення серцевого ритму мали місце в хворої?
a. Пароксизм тріпотіння шлуночків
b. Пароксизм миготіння передсердь
c. Шлуночкова пароксизмальна тахікардія
d. Регулярна форма тріпотіння передсердь
*e. Передсердна пароксизмальна тахікардія

87. Чоловік 58 років знаходиться в інфарктному відділенні з приводу гострого трансмурального інфаркту міокарда. Раптово захрипів, зявилися судоми верхніх та нижніх кінцівок, самовільний акт дефекації та сечовипускання. Обєктивно: непритомний, тони серця не вислуховуються, АТ та пульс не визначаються. На ЕКГ - дрібнохвильова фібриляція шлуночків. Які дії лікаря найбільш доцільні в цьому випадку?
a. Атропін в/в
*b. Дефібриляція
c. Масаж серця
d. Кордарон в/в
e. Лідокаїн в/в

88. Хвора 28 років через 3 тижні після штучного аборту відчула переймоподібний біль унизу живота. Протягом останньої доби зявилася кровотеча. Під час піхвового обстеження - матка розмірами дещо більша за норму, придатки без особливостей. Виділення рясні, кровянисті, темного кольору, посилилися під час обстеження. Який найбільш вірогідний діагноз?
a. Післяабортний метроендометрит
b. Субінволюція матки
c. Позаматкова вагітність
*d. Залишки після штучного аборту
e. Порушення менструального циклу

89. У породіллі масивна кровотеча після народження двійні природними пологовими шляхами. Обєктивно: затьмарення свідомості (ступор), зіниці розширені, шкіра бліда, ціанотична, волога, холодна на дотик. Тахікардія з ЧСС- 140/хв, АТ- 70/40 мм рт.ст, дихання часте, поверхневе. Крововтрата 2000 мл (40% ОЦК). Який клінічний діагноз?
a. Розрив матки
b. Емболія навколоплідними водами
c. Септичний шок
d. Атонія матки
*e. Геморагічний шок

90. У дитини з діагнозом стрептококова пневмонія раптово зявилася задишка. На рентгенограмі – правобічний напружений пневмоторакс. Яка першочергова допомога?
a. Переведення на ШВЛ
b. Визначення газів крові
*c. Негайна декомпресія
d. Внутрішньовенне введення серцевих глікозидів
e. Внутрішньовенне введення глюкокортикоїдів

91. Дитині 7 місяців. На тлі гастроентериту виникли жовтушність шкіри, множинні геморагії, сеча кольору "мясних помиїв", олігурія, гепатоспленомегалія. Параклінічно: анемія, лейкоцитоз, ретикулоцитоз, непрямий білірубін збільшений в 3 рази, помірно збільшені трансамінази, лужна фосфатаза, протеїнурія до 1,5 г/л, макрогематурія, циліндрурія, креатинін та сечовина в 4 рази вище норми, диспротеїнемія. Яка лікарська тактика?
a. Інфузійна терапія, діуретики
b. Інфузійна терапія, преднізолон 2-3 мг/кг, діуретики, гепарин 100 од/кг
c. Інфузійна терапія, преднізолон 2-3 мг/кг, діуретики
d. Преднізолон 2-3 мг/кг, гепарин 100 од/кг, інфузійна терапія, дипіридамол
*e. Гемодіаліз

92. Чоловік, пірнаючи у річку, захлинувся водою. Його було вчасно витягнуто з води. Обєктивно: загальний стан важкий, відмічається помірний ціаноз обличчя, пульс та дихання відсутні. Який комплекс заходів треба вжити терміново для врятування потерпілого?
a. Внутрішньовенне введення кардіотонічних препаратів
*b. Проведення першого етапу серцево-легеневої реанімації
c. Внутрішньомязове введення антигістамінних препаратів
d. Проведення гемодинамічних протишокових заходів
e. Стимуляція дихання

93. Постраждалий в автокатастрофі скаржиться на різкий біль у крижовому відділі хребта, промежині. При натискуванні на гребені клубових кісток – різка болючість, позитивний симптом "прилиплої пяти" з правого боку, укорочення правого стегна зі "зникненням" великого вертлюга. В якому положенні необхідно транспортувати хворого?
*a. На спині з валиком під колінами, розведеними в сторони (положення жабки)
b. На спині з валиком під колінами та плоскою подушкою під головою
c. На спині з шиною на правій нозі та зігнутою лівою ногою
d. На спині з валиком під попереком та плоскою подушкою під головою
e. На спині, з прямими нижніми кінцівками, шиною на правій нозі

94. У хворого 85 років з гострим загруднинним болем під час електрокардіографії відмічено ознаки клінічної смерті, зафіксовано асистолію зі збереженою функцією передсердь. Реанімаційні заходи протягом 3 хвилин неефективні. Який з вказаних заходів буде найбільш ефективним в даній ситуації?
*a. Електрокардіостимуляція
b. Дефібриляція
c. Адренергічна стимуляція
d. Корекція метаболічного ацидозу
e. Прекардіальний удар

95. Вагітна 30 тижнів звернулася до лікарні у звязку з відсутністю відчуття рухів плода впродовж 2 днів. Що є методом вибору в діагностиці внутрішньоутробної смерті плода?
a. Амніоцентез з дослідженням амніотичної рідини
b. Зміна сироваткового тесту на вагітність з позитивного на негативний
c. Абдомінальне рентгенологічне обстеження плода
*d. Ультразвукова оцінка серцебиття плода
e. Стійка відсутність рухів плода

96. У хворого 35 років сильний пронос, одноразове блювання "фонтаном". Обєктивно: температура тiла у нормі, болю у животi немає. Виражена дегiдратацiя: сухiсть шкiри та слизових оболонок, шкiра збирається в складку, яка не розгладжується; тахiкардiя, рiзке зниження артеріального тиску, тотальний цiаноз, афонiя, анурiя. Який аналiз необхiдний для пiдтвердження дiагнозу?
a. Гемокультура
*b. Видiлення культури збудника з калу
c. Дослідження електролітів крові
d. Клiнiчний аналiз кровi
e. Копрологiчне дослiдження

97. На 18-ому тижні вагітності внаслідок травми у жінки виникла зупинка серця. В якому положенні треба проводити непрямий масаж серця?
a. У положенні вагітної на правому боці
b. У положенні вагітної на лівому боці
c. З опущеними ногами вагітної
d. -
*e. З піднятими ногами вагітної

98. З поля, обробленого отрутохімікатами, доставлено дитину 4 років. Свідомість сплутана, відмічається гіперсалівація та бронхорея, зіниці вузькі. Який препарат необхідно використати як антидот у даному випадку?
a. Унітіол
*b. Атропін
c. Адреналін
d. Прозерин
e. Хромосмон

99. У породіллі 26 років виникла гіпотонічна кровотеча. Обєктивно: загальний стан тяжкий, виражена блідість шкірних покривів, акроціаноз, ступор, занепокоєння, глухість серцевих тонів, задишка. Ps- 130/хв., АТ- 80/40 мм рт.ст. Крововтрата - 1600 мл. Встановлено діагноз: геморагічний шок 3 ступеня, ДВЗ-синдром, II стадія. Який інфузійний розчин ефективний при всіх стадіях синдрому ДВЗ?
a. Фізрозчин
b. Желатиноль
*c. Свіжозаморожена плазма
d. Стабізол
e. Альбумін

100. Після короткочасного перебування в зоні розливу аміаку, апаратчика доставлено в тяжкому стані: АТ- 80/40 мм рт.ст., Ps- 110/хв., ЧДР- 56/хв., вологі різнокаліберні хрипи в легенях, під час кашлю виділяється рожеве пінисте харкотиння. Який стан розвинувся у цього хворого?
a. Гострий геморагічний ринофарингіт
b. Гостра лівошлуночкова недостатність
*c. Токсичний набряк легень
d. Кардіогенний шок
e. Гострий токсичний бронхіт

101. До приймального відділення доставлено хворого 37 років. Під час огляду: свідомість пригнічена (кома), акроціаноз, "мармуровість шкіри", шкіра холодна, пульс на променевій артерії ниткоподібний, ЧДР- 32/хв., глухість серцевих тонів. Встановлено діагноз: травматичний шок, стадія декомпенсованого оборотного шоку. За якої умови шок може перейти в декомпенсований необоротний?
a. Якщо не виконати лапароскопію за життєвими показниками
b. При позитивному симптомі блідої плями
*c. Якщо оборотний шок триватиме більше 10 годин з тенденцією до погіршення
d. При відсутності адекватного знеболювання
e. При зволіканні з переливанням препаратів крові

102. Студент технікуму 15 років доставлений ШМД до ургентного хірургічного стаціонару з клінікою "гострого живота". В свідомості, адекватний, критичний. За життєвими показниками необхідна термінова операція. Чия добровільна інформована згода необхідна для проведення операції згідно чинного законодавства України?
a. Необхідна згода батьків, тому що хворий не досяг 21–річного віку
b. Необхідна згода представників навчального закладу, оскільки хворий не досяг 18–річного віку
*c. Достатньо згоди самого пацієнта, що досяг 15–річного віку
d. Достатньо розпорядження старшого чергового хірурга
e. Згоди пацієнта не потрібно

103. До лікарні доставлено хворого 20 років з діагнозом менінгіт у стані сопору. Турбують головний біль, постійне блювання, яке не дає полегшення. Температура 39°C, вогнищевих симптомів немає, менінгеальні знаки позитивні. На шкірі спостерігається висипка, що розташована на животі, стегнах, сідницях. Який характер висипки при цьому захворюванні?
a. Пустульозна
b. Везикульозна
*c. Геморагічна з некрозом у центрі
d. Папульозна з тенденцією до злиття
e. Розеольозна

104. Хворий 55 років скаржиться на припинення виділення сечі, розпираючий біль над лобком. Захворів гостро 10 годин тому після вживання спиртних напоїв. Раніше явищ дизурії не відзначав. Над лобком визначається наповнений сечовий міхур. Який першочерговий діагностичний захід треба провести для уточнення причини цього стану?
a. Цистографія
b. Цистоскопія
*c. Ректальне пальцьове дослідження
d. Екскреторна урографія
e. УЗД сечового міхура

105. Хвора 30 років страждає на цукровий діабет I типу протягом 12 років. За останню добу зявилися слабкість, спрага, поліурія, сонливість, біль у животі, блювання. Обєктивно: непритомна, шумне дихання, запах ацетону з рота. Шкіра та язик сухі, Ps- 115/хв., АТ- 90/45 мм рт.ст. Результатів дослідження крові та сечі ще не отримано. Яке лікування має бути призначене до отримання результатів біохімічного дослідження?
a. Простий інсулін в/в
b. 40% р-н глюкози
*c. 0,9% р-н натрію хлориду
d. Простий інсулін та 5% р-н глюкози в/в
e. 5% р-н глюкози

106. Лікар швидкої допомоги викликаний до хворого, який знаходиться у стані психомоторного збудження. Обєктивно: міоз, гіпергідроз, гіперсалівація, бронхорея, генералізовані фібриляції мязів, клонікотонічні судоми, брадикардія. З анамнезу відомо, що напередодні хворий оприскував картоплю. Яку терапію слід застосувати в першу чергу?
a. В/в діазепам
b. В/м аміназин
c. В/м унітіол
*d. В/в атропін
e. В/в оксибутират натрію

107. У дитини 3 років у 1-й день хвороби відзначається сопор, t°- 38,7°C, на шкірі сідниць, нижніх кінцівок - рясна геморагічна висипка з некрозом у центрі. Тони серця приглушені, тахікардія, систолічний шум на верхівці, АТ- 75/25 мм рт.ст. Препарати якої групи є першочерговими для надання допомоги цій дитині?
a. Серцеві
b. Антибіотики
*c. Кортикостероїди
d. Противірусні
e. Жарознижуючі

108. Хворого 42 років вкусив за ногу свій собака. Через три дні звернувся до хірурга. Обєктивно: на задній поверхні правої гомілки укушено-рвана рана 2х1 см з виділенням гнійного ексудату. Якою має бути лікувальна тактика?
a. Накладення повязки, протиправцева імунізація
b. Промивання рани антисептиками, накладення повязки
c. Перевязка: введення в рану дренажу, накладення повязки; введення антирабічної сироватки
*d. Хірургічна обробка гнійної рани, протиправцева вакцинація
e. Накладення повязки, призначення антибіотиків

109. До стаціонару протягом 15 годин було доставлено 5 хворих, у яких після одноразового рідкого випорожнення та блювання спостерігалися розлад зору (диплопія, мідріаз, зниження гостроти зору), порушення ковтання, сухість у роті; у одного хворого - розлад дихання. Напередодні усі вони були присутні на святкуванні, вживали різні страви, у тому числі салат з крабів, мясний салат з зеленим горошком, гриби домашнього приготування. Який найбільш вірогідний діагноз?
*a. Ботулізм
b. Ешеріхіоз
c. Харчове отруєння
d. Харчова токсикоінфекція
e. Сальмонельоз

110. У хворої з групою крові A(II)Rh+ після викидня важка анемія тяжкого ступеня. Розпочато переливання еритроцитарної маси АВ(IV)Rh+. Через деякий час хвора поскаржилаcя на головний біль, біль у попереку, озноб. Трансфузію припинили. Обєктивно: адинамія, блідість, задишка, акроціаноз, холодний піт. Ps- 90/хв., АТ- 75/45 мм рт.ст., сеча темна. Який найбільш вірогідний діагноз?
*a. Гемотрансфузійний шок
b. Синдром масивної трансфузії
c. Травматичний шок
d. Анафілактичний шок
e. Геморагічний шок

111. У породіллі 26 років на 4 добу після пологів почалася безперервна маткова кровотеча, обєм крововтрати 400 мл. Обєктивно: стан важкий, температура тіла 36,7°C, Ps- 94/хв., АТ- 90/70 мм рт.ст. Матка напружена, болісна, дно її на рівні пупка. Встановлено діагноз: пологи у строк, кровотеча на 4 добу пуерперального періоду. Які подальші дії лікаря?
a. Зовнішній масаж матки
b. Ввести препарати, що скорочують матку
c. Ручне обстеження порожнини матки та видалення часток плаценти, що затрималися
d. Надпіхвова ампутація матки
*e. Інструментальна ревізія порожнини матки

112. До стаціонару доставлено дитину 2 років, у якої 3 години тому під час гри з мозаїкою почався напад кашлю. Обєктивно: збудження, ціаноз, температура тіла у нормі. Які першочергові дії лікаря?
a. Терапія брохоспазму
b. Фібробронхоскопія
c. Антибактеріальна терапія
d. Консультація інфекціоніста
*e. Ларинготрахеобронхоскопія жорстким бронхоскопом

113. Хворий 45 років госпіталізований зі скаргами на високу температуру до 40°C, сильний головний біль, задишку, кашель з виділенням пінистого іржавого харкотиння. Дихання в легенях ослаблене, вислуховуються поодинокі вологі хрипи, крепітація, тони серця приглушені. Тиждень тому приїхав з Індії. Який найбільш вірогідний діагноз?
a. Грип
*b. Чума
c. Натуральна віспа
d. Холера
e. Жовта гарячка

114. Хворий 17 років захворів гостро: озноб, температура до 40,0°C, інтенсивний розлитий головний біль, блювання. Захворювання розвивалося бурхливо, хворий знепритомнів. Обєктивно: менінгеальні знаки. У крові: ліквор мутний, цитоз - 4600/мкл, білок - 1680 мг/л, цукор - 2,5 ммоль/л, хлориди - 100 ммоль/л, нейтрофіли - 98%, лімфоцити - 2%. Який найбільш вірогідний діагноз?
a. Ентеровірусний менінгіт
b. Паротитний менінгіт
c. Лімфоцитарний хоріоменінгіт
*d. Менінгококовий менінгіт
e. Туберкульозний менінгіт

115. У дитини віком 4 місяці, після першої прогулянки ранньою весною протягом 2 годин, раптово зявилися судоми (карпопедальний спазм, ларингоспазм). Звертало на себе увагу блідість шкіри, ціаноз губ, закидання голови дитиною назад, напруження всього тіла, поверхневе дихання. Судоми тривали 15 хвилин. Який найбільш вірогідний діагноз?
a. Менінгоенцефалітичний синдром
*b. Спазмофілія
c. Епілепсія
d. Залишкові явища черепної травми
e. Пухлина мозку

116. У дитячому садку випадок захворювання на дифтерію. Які профілактичні заходи необхідно проводити в першу чергу?
a. Екстрена госпіталізація
b. Екстрена хіміопрофілактика антибіотиками
*c. Карантинні заходи
d. Введення протидифтерійної сироватки
e. Екстрена вакцинація

117. Хворого 47 років протягом трьох днів непокоїть постійний сильний головний біль у правій лобно-скроневій ділянці та правому оці. Біль тупий, розпираючий, супроводжується нападами блювання, не знімається анальгетиками. Зорова функція правого ока різко знижена, але пальпація його практично безболісна. Пацієнт страждає на гіпертонічну хворобу протягом 10 років. На момент огляду АТ- 150/90 мм рт.ст. Який найбільш вірогідний діагноз?
a. Невралгія трійчастого нерва
b. Гіпертонічний криз
*c. Гострий напад глаукоми правого ока
d. Внутрішньочерепна гіпертензія
e. Мязовий головний біль

118. У доношеної дівчинки 15 діб життя на протязі 3-х діб відзначаються блювання, часті рідкі випорожнення, лихоманка. Втрата маси тіла склала 15%. З чого, найдоцільніше, розпочинати регідратаційну терапію?
a. 5% розчин альбуміну
b. Свіжозаморожена плазма
c. 5% розчин глюкози
*d. Фізіологічний розчин NaCl
e. Желатиноль

119. Хвора 29 років, робітниця хімічного підприємства, відчула металевий присмак у роті, "ком у горлі", задишку, нудоту, біль у животі; виникло блювання. Обєктивно: сонлива, тремор пальців верхніх кінцівок, надмірне слиновиділення, слизова оболонка рота та глотки мідно-червоного кольору, з виразками на язиці та піднебінні, тахікардія, кровянисті випорожнення. Чим, найбільш вірогідно, отруїлася хвора?
a. Хлор
b. Анілінові барвники
*c. Солі ртуті
d. Аміак
e. Мишяк

120. Офіцер знаходився в укритті без засобів захисту. Відчув запах гіркого мигдалю, загальну слабість, задишку, головний біль, стискаючий біль за грудниною, шум у вухах, нудоту, гіркий присмак та печіння у роті та горлі. Знепритомнів. Під час огляду: шкірні покриви яскраво-червоного забарвлення, зіниці розширені, періодичні напади клонікотонічних судом. Дихання 28/хв., посилене; аускультативно в легенях - везикулярне дихання. Тони серця приглушені, аритмічні, Ps- 128/хв., АТ- 160/110 мм рт.ст. Що може бути використане як антидот у цьому випадку?
a. 90% розчин етилового спирту
*b. 20% розчин антиціану
c. 5% розчин унітіолу
d. 0,1% розчин атропіну
e. 15% розчин діпіроксиму

121. Хворому 68 років з метою купірування ниркової коліки двічі протягом години було введено бупренорфін, після чого різко погіршився стан. Обєктивно: сопор, різке звуження зіниць, ЧДР- 6/хв., АТ- 60/40 мм рт.ст., Ps- 140/хв., з частими екстрасистолами. Шкіра волога, ціаноз. Якими мають бути першочергові дії лікаря?
a. Лідокаїн в/в
b. Адреналін в/в
*c. Штучна вентиляція легень
d. Налоксон в/в
e. Інфузія кристалоїдів

122. У хірургічному відділені знаходиться хворий з діагнозом виразкова хвороба шлунка; супутній діагноз – цукровий діабет, інсулінозалежна форма. Після введення чергової дози інсуліну хворий не поїв з причини болю в животі. Через 20 хвилин у хворого зявилося відчуття тривоги, збудження; вкрився холодним потом, знепритомнів. Що є причиною такого стану?
a. Шлункова кровотеча
b. Гіпохлоремія
c. Гіперглікемія
d. Перфорація виразки
*e. Гіпоглікемія

123. Хвора 43 років скаржиться на біль в правій поперековій ділянці, що іррадіює вниз живота. Хвора кидається в ліжку, стогне. Ps- 100/хв, ритмічний, АТ- 130/70 мм рт.ст. Напруження мязів та болючість в правій здухвинній ділянці. Симптоми Лассега, Щоткіна, Ортнера - негативні. Симптом Пастернацького - позитивний з правого боку. Який найбільш вірогідний діагноз?
a. Перфорація виразки 12-палої кишки
*b. Печінкова коліка
c. Радикуліт
d. Гострий холецистит
e. Гострий апендицит

124. Хворий 35 років четверту добу знаходиться в ВРІТ з приводу гострої ниркової недостатності внаслідок синдрому тривалого стиснення. Обєктивно: неадекватний, ЧДР- 32/хв, під час аускультації легень в останні 3 години відзначаються поодинокі вологі хрипи. На ЕКГ- високі зубці Т, правошлуночкові екстрасистоли. ЦВТ- 159 мм вод.ст. У крові: залишковий N- 62 ммоль/л, К- 7,1 ммоль/л, Cl- 78 ммоль/л, Na- 120 ммоль/л, Ht- 0,32 л/л, Hb- 100 г/л, креатинін - 0,9 ммоль/л. Яке лікування буде найбільш доцільним?
*a. Гемодіаліз
b. Гемосорбція
c. Плазмофільтрація
d. Ультрафільтрація
e. Плазмосорбція

125. До лікувальних закладів міста із осередку хімічного ураження доставляють отруєних сполуками хлору. На профілактику та лікування якого ускладнення повинні бути спрямовані лікувальні заходи?
a. Токсичне ураження нирок
b. Гострий психоз
c. Судомний синдром
*d. Токсичний набряк легень
e. Ураження печінки

126. Хворому, який проходить курс лікування з приводу шлункової кровотечі, розпочато переливання крові. Через 5 хвилин стан хворого погіршився. Зявився біль у попереку, потемніння в очах, мерехтіння "мушок", вкрився холодним потом, виникло відчуття страху. Ps- 110/хв., ниткоподібний; АТ- 90/40 мм рт.ст. Яка причина погіршення стану хворого?
a. Пірогенна реакція на переливання крові
b. -
c. Гостре порушення мозкового кровообігу
d. Повторна шлункова кровотеча
*e. Гемотрансфузійний шок

127. У дитини 2 років у червні місяці протягом 12 годин розвинулася діарея. На момент огляду випорожнення до 10 разів, рясні, водянисті, ознаки зневоднення ІІ ст. Яке обстеження є обовязковим у цьому випадку?
a. Визначення електролітного складу крові
b. Бактеріологічне дослідження сечі
*c. Бактеріологічне обстеження на холеру (форма 30)
d. Аналіз випорожнень на дисбактеріоз
e. ЕКГ

128. Школяр 7 років під час уроків по кілька разів ставав неуважним, починав причмокувати губами. Під час короткочасної "відсутності" не відгукувався на своє імя. Падіння та судом у цей час не спостерігалося. Мати помічала такі явища раніше, але не надавала їм значення, вважаючи, що дитина замислилася. Який найбільш вірогідний діагноз?
a. Складний парціальний напад
b. Генералізований міоклонічний напад
*c. Абсанс
d. Джексонівський парціальний напад
e. Адверсивний напад

129. Хворий 43 років, працівник тваринницької ферми, скаржиться на високу температуру, сильний головний біль. Хворіє 2-й день. Під час огляду на передпліччі визначається карбункул, навколо якого виражений набряк та незначна болісність. Регіонарний лімфаденіт, гепатолієнальний синдром. Який найбільш вірогідний діагноз?
*a. Сибірка
b. Чума
c. Еризипелоїд
d. Екзема
e. Бешиха

130. Хворий 65 років госпіталізований до хірургічного відділення з приводу гострого холециститу. На 7-й день після операції холецистектомії, під час фізичного навантаження раптово настала зупинка дихання з різким ціанозом верхньої половини тіла, втратою свідомості. З моменту зупинки дихання та кровообігу минула 1 хвилина. Хворий лежить на підлозі, обличчям донизу. Поруч знаходяться черговий лікар та медична сестра. Якою є оптимальна частота штучного дихання під час проведення реанімації за наведених обставин?
a. 24 вдування за хвилину
*b. Одне вдування через кожні 5 масажних рухів, з частотою 12 разів за хвилину
c. 20 вдувань за хвилину
d. 16 вдувань за хвилину
e. По 2 вдування підряд через кожні 15 масажних рухів

131. У переношеного новонародженого, що народився на 43-му тижні вагітності, відзначається апное, блідість шкіри, тіло вкрите зеленуватою амніотичною рідиною. Які перші кроки в реанімації новонародженого?
a. Катетеризація умбілікальної вени
*b. Відсмоктування слизу із трахеї під прямим контролем
c. Застосування 100% кисню
d. Штучна вентиляція із застосуванням ендотрахеальної трубки
e. Штучна вентиляція із застосуванням апарата "маска-міхур"

132. У хворого 34 років з протезованим мітральним клапаном, що постійно приймав сінкумар, зявився геморагічний синдром: носові кровотечі, множинні крововиливи на шкірі, макрогематурія. В протромбіновому та аутокоагуляційних тестах майже повне не згортання крові. Які невідкладні заходи показані хворому?
a. Переливання еритроцитарної маси
b. Введення преднізолону
c. Введення хлористого кальцію
d. Переливання тромбоцитарної маси
*e. Переливання свіжозамороженої плазми

133. У дитини, що потрапила в автомобільну аварію, є ознаки порушеної перфузії: систолічний тиск - 60 мм рт.ст. Яке найбільш оптимальне лікування?
*a. Інфузія сольових розчинів
b. Інфузія допаміну
c. Призначення атропіну
d. Призначення серцевих глікозидів
e. Інфузія білкових препаратів

134. Для проведення провідникової анестезії чоловікові 35 років без обтяженого анамнезу було введено 2 мл 1% розчину лідокаїну. Через декілька хвилин у хворого виникли запаморочення, рясний піт, слабкість, порушення зору, різка блідість, нудота, утруднене дихання. Пульс слабкого наповнення та напруги, ЧСС- 118/хв, АТ- 60/20 мм рт.ст., ЧД- 28/хв. Який найбільш ефективний препарат для негайної терапії цього хворого?
a. Хлористий кальцій
*b. Адреналіну гідрохлорид
c. Норадреналіну гідротартрат
d. Преднізолон
e. Димедрол або супрастин

135. Хворий 84 років протягом 21 доби лікувався в стаціонарі з приводу гострої вогнищевої пневмонії. Отримував антибіотики внутрішньомязово, які саме – не знає. Через тиждень після виписки надійшов до урологічного відділення іншої лікарні зі скаргами на набряки, зменшення діурезу до 200 мл на добу. Креатинін крові - 840 мкмоль/л, сечовина крові - 82 ммоль/л, калій плазми крові - 5,9 ммоль/л. Антибіотики якої групи, найбільш вірогідно, могли спричинити гостру ниркову недостатність?
a. Пеніциліни
b. Фторхінолони
*c. Аміноглікозиди
d. Макроліди
e. Цефалоспорини

136. Хворий 57 років після внутрішньовенного введення строфантину в дозі 2 мл знепритомнів. Обєктивно: шкіра бліда, акроціаноз, пульс на сонних та стегнових артеріях не визначається, дихання агональне, артеріальний тиск не визначається, тони серця не вислуховуються. Який метод обстеження повинен проводитися під час реанімаційних заходів?
a. Рентгенокімографія серця
b. Рентгенографія органів грудної клітки
c. Ультрасонографія серця
d. Вектор-кардіографія
*e. Електрокардіографія

137. Породіллі з профузною кровотечею та важкою крововтратою мають застосувати наркоз. Використання якого препарату для наркозу найбільш доцільне та безпечне з метою профілактики зупинки кровообігу?
a. Тіопентал натрію
b. Гексенал
c. Сомбревін
d. Диприван
*e. Кетамін

138. Хвора 26 років після сексуального насильства надійшла до клініки. Демонстративно голосно плаче, стукає кулаками по столу, тупає ногами, рве на собі одежу, висловлює думки про самогубство. Який найбільш вірогідний діагноз?
*a. Істеричне збудження
b. Еретичне збудження
c. Аментивне збудження
d. Епілептичне збудження
e. Панічне збудження

139. Працівник мясокомбінату госпіталізований зі скаргами на появу виразки на руці, яка змінила колір на чорний; утворення пухирців навколо виразки. Обєктивно: на лівій руці виразка чорного кольору зі струпом у центрі, не болюча, під виразкою щільний набряк, навколо виразки вторинні елементи. Який діагноз найбільш вірогідний?
*a. Сибірка
b. Чума
c. Туляремія
d. Герпес
e. Флегмона кисті

140. У жінки, яка страждає на хронічний аднексит, від другої вагітності, на тлі токсикозу, 12 годин тому народилася дитина: маса тіла - 2900 г, довжина - 52 см; оцінка за шкалою Апгар - 4-6 балів. Меконiй вiдходив. Обєктивно: стан дитини важкий, крик тихий, вродженi рефлекси пригнiченi, мязовий тонус знижений. Шкiра з сiруватим вiдтiнком, акроціаноз. Дихання поверхневе, неритмiчне, з ЧДР- 70/хв. Аускультативно: дихання послаблене, вологi рiзнокалiбернi хрипи. ЧСС- 140/хв. Печiнка +2 см. Який найбільш вірогідний дiагноз?
a. Сепсис
b. Первиннi розсiянi ателектази
c. Рання постнатальна пневмонiя
d. Пiзня постнатальна пневмонiя
*e. Внутрiшньоутробна пневмонiя

141. У хворого 38 років після перенесеного грипу зявилися скарги на сухість у роті, прогресуюче похудіння. Обєктивно: хворий апатичний, сонливий, свідомість загальмована, запах ацетону під час дихання. Ps- 96/хв., ритмічний, тони серця послаблені. АТ- 100/60 мм рт.ст. Рівень глюкози крові натще 17,6 ммоль/л, діурез 3,9 л, глюкозурія 4,2%, реакція сечі на ацетон (++++). Яка кома виникла у хворого?
a. Гіперосмолярна
b. Уремічна
c. Печінкова
d. Гіпоглікемічна
*e. Кетоацидотична

142. У хворого 27 років захворювання почалося гостро з підвищення температури до 39,5°C, появи головного болю, висипки на руках, ногах, животі, що швидко поширювалася впродовж доби. Обєктивно: шкіра бліда, суха; на кінцівках, обличчі та тулубі – рясний різнокалібровий геморагічний висип з некрозом у центрі, крововиливи на перехідній складці конюнктиви. Ps- 110/хв. Печінка біля краю реберної дуги. Про яке захворювання слід думати?
a. Хвороба Шенлейна-Геноха
b. Грип
c. Хвороба Верльгофа
*d. Менінгококова інфекція, менінгококемія
e. Ієрсиніоз

143. У вагітної з анемією, після введення Ферум-леку внутрішньовенно, зявилася висипка на шкірі, ядуха, тахікардія та гіпотензія. Який найбільш вірогідний діагноз?
a. Гостра серцева недостатність
*b. Анафілактична реакція
c. Синдром нижньої порожнистої вени
d. Неврастенічний синдром
e. Гостра дихальна недостатність

144. Чоловік 37 років скаржиться на гострий біль у лівій половині грудної клітки, задишку, що посилюється при будь-яких рухах. Захворів раптово після значного фізичного навантаження. Обєктивно: помірний ціаноз обличчя. Ліва половина грудної клітки відстає в акті дихання, перкуторно - тимпаніт зліва, дихання ослаблене. ЧДР- 24/хв. Тони серця ослаблені, ЧСС- 90/хв. На рентгенограмі видно лінію вісцеральної плеври, назовні від неї легеневий малюнок відсутній. Який найбільш вірогідний діагноз?
*a. Спонтанний пневмоторакс
b. Тромбоемболія легеневої артерії
c. Лівостороння пневмонія
d. Інфаркт міокарда
e. Лівосторонній ексудативний плеврит

145. Породілля в ранньому післяпологовому періоді втратила 450 мл крові (важить 70 кг). Обєктивно: загальний стан задовільний, шкірні покриви рожеві, Рs- 80/хв, ритмічний, АТ- 110/70 мм рт.ст. Яка найбільш доцільна лікарська тактика?
a. Введення еритроцитарної маси
*b. Введення кристалоїдів
c. Введення 1/3 колоїдів та 2/3 кристалоїдів
d. Введення цільної крові
e. Введення колоїдів

146. До приймального відділення доставлено хворого з симптомами загального переохолодження. Загальмований, виражений мязовий тремор, температура 34,5°C, АТ- 110/70 мм рт.ст., ЧСС- 98/хв., дихання нормальне. На кистях та стопах - ділянки відмороження II-III ступеня. Що з нижче перерахованого НЕ ПОКАЗАНЕ хворому?
*a. Зігрівання зовнішніми джерелами тепла
b. Тепле пиття
c. Пероральний прийом 30% розчину етанолу
d. Накладання повязки на кисті та стопи
e. Внутрішньовенне введення теплих розчинів

147. До клініки доставлено хлопчика 10 років, якого вжалила бджола. Скарги на набряк губи, обличчя, шиї, відчуття жару і нестачі повітря. Обєктивно: дихання утруднене, шумне, пінисті виділення з рота, кашель, брадипное. Шкіра бліда, холодна, тони серця глухі, аритмічні, пульс ниткоподібний. Який найбільш вірогідний діагноз?
a. Набряк Квінке
*b. Анафілактичний шок
c. Бронхіальна астма
d. Гостра серцево-судинна недостатність
e. Церебральна кома

148. Дитина 12 років доставлена до лікарні у непритомному стані. Обєктивно: ознаки значної дегідратації, дихання часте, поверхневе, запаху ацетону в повітрі немає. Виражена неврологічна симптоматика: гіпертонус мязів, ністагм, менінгеальні знаки. Глюкоза крові – 45 ммоль/л, рівень кетонових тіл у крові в нормі; кетонурії немає; осмолярність крові – 390 мосм/л. Який найбільш вірогідний діагноз?
a. Лактатацидотична кома
b. Гіпохлоремічна кома
c. Кетоацидотична кома
d. Менінгіт
*e. Гіперосмолярна кома

149. Жінка звернулася в поліклініку для проведення вакцинації АКДП. Через 15 хвилин після введення вакцини її стан різко погіршився: виникла різка слабкість, запаморочення, серцебиття, задишка. Обєктивно: виражена блідість, пітливість, ЧСС- 110/хв, АТ- 80/50 мм рт.ст. Яке ускладнення, найбільш вірогідно, виникло?
a. Кардіогенний шок
*b. Анафілактичний шок
c. Гіповолемічний шок
d. Геморагічний шок
e. Больовий шок

150. У дівчинки 6 років постгеморагічна анемія ІІІ ступеня. Під час трансфузії відмитих еритроцитів, вона відчула жар, свербіж; спостерігається гіперемія шкіри, поява висипки у вигляді пухирців, різнокольорових папул, загальне збудження. Гемотрансфузія негайно припинена. Яка лікувальна тактика при гіпертермії на фоні кропивянки, що виникла під час гемотрансфузії?
a. У разі потреби, проведення жарознижуючої терапії - препаратом вибору в хворої є аспірин
b. Терміново призначити жарознижуючі, а потім сечогінні та антигістамінні препарати
*c. Антигістамінні та кортикостероїдні препарати, після чого у разі потреби, ввести жарознижуючі засоби
d. Жарознижуючі засоби, потім антигістамінні та кортикостероїдні препарати
e. Провести термінове охолодження фізичними методами з подальшим призначенням антигістамінних

151. Жінку 36 років вжалила за язик оса. "Жало" швидко видалене хворою самостійно. Зявилася різка болючість, оніміння та набряк язика, а також слизової порожнини рота і губ. Хвора звернулася по допомогу до медичного пункту, де було введено 2 мл димедролу в/м та 30 мг преднізолону, однак набряклість поширилася на обличчя, шию, зявилося утруднене дихання. Яка подальша тактика ведення хворої?
a. Внутрішньомязове введення преднізолону
b. Підшкірне введення адреналіну місцево
c. Приймання антигістамінних препаратів
d. Холодні примочки на ділянку обличчя та шиї
*e. Негайна госпіталізація до відділення реанімації

152. Хвору 20 років госпіталізовано до стаціонару зі скаргами на різкий біль внизу живота зліва, який зявився після фізичного навантаження. Остання нормальна менструація була три тижні тому. Обєктивно: температура 36,9°C, шкіра бліда, Ps- 90/хв, АТ- 100/70 мм рт.ст. Живіт болючий в нижніх відділах, симптом Щоткіна-Блюмберга слабо позитивний. Матка не збільшена, чутлива, з правого боку придатки не пальпуються, зліва - придатки збільшені, різко болючі. Склепіння нависаючі, болісні. Який найбільш вірогідний діагноз?
a. Запалення придатків матки
b. Порушена позаматкова вагітність
*c. Апоплексія яєчника
d. Міома матки
e. Гострий апендицит

153. 50-річну жінку зі злоякісною пухлиною, що внутрішньовенно ввела собі 140 мг морфіну, госпіталізовано в коматозному стані. Під час огляду: міоз, депресія дихання, зниження артеріального тиску, частоти пульсу, температури тіла. Який антидот необхідно ввести в даному випадку?
a. Фізостигмін
b. Атропін
c. Дефероксамін
d. Глюкагон
*e. Налоксон

154. Хворий скаржиться на біль у правій половині грудної клітки, який виник після дорожньо-транспортної пригоди. Обєктивно: права половина грудної клітки відстає в акті дихання, під час пальпації відзначається різка болючість на рівні 7-9 ребер по передній поверхні грудної клітки з правого боку. Який додатковий метод обстеження дозволить верифікувати діагноз?
a. УЗД
*b. Рентгенографія грудної клітки в 2-ох проекціях
c. Загальні аналізи крові та сечі
d. ЕКГ
e. Бронхоскопія

155. Дитина 9 мiсяцiв захворiла гостро: пiдвищилася температура тiла до 37,8°C, зявилися кашель та нежить. На 3-ю добу хвороби вночi стан рiзко погiршився: стала неспокiйною, метушиться; зявилися гавкаючий кашель, охриплiсть голосу, iнспiраторна задишка. Дiагностований круп. Який збудник, частiше за інші, викликає цей синдром?
a. Вiрус грипу
b. Риновiрус
*c. Вiрус парагрипу
d. Аденовiрус
e. Ентеровiрус

156. У хворої пухлиноподібне утворення в ділянці міжсідничної складки в місці проекції куприка. Хворіє 5 днів. Утворення розміром до 6х5 см, різко болюче під час пальпації. Шкіра над ним болісна, щільна, гіперемована. Акт дефекації безболісний. Який найбільш вірогідний діагноз?
a. Бартолініт
*b. Кіста куприка, що нагноїлася
c. Абсцедуючий фурункул промежини
d. Гострий підшкірний парапроктит
e. Геморой

157. Дитині 10 місяців з метою зниження температури давали сироп парацетамолу, через 2 години температура не знизилася і мати дала дитини аспірин в дозі 0,1 г. Через 20 хвилин у дитини зявилися набряк обличчя, папульозна висипка, утруднене дихання. З анамнезу відомо, що дідусь хлопчика не переносить аспірин. Якщо це набряк Квінке, то що необхідно призначити дитині першочергово?
a. Серцеві глікозиди
b. Антигістамінні ентерально
c. Еуфілін в/в
d. Анальгін в/м
*e. Глюкокортикоїди та антигістамінні в/в

158. У емоційно лабільної дівчини 19 років у задушливому приміщенні розвинулися різка слабкість, запаморочення, потемніння в очах, нудота та непритомність без судом. Обєктивно: непритомна, шкірні покрови бліді, вкриті потом, кінцівки холодні. АТ- 90/60 мм рт.ст., Ps- 96/хв, зниженого наповнення, дихання поверхневе. Зіничні та сухожилкові рефлекси збережені, менінгеальні знаки негативні. Який найбільш вірогідний діагноз?
a. Транзиторна ішемічна атака
b. Вегетативно-судинний пароксизм
*c. Синкопальний стан
d. Епілептичний напад
e. Істеричний невроз

159. У хворого 49 років раптово зявився кинджальний біль в епігастральній ділянці. В анамнезі виразкова хвороба дванадцятипалої кишки. Симптоми Щоткіна-Блюмберга, Спіжарного - позитивні. Який діагноз найбільш вірогідний?
a. Пенетруюча виразка дванадцятипалої кишки
b. Стенозуюча виразка дванадцятипалої кишки
*c. Перфорація виразки дванадцятипалої кишки
d. Гострий холецистит
e. Гострий панкреатит

160. Хворий 40 років працює на хімічному комбінаті в цеху по виробництву сірчаної кислоти. Внаслідок аварії на установці здійснився викид діоксиду азоту. Через 15 хвилин хворий відчув загальне нездужання, яке самостійно зникло через 1,5 години. Через 10 годин, у звязку з різким погіршенням стану, хворого було госпіталізовано. Обєктивно: стан тяжкий, ціаноз, клекочуче дихання, ЧДР- 50/хв., задишка; аускультативно – численні сухі та вологі хрипи. Тони серця глухі, Рs- 120/хв., АТ– 110/70 мм рт.ст. Який найбільш вірогідний діагноз?
*a. Гостре отруєння нітрогазами, токсичний набряк легень
b. Гостре отруєння сірчаною кислотою
c. Гостра лівошлуночкова недостатність, набряк легень
d. Крововилив в головний мозок
e. Гостре отруєння аміаком, набряк легень

161. Новонароджений оцінений за шкалою Апгар у 4 бали. Доношений, маса тіла - 3200 г, має місце обвиття пуповини навколо шиї. Обєктивно: субтотальний ціаноз, слабкий крик, поодинокі дихальні рухи, ЧСС- 60/хв., мязова гіпотонія, арефлексія. Якими будуть першочергові дії?
*a. Реанімаційні заходи
b. Інтенсивне спостереження
c. Інгаляція кисню через носові катетери
d. Рефлекторна стимуляція дихання
e. Термінова дефібриляція

162. Хворий 72 років скаржиться на гострий нестерпний біль у животі без чіткої локалізації, який зявився раптово. Були рідкі випорожнення з домішкою крові. В анамнезі - інфаркт міокарда, миготлива аритмія. Під час обстеження живіт мякий, біль під час пальпації практично відсутній. Який найбільш вірогідний діагноз?
a. Рак ободової кишки
b. Хвороба Крона
*c. Гостра мезентеріальна тромбоемболія
d. Неспецифічний виразковий коліт
e. Заворот ободової кишки

163. Потерпілого вилучено з-під уламків зруйнованого будинку через 6 годин. Діагноз: синдром тривалого стиснення обох кінцівок, некомпенсована ішемія II ступеня. Який обєм першої медичної допомоги?
*a. Знеболювання, накладання джгута, охолодження, іммобілізація
b. Бинтування кінцівок, охолодження, іммобілізація
c. Знеболювання, іммобілізація, введення антибіотиків
d. Звільнення кінцівок, охолодження, іммобілізація
e. Найскоріше транспортування до лікувального закладу

164. Чоловік 35 років впав з даху двоповерхового будинку. За свідченням оточуючих знепритомнів на 50-60 хвилин, спостерігалося блювання. Обєктивно: легка анізокорія, позитивний симптом Марінеску-Радовича, зниження черевних та підошовних рефлексів, підвищення мязового тонусу за пластичним типом у лівих кінцівках. Яке обстеження доцільно призначити хворому в першу чергу?
a. Рентгенографія хребта
b. Електроенцефалографія
*c. Рентгенографія черепа
d. Компютерна томографія
e. Люмбальна пункція

165. Хворий 46 років захворів гостро 6 годин тому, коли на фоні нормальної температури зявилися часті рідкі випорожнення, потім приєдналася блювота. Під час обстеження: голос беззвучний, очі запалі, пульс частий, артеріальний тиск низький, сечі немає; зявилися судоми в нижніх кінцівках. Який найбільш вірогідний діагноз?
a. Черевний тиф
*b. Холера
c. Дизентерія
d. Сальмонельоз
e. Харчова токсикоінфекція

166. Хворий 28 років 2 години тому випав з вікна першого поверху. Обєктивно: загальмований, блідий, множинні подряпини на обличчі, рвані кровоточиві рани на лівому передпліччі, закритий перелом лівого плеча та стегна. Ps- 110/хв, АТ- 90/40 мм рт.ст. У крові: ер.- 3,51012/л, Нb– 100 г/л. Проводяться протишокові заходи. Яке інфузійне середовище краще використати у даному випадку?
a. 5% розчин глюкози
*b. Поліглюкін
c. Трисоль
d. Ацесоль
e. Желатиноль

167. Хвора 29 рокiв захворiла гостро: озноб, температура 38°C, головний бiль, ломота в тiлi, бiль у горлi. На 2-й день температура 39,5°C, посилилися слабкiсть, запаморочення. Була оглянута лiкарем, який виявив нашарування у виглядi сiрих щiльних плiвок на обох мигдаликах, збiльшення i болючiсть пiдщелепних лiмфатичних вузлiв. Попередній діагноз: дифтерiя. Який найбiльш ефективний метод верифiкацiї дiагнозу?
a. Внутрiшньошкiрна алергiчна проба
*b. Бактерiологiчний
c. Пункцiя пiдщелепних лiмфатичних вузлiв
d. Загальний аналiз кровi
e. Серологiчний

168. У хворої на бронхіальну астму дитини почався напад. Який препарат необхідно призначити для надання невідкладної допомоги?
*a. Еуфілін
b. Содові інгаляції
c. Антибіотики
d. Аміназин
e. Тавегіл

169. Хворий після падіння на праве плече скаржиться на біль у правому плечовому суглобі, обмеження рухів у ньому, деформацію. Яка перша допомога при даному пошкодженні?
*a. Транспортна іммобілізація, знеболювання
b. Якнайшвидше госпіталізувати до спеціалізованого відділення
c. Накладання гіпсової повязки
d. Знеболювання місця пошкодження
e. Знеболювання, консультація травматолога

170. Після нападу судом вагітна адинамічна, непритомна. АТ- 190/120 мм рт.ст., набряки гомілок. У сечі білок - 5,2 г/л; на очному дні застійні явища, набряк сосків очного нерва. Який найбільш вірогідний діагноз?
a. Інсульт
b. Гіпертонічний криз
c. Діабетична кома
d. Еклампсія
*e. Екламптична кома

171. Дитина 3-х років на фоні тривалого підвищення температури "бачила велику муху", ковдру сприймала як змію, закривалася від неї руками, був виражений афект страху, неспокій, не впізнавала рідних. Який найбільш вірогідний діагноз?
*a. Інфекційний делірій
b. Маніакально-депресивний психоз
c. Ранній дитячий аутизм Канера
d. Шизофренія
e. Алкогольний делірій

172. У хлопчика 12 років, який 5 днів тому повернувся з батьками з Монголії, раптом зявилися гарячка, озноб, сильний головний біль, млявість, біль у мязах, марення. Обєктивно: обличчя яскраво-червоне, риси загострені, склери інєктовані, язик сухий, набряклий, вкритий білими нашаруваннями. У правій пахвинній ділянці пальпується різко болючий щільний горбкуватий нерухомий конгломерат, шкіра над ним гіперемована, блискуча. Який найбільш вірогідний діагноз?
a. Шкірна форма сибірки
b. Флегмона
*c. Бубонна форма чуми
d. Бубонна форма туляремії
e. Регіонарний лімфаденіт

173. У дитини після народження спостерігаються блідість, неритмічне дихання, яке не нормалізується на тлі оксигенотерапії. Пульс слабкий та частий, артеріальний тиск важко виміряти. Набряків немає. Яка найвірогідніша причина цих симптомів?
a. Застійна серцева недостатність
b. Внутрішньоутробна пневмонія
c. Внутрішньочерепний крововилив
*d. Асфіксія
e. Внутрішньоутробний сепсис

174. Один з будівельників під час виконання робіт був притиснутий до стіни будинку бортом автомобіля. Скаржиться на біль у ділянці таза, неможливість підняти прямі нижні кінцівки, слабість, запаморочення. Попередній діагноз – закритий перелом кісток таза. В якому положенні слід транспортувати потерпілого?
a. На боці з підігнутими до живота нижніми кінцівками
b. На животі з випрямленими нижніми кінцівками
*c. На спині з зігнутими в колінних та кульшових суглобах нижніми кінцівками
d. Сидячи
e. На спині з випрямленими нижніми кінцівками

175. Внаслідок перших термінових стрімких пологів на дому народився доношений хлопчик масою 3220 г, довжиною 50 см, без дихання. ЧСС- 40/хв., ціаноз шкіри, рухи у дитини відсутні, атонія мязів. Яка невідкладна допомога?
*a. ШВЛ, закритий масаж серця, адреналін в/в
b. Закритий масаж серця, адреналін та глюкоза в/в
c. ШВЛ, глюкоза, адреналін, гідрокарбонат натрію в/в
d. ШВЛ, закритий масаж серця, глюкоза в/в
e. Закритий масаж серця, гідрокарбонат натрію в/в

176. Постраждалий 57 років скаржиться на біль у правому стегні. Доставлений до травматологічного відділення. Обєктивно: на передній поверхні правого стегна в середній третині рана 3х5 см, краї рани нерівні, забиті, рана кровоточить. Яка профілактика нагноєння рани?
a. Антибіотики, вітаміни
b. Антибіотики, біостимулятори
c. Антикоагулянти, антибіотики
*d. ПХО у перші 6-8 годин, антибіотики
e. Знеболюючі, антибіотики

177. У хворого на вірусний гепатит В, після порушення дієти та нервового стресу, стан погіршився: збільшилася інтенсивність жовтяниці, Ps- 110/хв, АТ- 80/50 мм рт.ст., було блювання ”кавовою гущею”, печінка зменшилася в розмірах, стала болючою під час пальпації. Про яке ускладнення треба думати?
a. Інфекційно-токсичний шок
b. Гостра надниркова недостатність
c. Гемолітична криза
d. Гостра ниркова недостатність
*e. Гостра печінкова недостатність

178. До клініки надійшов хворий 18 років зі скаргами на виражену задишку, кашель, свербіж шкіри, які почалися годину тому після прийому ампіциліну. В анамнезі - кропивянка, харчова поліалергія. Обєктивно: параорбітальний набряк, почервоніння та набряк обличчя, свистяче дихання, Рs- 96/хв, АТ- 80/50 мм рт.ст. Який препарат слід використати для надання невідкладної допомоги?
a. Еуфілін
b. Димедрол
c. Гепарин
d. Супрастин
*e. Гідрокортизон

179. Внаслідок нещасного випадку на виробництві, чоловік 30 років зазнав зовнішнього ?-нейтронного опромінення (орієнтовна доза 5 Гр). Через 2 тижні лікування в стаціонарі у хворого зявилися геморагічна висипка на шкірі тулуба та слизових, кровотечі з ясен, часті носові кровотечі. У крові: ер.- 3,21012/л, Hb- 96 г/л, тромб.- 20109/л, лейк.- 2,1109/л. ШЗЕ- 46 мм/год. З чим повязаний розвиток даного ускладнення в потерпілого?
a. Підвищений розпад тромбоцитів у периферичній крові
*b. Недостатність утворення тромбоцитів у кістковому мозку
c. Підвищене використання тромбоцитів внаслідок масивної кровотечі
d. Депонування тромбоцитів в уражених органах
e. Розвиток аутоімунних процесів

180. Через тиждень після госпіталізації хворого з вірусним гепатитом В його стан погіршився: наросла жовтяниця, зявилися анорексія, нудота, носова кровотеча, тахікардія, гіпотонія, зменшилися розміри печінки. Хворий збуджений, погано спить вночі, загальмований. Орієнтація в часі порушена. Яке ускладнення виникло у хворого?
a. Гостра недостатність кори наднирників
b. Цироз печінки
c. ДВС-синдром
*d. Гостра печінкова недостатність
e. Інфекційно-токсичний шок

181. Хлопчик 10 років скаржиться на різку млявість, сонливість, спрагу, збільшення сечовиділення. Обєктивно: запах ацетону з рота, на щоках яскравий румянець, шумне неритмічне дихання, збільшення печінки. У крові цукор 20,5 ммоль/л; у сечі цукор 20 г/л, ацетон (+++). Чим можна пояснити появу ацетону в повітрі, що видихається, та сечі?
a. Порушення кислотно-лужного балансу
b. Порушення процесів фосфорилювання глюкози
*c. Посилений розпад кетогенних амінокислот та ліпідів
d. Порушення водно-електролітного балансу
e. Послаблення процесів гліколізу

182. У дівчинки 14 років, що госпіталізована до інфекційного відділення, в результаті обстеження запідозрено бубонну форму чуми. Який з методів діагностики чуми буде найінформативнішим?
a. Бактеріоскопічний
b. Бактеріологічний
c. Серологічний
d. Клініко-епідеміологічний
*e. Біологічний

183. Хворий, що знаходиться в відділенні реанімації, раптом зблід та знепритомнів. Пульс на магістральних артеріях відсутній. На екрані кардіомонітора зявилася рівна лінія. Який найбільш вірогідний діагноз?
a. -
b. Електромеханічна дисоціація
*c. Асистолія
d. Фібриляція шлуночків
e. Миготлива аритмія

184. Хворий 27 років, який приїхав з Заїру, захворів гостро 3 дні тому. Скаржиться на озноб, інтенсивний головний біль, біль у мязах та попереку, нудоту, блювання. Обєктивно: гіперемія та одутлість обличчя, шиї, грудної клітки, петехії, "кролячі очі", іктеричність склер, фотофобія, сльозотеча. Ps- 110/хв., гепатомегалія. Який найбільш вірогідний діагноз?
a. Вірусний гепатит
b. Малярія
c. Грип
d. Лептоспіроз
*e. Жовта гарячка

185. У пацієнта 75 років, який знаходиться в кардіореанімації з приводу інфаркту міокарда, виникла фібриляція шлуночків. Негайний комплекс реанімаційних заходів (електродефібриляція, закритий масаж серця, ШВЛ через лицьову маску, адреналін, лідокаїн) виявився ефективним - відновлено синусовий ритм. Свідомість збережена, АТ- 130/80 мм рт.ст., задишка з ЧДР- 24/хв. Аускультативно - з правого боку дихання не визначається, перкуторно - коробковий звук. Рентгенологічно - легеня колабована, невелика кількість рідини. Яка найбільш вірогідна причина ускладнення, що розвинулося?
a. Електротравма внаслідок неправильного розрахунку потужності дефібриляції
b. Спонтанний пневмоторакс
*c. Переломи ребер та груднини з травмуванням парієтальної плеври відламками
d. Баротравма легень під час ШВЛ
e. Емфізема легень

186. У породіллі на 18 добу після 5-х пологів зявився гострий біль у лівій нижній кінцівці. Температура 38,6°C. Ліва пупартова складка згладжена, пальпація стегнового трикутника болісна, стегно бліде, набрякле, холодне. Матка безболісна, нормальних розмірів, зовнішнє вічко закрите. Про яке ускладнення післяпологового періоду можна думати?
a. Тромбофлебіт поверхневих вен стегна
b. Метрофлебіт
*c. Тромбофлебіт стегнової вени лівої ноги
d. Тромбофлебіт зовнішньої здухвинної вени
e. Септичний тазовий тромбофлебіт

187. У чоловіка 40 років кома. Хворіє цукровим діабетом 8 років. Обєктивно: шкіра суха, дихання шумне, запах ацетону в повітрі. Який вид коми можна запідозрити?
a. Мозкова
b. Лактатацидемічна
c. Гіперосмолярна
*d. Кетоацидотична
e. Гіпоглікемічна

188. Через декiлька хвилин пiсля внутрiшньомязового введення пенiцилiну стан дитини 6 рокiв рiзко погiршився: зявилися рiзка слабкiсть, нудота, блiдiсть, холодний піт, кропивянка. З анамнезу: у матерi хворої дитини спостерiгалася медикаментозна алергiя на антибактерiальнi препарати. Якi невiдкладнi заходи слід провести в першу чергу?
a. Промити шлунок
b. Парентерально ввести еуфiлiн
c. Ввести церукал в/м
*d. Мiсце iнєкцiї обколоти 0,5 мл 1% розчину адреналiну
e. Дати понюхати нашатирний спирт

189. До лікарні надійшла дитина 3,5 років у термінальному стані: непритомна, шкіра блідо-ціанотична, мязова гіпотонія. Не дихає. Тони серця ледве прослуховуються, тахікардія. Що є невідкладною і першочерговою дією?
a. Введення 4% розчину NaHCO3 в/в
*b. Відновлення прохідності дихальних шляхів
c. Введення дихальних аналептиків
d. Штучне дихання "з рота в рот" або "з рота в рот та ніс"
e. Введення адреналіну 0,1% - 0,01 мг/кг

190. До мобільного шпиталю державної служби медицини катастроф з місця аварії на хімічному заводі надійшла уражена зі скаргами на погіршення зору, головний біль, загальну слабість, відчуття нестачі повітря. Обєктивно: ціаноз слизових, фібрилярні посмикування окремих мімічних мязів, міоз. У легенях - жорстке дихання, не звучні сухі свистячі хрипи. З боку серцево-судинної системи – брадикардія, гіпотонія до 80/50 мм рт.ст. Який антидот необхідно призначити?
a. 3% р-н нітриту натрію в/в
b. 5% р-н унітіолу в/м
c. 30% р-н етилового спирту всередину
*d. 0,1% р-н атропіну п/ш
e. 10% р-н етилового спирту на 5% р-ні глюкози в/в

191. Хлопчик 5 років доставлений до лікарні з приводу вираженого утруднення дихання, яке зявилося після випадкового вдихання насіння квасолі. Обєктивно: стан важкий, шкірні покрови ціанотичного кольору, вогкі; дихання утруднене, поверхневе, шумне, з втяжінням міжреберних та епігастральних ділянок, над- і підключичних ямок; пульс частий, слабкого наповнення. Яка першочергова дія лікаря?
*a. Трахеостомія
b. Внутрішньовенне введення кортикостероїдних препаратів
c. Конікотомія
d. Інтубація трахеї
e. Інгаляція кисню

192. У вагітної з терміном вагітності 32 тижні зявилися сильний головний біль, порушення зору, біль в епігастрії. Анамнез не обтяжений. Протягом 2 тижнів турбують набряки, підвищення АТ до 160/100 мм рт.ст. Лікувалася амбулаторно, без покращення. Під час огляду в приймальному відділенні зявилося посмикування мязів обличчя, загальні судоми, втрата свідомості. В яке відділення слід госпіталізувати жінку?
a. Інфекційне
b. Неврологічне
c. Нефрологічне
*d. Пологове
e. Кардіологічне

193. Чоловік 60 років надійшов до приймального відділення з клінічними проявами анурії. Гемодинамічні показники не порушені. Яким має бути наступне діагностичне діагностичне обстеження?
a. Катетеризація сечоводів
b. Радіоізотопна ренографія
*c. Ультразвукове дослідження сечових шляхів
d. Видільна урографія
e. Хромоцистоскопія

194. У чоловіка 42 років, хворого на виразку шлунка, розвинулася гостра кровотеча з крововтратою до 2-х літрів, гіпотонія. Після інфузійно-трансфузійної терапії гемодинаміка стабілізувалася, але на 3-ю добу виникла ядуха, РаО2 знизилося до 70 мм рт.ст., РаСО2 підвищилося до 50 мм рт.ст.; на рентгенограмі інфільтрація легень, що має вигляд "снігової бурі". Який найбільш вірогідний діагноз?
a. Набряк легень
*b. Респіраторний дистрес-синдром
c. Гіпостатична пневмонія
d. Аспіраційна пневмонія
e. Ацидотична пневмонія

195. У 38 тижнів вагітності внаслідок аспірації у жінки виникла зупинка серця. Як підвищити ефективність непрямого масажу серця в даному випадку?
a. В трахею влити розчин соди
b. Підняти ноги вагітної
c. Використати метилергометрин
*d. Змістити матку наліво
e. Змістити матку направо

196. У чоловіка 35 років після купання в прісноводному водоймищі раптово виникли лихоманка до 40,0°C, головний біль, біль у литкових мязах. Під час огляду: набряк та гіперемія обличчя, шиї та верхніх відділів грудної клітки; склери іктеричні, інєктовані, з крововиливами; ЧСС- 50/хв., АТ- 100/60 мм рт.ст., пальпуються збільшені печінка та селезінка. Протягом останньої доби виділилося менше 200 мл сечі. Який найбільш вірогідний діагноз?
a. Малярія
b. Дерматоміозит
*c. Лептоспіроз
d. Вірусний гепатит А
e. Шистосоматоз

197. Дитина 10 років, постраждала в автокатастрофі. Непритомна, пульс на сонній артерії не визначається, дихання немає. Штани потерпілого затягнуті широким шкіряним паском. Які дії є необхідними?
*a. Негайно розпочати проведення ШВЛ та непрямого масажу серця, не витрачаючи часу на зняття паска
b. Повернути потерпілого на правий бік
c. Проводити ШВЛ та непрямий масаж серця після попереднього вивільнення від паска
d. Не чіпати потерпілого до прибуття працівників ДАІ
e. Покласти потерпілого спиною на щит

198. У хворого із менінгококовим менінгоенцефалітом раптово зявилося стійке зниження артеріального тиску, не чутливе до введення симпатоміметиків, брадикардія, нудота, блювання. Який найбільш вірогідний діагноз?
a. Повна атріовентрикулярна блокада
b. Харчова токсикоінфекція
c. Криз аддісонової хвороби
*d. Гостра надниркова недостатність
e. Внутрішня кровотеча

199. Після аварії на АЕС у більшості уражених через 5 діб після опромінення зявилися гарячка, крововиливи на шкірі та слизових оболонках, гіпотензія. Кількість лейкоцитів у крові – 0,3109/л, тромбоцитів – 18109/л; агранулоцитоз, ШЗЕ– 60 мм/год. Яку дозу зовнішнього опромінення одержали уражені?
a. До 1 Гр
b. 1-2 Гр
c. 2-4 Гр
*d. Понад 6 Гр
e. 4-6 Гр

200. У дитини 3 років, яка хворіє на ГРВІ, на тлі гіпертермії (40,2°C) виник судомний синдром. Після зниження температури судоми не відновлювалися. Як можна трактувати ці симптоми?
*a. Фебрильні судоми
b. Дебют епілепсії
c. Гострий вірусний менінгіт
d. Гідроцефалія
e. Не діагностована пухлина мозку

