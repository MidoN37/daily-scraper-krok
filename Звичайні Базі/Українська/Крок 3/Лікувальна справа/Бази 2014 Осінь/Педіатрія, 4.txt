1. Жінка сама виховувала 8-ми річного хлопчика. 2 роки тому знову вийшла заміж. В останній час звернула увагу на зміни у поведінці сина: замкнувся, часто плаче. На штанцях дитини запримітила сліди калу та крові. Звернулась до лікаря. У дитини в області анусу реєструється старі рубці, свіжі тріщини з рваними краями. Який діагноз?
a. Поліпоз товстого кишечнику
b. Травма анального відділу
c. Геморой
d. Тріщина заднього проходу
*e. Сексуальне насильство

2. У дитини 2 років на фоні катаральних явищ (кашель, нежить) та лихоманка до 39.3°С з’явились епізоди клонічних судом. Дитина притомна, менінгіальні симптоми відсутні. Яка найбільш імовірна причина судом?
a. Менінгоенцефаліт
b. Епілепсія
c. Спазмофілія
*d. Фебрільні судоми
e. Набряк мозку

3. У дитини 1.5 років, яка хворіє на гостру респіраторну інфекцію, на фоні лихоманки 40.1°С з’явились клоничні судоми. Свідомість не порушена, менінгіальна та вогнищева симптоматика відсутня. Які лікувальні заходи потрібно терміново провести?
*a. Ввести жарознижувальні та противосудомні препарати
b. Ввести жарознижувальні препарати та преднізолон
c. Ввести жарознижувальні препарати та зробити люмбальну пункцію
d. Ввести препарати кальцію
e. Ввести противосудомні препарати та преднізолон

4. У дитини 6 місяців з’явилися рідкі випорожнення, двократне блювання. Дитина млява, бліда. Слизові оболонки сухі, яскраві. Тім’ячко втягнуте. Уповільнене розправлення шкіряної складки. Тахікардія. Серцеві тони приглушені. Судомна готовність. Діурез знижено. Який синдром розвився у хворого?
a. Синдром судинної недостатності
b. Судомний синдром.
c. Синдром дегідратації І ст.
d. Синдром серцевої недостатності
*e. Синдром дегідратації ІІ ст.

5. У дитини 5 місяців на фоні гострого респіраторного захворювання, лихоманки 39.5°С та багаторазового блювання погіршився стан. Дитина стала млявою, блідою. Відзначається акроцианоз, сухі яскраві слизові оболонки. Зниження тургору м’яких тканин. Тім’ячко втягнуте. Шкіряна складка важко розправляється. Тахікардія. Діурез знижено. Яку терапію слід призначити?
a. Антибіотикотерапія та преднізолон
b. Дегідратаційна терапія колоїдними розчинами
*c. Регідратаційна терапія глюкозо-сольовими розчинами
d. Антибіотикотерапія та ферментотерапія
e. Антибіотикотерапія та ентеросорбенти

6. У дитини 10 місяців, яка хворіє на гостру респіраторну інфекцію, погіршився стан за рахунок підвищення температури до 39.8°С. Дитина притомна. Шкіра бліда, акроцианоз, кінцівки холодні, позитивний симптом “білої плями”. Тахікардія, задишка, судомна готовність. Яку терапію слід призначити?
a. Жарознижувальні + кардіотонічні препарати
b. Фізичний метод охолодження
c. Жарознижувальні + противосудомні препарати
d. Жарознижувальні + преднізолон
*e. Жарознижувальні + судинорозширювальні препарати

7. Хлопчик, 11 років, доставлений в лікарню у несвідомому стані. Протягом останнього місяця схуд. З'явилися біль в животі, блювота, слабкість, загальмованість. Об'єктивно: без свідомості, різко виснажений, шкіра блідо-сіра, суха, щоки гиперемовані. дихання глибоке, шумне. Запах ацетону з рота. Тони серця глухі, ритмічні, пульс — 90/мін, АТ - 90/50 мм рт.ст. Живіт запав. Печінка збільшена на 3 см. Яке захворювання можна запідозрити в першу чергу?
a. Ацетонемічний стан
b. Кишкова інфекція з нейротоксикозом
*c. Діабетичний кетоацидоз
d. Печінкова кома
e. Наднирковозалозна недостатність

8. Дівчинка, 10 років, доставлена в лікарню в несвідомому стані. Страждає цукровим діабетом, I тип. Отримує комбіновану інсулінотерапію. Вранці, вирушаючи до школи, після введення інсуліну поїла менше звичайного. Через 2 години у неї з'явилися занепокоєння, тремор. Незабаром вона знепритомніла. У лікарні запідозрили гіпоглікемічну кому. Яка має бути лікарська тактика по відношенню до цього дитяти?
a. Взяти кров на глюкозу і почекати відповідь
b. Струйно внутрішньовенно ввести 20 мл 20% розчину глюкози
*c. Внутрішньовенно струйно 20 мл 40% розчину глюкози
d. Ввесті внутрішньом'язово 1% розчин адреналіну гидрохлоріда
e. Капельне внутрішньовенне введення 10% розчину глюкози

9. Дівчинка, 12 років, потрапила до стаціонару зі школи, де під час уроку знепритомніла, почалися судоми. Протягом кількох років страждає на цукровий діабет. Об'єктивно: дівчинка в непритомному стані, судом немає, менінгеальні ознаки відсутні. На шкірі рук та стегон численні сліди від ін'єкцій. Глюкоза крові — 1,6 ммоль/л. В якому стані перебуває дівчинка?
a. Недостатність надниркових залоз
b. Діабетичний кетоацидоз
*c. Гіпоглікемічна кома
d. Гіперосмолярна некетоацидотична кома
e. Ін'єкційна наркозалежність

10. У хлопчика 9-ти років після перенесеної ГРВІ з'явилися полідипсія, поліурія, слабкість, нудота. При обстеженні: свідомість сплутана, шкіра суха, очні яблука м'які, дихання Куссмауля, запах ацетону з рота, сердечні тони глухі, живіт м'який, безболісний. Глюкоза крові – 19 ммоль/л. Які цукрознижувальні препарати слід призначити в комплексній терапії?
a. Препарати сульфонілмочевини
b. Бігуаніди
c. Інсулін середньої дії
*d. Інсулін короткої дії
e. Інсулін пролонгований

11. У приймальне відділення лікарні доставлена дитина 14 років з місця ДТП приватним транспортом. При огляді: дитина збуджена, неспокійна, при кожному дотику стинається. Зіниці розширені. На шкірі правої кінцівки та правої половини грудної клітини є невеликі синьці. Тахікардія, АТ – 130/80 мм рт.ст. Ознаки пошкодження внутрішніх органів відсутні. Гемодінаміка стабільна. Який стан розвився у дитини?
a. Інфекційно-токсичний шок
*b. Травматичний шок
c. Геморагічний шок
d. Кардіогенний шок
e. Гіповолемічний шок

12. При розборі завалів зруйнованого будинку через 18 годин після землетрусу була витягнута дитина 10 років з ознаками здавлювання нижньої кінцівки. При огляді: рухи у кінцівці відсутні, шкіра над неї холодна, різко бліда, атонія м’язів, чутливість та рефлекси відсутні. Профілактику якого ускладнення слід провести у даного хворого у другому періоді хвороби?
a. Геморрагічний шок
b. ДВЗ – синдром
c. Гостра серцева недостатність
*d. Гостра ниркова недостатність
e. Сепсис

13. Дитина 5 років, знаходиться на стаціонарному лікуванні в інфекційній лікарні з діагнозом менінгококова інфекція , гнійний менінгіт, інфекційно-токсичний шок. В які строки після виписки з стаціонару можна допустити дитину до дитячого колективу.
a. 
*b. При негативному результаті бак посіву, проведеного через 5 днів після виписки зі стаціонару. B. Через 7 днів після виписки зі стаціонару
c. Через 10 днів після двократного обстеження на носійство
d. При повному клінічному одужанню без бактеріологічного обстеження на носійство.
e. Через 1 місяць після виписки зі стаціонару.

14. У дитини 5 років, що зазнала падіння з висоти, діагностуєте перелом стегна та зупиняєте середньотяжку зовнішню кровотечу. Свідомість затьмарена, дихання поверхневе, часте, пульс слабкий, артеріальна гіпотензія, РаО2 80 мм рт.ст. Підозрюючи травматичний шок, Ви одразу:
a. Призначите оксигенотерапію
b. Госпіталізуєте в хірургічний стаціонар
*c. Призначите знеболюючі та в/в інфузію кристалоїдів
d. Проводитимете оральну гідратацію
e. Проконсультуєтесь з невропатологом

15. У дитини 2-х років із лихоманкою 390С, генералізованою асиметричною геморагічною висипкою на шкірі з некрозом окремих її елементів різко погіршився стан: холодні кінцівки, АТ 65/30 мм рт.ст., олігурія, виражені тахікардія та тахіпное. Яке ускладнення виникло ?
*a. Інфекційно-токсичним шоком
b. Токсикозом з ексикозом
c. ДВЗ-синдромом
d. Кардіогенним шоком
e. Нейротоксикозом

16. У 5 річньої дитини на фоні ГРВІ відмічено різке погіршення стану: при огляді звертає на себе увагу блідість, пульсація яремних вен, тахіпное, тахікардія, підвищена пітливість, частота серцевих скорочень більше 220/хв. У дитини найбільш імовірно:
a. Тремтіння передсердь
b. Міокардит
c. Кардіоміопатія
*d. Передсердна пароксизмальна тахікардія
e. Задишково-ціанотичний напад

17. У відділення поступила 10-річна дівчинка зі скаргами на блювоту, біль в ділянці шлунка - справа, порушення зору, слабкість. При огляді дитина адинамічна, спостерігається анізокорія, порушення акомодації, слизові оболонки сухі, голос сиплий, при ковтанні вода виливається через ніс. Такий стан найбільш характерний для:
a. Холери
*b. Ботулізму
c. Кишкового ієрсиніозу
d. Сальмонельозу
e. Харчової токсикоінфекції

18. У хлопчика 2-х років з вродженою вадою серця - тетрадою Фалло виник задишково-ціанотичний криз. Якою повинна бути тактика лікаря в даній ситуації?
*a. Ввести пропранолол та госпіталізувати у відділення реанімації та інтенсивної терапії
b. Ввести глюкокортикоїди та госпіталізувати у відділення реанімації та інтенсивної терапії
c. Ввести еуфілін та госпіталізувати у відділення реанімації та інтенсивної терапії
d. Ввести строфантин та госпіталізувати у відділення реанімації та інтенсивної терапії
e. Госпіталізувати у відділення реанімації та інтенсивної терапії

19. У дівчинки 2-х років, яка спостерігається з приводу вродженої вади серця із збідненим легеневим кровотоком раптово погіршився стан: дитина стала неспокійною, посилилась задишка, ціаноз, ЧСС-150 за хвилину. Виникли апное, дитина втратила свідомість, спостерігаються судоми. Про виникнення якого стану можна думати?
a. Епілептичний стан
b. Приступ Морганьї-Адамса-Стокса
*c. Ядухо-ціанотичний приступ при тетраді Фалло.
d. Гостра правошлуночкова недостатність при транспозиції магістральних судин.
e. Гостра лівошлуночкова недостатність.

20. Дівчинка 12 років звернулася за медичною допомогою з приводу кровотечі з вагіни. Вона заявила, що напередодні билася з друзями і отримала удар кулаком в нижню частину живота, після чого в неї виникла кровотеча. Які обстеження необхідно провести для виключення випадку сексуального насильства?
a. Гінекологічне обстеження одноособово за згодою батьків.
b. Опитування батьків віч-на-віч.
c. Загальне обстеження.
*d. Гінекологічне обстеження дівчинки в присутності середнього медичного персоналу та за згодою батьків.
e. Опитування дівчинки віч-на-віч.

21. У хлопчика 6-ти років внаслідок необережного поводження з вогнем спостерігається опік кистей рук, круговий опік передпліч обох кінцівок, обличчя, який займає 12% поверхні тіла. Ваші дії ?
a. Накласти суху асептичну пов'язку, ввести гідрокортизон, госпіталізувати.
b. Ввести седуксен, госпіталізувати.
c. Охолодження опікової поверхні проточною холодною водою, накласти асептичну пов'язку, госпіталізувати.
d. Накласти суху асептичну пов'язку, госпіталізувати.
*e. Накласти суху асептичну пов'язку, ввести промедол, госпіталізувати.

22. У новонародженої дитини після забезпечення прохідності дихальних шляхів з'явилося адекватне самостійне дихання, ЧД – 40 за хвилину, ЧСС – 90 за хвилину, акроціаноз. Ваші наступні дії?
a. ШВЛ шляхом інкубації трахеї.
b. Непрямий масаж серця
c. Дитина не потребує продовження реанімаційних заходів.
*d. ШВЛ реанімаційним мішком і маскою.
e. ШВЛ 100% киснем

23. У дитини 2,5 роки, на 14 день хвороби на фоні ГРВІ - температура тіла 38оС, розширені межі серцевої тупості, ЧСС 168/хв., глухі серцеві тони, стогнуче дихання, холодні кінцівки. Впродовж 12 год не було сечі. Ви запідозрили кардіогенний шок. Що з наведеного найбільш специфічно вказує на розвиток шоку:
a. Тахікардія
*b. Відсутність діурезу
c. Акроціаноз
d. Глухі серцеві тони
e. Стогнуче дихання

24. Дитина від другої вагітності, других пологів в терміні гестації 42 тижні, масою тіла 4100 г, довжиною 56 см. При народженні в амніотичній рідині відмічені частки меконію. Самостійне дихання відсутнє. Якою повинна бути тактика неонатолога у даному випадку?
a. Тактильна стимуляція
b. Киснева допомога
c. Корекція гіповолемії
*d. Санація дихальних шляхів
e. Штучний масаж серця

25. Двох річній дитині у якої підвищення температури до 39оС, катаральні явища, батьки використовували для зниження температури аспірин. На 5-ту добу на фоні нормальної температури з’явилася блювота, дитина стала збудженою. При обстеженні печінка м’яка, помірно збільшена. Якою повинна бути тактика лікаря?
a. Спостереження на протязі доби
b. Оральна регідратація
c. Призначення заспокійливих засобів
*d. Негайна госпіталізація
e. Призначення протиблювотних засобів

26. Дитині 1 рік, раптово вночі, піднялась температура до 39,5оС, з’явилась осиплість голосу, гавкаючий кашель. Дитина збуджена, порушений сон, дихання поверхневе – 60/хв. Шкіра та губи ціанотичні, тахікардія. Який препарат слід ввести дитині в першу чергу?
a. Еуфілін
b. Седуксен
*c. Гідрокортизон
d. Кальцію хлорид
e. Лаз ікс

27. Дитина 10-ти років у безсвідомому стані доставлена до лікарні. Встановлено, що 2 тижні у неї спостерігалися явища поліурії, полідипсії, схуднення, періодично - біль у животі, печія, блювання, головний біль. На фоні наростання вказаних симптомів поглиблювалася загальмованість, дихання набувало глибокого та шумного характеру, з‘явився запах, що нагадує ''мочені яблука''. Який патологічний стан можна запідозрити?
*a. Діабетична кетоацидотична гіперглікемічна кома
b. Діабетична гіпоглікемічна некетотична гіперосмолярна кома
c. Вірусний енцефаліт
d. Пухлина головного мозку
e. Діабетична гіпоглікемічна кома

28. Хлопчик 10 років скаржиться на болі внизу живота, що турбують після падіння на металеву огорожу. В загальному аналізі сечі: білок, цукор- відсутні, еритроцити свіжі на все поле зору, лейкоцити – 5-6 в полі зору. Яке обстеження необхідно провести для уточнення діагнозу?
a. УЗД внутрішніх органів
*b. Цистоскопію
c. УЗД сечового міхура
d. Двохстаканну пробу
e. Пробу за Нечипоренко

29. В сім’ї захворіло двоє дітей: у 1,5 річної дитини спостерігається : температура тіла 38,5°С, збудження, множинна геморагічна висипка на сідницях та стегнах, що зливається; у 8-річної дитини : температура тіла 37,5°С, нежить. Які дії лікаря?
*a. Госпіталізувати молодшу дитину в реанімаційне відділення, старшу – в інфекційне; обстежити батьків
b. Госпіталізувати - молодшу, призначити лікування – старшій дитині
c. Надати невідкладну допомогу, призначити лікування обом дітям
d. Надати невідкладну допомогу та госпіталізувати молодшу дитину
e. Госпіталізувати молодшу дитину в інфекційне відділення, обстежити всіх членів сім’ї

30. Дівчинка 2 –х років вилила окріп на руку. При огляді дитина неспокійна, температура тіла 37,5 °С, шкіра кисті правої руки гіперемована, міхур розміром 1,0х1,5 см. Яку невідкладну допомогу слід надати на догоспітальному етапі?
a. Накласти асептичну пов’язку, ввести седуксен
*b. Застосувати пантенол на уражену ділянку, госпіталізувати
c. Вскрити міхур та накласти асептичну пов’язку
d. Ввести знеболюючі та жарознижуючі засоби
e. Прикласти холод до кисті

31. Під час прогулянки в парку дитину 2 років вжалила бджола. При огляді: дитина неспокійна, виражений набряк , гіперемія шкіри в ділянці правого передпліччя. Яку допомогу слід надати на до госпітальному етапі?
a. Ввести седативні та сечогінні препарати
b. Ввести антигістамінні препарати внутрішньовенно
*c. Видалити жало, накласти асептичну пов’язку, ввести антигістамінні
d. Ввести глюкокортикостероїди, сечогінні
e. Нанести на шкіру феністил гель, далі пов’язку

32. В стаціонар поступила дитина 6 місяців, у зв’язку з фебрильною температурою та короткочасними судомами. Під час введення внутрішньовенно струминно оксибутирату натрію наступила зупинка дихання. Чим вона зумовлена?
a. Судомним синдромом
b. Анафілактичним шоком
*c. Швидким введенням оксибутирату натрію
d. Алергічною реакцією
e. Аспірацією

33. У дитини 9 місяців із гострим гнійним менінгітом під час інфузії розчину манніту підвищилась температура тіла, з’явилась плямиста папульозна висипка на тулубі, пропасниця. Чим зумовлено погіршення стану?
a. Гіпертензійним синдромом
b. Пірогенною реакцією
*c. Алергічною реакцією
d. Анафілактичною реакцією
e. Трансфузійною реакцією

34. Лікар при огляді дитини 1 року виявив: фебрильну температуру, запрокидування голови назад, гіперестезію шкіри, рясний “зірчастий” висип на нижніх кінцівках та сідницях. Які дії лікаря на догоспітальному етапі?
a. Проведення дезінтоксикаційної терапії
*b. Катетеризація периферичної вени
c. Катетеризація підключичної вени
d. Проведення антипіретичної та гемостатичної терапії
e. Проведення антибактеріальної терапії

35. У дитини 6 років з дифтерією мигдаликів середньої ступені тяжкості перша доза протидифтерійної сироватки становить:
a. 40.000 МО
b. 15.000 МО
*c. 50.000 – 80.000 МО
d. 90.000 МО
e. 150.000 МО

36. Під час насильного годування півторарічної дитини на тлі повного здоров’я винник сильний кашель, інспіраторна задишка, неспокій. Надайте невідкладну допомогу
a. Пряма ларингоскопія
b. Негайна госпіталізація
*c. Опустити дитину вниз головою, нанести кілька ударів по спині, огляд ротової порожнини – спроба видалити стороннє тіло пінцетом, госпіталізація, пряма ларингоскопія (або трахеобронхоскопія), антибіотикотерапія
d. Трахеотомія
e. Використати прийом Геймліха, пряма ларингоскопія, госпіталізація, антибіотикотерапія

37. У новонародженої дитини після забезпечення прохідності дихальних шляхів, проведення своєчасних і ефективних вентиляції 100% киснем, непрямого масажу серця, а також введення медикаментів відсутня серцева діяльність протягом 10 хвилин. Якими будуть наступні кроки?
a. Продовжувати реанімаційні заходи щонайменше 30 хвилин.
b. Перевірити правильність виконання основних реанімаційних процедур і продовжити реанімаційні заходи.
*c. Припинити реанімацію.
d. Продовжувати реанімаційні заходи до 40 хвилин.
e. Подумати про інші можливі причини незадовільної реакції немовляти на реанімацію, такі як аномалії дихальних шляхів, пневмоторакс, діафрагмальна грижа або природжена хвороба серця і продовжувати реанімаційні заходи.

38. У дівчинки 16 років підтверджено випадок згвалтування. Що необхідно провести для профілактики венеричних та інфекційних захворювань?
a. Ввести цефтріаксон, метронідазол, неімунізованим – вакцинація проти гепатиту В.
b. Ввести бензилпеніцилін, кларитроміцин, метронідазол.
c. Ввести цефтріаксон в/м, перорально - азитроміцин, метронідазол.
*d. Ввести цефтріаксон в/м, перорально - азитроміцин, метронідазол, неімунізованим – вакцинація проти гепатиту В.
e. Ввести цефтріаксон в/м, перорально - азитроміцин, метронідазол, всім вакцинація проти гепатиту В.

39. У хлопчика 15 років внаслідок автомобільної аварії виник перелом кісток тазу. Які умови транспортування необхідно забезпечити даному пацієнту?
a. Умови транспортування не мають значення
*b. У “положенні жаби” на твердій поверхні.
c. У підвищеному положенні верхньої частини тулуба під кутом 30?
d. У сидячому положенні
e. У положенні на животі

40. Дитина 5-ти років доставлена в приймальне відділення зі скаргами на пекучий біль в руках та грудній клітині? Зі слів родичів вона 2 години тому вилила на себе невідому хімічну речовину, скоріше за все оцтову кислоту. При огляді шкірні покриви в ділянці пальців кисті, на тилі кистей та в ділянці грудної клітини вкриті білим струпом з специфічними “патьоками” по периферії. Гіперемія та пухирі не визначаються. Яку першу допомогу ви надасте потерпілій?
a. Обробити місце ураження 2% розчином соди 20-30 хв.
b. Накласти асептичну пов’язку з антибіотиковмісною маззю
c. Виконати ранню некректомію
*d. Промити місце ураження під проточною водою 30-60 хв.
e. Обробити місце ураження 2% розчином борної кислоти 20-30 хв.

41. У дитини 5-ти років з вираженими ознаками зневоднення стан сопору, загальний ціаноз, токсичне дихання, анурія, АТ- 60/10 мм рт.ст., ембріокардія, відсутність пульсу на променевій артерії. Яку максимальну кількість рідини внутрішньовенно можна ввести за першу годину інфузії?
a. 100 мл/кг
b. 60 мл/кг
c. 50 мл/кг
*d. 30 мл/кг
e. 80 мл/кг

42. У дитини з тяжкою формою зневоднення та ознаками гіповолемічного шоку після першого етапу регідратації проведена оцінка маси тіла. Який результат можна вважати прийнятним?
a. Маса дорівнює попередній
b. Маса переважає початкову на 15%
*c. Маса переважає початкову на 13%
d. Маса менше початкової на 10%
e. Маса менше початкової на 20%

43. Хлопчик 13 років, має сильний біль у попереку, відчуття переповнення сечового міхура, виділення “по краплі” червоної сечі. Кілька годин тому упав на сходах. Симптом поколочування “+” справа, холодний піт, тремтіння. АТ 145/90 мм рт.ст. В сечі кров’яні згустки, білок ++. УЗД: ехогеність паранефральної кітковини та паренхіми правої нирки підвищена. Яка ваша тактика?
a. Міхур з льодом на поперекову ділянку
b. Катетеризація сечового міхура
*c. Введення анальгетиків та гемостатичних засобів
d. Введення спазмолітичних та сечогінних засобів
e. Тепла грілка на ділянку сечового міхура

44. Госпіталізований 14-річний хлопчик з макрогематурією, яка триває впродовж 2-х діб. Три дні тому захворів на ГРВІ. Больовий і дизуричний синдроми відсутні. Схожий епізод гематурії мав місце 10 місяців тому і тривав 3 дні. АТ 110/72 мм рт.ст., набряків немає. Ig A – 12.0 г/л, Ig G – 7.8 г/л, Ig M – 1.9 г/л. Яка найбільш імовірна причина гематурії?
a. Уролітіаз
b. Гострий гломерулонефрит
*c. IgA –нефропатія
d. Гемолітична анемія
e. Гострий пієлонефрит

45. У дитини, яка страждає на вроджену ваду серця (Тетраду Фалло) вночі несподівано виник напад ціанозу і задишки. Дівчинка неспокійна, збуджена. Який препарат необхідно застосувати для зняття нападу?
a. Дофамін
*b. Обзідан
c. Еуфілін
d. Капотен
e. Дігоксин

46. У новонароджених з підозрою на атрезію стравоходу діагноз атрезії стравоходу необхідно поставити одразу в пологовому залі. На основі яких даних встановлюється діагноз?
a. Зригування молока при годуванні
b. Виділення піни із рота
*c. Зондування стравоходу
d. Ознак гострої дихальної недостатності
e. Здуття живота

47. У дворічної дитини більше одного року тому знайдене кістозне утворення у легені. У теперішній час відмічається наростання тяжкої дихальної недостатності. На рентгенограмі – напружена кіста правої легені. Яке лікування у даному випадку буде правильним?
a. Вичікувальна тактика
*b. Оперативне
c. Пункція
d. Консервативне
e. Дренування

48. У доношеного новонародженого хлопчика віком 1,5 доби не спостерігалося жодного сечовипускання. Мати прикладає дитину до грудей, дитина неспокійна. Змін анатомічної будови зовнішніх статевих органів не виявлено. Імовірними причинами даного стану можуть бути всі, окрім:
a. Клапан уретри
b. Аномалія розвитку сечового міхура
c. Кальцифікат уретри
*d. Сечокислий інфаркт нирок
e. Двобічна агенезія нирок

49. Дівчинка 2 років, що страждає на закрепи скаржиться на сильний біль у промежині. Температура тіла 38оС. В перианальній ділянці – болісний інфільтрат без чітких меж, незначні серозні виділення з анального отвору. Першочерговою тактикою лікування є:
a. Мікроклізми з антисептичними розчинами
b. Очікувальна тактика щодо формування нориці
c. Теплові процедури
d. Антибактеріальна терапія
*e. Хірургічне вскриття і дренування інфільтрату

50. Хлопчик 12 років скаржиться на гострий біль в правій половині калитки з ірадіацією в пахвинну ділянку, що виник 2 години тому після уроку фізкультури. Зовнішні статеві органи сформовані правильно. Праве яєчко підтягнуте до кореня калитки, при пальпації відмічається різке підсилення болю при піднятті яєчка. Шкіра калитки гіперемована. Ваш діагноз.
*a. Перекрут правого яєчка
b. Пахвинно-калиткова грижа
c. Травматичне ураження калитки
d. Орхіт
e. Варікоцеле

51. Хлопчик 2 років звернувся в поліклініку зі скаргами на неспокій, болі внизу живота на протязі останніх 5 годин. При огляді у хлопчика в лівій пахвинній ділянці пальпується малорухливе, з чіткими контурами, еластичне, болюче утворення 6х4 см. Обидва яєчка в калитці. Нудоти, блювоти не було. Ваша тактика лікування.
a. Планове оперативне лікування
b. Фізіотерапевтичне лікування
c. Вправлення защемленої пахвинної грижі
d. Консервативне лікування
*e. Екстрене оперативне лікування

52. Дівчинка 12 років неодноразово потерпала від укусів бджіл. Алергічна реакція спостерігалась у вигляді місцевої гіперемії, набряку та респіраторних проявів. Шкірні тести з алергенами бджоли позитивні, в аналізі крові виявлений специфічний Ig E. Що доцільно призначити з профілактичною метою?
a. Мембраностабілізуючі засоби
b. Передсезонний курс антигістамінних
*c. Специфічну імунотерапію
d. Введення гістаглобуліну
e. Проведення ентеросорбції

53. У дитини 7 років на 2-у добу після внутрішньовенної інфузії 2% розчину KCl виник біль і гіперемія шкіри в області венепункції, обмеження рухливості в ліктьовому суглобі. При пальпації – болючий інфільтрат 4-5 см без чітких меж по ходу кубітальної вени, симптом флюктуації негативний. Пахвинні лімфовузли не збільшені. Рухи пальців кисті безболісні. Ваш діагноз.
a. Абсцес лівого передпліччя
b. Тромбофлебіт кубітальної вени
c. Паравазальна флегмона
d. Бешиха лівої верхньої кінцівки
*e. Постін’єкційний паравазальний інфільтрат

54. У дитини 10 років через 2 місяця після трансфузії донорської крові з’явилась жовтяниця, гепатоспленомегалія, фебрильна температура, слабкість. При лабораторному дослідженні: АлАТ – 40 U/L, загальний білірубін 80 мкмоль/л. У крові високий титр антитіл до M-Anti-CMV-IgM, ПЛР +++. Ваш діагноз.
*a. Цитомегаловірусна інфекція
b. Гострий холецистит
c. Цироз печінки
d. Дискінезія жовчних шляхів
e. Вірусний гепатит В

55. У пацієнта 10 років через 1 місяць після укусу кота з’явились печіння, свірбіж, гіперестезія шкіри у ділянці укусу. На цей момент рана вже цілком зарубцювалася. Об’єктивно: стан важкий, свідомість затьмарена, іноді марить, параліч нижніх кінцівок. Пульс 130 ударів за хвилину, дихання переривчасте, 50 за хвилину. Який попередній діагноз?
a. Ботулізм
*b. Сказ міський
c. Правець
d. Сказ лісовий
e. Вірусний енцефаліт

56. Дитину 12 років укусила отруйна змія. В ділянці укусу з’явився біль, відчуття оніміння, втрата рухливості в ділянці враження з швидким розповсюдженням на всю кінцівку. Яку негайну медичну допомогу слід надати після укусу отруйної змії?
a. Ретельне промивання місця укусу антисептиком, накладення пов’язки
b. Накладення венозного джгута, госпіталізація в хірургічне відділення
c. Місцеве застосування холоду, амбулаторне спостереження
*d. Відсмоктування отрути з рани, госпіталізація в реанімацію, введення специфічної сироватки
e. Госпіталізація в травматологічне відділення, профілактика правця

57. У дитини 6 років на 2-у добу після гемотрансфузії є біль і гіперемія шкіри в області лівого ліктьового згину (місце венепункції), обмеження рухливості в суглобі. При пальпації – болючий інфільтрат у підшкірній клітковині без чітких меж по ходу кубитальної вени протяжністю 4-5 см, симптом флюктуації негативний. Пахвинні лімфовузли на стороні ураження не збільшені. Набряку лівої кисті немає. Рухи пальців кисті вільні і безболісні. Ваш діагноз.
a. Абсцес лівого передпліччя.
b. Тромбофлебіт кубитальної вени.
c. Паравазальна флегмона.
d. Бешиха лівої верхньї кінцівки.
*e. Постінфузійний паравазальний інфільтрат.

58. Госпіталізована хвора 45 років, зі скаргами на запалення слизових оболонок очей, порожнини рота, носа та статевих органів, висипку на шкірі, підвищення температури тіла, слабкість. Хворій 3 дня тому вводилась протиправцева сироватка. Об’єктивно: стан хворої важкий, температура 41оС, свідомість спутана. По шкірному покриву, окрім волосяної частини голови, на фоні еритематозних плям в’ялі пузирі, яскраво – червоні зливні ерозії; при дотику епідерміс зморщується. На слизових оболонках поодинокі яскраво червоні ерозії. Симптом Нікольского різко позитивний. Ваш діагноз?
a. Вульгарна пухирчатка
*b. Токсикодермія
c. Набряк Квінке
d. Кропив’янка
e. Багатоформна ексудативна еритема

59. Дівчина, 17 років, на прийомі повідомила, що три місяці тому була згвалтована невідомим. Скаржиться на поганий сон з кошмарними сновидіннями, пригнічений настрій, періодичні спалахи страху та паніки, нав'язливі спогади про травмуючу подію. Розповідає, що її нічого не цікавить, стала емоційно відгородженою від оточуючих. Імовірний діагноз:
a. Генералізований тривожний розлад
b. Дисоціативний розлад
*c. Посттравматичний стресовий розлад.
d. Обсесивно-компульсивний розлад
e. Шизоафективний розлад

60. Дівчинка, 12 років, протягом декількох місяців зазнавала фізичного і сексуального насильства. Відмічається неспокійний сон, періодичні напади з падінням, розмашистими рухами, вигукуванням окремих слів. Психолого-експериментальне дослідження виявило емоційну лабільність, нестійкість уваги. Які лабораторно-інструментальні дослідження доцільно зробити в першу чергу?
a. Біохімічне дослідження крові
b. Аналіз спинномозкової рідини
c. Комп'ютерну томографію
d. Rtg-графія області турецького сідла
*e. Електроенцефалографію

61. Дівчина, 15 років, що зазнала сексуального насильства, на прийомі у педіатра знаходиться у пригніченому стані, неохоче відповідає на запитання, скаржиться на поганий сон, втрату апетиту, боїться сама виходити з дому. Під час розмови заявила: “не хочу жити”. Профілактика якого ситуації найбільш значима?
a. Порушення поведінки
b. Зниження успішності
c. Аутизм
d. Деперсоналізація
*e. Суїцид

62. Дівчина, 15 років, що зазнала сексуального насильства, стала сумною, пригніченою, часто плаче, дратівлива, обмежила контакти з ровесниками. Порушився сон, втратила апетит, висловлює суїцидальні думки. Ваша тактика.
a. Консультація педіатра
b. Консультація невропатолога
*c. Консультація психіатра
d. Консультація терапевта
e. Соціальна допомога

63. У дитини 6 місяців на тлі ГРВІ швидко наростає млявість, адинамія, гавкаючий кашель, тахіпное, інспіраторна задишка, акроціаноз, парадоксальне шумне дихання із напруженням м’язів черевного пресу, короткочасні апное, тахікардія, аускультативно – жорстке послаблене дихання, крепітація в нижніх відділах. Які дії дозволять стабілізувати функцію зовнішнього дихання?
a. Інгаляція кисню
b. Ультразвукові інгаляції гідрокарбонату натрію
c. Встановлення ларингеальної маски
d. Встановлення повітровода
*e. Інтубація трахеї

64. В дитяче відділення поступила дитина 6 років зі скаргами на гострий біль та припухлість правого колінного суглоба, обмеження активних та пасивних рухів у суглобі, ревматичний анамнез не обтяжений. Тиждень тому перехворів ГРВІ. В загальному аналізі крові – лейкоцитоз до 10,4х109/л, ШОЄ 20мм/год; ревматоїдний фактор – негативний. Яке захворювання найбільш імовірне у дитини?
a. Гострий остеомієліт
b. Реактивна артропатія
c. Ревматоїдний артрит
d. Ревматична лихоманка
*e. Реактивний артрит

65. У дитини 6 місяців діагностований гострий стенозуючий ларинготрахеїт ІІІ ст. Наростає клініка гострої дихальної недостатності. Встановити інтубаційну трубку в трахею не вдалось. Яка маніпуляція дозволить відновити прохідність дихальних шляхів?
a. Розгинання голови в шийному відділі
b. Виведення нижньої щелепи
c. Встановлення ларингеальної маски
d. Встановлення повітроводу
*e. Крикоконікотомія

66. У новонародженої дитини констатовано гемолітичну анемію. В венозній крові показник гематокриту становить 28%, показник гемоглобіну – 95 г/л. Для корекції анемії слід обрати:
a. Актиферин
b. Цільну кров
*c. Еритроцитарну масу
d. Гемофер
e. Фероплекс

67. Дитині 5 місяців планується встановлення периферійного венозного катетеру для проведення інфузійної терапії. Які підшкірні вени можуть бути використані для цього?
a. Лише вени голови
b. Лише вени гомілки
c. Лише вени ліктьового згину
d. Лише вени кисті
*e. Будь-які вени

68. Дитина 10 років, яка знаходиться на лікуванні у кардіологічному відділенні втратила свідомість. Шкіра бліда, зіниці розширені, фотореакція відсутня, самостійні вдихи відсутні, пульс на сонній артерії не визначається. Розпочата серцево-легенева реанімація, введений адреналін. На ЕКГ зареєстровані f-хвилі. Які наступні дії лікарів?
a. Введення атропіну
b. Проведення прекардіального удару
*c. Проведення електричної дефібріляції
d. Введення гідрокарбонату натрію
e. Введення еуфіліну

69. Дитині 28 тижнів гестації протягом 3 днів проводили ШВЛ з приводу РДС, інфузійну терапію 150 мл/кг за добу. На 4 добу життя - помірна гіпоксія і гіперкарбія, збільшені параметри ШВЛ. Відмічається видима пульсація серця, високий пульсовий тиск, систолічний шум по лівому верхньому краю грудини, який не проводиться. Об’єм інфузійної терапії зменшено, призначено сечогінні, але через 24 години стан дитини не покращився. Який метод діагностики слід застосувати?
*a. УЗД серця.
b. Екскреторна урографія.
c. Катетеризація серця.
d. Електрокардіограма.
e. УЗД нирок.

70. У жінки 35 років відбулись пологи в термін 42 тижні. Під час пологів в навколоплідних водах - густий меконій. Новонароджений хлопчик народився з ціанозом, низьким тонусом, без дихання, з брадикардією. Які дії слід провести терміново?
a. Інтубувати трахею і розпочати вентиляцію.
*b. Інтубувати трахею і провести санацію за допомогою відсмоктувача.
c. Увести адреналін.
d. Стимулювати дихання дитини.
e. Провести вентиляцію мішком і маскою.

71. У матері із важким маловоддям на 36 тижні гестації народилася дитина із масою 1700г. При народженні оцінка за Апгар 3-5 балів. Проведена інтубація трахеї немовля, розпочата ШВЛ. Через годину відмічено різке погіршення стану, ціаноз, брадикардія, артеріальна гіпотензія. Яка найбільш вірогідна причина цього стану?
a. Відкрита артеріальна протока.
b. Гіпоглікемія.
c. Респіраторний дистрес-синдром.
*d. Пневмоторакс.
e. Внутрішньошлуночковий крововилив.

72. У жінки 35 років народилася дитина вагою 4300г. У пологах визначалась слабкість пологової діяльності, оповиття пуповиною навкруги шиї. Дитина закричала відразу, крик гучний, роздратований. Через 30 хв. після народження дитина стогне, через годину з’явилися тонічні судоми. Який попередній діагноз?
a. Асфіксія.
*b. Пологова травма.
c. Вроджена вада серця.
d. Вроджена пневмонія.
e. Синдром дихальних розладів.

73. У новонародженого віком 32 тижні гестації через 1 годину після народження розвинулись дихальні розлади. На рентгенографії грудної клітини відмічається затемнення легень і повітряні бронхограми. Розпочата ШВЛ з 50% киснем. Яке лікування найбільш доцільне?
*a. Сурфактант ендотрахеально.
b. Дексаметазон внутрішньовенно.
c. Натрія гідрокарбонат внутрішньовенно.
d. Вітамін Е внутрішньом’язово.
e. Індометацин внутрішньо.

74. Дитина 8 міс. доставлений в палату пульмонологічного відділення після бронхоскопії. Стан дитини задовільний, але вона сонлива, дихання адекватне. Через 7 хвилин після надходження в палату у дитини відбулася зупинка дихання. Які невідкладні заходи слід вжити?
a. Введення воздуховода. Гіпербарична оксигенація.
b. Введення дихальних аналептиків.
c. Відсмоктування вмісту верхніх дихальних шляхів, спонтанне дихання під постійним позитивним тиском на видиху.
d. Введення преднізолону.
*e. Гіпервентиляція з проведенням інтубації трахеї і переведенням на ШВЛ.

75. Дитина Н., 4 років, лікується з приводу гнійно-деструктивної пневмонії. На 8 добу захворювання стан погіршав, з'явився біль у ділянці серця, що посилюється при русі і кашлі. Дитина дуже неспокійна. Температура гектичного характеру з ознобом та проливним потом. Наросла тахікардія і глухість серцевих тонів. Межі серця розширені. При рентгенологічному дослідженні визначається розширення серцево-перикардіальної тіні, ателектаз нижньої частки лівої легені. Діагностовано перикардит, тампонада серця. Яка невідкладна терапія?
*a. Пункція перикарду. Обмеження рідини, оксигенотерапія.
b. Введення глюкокортикоідів, діуретиків.
c. 
d. Призначення нестероїдних протизапальних засобів, антибактеріальна терапія, оксигенотерапія. E. Антибіотики, серцеві глікозиди та засоби, що знижують тиск в малому колі кровообігу.
e. Введення серцевих глікозидів. Антибактеріальна терапія.

76. Лікар швидкої допомоги оглядає дитину вдома. Дитина 1,5 років, зробила ковток оцетової есенції 30 хвилин тому. Які невідкладні заходи необхідно провести?
*a. Промивання шлунку через зонд. Ввести знеболюючі і антигістамінні препарати, глюкокортикоіди, оксигенотерапія, інфузійна терапія.
b. Промивання шлунку через зонд, введення натрію, гідрокарбонату в/в 4% розчин.
c. Промивання шлунку через зонд, оксигенотерапія, бужування стравоходу.
d. Оксигенотерапія, інфузійна терапія, введення преднізолону.
e. Дегідратація, глюкокортикоіди.

77. Бригадою ШМД на дому оглянуто хлопчика 7 років. У дитини спостерігається раптове припинення дихання, посиніння шкірних покривів, зникнення пульсу на магістральних судинах та звуження зіниць. Які першочергові заходи?
a. Промивання шлунка, закритий масаж серця.
b. Внутрішньосерцеве введення адреналіну.
c. Внутрішньовенне введення еуфіліну.
*d. Штучна вентиляція легень, закритий масаж серця.
e. Оксигенотерапія.

78. В приймальне відділення доставлена дитина, у якої спостерігаються ознаки гіповолемічного шоку. Що з вказаного нижче може найдостовірніше свідчити про розвиток у хворого гіповолемічного шоку?
a. Діурез.
b. Гемоглобін і гематокрит.
c. Артеріальний тиск, пульс, температура тіла.
d. Колір шкірних покривів.
*e. Центральний венозний тиск.

79. Дівчинка 17 років потрапила до приймального відділення зі скаргами на гострий біль у тазовій ділянці зліва, з ірадіацією у задній прохід, слабкість, нудоту, блювоту. При огляді – шкіра бліда, холодний піт, ЧСС – 110/хв., АТ – 90/50 мм рт.ст. Мало місце порушення менструального циклу, сьогодні – 15 день циклу. Який діагноз?
a. Гострий апендицит.
b. Кишкова непрохидність.
c. Ниркова коліка.
*d. Апоплексія яєчника.
e. Виразкова хвороба шлунку.

80. Дівчинка 6 років, яка страждає на бронхіальну астму, доставлена до пункту невідкладної допомоги з приводу шумного дихання та задишки. Гази крові: рН- 7,49, рСО2- 32 мм рт.ст., рО2- 68 мм рт.ст., надлишок основ - +2. Лікування цієї дитини повинно включати всі заходи, крім?
*a. Фізіотерапія грудної клітини.
b. Інгаляція бронходілятаційних препаратів.
c. Постійне спостереження за станом дитини.
d. Призначення глюкокортикостероідів.
e. Призначення кисню.

81. Дівчинка 10 років після зґвалтування скаржиться на біль у надлобковій ділянці, часті поклики на сечовипускання, під час яких сеча має кров’янистий характер, іноді виділяються краплі крові. При огляді – набряк та біль в надлобковій ділянці, біль передньої стінки живота при пальпації. Який стан потрібно запідозрити у першу чергу?
a. Сечокам’яна хвороба.
*b. Травма сечового міхура.
c. Перитоніт.
d. Геморагічний васкуліт.
e. Гострий пієлонефрит.

82. У хлопчика 10 років, після помилкового перорального потрапляння концентрованого оцету, виникла блювота з багряною кров’ю, різко розвинулося запаморочення. При огляді: кінцівки холодні, блідість шкіри, холодний піт, акроціаноз. Визначається тахікардія, АТ 60/30 мм рт.ст.. Розвиток якого стану потрібно попереджати в першу чергу?
a. Функціональна диспепсія.
b. Гостра виразка шлунку.
c. Гастроезофагеальний рефлюкс.
d. Гострий гастрит.
*e. Геморагічний шок.

83. Хлопчик 13 років після падіння на уроці фізичної культури скаржиться на сильний біль у промежині, затримку сечовипускання. При огляді –блідість шкіри, кінцівки холодні. Визначається тахікардія, АТ 105/60 мм рт.ст. В області промежини має місце гематома. Який діагноз?
*a. Неповний розрив уретри.
b. Парапроктит.
c. Компресійний перелом хребта.
d. Гострий цистит.
e. Геморагічний діатез.

84. Дитина 10 років після падіння на лівий бік під час гри скаржиться на біль у спині. При огляді – болючість і напруження передньої стінки живота в підребер’ї та косто-вертебральному куті на стороні травми, пальпація поперекової ділянки зліва болісна. Який показник в загальному аналізі сечі допоможе встановити можливість травми нирки?
a. Циліндрурія.
b. Протеінурія.
*c. Еритроцитурія.
d. Уратурія.
e. Глюкозурія.

85. Дитина 10 років потрапила у автомобільну аварію та отримала удар у живіт. При огляді зовнішніх пошкоджень немає, свідомість збережена, слизові оболонки бліді, кінцівки холодні. Які життєві параметри обов’язково потрібно одразу контролювати в даному випадку?
a. Температура тіла.
b. Відходження кишечникових газів та стулу.
c. Стан діурезу.
d. Сухожильні рефлекси.
*e. Пульс, частота дихання, артеріальний тиск.

86. До приймального покою лікарні доставлено дитину, врятовану з пожежі. При огляді виявлені незначні опіки кінцівок та опалення волосся на передньому боці голові. Які симптоми доможуть запідозрити наявність термо-інгаляціонного ураження органів дихання в даному випадку?
a. Покращення дихальної симптоматики після прийому бронхолітиків.
b. Відсутність кашлю, головний біль, нудота.
c. Наявність ознак отруєння продуктами горіння.
d. Лихоманка, судоми, нападоподібний кашель з репризами.
*e. Осиплість голосу, стридорозне дихання, дзвінкий кашель, тахіпное.

87. Підлітку 16 років, була зроблена ендоскопія стравоходу, виявлені поодинокі поздовжні дефекти слизової оболонки стравоходу. Заключення ендоскопіста - синдром Мелорі-Вейса. Які з наведених клінічних проявів притаманні для синдрому Мелорі-Вейса?
a. Гостре розширення шлунку
b. Фібрильний стан
c. Пневмомедіастинум
d. Пневмоторакс
*e. Блювота з домішкою свіжої крові

88. Дівчина-підліток звернулась до сімейного лікаря зі скаргами на випадки непритомності, слабкість, нудоту, нерегулярні рясні місячні. У загальному аналізі крові: гіпохромна нормоцитарна анемія, ретикулоцитоз. Який препарат слід призначити для лікування?
*a. Препарат заліза.
b. Фолієву кислоту.
c. Полівітаміни.
d. Аскорбінову кислоту.
e. Великі дози вітаміну В12.

89. Дитина 9 років страждає на цукровий діабет 1 типу, тому вона вимушена отримувати ін'єкційні форми інсулінів. Батьки звернулися до ендокринолога з проханням призначити цукровознижуючі препарати у таблетках. Ендокринолог категорично відмовився, тому що дані препарати показані при:
a. Інсуліномі.
b. Метаболічному синдромі.
c. ГРВІ.
*d. Цукровому діабеті 2 типу.
e. Ожирінні.

90. Високий підліток 17 років захотів мати гарний загар. Тривалий час лежав на сонці. Друзі підлітка прийняли рішення налякати його окриком. При обстеженні лікарем швидкої допомоги встановлено: АТ 80/60 мм рт. ст., пульс 60 уд за хв, непритомність, слабкість. Який клінічний стан спостерігається у даному випадку?
a. Шок.
b. Транзиторна ішемічна атака.
c. Колапс.
*d. Непритомність (синкопе).
e. Інсульт.

91. Хлопчик 10 років під час фізичного перевантаження раптово поскаржився на головний біль, запаморочення, нудоту, відчуття серцебиття, тривога. Об'єктивно з'явилися блідість, акроціаноз, пульсація яремних вен, ЧСС - 200 уд/хв. На ЕКГ під час нападу ритм ригідний, 210 за 1 хв, зубець Р зменшений (+,-) чи не реєструється, комплекс QRS не змінений. Вірогідне ЕКГ заключення:
a. шлуночкова пароксизмальна тахікардія
b. синусова тахікардія
*c. надшлуночкова пароксизмальна тахікардія
d. миготлива аритмія
e. прискорений вузловий ритм

92. Хлопчик 10 років під час фізичного перевантаження раптово поскаржився на головний біль, запаморочення, нудоту, відчуття серцебиття, тривога. Об'єктивно з'явилися блідість, акроціаноз, пульсація яремних вен, ЧСС - 200 уд/хв. На ЕКГ під час нападу ритм ригідний, 210 за 1 хв, зубець Р зменшений (+,-) чи не реєструється, комплекс QRS не змінений. Перші дії невідкладної допомоги: A. рефлекторні заходи по підвищенню тонусу n. vagus
a. введення аміодарону
b. 
c. введення обзидану
d. введення лідокаїну
*e. введення ізоптину

93. У хворої на неревматичний кардит, віком 4 років, раптово з'явилося збудження, блювота, судоми, запаморочення. Об'єктивно: зміна кольору шкіри із зростанням ціанозу, посилена пульсація вен у надключичній ямці справа, ЧСС підвищилася до 210/хв. На ЕКГ: ритм ригідний, комплекс QRS, широкий (0,12 с), деформований, зубець Т дискордантний відносно головного зубця шлуночкового комплексу. Зубець Р не розпізнається. Вірогідне ЕКГ заключення:
a. фібриляція шлуночків
b. миготлива аритмія
c. синусова тахікардія
*d. шлуночкова пароксизмальна тахікардія
e. надшлуночкова пароксизмальна тахікардія

94. У хворої на неревматичний кардит віком 4 років раптово з'явилося збудження, блювота, судоми, запаморочення. Об'єктивно: зміна кольору шкіри із зростанням ціанозу, посилена пульсація вен у надключичній ямці справа, ЧСС підвищилася до 210 уд/хв. На ЕКГ: ритм ригідний, комплекс QRS, широкий (0,12 с), деформований, зубець Т дискордантний відносно головного зубця шлуночкового комплексу. Зубець Р не розпізнається. Введення яких протиаритмічних препаратів протипоказано хворому:
a. аймалін
*b. серцеві глікозиди
c. аміодарон
d. лідокаїн
e. дифенін

95. При огляді дівчинка 7 років раптово знепритомніла. Шкіра та слизові блідо-ціанотичні. Екскурсій грудної клітини немає. Пульс на магістральних артеріях не визначається. Розпочато реанімаційні заходи. Після підключення ЕКГ-монітору діагностовано фібриляцію шлуночків. Ваші подальші дії?
a. Введення адреналіну
*b. Електрична кардіоверсія розрядом 2 Дж/кг
c. Прекордіальний удар
d. Електрична кардіоверсія розрядом 4 Дж/кг
e. Введення лідокаїну

96. При огляді дівчинка 7 років, що страждає на гостру мієлобластну лейкемію (другий рецидив) раптово знепритомніла. Шкіра та слизові блідо-ціанотичні. Екскурсій грудної клітини немає. Пульс на магістральних артеріях не визначається. Ваша тактика?
a. Не розпочинати серцево-легеневу реанімацію
b. Терміново порадитись з юристом
c. Терміново порадитись з головним лікарем
*d. Розпочати серцево-легеневу реанімацію.
e. Спитати у батьків, щодо доцільності СЛР

97. Дитина, 1 рік, з тетрадою Фалло. Після тривалого плачу виник напад задишки, різко посилився ціаноз. Дитина стала знервованою, наляканою. Відмічається тахікардія, систолічний шум над ділянкою серця зменшився. При наданні медичної допомоги, яке положення тіла дитині рекомендується?
a. Горизонтальне положення на спині
b. На спині у положенні напівсидячи
c. Горизонтальне положення на спині з нижніми кінцівками, які підняті угору
d. З нижніми кінцівками, які опущені
*e. Колінно-ліктьове положення з притиснутими до грудей колінками

98. Хлопець 16 років знайдений під бетонною плитою через 2 доби після обрушення житлового 3-поверхового будинку. Ліва нижня кінцівка придавлена плитою. Свідомість відсутня. Стан важкий. При катетеризації сечового міхура отримано 150 мл сечі бурого кольору. У хворого спостерігається міоглобінурія, пігментні циліндри, гіперкаліємія. Яка причина міоглобінурії?
a. Токсична нефропатія
b. Гострий гломерулонефрит
c. Гостра печінкова недостатність
d. Сечокам`яна хвороба
*e. Синдром тривалого здавлювання.

99. Дитина віком 8 місяців, повзаючи по підлозі, взяла у рот оголений електропровід, в результаті чого отримала електротравму слизової порожнини губ і язика. Дихання стридорозне, дитина збуджена. Які першочергові заходи необхідно провести дитині.
a. Обробити уражену поверхню розчином фурациліну, ввести свічку з парацетамолом та не госпіталізовувати дитину
*b. Госпіталізація, знеболювання та обробка ураженої поверхні протиопіковим аерозолем. .
c. Накласти на уражену поверхню пов’язку з маззю, ввести свічку з парацетамолом та залишити дитину.
d. Обробити уражену поверхню розчином фурациліну, ввести свічку з парацетамолом та залишити дитину дома.
e. Накласти на уражену поверхню пов’язку з маззю, ввести свічку з парацетамолом та госпіталізувати дитину.

100. Дівчина 17 років скаржиться на різкі болі в області попереку з іррадіацією в пах. Хвора тримається за лівий бік, стогне, не може знайти собі місця. Відмічається нудота, різка слабкість, сухість у роті. При пальпації – різка болючість правої половини області попереку. Симптом Пастернацького різко позитивний справа. Хворобливість при пальпації по ходу лівого сечоводу. У сечі – макрогематурія. Яка найбільш вірогідна причина гострої гематурії?
a. Гострий гломерулонефрит
b. Пухлина сечового міхура
*c. Сечокам’яна хвороба, ускладнена нирковою колькою
d. Позаматкова вагітність
e. Спонтанний аборт

