1. У ВРІТ інфекційної лікарні госпіталізовано хворого 58 р. з діагнозом холера, дегідратаційний шок.Які лікувальні заходи є першочерговими?
a. Первинна внутрішньовенна струминна регідратація (20 мл/хв. – 50 хв.)
b. Первинна внутрішньовенна струминна регідратація (150 мл/хв. – 40 хв.)
c. Первинна внутрішньовенна крапельна регідратація (40-60 крапель/хв. – 24 годин)
d. Первинна внутрішньовенна струминна регідратація (50мл/хв. – 15 хв.)
*e. Первинна внутрішньовенна струминна регідратація (100-120 мл/хв. протягом 20 хв.)

2. Пацієнту 44 р. з попереднім діагнозом ЦМВ хвороба, менінгоенцефаліт проведена люмбальна пункція. Отримано ліквор серозного характеру. Який метод лабораторного дослідження ліквору є найбільш інформативним для верифікації діагнозу?
a. Електронномікроскопічний
b. Імунофлюоресцентний
c. Імуноферментний аналіз
d. Клінічне дослідження ліквору
*e. Полімеразна ланцюгова реакція

3. Хворий перебуває у ВРІТ з діагнозом гострий гнійний менінгіт. На другий день його стан погіршився: рівень свідомості кома І відсутня реакція на подразники, клоніко-тонічні судоми, шкіра багрова з акроціанозом, фото реакція зіниць в’яла, різко виражений менінгеальний синдром, тахікардія, аритмія, АТ 150/100 мм рт.ст. Про що йдеться?
a. Блискавичний перебіг захворювання
*b. Набряк-набухання головного мозку
c. Розвиток менінгоенцефаліту
d. Тяжкий перебіг гнійного менінгіту
e. Набряк мозку з дислокацією

4. До лікаря-інфекціоніста на консультацію направлена вагітна 26 р. (8-10 тижнів), у якої попередні три вагітності закінчилися викиднями. При об’єктивному обстеженні виявлена генералізована лімфаденопатія, гепатоспленомегалія. Яке обстеження є першочерговим?
a. Реакція Райта, Хеддльсона
b. ІФА з визначенням антитоксоплазмених антитіл класу IgM
*c. ПЛР крові з визначенням токсоплазменої ДНК
d. Серологічне обстеження на хламідійну інфекцію
e. Серологічне обстеження на краснуху

5. На борту літака, який прибув з центральноафриканської країни перебуває хворий з підозрою на карантинне захворювання. Які протиепідемічні заходи є першочерговими з боку санітарно-епідеміологічної служби аеропорту?
a. Ізоляція екіпажу та пасажирів літака на 23 дні
b. Залишити усіх прибулих у літаку до встановлення діагнозу
c. Пасажирам та екіпажу розпочати неспецифічну профілактику ймовірного захворювання
*d. Відведення літака на спеціальний санітарний майданчик та ізоляція хворого в мельцерівський бокс
e. Лабораторне обстеження усіх прибулих літаком на попередньо діагностовану карантинну інфекцію

6. До сімейного лікаря звернувся пацієнт 30 р. зі скаргами на біль у горлі при ковтанні, виражену інтоксикацією. При огляді виявлено наступне: слизова ротоглотки та мигдаликів набрякла, гіперемійована з ціанотичним відтінком, чиста.Збільшені та помірно чутливі підщелепні лімфовузли. Який діагноз найбільш ймовірний?
a. Пташиний грип, легка форма
b. Гостра респіраторна вірусна інфекція
*c. Комбінована катаральна дифтерія ротоглотки та мигдаликів
d. Інфекційний мононуклеоз
e. Гострий тонзиліт середньої тяжкості

7. У хворого на пневмонію погіршився стан: з’явився нестерпний головний біль, нудота, блювота, менінгеальний синдром. При бактеріоскопічному дослідженні ліквора виявлені гр+диплококи, оточені капсулою. Який найбільш вірогідний діагноз?
a. Вторинний гнійний отогенний менінгіт
b. Цитомегаловірусний серозний менінгіт
c. Первинний гнійний менінгококовий менінгіт
d. Первинний гонококовий менінгіт
*e. Вторинний гнійний пневмококовий менінгіт

8. До пацієнта 38 р., який за день повернувся з відрядження у В’єтнам, викликано бригаду ШД. Лікар виявив тяжкий стан хворого: Т 40°C, задишка, клекотіння у грудях, відходження великої кількості пінистого, кров’янистого харкотиння,тахікардія, різко ослаблене дихання з наявністю великої кількості різнокаліберних вологих хрипів. На шкірі петехіальний висип, крововиливи, АТ майже не визначається, рівень свідомості кома І. Який ймовірний діагноз?
a. Чума, вторинно-легенева форма.
b. Чума, первинно-септична форма.
c. Туляремія, легенева форма.
*d. Чума, первинно-легенева форма. ІТШ.
e. Крупозна пневмонія тяжка форма.

9. В регіоні епідеміологічно небезпечному на сказ до травмпункту доставлено хлопчика 13 р., якого щойно укусила лисиця.Черговий лікар провів первинну обробку рани. Які заходи невідкладної допомоги є обов’язковими наступними?
a. Проведення пасивної імунізації проти сказу та спостереження за потерпілим протягом 7 днів
b. Негайний розпочаток курсу антирабічних щеплень – безумовні показання
*c. Пасивна імунізація специфічним імуноглобуліном – інфільтрація в рану та в/м введення залишку і розпочаток курсу антирабічних щеплень
d. Спостереження за потерпілим протягом 10 днів і проведення курсу антирабічних щеплень
e. Через 10 діб спостереження за необхідності призначити курс антирабічних щеплень

10. До лікаря звернулася господарка кімнатної собачки з приводу поверхневих укусів правої верхньої кінцівки. Яка повинна бути тактика лікаря?
*a. Негайно розпочати щеплення вакциною КОКАВ в дозі 1,0 мл в 0,3,7 день. Якщо тварина залишилася здоровою після 10 днів спостереження – щеплення припиняються.
b. Негайно розпочати курс антирабічних щеплень №10 по 1,0 мл вакцини з інтервалом 10 днів
c. Спостереження за собачкою протягом 10 днів, після чого звернутися повторно
d. Провести пасивно-активну профілактику сказу
e. Негайно розпочати курс антирабічних щеплень по 1,0 мл вакцини КОКАВ №6: на 0,3,7,14,30 та 90 день

11. У не ревакцинованого пацієнта 70 р. на 2-й день захворювання на правець під час проведення проби на чутливість до гетерологічної сироватки розвинулася блискавична форма АШ і настала смерть. Пізніше з’ясувалося, що півроку тому під час лікування ботулізму він ледь не помер від АШ. Яка наймовірніша причина смерті?
*a. Відсутність ретельно зібраного алергологічного анамнезу відносно попереднього АШ на введення гетерологічної сироватки.
b. Відсутність своєчасної ревакцинації проти правця
c. Госпіталізація померлого не в перший, а на другий день захворювання
d. Зрілий вік померлого
e. Тяжкий перебіг правця, ускладнений розвитком АШ

12. При огляді тяжкої хворої 25 р. з багаторазовою блювотою і рясними водянистими випорожненнями лікар виявив: шкіра бліда, холодна, складка її не розправляється, акроціаноз, афонія. Язик сухий. Живіт безболісний. Сеча відсутня 12 годин, Т 36°C, АТ 80/40 мм рт.ст. Які дії лікаря є вірними?
a. Призначення антибактеріальної терапії з організацією “стаціонару вдома”
b. Негайна оральна регідратація в домашніх умовах.
*c. Виклик реанімаційної бригади ШД для негайної госпіталізації хворої у ВРІТ
d. Призначення ентеросорбентів
e. Негайне сифонне промивання шлунку та кишечнику

13. У ВІРТ інфекційної лікарні госпіталізовану хвору без свідомості в стані де гідратаційного шоку. Який прогноз стану для життя пацієнтки?
*a. Сприятливий при негайній в/в струминній регідратації (120 мл/хв.) сольовими розчинами
b. Сумнівний при в/в струминному введенні кристалоїдів
c. Сприятливий при негайному призначенні антибіотиків
d. Несприятливий за будь-яких умов
e. Сприятливий при призначенні ентеросорбентів

14. У хворого з поступовим початком (субфебрильна Т, біль у горлі) на 3-й день з’явився озноб, підвищення Т до 40,1°C,піт. Об’єктивно: блідість шкіри і слизових оболонок, тахікардія, спленогепатомегалія, еритропенія (ер. 2,1•1012/л).Попередній діагноз малярія. Але дослідження товстої краплі та тонкого мазка дало негативний результат. Яке подальше обстеження найбільш доцільне?
*a. Мікроскопія товстої краплі через 6 годин протягом 2 діб незалежно від температури
b. Постановку РСК та РНГА з антигеном із рикетсій Провачека
c. ПЛР для виявлення ДНК EBV та ЦМВ
d. Мікроскопічне дослідження стерпального пунктату
e. Бактеріологічне дослідження крові

15. Пацієнт 48 р., через 10 днів після купання на озері гостро захворів: озноб, гарячка, біль у попереку, міальгії. Через 4 доби помітив зменшення сечовиділення (300 мл за добу). Оглянутий дільничним лікарем. Об’єктивно: Т 39,2°C, помірна жовтяниця, одутлість і гіперемія обличчя, склерит. Біль прямих м’язів живота та литкових м’язів, печінка +3 см, селезінка +2 см, олігурія. Які дії лікаря?
a. Виклик на консультацію інфекціоніста
b. Призначення лікування і обстеження хворого амбулаторно
*c. Негайна госпіталізація хворого у ВРІТ
d. Негайна консультація нефролога
e. Призначення УЗД органів черевної порожнини

16. Черговий лікар оглянув хворого з менінгококовою інфекцією (менінгококцемія, середньо- тяжкий перебіг) у зв’язку з погіршенням стану: пацієнт блідий, має місце акроціаноз, гіпертермія, збільшилася кількість геморагічних висипань, з’явився їх ціанотичний відтінок, холодний піт, АТ 30/0 мм рт.ст., тахікардія, задишка, оліго-анурія. Який прогноз стану хвороби?
*a. Сумнівний
b. Сприятливий
c. Формування хронічної надниркової недостатності
d. Повне одужання
e. Несприятливий

17. У хлопчика 15 р., раптово підвищилася Т тіла до 39,5°C, виник біль у горлі при ковтанні. На другу добу на обличчі, шиї, верхній частині тулуба на тлі гіперемійованої шкіри тулуба та обличчя виник дрібнокрапковий розеольозний висип з блідим носо-губним трикутником. Який найвірогідніший діагноз?
*a. Скарлатина
b. Краснуха
c. Вітряна віспа
d. Інфекційний мононуклеоз
e. Кір

18. У дитини 10 р. в перший день хвороби з’явився висип на обличчі, який без будь-якої послідовності поширився на все тіло і кінцівки з переважною локалізацією на розгинальних поверхнях кінцівок, спині, сідницях. Висип дрібно плямистий з чіткими контурами без тенденції до злиття. Він супроводжується помірною інтоксикацією та поліаденопатією. Який найбільш вірогідний діагноз?
a. Інфекційна еритема
b. Скарлатина
c. Кір
d. Вітряна віспа
*e. Краснуха

19. В запобіганні розвитку анафілактичного шоку на гетерологічні сироватки і імуноглобуліни та як найскорішому наданні невідкладної допомоги при його розвитку є:
a. Введення сироватки по життєвим показанням під наркозом, маючи напоготові протишоковий набір
*b. Все перераховане
c. При попередніх алергічних реакціях на сироватку призначення її тільки за життєвих показань
d. Ретельно зібраний алергологічний анамнез відносно попереднього введення гетерологічних препаратів
e. Введення сироватки тільки в ОРІТ під прикриттям ГКС

20. До ВРІТ госпіталізовано хворого 20 р. в тяжкому стані: Температура тіла 37,5°C, шкіра волога, холодна, бліда, з геморагічним висипом переважно на сідницях та стегнах, акроціаноз, тахікардія, задишка, олігурія, АТ 90/50мм рт.ст. З чого треба починати надання невідкладної допомоги?
a. Внутрішньовенне введення колоїдних та кристалоїдних розчинів (3:1)
*b. Внутрішньовенне введення кристалоїдних та колоїдних розчинів (3:1) методом форсованого діурезу
c. Внутрішньовенне введення дексаметазона з розрахунку 3 мг/кг/добу
d. Внутрішньовенне введення 40-60 мг фурасеміда з наступною дезінтоксикацією
e. Проведення оральної дезінтоксикаційної терапії протягом доби

21. Лікар оглянув рибалку 45 р. на 7 день хвороби зі скаргами на високу, до 39°C тяжкість у правому підребер’ї, слабкість. Об’єктивно: в’ялий, на шкірі тулуба поодинокі розеоли, язик густо обкладений з відбитками зубів на боковій поверхні.Відносна брадикардія Ps 80/хв.. Печінка +3 см, селезінка +1 см. В крові виявлено: лейкоцитів 13,5•109, еозинофілів 19, ШОЕ 24 мм/год. Який найбільш вірогідний діагноз?
a. Сальмонельоз, тифоїдна форма
b. Черевний тиф середньої тяжкості
*c. Гострий опісторхоз, тифоїдна форма
d. Фасцильоз, тяжкий перебіг
e. Висипний тиф середньої тяжкості

22. Хворий 18 років, діагноз – вітряна віспа. Лікується вдома під наглядом сімейного лікаря. До хворого хоче приїхати його сестра, яка не хворіла на вітряну віспу. Коли можна дозволити контакт сестри з хворим?
a. Тільки після повного одужання хворого.
b. Через 5 діб з моменту зникнення останнього елементу висипу.
*c. Через 5 діб з моменту появи останнього елементу висипу.
d. Через 21 день від початку захворювання.
e. Після нормалізації температури тіла хворого.

23. Хворий 43 років, захворів гостро - загальна слабкість, часті водянисті випорожнення, що мають вигляд “рисового відвару”, багаторазове блювання, сухість у роті. Стан тяжкий, температура тіла 36,1°C, ЧСС 128 за хв., АТ 60/10 мм.рт.ст., риси обличчя загострені, шкірна бліда з ціанотичним відтінком, темні кола під очима. Який препарат Ви використаєте для невідкладної терапії?
a. Адреналін.
*b. Трисіль.
c. Фізрозчин.
d. Регідрон.
e. Розчин глюкози.

24. Хворий 47 років захворів гостро – сильна слабкість, висока лихоманка, біль в литкових м’язах. Через 3 доби помітив появу жовтяниці. Печінка + 2 см. Олігурія. Якщо стан хворого буде погіршуватись, який немедикаментозний метод лікування може його врятувати?
a. Лазеротерапія.
b. Плазмоферез.
*c. Гемодіаліз.
d. Озонотерапія.
e. Гіпербарична оксигенація.

25. У хворої 16 років частий рідкий стілець, блювота, яка з’явилася після початку кишкових розладів. Температура 36,0°C,шкіра землиста, суха, збирається у складку. Живіт безболісний. Випорожнення вигляду “рисового відвару ”. Ваш діагноз?
a. Харчова токсикоінфекція
b. Сальмонельоз
c. Кампілобактеріоз
d. Ротавірусний гастроентеріт
*e. Холера

26. У інфекційне відділення надійшов хворий 20 років з ознаками дегідратації 3-го ступеню. Спостерігаються судоми, блювання фонтаном, різке зниження артеріального тиску, тахікардія, температура тіла 35,5°C. З якою швидкістю треба проводити в/в інфузію для відновлення водно-електролітного балансу?
*a. 100-120 мл/хв
b. 50-80 мл/хв
c. Швидкість не має значення
d. 30-50 мл/хв
e. 80-100 мл/хв

27. У хворого скарги на часте випорожнення, блювання “фонтаном”, слабкість, зниження температури тіла до 35,2°C. Шкіра суха, збирається у складку, яка не розправляється. Запідозрена холера. Яке дослідження підтвердить діагноз?
a. Ректороманоскопія
*b. Виділення збудника при бактеріологічному дослідженні калу
c. Серологічне дослідження
d. Копрограма
e. Гемокультура

28. Хворий 32 років, діагноз - черевний тиф. На 16 день хвороби відчув раптовий сильний біль у животі. Консультація якого спеціаліста є невідкладною?
a. Невролога.
*b. Хірурга.
c. Гастроентеролога
d. Реаніматолога.
e. Онколога.

29. Хвора на кір 17 років, на 4-й день перебування в стаціонарі відчула погіршення стану. Об’єктивно: ціаноз, волога шкіра, задишка змішаного характеру, аускультативно над всією поверхнею легень вологі велико-пухирчаті хрипи, які також чути на відстані. У яке відділення потрібно перевести хвору?
a. Терапевтичне.
b. Пульмонологічне.
*c. ВРІТ.
d. Хірургічне.
e. Неврологічне.

30. Студент медичного університету прибув з країни, неблагополучної з холери. Відбув з цієї країни 2 тижні тому. Почуває себе добре, скарг немає. Які заходи щодо студента слід провести?
*a. Протиепідемічні заходи не проводяться
b. Спостереження 5 днів за містом проживання
c. Провести серологічне обстеження
d. Госпіталізувати в інфекційне відділення
e. Провести бактеріологічне обстеження

31. Через 10 хвилин після внутрішньошкірної проби на пеніцилін стан хворого, 40 років, раптово погіршився: блідість шкіряних покривів, АТ 60/20 мм.рт.ст., пульс м’який, ЧСС 124 за хв. Чим пояснюється стан хворого?
a. Кардіогенний шок.
b. Інфекційно-токсичний шок внаслідок бактерицидної дії антибіотика.
c. Психоемоційна реакція на укол.
d. Специфічна побічна дія антибіотика, яка не потребує корекції.
*e. Анафілактичний шок.

32. Хвора на черевний тиф 48 років на 15-й день хвороби відчула погіршення стану: загальну слабкість, запаморочення, шум у вухах. Об’єктивно: хвора бліда, тургор тканин задовільний, шкірна складка розправляється, АТ-70/40 мм рт.ст., ЧСС-122 на хв., температура тіла 36,3°С. Яке ускладнення найвірогідніше розвинулося у хворої?
a. Гостра серцева недостатність.
b. Інфекційно-токсичний шок.
*c. Кишкова кровотеча.
d. Дегідратаційний шок.
e. Колапс.

33. В інфекційну лікарню доставлений хворий у важкому стані зі скаргами на лихоманку, озноб, різкий біль у лівій пахвовій області. Шкірні покриви особи гіперемовані із ціанотичним відтінком, язик сухий, покритий білим нальотом. У лівій пахвовій області конгломерат з нечіткими контурами, щільний, болючий на дотик, шкіра над ним червона, блискуча. З анамнезу відомо, що три дні назад перебував на сафарі в Замбії. Який найбільш імовірний діагноз?
*a. Чума
b. Туляремія
c. Лимфогрануломатоз
d. Лімфаденіт
e. Сибірка

34. Хворий надійшов у лікарню зі скаргами на головний біль, кашель із мокротинням із прожилками крові, нудоту, двукратну криваву блювоту, рідкий стілець із домішкою крові. Стан важкий, шкірні покриви із ціанотичним відтінком. Язик покритий білим нальотом. Пульс частий, ниткоподібний, ЧСС 120 уд за хв, АТ 70/40 мм рт. ст., ЧДР -32 за хв. Живіт м'який,безболісний. Напередодні захворювання був у Монголії де полював на бабаків і заготовлював шкурки. Назвіть найбільш імовірний діагноз.
a. Лептоспіроз
b. Токсоплазмоз
c. Ієрсініоз
d. Туляремія
*e. Чума

35. Хворий надійшов у лікарню на третій день захворювання з Т 39°C, головним болем, ознобом. Захворювання почалося з появи папули у паховій області. Наступного дня з'явився пухирець із темним умістом, що потім розкрився з утворенням болючої ранки з жовтуватим дном й болючим синьо-червоним інфільтратом в паховій області розміром 4х4 см. Які заходи необхідно провести в першу чергу?
a. Накласти пов’язку на рану
*b. Ізоляція хворого з протиепідемічними заходами
c. Введення протиправцевої сироватки
d. Первинна хірургічна обробка рани
e. Введення жарознижуючих препаратів

36. У хворого 42-х років, який знаходиться на стаціонарному лікуванні з’явилися “провали” в пам’яті, “хлопаючий” тремор китиць рук. Температура тіла 37,1°С, ЧСС-97 в хв., “печінковий” запах з рота. З анамнезу відомо, що декілька років тому систематично вживав ін’єкційні наркотики. Яке ускладнення найвірогідніше розвинулося у хворого?
a. Вірусний енцефаліт
*b. Гостра печінкова недостатність.
c. Гостра ниркова недостатність.
d. Токсична енцефалопатія
e. ДВЗ-синдром .

37. В інфекційну лікарню доставлений хворий у важкому стані зі скаргами на лихоманку, озноб, різкий біль у лівій пахвовій області. Шкірні покриви особи гіперемовані із ціанотичним відтінком, язик сухий, покритий білим нальотом. У лівій пахвовій області конгломерат з нечіткими контурами, щільний, болючий на дотик, шкіра над ним червона, блискуча. З анамнезу відомо, що три дні назад перебував на сафарі в Замбії. Які діагностичні заходи необхідні?
*a. Пункція бубона
b. Посів мокротіння
c. Посів калу
d. Посів сечі
e. Посів крові

38. У хворого 42-х років через день після повернення з Індії з’явилась різко виражена загальна слабкість, нудота. блювота та пронос. При огляді: шкірні покриви бліді, сухі.Шкіра легко збирається в складки. Риси обличчя загострені, очі запалі. Тони серця приглушені. Стілець у вигляді рисового відвару. Яке дослідження допоможе Вам встановити діагноз?
a. Ендоскопія шлунково-кишкового тракту.
b. УЗД органів черевної порожнини
c. Цитологічне та бактеріоскопічне дослідження ліквору.
d. Рентгенологічне дослідження органів черевної порожнини.
*e. Бактеріологічне дослідження випорожнень і блювотних мас.

39. У хворого 32-х років, що звернувся зі скаргами на загальну слабкість, відчуття важкості у правому підребір’ї, відсутність апетиту, Ви запідозрили гострий вірусний гепатит. Яке дослідження з найбільшою достовірністю допоможе Вам встановити етіологічний діагноз?
*a. Полімеразна ланцюгова реакція на віруси гепатиту.
b. Визначення рівня амінотрансфераз у розведенні.
c. Визначення жовчних пігментів у сечі.
d. УЗД органів черевної порожнини.
e. Визначення рівня білірубіну.

40. Хворий 25, житель Криму, захворів гостро: температура 40°С, болі в животі та попереку. Стан тяжкий, геморагічний висип на животі. Діурез знижений, макрогематурія. Яка найбільш вірогідна патологія, що зумовлює таку картину?
a. Гемоглобінурійна лихоманка
*b. Кримська геморагічна лихоманка
c. Лептоспіроз
d. Бубонна форма туляремії
e. Висипний тиф

41. Хворий скаржиться на високу температуру, головний біль, біль у м’язах, попереку. Склери іктеричні. Повернувся з Африки тиждень тому. Яка найбільш вірогідна патологія, що зумовлює таку картину?
a. Гепатит А
*b. Жовта лихоманка
c. Малярія
d. Лептоспіроз
e. Грип

42. У хворого з геморагічною лихоманкою почалася носова кровотеча, криваві сльози. Яка ваша лікувальна тактика?
a. Введення глюкокортикоїдів
*b. Гемотрансфузія, введення кровозамінників
c. Призначення антибіотиків
d. Введення сольових розчинів
e. Противірусна терапія

43. У хворого 40 років на протязі 3 діб Т до 39°C, сильний головний біль, міалгії, нудота. Об’єктивно: шкіра обличчя та верхньої половини тулуба багрового кольору, “кролячі очі”, одутлість язика, губ. Збільшення та болючість печінки, носова кровотеча. Хворий 5 днів тому приїхав із Сенегалу. У хворого діагностовано жовту лихоманку. Які заходи щодо профілактиці жовтої лихоманки у контактних?
a. Метісазон
b. Гама-глобулін
*c. Вакцинація
d. Інтерферони
e. Антибіотикотерапія

44. У хворого 40 років на протязі 3 діб Т до 39°C, сильний головний біль, міалгії, нудота. Об’єктивно: шкіра обличчя та верхньої половини тулуба багрового кольору, “кролячі очі”, одутлість язика, губ. Збільшення та болючість печінки, носова кровотеча. Хворий 5 днів тому приїхав із Сенегалу. Ваш попередній діагноз?
a. Лихоманка Денге
b. Малярія
*c. Жовта лихоманка
d. Грип
e. Вірусний гепатит В

45. Жінка 27 років, вагітна, тиждень тому приїхала із Венесуели. На протязі 5 днів була лихоманка, міалгії, головний біль, гіперемія обличчя. Сьогодні - Т до 40°C, з'явилася жовтяниця, крововиливи на склерах, носова кровотеча, біль у животі, гепатомегалія, синці на шкірі, олігурія, пульс 40 уд за хв. Куди госпіталізувати хвору?
a. Гематологічне відділення
*b. Інфекційний стаціонар
c. Хірургічний стаціонар
d. Акушерський стаціонар
e. Терапевтичний стаціонар

46. Хворий 28 років, бразилець, звернувся зі скаргами на лихоманку, нестерпний головний біль, “червоне обличчя”, нудоту,безсоння на протязі 5 днів. Сьогодні з'явилася жовтяниця, анурія, брадикардія, “чорний” кал. Яке дослідження допоможе підтвердити діагноз?
a. Гемокультура на наявність лептоспір
*b. Виявлення антитіл до вірусу Viscerophilus tropicus
c. Виявлення РНК-HCV в крові
d. Печінкові проби
e. Виявлення HВsAg в крові

47. У хворого 40 років, який повернувся із Перу, на протязі 3 діб Т до 39°C, сильний головний біль, міалгії, нудота.Об’єктивно: шкіра обличчя та верхньої половини тулуба багрового кольору, “кролячі очі”, одутлість язика, губ.Збільшення та болючість печінки, носова кровотеча. Запідозрена жовта лихоманка. Які протиепідемічні заходи необхідно провести у родині?
a. Екстрена хіміопрофілактика
b. Карантин на 10 днів
*c. Нічого не проводити
d. Екстрена госпіталізація
e. Екстрена вакцинація

48. Ви на дому оглядаєте чоловіка 23-х років, якому два тижні тому праву руку подряпав сусідський кіт. Скарги хворого на ниючий біль в правій руці, посмикування м’язів руки, швидке стомлення жувальної мускулатури, неможливість широко розкрити рот. Ваші невідкладні дії?
*a. Негайна госпіталізація у ВРІТ.
b. Ввести протиправцеву сироватку.
c. Призначити антигістамінні препарати
d. Призначити антибіотики широкого спектру дії.
e. Ввести антирабічний гама-глобулін.

49. Пацієнт знаходився у приміщенні поряд з місцем, де відбулося розкриття поштового конверту, який містив спори сибірки (терористичний акт). Які профілактичні препарати треба призначити пацієнту?
a. Цефтриаксон
b. Ізоніазід
c. Ітраконазол
*d. Ципрофлоксацин
e. Цефоперазон

50. У хворого різко виражений набряк половини шиї. У центрі набряку - чорний струп, оточений дрібними міхурцями.Збільшені безболісні підщелепні та передньошийні лімфатичні вузли. Методи діагностики, які слід використати для підтвердження етіології, окрім?
a. Бактеріоскопічний
b. Реакція термопреципітації за Асколі
c. Полімеразна ланцюгова реакція
*d. Реакція Хеддлсона
e. Біологічний

51. Тиждень тому хворий, пораючись на городі, травмував сапкою ліву стопу. На час огляду хворого турбує головний біль,загальна слабкість, сильне потовиділення на фоні високої температури тіла ( 39-40° С), посмикування м’язів правої ноги, утруднене ковтання, жування, періодичні спазми мускулатури обличчя. Ваш попередній діагноз?
*a. Правець.
b. Поліневрит
c. Менінгіт.
d. Газова гангрена
e. Сепсис.

52. Хвора два тижні тому цвяхом проколола ліву стопу. Скарги на швидку втомлюваність, сильний головний біль,утруднене жування та ковтання, сильне потовиділення, неможливість зігнути голову, широко відкрити рот. Ваш діагноз?
*a. Правець
b. Абсцес мозку.
c. Міозит шийного відділу хребта.
d. Енцефаліт.
e. Менінгіт.

53. Хворий на черевний тиф на 22-й день захворювання поскаржився на наявність домішок крові у калі. При огляді:загальний стан відносно задовільний, температура тіла 36,5°С, АТ 110/70 мм.рт.ст., ЧСС 72 за хв. Яке ускладнення виникло у хворого?
a. Перфорація кишечника.
b. Виразка дванадцятипалої кишки.
c. Рецидив черевного тифу.
*d. Тріщина сфінктеру прямої кишки.
e. Кишкова кровотеча.

54. Хворий 26 років на протязі доби знаходиться на лікуванні в стаціонарі з приводу тяжкого гарячкового захворювання.Встановлений діагноз сибірки. У хворого можна очікувати розвитку ускладнень, окрім?
a. Розвиток септичної форми
b. Набряк легень
c. Перфорація виразок при кишковій формі
*d. Геморагічний шок
e. Інфекційно-токсичний шок

55. У хворого з тяжким перебігом пневмонії за клініко-епідеміологічними даними підозрюється легенева форма сибірки. Який з методів профілактики захворювання серед представників медичного персоналу, які контактували з цим хворим, слід вважати найбільш ефективними?
*a. Екстрена антибіотикопрофілактика
b. Дезінсекція
c. Вакцинація
d. Методи поточної дезінфекції
e. Дератизація

56. У приймальне відділення доставлений іноземний студент, що три дні тому повернувся з Африки. Хворий в тяжкому стані, температура тіла 39, 9°С, АТ 70/40 мм.рт.ст., ЧСС 130 уд/хв., задишка, нудота, багаторазова блювота, рідкі випорожнення з домішками алої крові, носова і шлункова кровотечі, багаточисельні геморагії та поширені гематоми на шкірі. Першочергові дії лікаря приймального відділення?
a. Дати екстрене повідомлення в СЕС.
*b. Надати хворому невідкладну допомогу.
c. Сповістити по телефону адміністрацію лікарні.
d. Запросити на консультацію інфекціоніста.
e. Транспортувати хворого в інфекційне відділення.

57. Вкажіть три найбільш часто виникаючих симптомів (“симптоматичний трикутник”) на початковій стадії холери?
a. Болі в животі, суглобах, блювота
*b. Діарея, блювота, судоми
c. Артеріальна гіпотензія, анурія, геморагії
d. Підвищення температури тіла, анурія, ексикоз
e. Підвищення температури тіла, артеріальна гіпотензія, гостра ішемія міокарда на ЕКГ

58. Мешканця Африки госпіталізовано в лікарню з підозрою на геморагічну гарячку. Представник посольства країни, де мешкає хворий, разом з його родичами хочуть пройти до хворого в бокс. Чи може черговий лікар це дозволити?
a. Так, звичайно.
b. Так, якщо вони вже хворіли цим захворюванням.
c. Так, після проведення специфічної профілактики (противірусні препарати).
*d. Ні, ні в якому разі.
e. Так, у захисному одязі.

59. Хвора, 30 років, після двохрічного відрядження до Африки захворіла гостро – підвищення температури тіла до 40°C, наростало знедужання, головні болі, загальна слабкість, лихоманка повторювалась через 2 дні на третій. Блідість шкіряних покровів, збільшена в розмірах селезінка. Запідозрена трьохденна малярія. Які препарати необхідно призначити в першу чергу?
a. Протигрипозний Ig
*b. Делагіл
c. Примахін
d. Антибіотики
e. Сульфаніламідні препарати

60. Хворий К., 32 роки. Захворів 12 годин тому. За 2 дні до захворювання приїхав з Індії. При об’єктивному огляді скаржиться на загальну і м'язову слабкість, помірну спрагу. Температура тіла 36,6°С. Шкіра суха, бліда, помірний ціаноз, тургор м'яких тканин понижений (шкірна складка розправляється поволі), голос ослаблений. Від початку захворювання діарея відзначалася більше 10 разів, випорожнення мають вид рисового відвару. Блювота - 7 разів.Пульс до 100/мин, АТ – 90/40 мм рт.ст., короткочасні судоми литкових м'язів. Ваш попередній діагноз?
a. Холера, І ступінь зневоднення
b. Харчова токсикоінфекція
c. Сальмонельоз
d. Шигельоз
*e. Холера, ІІІ ступінь зневоднення

61. Ви оглядаєте вдома хворого, який 12 днів тому повернувся з відрядження в США, де перебував у м. Лайм. При огляді:на правому стегні кільцевидна еритема, біль голови, м’язів, суглобів, температура тіла 38°С. Сумнівний менінгеальний синдром. Які дані з анамнезу дозволять Вам встановити попередній діагноз?
a. Контакт з гризунами.
b. Споживання дичини.
c. Споживання сирої води з відкритих джерел.
*d. Укус кліща
e. Контакт з хворими на хворобу Лайма.

62. Ви оглядаєте на дому хворого в тяжкому стані: контакту не доступний, психомоторне збудження, некоординовані рухи, на больові подразники не реагує, геморагічний висип на шкірі тулуба і сідниць, різко позитивні менінгеальні симптоми, блювота. Хворому негайно потрібно ввести:
*a. Великі дози глюкокортикостероїдів.
b. Великі дози строфантина.
c. Великі дози інсуліну.
d. Великі дози жарознижуючих препаратів.
e. Великі дози антибіотиків бактерицидної дії.

63. Хворий 52-х років з гострим вірусним гепатитом В, що ускладнений гострою печінковою недостатністю. Який факт з анамнезу життя хворого може значно погіршити прогноз?
a. Тютюнопаління.
b. Зловживання канабіоїдами (маріхуана).
*c. Зловживання алкоголем.
d. Великий стаж роботи в гарячому цеху.
e. Часті ангіни.

64. Препарат вибору для проведення етіотропної терапії сибірки?
a. Еритроміцин.
b. Стрептоміцин.
*c. Бензилпеніцилін.
d. Амікоцин.
e. Бісептол

65. Хворий 24 років, кришнаїт, відвідував Індію як паломник. Захворів наступного дня після повернення додому: раптово з’явився рясний пронос, потім приєдналися блювання, слабкість, болючі судоми м’язів нижніх кінцівок, запаморочення. Лікар швидкої допомоги виявив блідість шкіри, сухість слизових оболонок ротової порожнини, урчання за ходом кишок, АТ- 90/50 мм рт. ст., ЧСС- 104/xв, ЧД -23 за хвилину у горизонтальному положенні, окремі судоми переважно литкових м’язів. Випорожнення і блювотні маси рясні, нагадають рисовий відвар. Діурез 200 мл за добу. Причиною судом є:
a. Колапс
b. Порушення водно-сольового балансу внаслідок інфекційно-токсичного шоку
c. Гостра ниркова недостатність
d. Ураження центральної нервової системи
*e. Порушення водно-сольового балансу внаслідок дегідратації

66. Яка група антибіотиків призначається при лептоспірозі?
a. Глікопептіди
b. Лінкосаміди
*c. Бета-лактами
d. Сульфаліламіди
e. Поліміксіни

67. У хворої 50 років на верхній кінцівці була виявлена безболісна чорна суха кірка, навколо якої розташовані пустули у вигляді намиста. Хвора працює ветеринарним лікарем. Ваш діагноз?
a. Чума .
b. Феліноз.
c. Парагрип.
d. Туляремія.
*e. Сибірка

68. Хворий 27 років, захворів поступово, з повільним підвищенням температури тіла до фебрильних цифр, загальної слабості. Шкірні покриви бліді, язик потовщений, з відбитками зубів. Відносна брадикардія. Збільшені печінка й селезінка. Яким шляхом можна заразитися від хворого?
a. Повітряно-краплинним.
b. Хворий незаразний.
c. Трансмісивним (укуси комах).
*d. При побутовому контакті.
e. Статевим.

69. Для інфузійної регідратації хворих на холеру застосовують всі перераховані розчини, крім:
a. "Трисіль"
b. "Квартасіль"
c. "Хлосіль"
*d. "0,9 % NaCl"
e. "Дисіль"

70. Для збудника сибірки характерно:
a. Нестійкість вегетативних форм збудника до фізико – хімічних реагентів
*b. Усе перераховане
c. Аероб, у зовнішньому середовищі утворює спори
d. Грампозитивна бактерія
e. Вірулентність збудника зв'язана зі здатністю утворювати капсулу в організмі й виділяти екзотоксин

71. Хворий 44-х років звернувся до дільничого лікаря на 7-й день хвороби зі скаргами на підвищену температуру тіла, поганий сон, запор. Початок хвороби поступовий. При огляді: блідість шкірних покривів, Т-38,2°С, ЧСС-68 уд/хв. Печінка збільшена. Які методи дослідження допоможуть підтвердити діагноз?
a. Реакція Пауль-Буннеля.
b. Паразитоскопічне дослідження фекалій.
c. РМАЛ
d. Полімеразна ланцюгова реакція на віруси гепатитів.
*e. Гемокультура, реакція Відаля.

