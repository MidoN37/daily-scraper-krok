1. У дитини 12 років яка пройшла стаціонарне ліквання з приводу гострої ревматичної лихоманки та на даний час продовжує отримувати аспірін з’явилися болі в епігастральній ділянці, темне забарвлення випорожнень. Яка Ваша тактика?
*a. Негайна госпіталізація
b. Консультація гатроентеролога
c. Відмінити аспірін та призначити преднізолон
d. Зменшити дозу аспіріну
e. Консультація кардіоревматолога

2. До інфекційного стаціонару звернулася дитина 10 р. з скаргами на гострий біль у животі, підвищенням температури тіла, блювання. При огляді: шкіра бліда, язик сухий, пальпаторно визначається напруженість м’язів передньої черевної стінки переважно у правій здухвинній ділянці. Яка Ваша тактика?
a. Оглядова рентгенографія органів черевної порожнини
b. Направити хворого на ультразвукове дослідження органів черевної порожнини
c. Спостереження в стаціонарі до отримання результатів лабораторного обстеження
d. Амбулаторне спостереження за дитиною
*e. Консультація хірурга

3. У дитини 14 років, з гострим гломерулонефритом, на 4 добу лікування загальний стан значно погіршився – виникли слабкість, нудота та блювання, пастозність обличчя, знизився діурез, з’явився запах аміаку із рота. В крові – креатинін 220 мкмоль/л, сечовина 25 ммоль/л, калій – 7,1 ммоль/л. Чим ускладнилося дане захворювання?
a. Гострою наднирковою недостатністю
b. Гострим токсикозом
*c. Гострою нирковою недостатністю
d. Нефротичним синдромом
e. Нейротоксикозом

4. У дівчинки 12 років, хворої на феохромоцитому, під час складання шкільних іспитів раптово погіршився стан – з’явився головний біль, відчуття страху, збудження. При огляді дитина бліда, АТ – 230/80 мм.рт.ст. З діагнозом гіпертензивний криз дитина доставлена до лікарні. Який препарат вибору для купування гіпертонічного кризу у даної дитини?
a. Каптоприл
b. Ніфедіпін
c. Апресин
*d. Фентоламін
e. Діазоксид

5. Хлопець 16 років поступив до урологічного відділення із скаргами на різкий переймоподібний біль у животі з іррадіацією в ліву пахову ділянку, який з’явився після фізичного навантаження. При огляді шкірні покриви бліді, кінцівки холодні на дотик, на обличчі піт, дизуричні прояви. Живіт при пальпації помірно болючий, зліва різко позитивний синдром Пастернацького. Яке обстеження необхідно призначити хворому для уточнення діагнозу?
*a. Ультразвукове дослідження нирок
b. Загальний аналіз сечі
c. Аналіз сечі за Зимницьким
d. Аналіз сечі за Нечипоренко
e. Оглядова рентгенографія органів черевної порожнини

6. Дитина 14р. доставлена в лікарню у тяжкому стані із сплутаною свідомістю та гіпертермією. При огляді: невиразна мова, обличчя гіперемійоване, одутле, ін’єкція судин склер. Язик “крейдяний”. У пахвинній ділянці зліва виявлений різко болючий, щільний бубон 5 см в діаметрі, що спаяний з прилеглими тканинами, а на ногах - сліди від укусів блох. Який діагноз є найбільш ймовірним?
*a. Бубонна форма чуми
b. Бубона форма туляремії
c. Бешиха
d. Фурункул
e. Шкірна форма сибірки

7. У хворого 12 р. спостерігаються гостра діарея у вигляді ”рисового відвару” до 15 разів на добу, блювання, температура тіла 35,5оС, суха, землиста шкіра, тахікардія, тахіпное, приглушеність серцевих тонів, втягнутий живіт. Напередодні дитина повернулася з батьками з відпочинку на морі. Який термін спостереження треба витримати по відношенню до контактних осіб?
a. Спостереження терміном 10 днів
b. Спостереження терміном 21день
c. Спостерження не проводиться
*d. Спостереження терміном 5 днів
e. Спостереження терміном 15 днів

8. У хлопця 17 р., який у домашніх умовах обробляв шкіру вбитої вівці, через 4 дні на передпліччі лівої руки виникла пляма розмірами 2х3 см, яка впродовж доби покрилася темною кірочкою, а потім перетворилася у малоболючу виразку з ущільненими кратероподібними краями з набряком передпліччя. Яке захворювання найбільш ймовірне?
a. Туляремія
b. Банальний фурункул
c. Натуральна віспа
*d. Сибірка
e. Бешиха

9. До інфекційної лікарні лікарем сільської амбулаторії направлений хворий 17 р., який три дні тому був укушений коровою за кисть руки. При огляді на місці укусу визначається пухирець з кратероподібним поглибленням. Навколо пустули – круглий вінчик з пухирців із серозно-кров’янистим вмістом та регіональний лімфаденіт. Що необхідно зробити для уточнення діагнозу?
a. Бактеріологічне дослідження крові хворого
*b. Бактеріологічне дослідження вмісту рани
c. Рентгенолологічне дослідження кисті
d. Загальний аналіз крові
e. Мікроскопія виділяємого з рани

10. Під час епідемічного спалаху холери до сільської амбулаторії поступила дитина віком 8 років з гострою діареєю та багаторазовим блюванням. Стан при поступленні тяжкий за рахунок ексикозу ІІІ ст. Які дії сімейного лікаря є вірними?
a. Виклик на консультацію інфекціоніста для проведення диференційного діагнозу з метою подальшої госпіталізації згідно діагнозу.
b. Промивання шлунку та виклик реанімаційної бригади для госпіталізації хворого до відділення інтенсивної терапї
c. Термінова ізоляція хворого та виявлення контактних осіб
*d. Проведення термінового парентерального поповнення об’єму циркулюючої крові та виклик реанімаційної бригади
e. Призначення лабораторних досліджень з метою проведення диференціального діагнозу і подальшої госпіталізації хворого

11. До реанімаційного відділення доставлено хворого 13 років із осередку холери в тяжкому стані з клінічними проявами зневоднення ІІ-ІІІ ступеня. Негайно розпочато внутрішньо_венне болюсне введення кристалоїдів (30 мл/кг ваги тіла дитини). Через годину показники гемодинаміки дитини стабільні. Продовжена підтримуюча терапія гідробалансу. Який прогноз стану дитини?
*a. Сприятливий
b. Перехід захворювання у хронічну форму
c. Сумнівний за будь-яких обставин.
d. Формування хронічного носійства
e. Несприятливий за будь-яких засобів лікування

12. Дитина 7 років захворіла гостро після повернення з місцевості, де є випадки кишкової інфекції. З’явились рідкі випорожнення до 17 разів за добу без болю в животі та тенезмів, блювання. Випорожнення поступово втратили каловий характер, нагадують “рисовий відвар”. Температура тіла в межах 35,5-36°С. Шкіра землиста, суха, пульс прискорений, артеріальний тиск знижений. Яке захворювання слід запідозрити?
a. Ротавірусний гастроентерит
*b. Холера
c. Сальмонельоз
d. Дизентерія
e. Ешеріхіоз

13. До приймального відділення доставлена група дітей з вираженими явищами ексикозу (загальна слабкість, частий рідкий стілець та блювання). З анамнезу встановлено, що діти захворіли гостро. Випорожнення водянисті, обільні, 15-20 разів, з плаваючими пластивцями, мають вигляд “рисового відвару”. Діти доставлені з епідемічного спалаху кишкової інфекції (холера?). Який метод лабораторного обстеження є найбільш інформативним?
*a. Бактеріологічний метод
b. Серологічний метод виявлення зростання титру специфічних антитіл.
c. Мікроскопія тонкого мазку та товстої краплі крові
d. Діагностика методом ультразвукового дослідження.
e. Біохімічні метод

14. У хлопчика 8 років на 5-й день артралгій та папульозно-геморагічної висипки на нижніх кінцівках та сідницях з’явився інтенсивний переймоподібний біль в навколопупковій ділянці. Яке дослідження для виявлення ймовірного ускладнення захворювання у хлопчика слід провести перш за все?
a. Оглядову рентгенографію
b. Час за Лі-Вайтом
c. Кількість тромбоцитів
*d. Реакцію Грегерсена
e. Фіброгастродуоденоскопію

15. У хлопчика 8 років, хворого на гострий гломерулонефрит, впродовж трьох діб діурез становив 50 мл. Раптово стан значно погіршився: ціаноз, пульс не пальпується, дихання аперіодичне. Проводиться запис ЕКГ. Для виявлення порушення, що безпосередньо могло спричинити таку ситуацію, необхідно насамперед:
a. Виміряти артеріальний тиск
b. Зробити рентгенобстеження ОГК
*c. Дослідити іонограму крові
d. Здійснити бронхоскопію
e. Оглянути очне дно

16. У дівчинки 3 тижнів із гіпертрофованим клітором значно погіршився стан: постійне блювання, дефіцит ваги 15%, ЧСС- 178/хв, шкіра мармурова, м’язова гіпотонія, артеріальна гіпотензія. При додатковому обстеженні характерними для цієї патології є:
a. Гіпокаліємія, гіперглікемія
b. Гіпокалемія, гіпернатріємія
c. Гіпоглікемія, гіпокаліємія
*d. Гіпонатріємія, гіперкаліємія
e. Гіпоглікемія, гіпернатріємія

17. Дівчинка 3 років хвора на менінгококцемію впродовж останніх 6 год: температура тіла 40°С, геморагічний висип поширився з обличчя на усі ділянки шкіри, різко загальмована, ціаноз шкіри. Кінцівки холодні, дихання поверхневе, 20/хв. ЧСС- 58/хв. АТ 65/35 мм рт.ст. ЗАК: лейкоцити 6 Г/л, ШЗЕ 5 мм/год. BE = -12 мМ/л. Ліквор – норма. Втратила свідомість. Прогноз для дитини:
a. Несприятливий стосовно одужання
b. Сприятливий стосовно життя
*c. Прогнозована летальність майже 100%
d. Прогнозована летальність менше 50%
e. Неможливо оцінити за цими даними

18. У дитини 8 років відзначаються скарги на головний біль, триразове блювання фонтаном, підвищення температури до 38,8oС. При об’єктивному обстеженні встановлено ригідність потиличний м’язів, позитивні симптоми Керніга, Брудзинського. Що є найбільш діагностично значущим дослідженням у верифікації діагнозу?
a. Аналіз крові на стерильність
b. Загальний аналіз крові
*c. Люмбальна пункція
d. Бактеріологічне дослідження сечі
e. Бактеріологічне дослідження калу

19. Мати дівчинки 6 років відмічає в дитини після перенесеного ГРВІ наявність утрудненого ковтання, головний біль, епізоди тоніко-клонічних судом. При об’єктивному обстеженні встановлено порушення свідомості пацієнта у вигляді ступора, позитивні симптоми Бабінського, Гордона, Шефера, правобічний геміпарез. Встановіть попередній діагноз?
*a. Енцефаліт
b. Набряк мозку
c. Парез лицьового нерва
d. Парез Дюшенна-Ерба
e. Менінгіт

20. Мати дівчинки 7 міс. відмічає наявність у дитини підвищення температури тіла до 40оС, неспокій, повторні блювання, відмову від їжі. При об’єктивному обстеженні дитина неспокійна, що виразніше проявляється при доторканні до її тіла. Шкіра бліда, велике тім’ячко напружене, ригідність потиличних м’язів. Встановлено, що старший брат лікується в стаціонарі з приводу менінгококцемії. Встановіть попередній діагноз?
a. Менінгококова інфекція: назофарингіт
b. Менінгококова інфекція: менінгококцемія
*c. Менінгококова інфекція: менінгіт
d. Менінгоенцефаліт
e. Грип

21. У новонародженого хлопчика з терміном гестації 30 тиж в перші години життя розвинулись дихальні розлади: ЧД -75/хв., ціаноз при диханні кімнатним повітрям, незначні ретракції, під аускультації – гранти, ослаблене дихання. Яка оцінка дихальних розладів за шкалою J. Downes?
a. 6 балів
b. 4 бали
*c. 5 балів
d. 7 балів
e. 3 бали

22. У новонародженого хлопчика з терміном гестації 30 тиж в перші години життя розвинулись дихальні розлади: ЧД -75/хв., ціаноз при диханні кімнатним повітрям, незначні ретракції, під аускультації – гранти, ослаблене дихання. Оцінка дихальних розладів за шкалою J. Downes відповідає 5 балам. Який добовий об’єм ентерального харчування повинна отримувати дитина?
a. 80 мл.
*b. не годувати ентерально
c. 40 мл.
d. 20 мл.
e. 60 мл.

23. У новонародженого хлопчика з терміном гестації 30 тиж (маса тіла 1250 г) в перші години життя розвинулись дихальні розлади: ЧД -75/хв., ціаноз при диханні кімнатним повітрям, незначні ретракції, під аускультації – гранти, ослаблене дихання. Оцінка дихальних розладів за шкалою J. Downes відповідає 5 балам. Яка добова потреба рідини (мл/кг) у дитини?
a. 80-100
b. 100-120
c. 90-120
*d. 60-80
e. 100-110

24. У новонародженого хлопчика з терміном гестації 30 тиж (маса тіла 1250 г) в перші години життя розвинулись дихальні розлади: ЧД -75/хв., ціаноз при диханні кімнатним повітрям, незначні ретракції, під аускультації – гранти, ослаблене дихання. Оцінка дихальних розладів за шкалою J. Downes та співав. (1970) відповідає 5 балам. Що з переліченого нижче не буде складником інфузійної терапії?
*a. 7,5% розчин калію хлориду
b. 10% розчин глюкози
c. 25% розчин магнію сульфату
d. 10% розчин кальцію глюконату
e. 10% розчин амінокислот

25. У хлопчика 3-тижневого віку раптово почались блювоти фонтаном через 1-2 години після годування (дитина на грудному вигодовуванні). В блювотних масах в основному зтворожене молоко. Найвірогідніший діагноз:
*a. Пілоростеноз
b. Галактоземія
c. Хвороба Гіршпрунга
d. Синдром Лєда
e. Пілороспазм

26. Дитина від першої доношеної вагітності. Група крові матері 0(І)Rh(+), дитини А(ІІ)Rh(-). Білірубін пуповинної крові-90 мкмоль/л, Нb-98 г/л, Нt-33%. Діагноз:
a. Гемолітична хвороба новонароджених, АВО-конфлікт,анемічна форма
b. Гемолітична хвороба новонароджених, Rh-конфлікт, анемічна форма
c. Неонатальна жовтяниця
*d. Гемолітична хвороба новонароджених, АВО-конфлікт, жовтянично-анемічна форма
e. Гемолітична хвороба новонароджених, Rh-конфлікт, жовтянично-анемічна форма

27. Дитина від першої доношеної вагітності. Група крові матері 0(І)Rh(+),дитини А(ІІ)Rh(-). Білірубін пуповинної крові-90 мкмоль/л, Нb-98 г/л, Нt-33%. Необхідно:
a. Проводити інфузійну терапію
b. Проводити інфузійну і фототерапію
c. Провести гемотрансфузію одногрупної з матір ю крові
*d. Провести операцію замінного переливання крові
e. Провести гемотрансфузію одногрупної з дитиною еритроцитарної маси

28. На другу добу перебування у відділенні інтенсивної терапії стан хлопчика 12 р. різко погіршився: діурез 80 мл/добу, АТ – 60/30 мм рт.ст. Із анамнезу відомо, що дитина хворіє на хронічний інтерстиціальний нефрит. Яку дозу допаміну слід призначити для відновлення діурезу і покращення функціонального стану нирок?
a. 7-10 мкг/кг за хв д/в.
b. 10-12 мкг/кг за хв д/в.
c. 0,1-0,5 мкг/кг за хв д/в.
d. 5-7 мкг/кг за хв д/в.
*e. 2-5 мкг/кг за хв д/в.

29. У реанімаційне відділення доставлений хлопчик 10 р. з гострим отруєнням свинцем. Млявий, шкіра бліда, АТ – 110/55 мм рт.ст., ендогенний креатинін – 1,098 ммоль/л, сечовина – 20,8 ммоль/л, калій плазми – 7,9 ммоль/л, діурез – 200 мл/добу. Що слід призначити першочергово?
a. Плазмаферез.
*b. Хелатоутворювачі.
c. Ентеросгель.
d. Активоване вугілля.
e. Лазикс.

30. У реанімаційне відділення доставлений хлопчик 10 р. з гострим отруєнням свинцем. Стан дитини важкий: млявий, шкіра бліда, АТ – 110/55 мм рт.ст., ендогенний креатинін – 1,098 ммоль/л, сечовина – 20,8 ммоль/л, калій плазми – 7,9 ммоль/л, діурез – 200 мл/добу. Яку дозу антидоту – кальцію динатрієвої солі етилендиамінтетраацетату слід призначити?
a. 2,0-2,5 г на м2 0,5% р-ну.
b. 1,5-2,0 г на м2 0,5% р-ну.
*c. 1,0-1,5 г на м2 0,5% р-ну.
d. 0,5-1,0 г на м2 0,5% р-ну.
e. 2,5-3,0 г на м2 0,5% р-ну.

31. Хлопчик, який страждає на хронічний гломерулонефрит, нефротичну форму, отримує курс преднізолонотерапії. Стан дитини раптово погіршився: з’явилися болі в епігастральній ділянці, темне забарвлення випорожнень, Hb – 75 г/л. Яке обстеження слід призначити першочергово?
a. Реносцинтигафія.
b. Біохімія крові.
*c. Езофагогастродуоденоскопія.
d. Сонографія нирок.
e. Рентгенографія нирок.

32. Дівчинка 14 років поскаржилась після уроку фізкультури на сильний головний біль, пульсацію в скронях, шум у вухах. При огляді у дитини ожиріння І ступеня, уся тремтить, шкіра обличчя гіперемована, ЧСС – 100 удари , ЧД – 26 ударів, АТ – 140/85 мм рт. Ст. Чим обумовлена тяжкість стану і яку допомогу слід надати?
a. Нападом мігрені; дача заспокійливих
*b. Гіпертензивном кризом; гіпотензивні засоби
c. Фізичним перевантаженням; знеболюючі
d. Гіпоталамічним синдромом; госпіталізувати
e. Порушеннями мозкового кровообігу.

33. У недоношеної дитини з масою тіла 1450 г на 1 добу рівень глюкози складає 2,3 ммоль/л. Відмічаються клінічні прояви гіпоглікемії. Лікарська тактика.
a. Розпочати або продовжити ентеральне годування дитини, збільшивши його частоту і провести контроль рівня глюкози в крові глюкотестом через 30 хв після годування
b. Розпочати довенне введення 10% розчину глюкози із розрахунку 4 мл/кг струминно у периферичну вену протягом 5-10 хв
c. Провести контроль рівня глюкози в крові глюкотестом через 30 хв
*d. Розпочати довенне введення 10% розчину глюкози із розрахунку 2 мл/кг струминно у периферичну вену протягом 5-10 хв
e. Розпочати довенне введення 20% розчину глюкози із розрахунку 2 мл/кг струминно у периферичну вену протягом 5-10 хв.

34. У хлопчика 5 років протягом 3 днів відмічався субфебрилітет, нежить, сухий частий кашель. Ввечері стан різко погіршився: ціаноз шкіри, участь в акті дихання допоміжної мускулатури. Перкуторно над легенями коробковий звук, аускультативно – жорстке дихання з подовженим видихом, з обидвох сторін розсіяні сухі, свистячі й різнокаліберні вологі хрипи. ЧД – 60/хв, ЧСС – 128/хв. Який діагностичний захід є вирішальним у даній ситуації?
a. Дані спірометрії
*b. Рентгенографія органів грудної клітки
c. Пульсоксиметрія і визначення газів крові
d. Загальний аналіз крові
e. Біохімічні дослідження крові

35. Хлопчик 12 років хворіє на бронхіальну астму. При черговому нападі у стаціонарі введено внутрішньовенно розчин еуфіліну та преднізололону. Через 2 год. стан залишається важким. ЧД – до 60/хв, дихання за участю допоміжної мускулатури. Ціаноз шкіри. При перкусії – коробковий звук, дихання різко ослаблене, в нижніх відділах не прослуховується. Хрипи сухі, поодинокі у верхніх відділах легень. ЧСС – 100/хв. Ваша подальша лікувальна тактика
a. Муколітичні препарати ендобронхіально
b. Перевод дитини на ШВЛ
c. Оксигенотерапія +інгаляційні ? 2-адреноміметики
d. Оксигенотерапія +продовженні еуфілінізації
*e. Оксигенотерапія +продовженні еуфілінізації та преднізолону

36. У хлопчика 9 років правобічна полісегментарна пневмонія ускладнилася абсцедуванням. При огляді – обмеження екскурсії грудної клітки та згладженість міжреберних проміжків справа. Перкуторно - справа нижче ІV ребра вкорочений звук, зливається із печінковою тупістю, дихання не прослуховується. ЧСС – 128/хв., ниткоподібний. На RОГК справа від нижнього краю ІІІ ребра донизу – тотальне ущільнення легеневої тканини. Місце плевральної пункції?
a. ІІІ міжребер'я справа по передній аксилярній лінії по верхньому краю нижче лежачого ребра
b. ІІІ міжребер'я справа по середній аксилярній лінії по верхньому краю нижче лежачого ребра
c. ІV міжребер'я справа по середній аксилярній лінії по верхньому краю нижче лежачого ребра
*d. ІV -VІ міжребер'я справа по задній аксилярній лінії по верхньому краю нижче лежачого ребра
e. ІV міжребер'я справа по передній аксилярній лінії по верхньому краю нижче лежачого ребра

37. Мати залишила здорового сина 2,5 р. із старшою дочкою, хворою на ГРВІ. Через 3 год. повернення додому, вона помітила у сина частий кашель. На другий день стан його погіршився, температура тіла - 38°С, ЧД – 42/хв., ЧСС – 132/хв., ціаноз шкіри. Перкуторно справа нижче кута лопатки вкорочення звуку, аускультативно – в цьому місці різке ослаблення дихання. На RОГК ателектаз правих сегментів S4 і S5, тінь органів середостіння зміщена вправо. Яка ймовірна причина такого стану дитини?
*a. Стороннє тіло бронхів.
b. Гострий обструктивний бронхіт
c. Напружений пневмоторакс
d. Гостра пневмонія
e. ГРВІ

38. У доношеної дитини на 2 день життя діагностовано гемолітичну хворобу новонародженого по Rh-фактору, жовтянична форма. Через 10 год. після народження з’явилась субіктеричність шкірних покровів. Розпочато фототерапію, рівень білірубіну сироватки крові - 160 мкмоль/л., через 4 год.– 200 мкмоль/л. Яку тактику слід обрати?
a. Медикаментозна терапія
b. Спостереження.
c. Інфузійна терапія.
d. Продовжити фототерапію.
*e. Операція замінного переливання крові

39. У доношеної здорової дитини через 8 годин після пологів з’явилась субіктеричність шкірних покровів. Дитина від третьої вагітності, других термінових пологів. Перша вагітність закінчилась абортом. Група крові матері ІІ(А), резус “-”, дитини А (ІІ), резус “+”. Пуповинний білірубін 56 мкмоль/л. Через 4 годин 84 мкмоль/л. Дитина на грудному вигодовуванні..
a. Жовтяниця, пов’язана з грудним молоком
*b. Гемолітична хвороба новонародженого
c. Атрезія жовчних протоків
d. Фізіологічна жовтяниця
e. Гепатит

40. При народженні у недоношені дитини (35 тижнів гестації) відзначається апное, знижений м’язевий тонус, ціаноз. Після проведення відсмоктування слизу з верхніх дихальних шляхів, забезпечення тепла, тактильної стимуляції самостійне дихання не відновилось. Що слід негайно розпочати .
a. Розпочати інтубацію трахеї
b. Розпочати непрямий масаж серця
c. Продовжити тактильну стимуляцію
d. Дати кисень
*e. Вентиляцію під позитивним тиском 100% киснем за допомогою маски та мішка

41. Через два тижні після народження у дитини з’явилася блювота „фонтаном” без домішок жовчі, неспокій, тенденція до зниження маси тіла. При огляді живота - симптом „пісочних годинників”. На рентгенограмі збільшення шлунка, уповільнення евакуації контрастної речовини із шлунка, звуження воротаря шлунка - „симптом дзьоба”. Який діагноз є найбільш імовірний?
a. Пілороспазм
b. Халазієя кардії
c. Ураженнями ЦНС
*d. Пілоростеноз
e. Гастроезофагеальний рефлюкс

42. У доношеної дитини через 2 години від народження після годування розпочалась сильна блювота неперетравленим молоком з домішками жовчі. Відійшла меконіальна пробка, після чого випорожнень не спостерігалось. Живіт здутий у верхніх відділах і запавши у нижніх. На оглядовій рентгенограммі – два рівні рідини. Який найбільш імовірний діагноз.
a. Пілоростеноз
b. Низька кишкова непрохідність
*c. Висока кишкова непрохідність
d. Пілороспазм
e. Кишкова інфекція

43. 6-ти річна дитина госпіталізована у важкому стані. Шкіра та видимі слизові різко бліді, дрібноточкові геморагічні висипання, кровотеча з ясен. До 2-3 см збільшені шийні, підщелепові, аксилярні лімфовузли (щільні, рухомі, неболючі). Печінка +5 см з-під правої реберної дуги, селезінка +2 см з-під лівої реберної дуги ЗАК: лей. 2,6 Г/л, ер. 2,01 Т/л, гемогл. 53 г/л, КП 0,79, тромбоц. 12 Г/л. П-1%, С-3%, мон- 3%, лімф- 80%, еоз-1%, баз-0%, бласти-12%. ШОЕ 39 мм/год. Попередній діаноз:
*a. Гостра лейкемія.
b. Імунна тромбоцитопенічна пурпура.
c. Цитомегаловірусна інфекція..
d. Інфекційний мононуклеоз.
e. Реактивний лімфаденіт шийних, підщелепових та аксилярних лімфовузлів.

44. У недоношеної дитини з масою тіла 1450 г на 1 добу рівень глюкози складає 1,8 ммоль/л. Клінічні прояви гіпоглікемії відсутні. Лікарська тактика.
*a. Розпочати довенне введення 10% розчину глюкози із розрахунку 2 мл/кг струминно у периферичну вену протягом 5-10 хв.
b. Розпочати довенне введення 20% розчину глюкози із розрахунку 2 мл/кг струминно у периферичну вену протягом 5-10 хв.
c. Провести контроль рівня глюкози в крові глюкотестом через 30 хв
d. Розпочати довенне введення 10% розчину глюкози із розрахунку 4 мл/кг струминно у периферичну вену протягом 5-10 хв
e. Розпочати або продовжити ентеральне годування дитини, збільшивши його частоту і провести контроль рівня глюкози в крові глюкотестом через 30 хв після годування

45. Дільничий педіатр викликаний до хворого віком 1 рік. Скарги матері на фебрильну температуру тіла, блювання до 10 разів, відсутність апетиту, випорожнення 8-10 разів, сонливість дитини. Об”єктивно – загальний стан тяжкий, шкіра мармурового відтінку, язик сухий, тім”ячко заповнене, загострені риси обличчя, тони серця ослаблені, тахікардія, тахіпноє. Діурез знижений. Сухожилкові рефлекси знижені, м”язова гіпотонія. Де повинен лікуватись даний хворий?
a. Інфекційному відділенні
*b. Реанімаційне відділення
c. Гастроентерологічне відділення
d. Інфекційно-діагностичне відділення
e. Амбулаторно з організацією денного стаціонару

46. Дитина, 15 р. госпіталізована зі скаргами на порушення ходи, збільшення в об’ємі та больову контрактуру гомілково-ступневого суглобу, міжм’язеві крововиливи за гематомним типом. Аналіз крові: лей. 10 Г/л, ер. 4,1 Т/л, гемогл. 99 г/л, КП 0,72, тр. 314 Г/л. П-8%, С-69%, мон-3%, лімф-16%, еоз-4%, баз-0%; ШОЕ 25 мм/год. Час зсідання крові за Лі-Уайтом понад1 год. Попередній діаноз:
a. Геморагічний васкуліт.
b. Ревматоїдний артрит.
c. Реактивний артрит.
d. Імунна тромбоцитопенічна пурпура.
*e. Гемофілія.

47. У хлопчика 7 років у школі раптово з’явився різкий біль і припухлість правого колінного суглобу. В районній лікарні визначено час згортання крові – 37/хв. Які заходи слід провести перед транспортуванням в обласну лікарню.
a. Кріпреципітат довенно капельно.
b. Концентрована плазма, довенно струно
c. Еритромаса, довенно капельно
*d. Кріпреципітат, довенно струйно
e. Розморожена плазма, довенно капельно

48. У дівчинки 3 років після споживання кавуна з’явився різкий біль в животі, в подальшому блювота з домішкою жовчі. Госпіталізована у райлікарню, де при огляді виявлено щільний конгломерат в лівому мезогастрії. Який діагноз слід запідозрити?
a. Пенетруючас виразка
*b. Інвагінація кишківника
c. Перфоративна виразка.
d. Гострий апендицит.
e. Ниркова коліка

49. У дівчинки 7 років після хіміотерапії з’явилася петехіальна висипка на шкірі, а наступно виникла важка кровотеча з носа. Які заходи слід провести в обласній лікарні для зупинки кровотечі.
*a. Тампонада, трансфузія тромбоконцентрату
b. Гемотрансфузія, тампонада.
c. Тампонада, введення вікасолу
d. Тампонада, введення преднізолону
e. Тампонада, трансфузія плазми

50. Дівчинка 4 роки госпіталізована в райлікарню з скаргами на сильні болі в животі, гіпертермія 39°С, тахікардія, здуття і напруження живота, позитивний симптоми подразнення очеревини, лейкоцитоз 14,0х109/л. Який діагноз слід запідозрити?
*a. Апендицит
b. Інвагінація.
c. Дизентерія
d. Панкреатит.
e. Непрохідність.

51. Дівчинці 15 років проводиться лікування діабетичної коми шляхом довенного введення інсуліну. При якому рівні глюкози крові слід перейти на підшкірне введення інсуліну?
a. Менше 10,0 ммоль/л
b. Менше 9,9 ммоль/л
c. Менше 15,0 ммоль/л
d. Менше 6.4 ммоль/л
*e. Менше13,9 ммоль/л

52. У дитини старшого віку раптово виник напад значного прискорення ЧСС більше 150/хв, правильного ритму. На ЕКГ – зубець Р пов’язаний з QRS. Який Ваш діагноз?
*a. Надшлуночкова пароксизмальна тахікардія
b. Фібриляція шлуночків
c. Синдром Морганьї-Адамса-Стокса
d. Синдром WPW
e. Шлуночкова пароксизмальна тахікардія

53. Невідкладними діями при набряку легень є наступні, за винятком:
a. Дегідратація
b. Інтубація трахеї, ШВЛ
c. Підвищене положення верхньої частини тулуба, нижні кінцівки опущені
d. Оксигенотерапія
*e. Введення поліглюкіну в/в у дозі 5-10 мл/кг

54. Дитина 8 років, гарячкує, кашляє і має тахіпное. Аускультативно в нижній долі лівої легені середньо і дрібно міхурцеві вологі хрипи. Ренгенограма ОГК підтвердила пневмонію. З анамнезу відомо про два епізоди пневмонії у чотирьох і шестирічному віці, запідозрили легеневу секвестрацію. За допомогою яких методів її діагностувати?
*a. Допплерографії або аортографії
b. спірометрії
c. комп’ютерної томографії
d. рентгенографії
e. флюорографії

55. У дитини 7 років через 2 місяці після проведення щеплення проти туберкульозу розвинувся виражений регіональний лімфаденіт. Оцініть стан дитини і оберіть подальшу тактику щодо проведення наступних щеплень проти туберкульозу?
a. У дитини виникла реакція, подальші щеплення проти туберкульозу припинити
b. Дитина здорова, щеплення проти туберкульозу продовжити
c. У дитини виникло ускладнення, щеплення проти туберкульозу продовжити
d. У дитини виникла реакція, щеплення проти туберкульозу продовжити
*e. У дитини виникло ускладнення, подальші щеплення проти туберкульозу припинити

56. У хлопчика 4 років з ознаками гострого фарингіту раптово підвищилась температура тіла до 38,6°С, з’явився головний біль, блювота. Свідомість сопорозна, відмічаються генералізовані клоніко-тонічні судоми. При поступленні в стаціонар запідозрений менінгіт. Ваше підтверджуюче дослідження:
a. Засів крові на гемокультуру
*b. Аналіз спинно-мозкової рідини
c. Нейросонографія
d. Компютерна томографія голови
e. Мазок з зіву на мікробіологічне дослідження

57. У хлопчика 10 років протягом місяця відмічається сильний головний біль в потиличній ділянці, який більш виражений зранку. Останнім часом біль супроводжується нудотою та блювотою, які приносять незначне полегшення. Запідозрена пухлина мозку. Яке обстеження слід призначити дитині:
a. Ангіографія мозку
*b. Комп’ютерна томографія мозку
c. Аналіз спинно-мозкової рідини
d. Електроенцефалографія
e. Реоенцефалографія

58. У дитини з менінгококцемією розвинулись ознаки гострої наднирникової недостатності у вигляді артеріальної гіпотензії та гіпоперфузії тканин. Обстеження показало наявність помірної гіпоглікемії, гіпонатріемії, гіперкаліемії, метаболічного ацидозу. Розпочата протишокова інфузійна терапія. Додаткове введення яких препаратів має першочергове значення?
a. Мінералокортикоїди
b. Внутрішньовенне введення глюконату кальцію
c. Пеніциліни
*d. Глюкокортикоїди внутрішньовенно
e. АКТГ

59. У 13-річної дівчинки спостерігається раптове погіршання стану, головний біль, головокружіння, запаморочення, яке супроводжується збудженням, почервонінням обличчя, вологістю шкірних покривів. При об’єктивному обстеженні артеріальний тиск 140/90 мм.рт.ст., периферійний пульс напружений. Який діагноз найбільш вірогідний?
a. Вузликовий періартеріїт
b. Хвороба Іценка-Кушинга
*c. Гіпертонічний криз
d. Менінгіт
e. Харчова токсикоінфекція

60. До стаціонару поступила 1,5-річна дитина у сопорозному стані. Захворіла гостро. При обстеженні шкірні покриви бліді з ціанотичним відтінком, холодні на дотик. Геморагічний висип по всій поверхні тіла, в тому числі на обличчі. АТ 60/35 мм.рт.ст.. Анурія. Встановлений діагноз менінгококцемія. Про яке ускладнення слід думати?
a. Синдром церебральної гіпотензії
b. Набряк мозку
c. Менінгоецефаліт
d. ДВЗ-синдром
*e. Гостра наднирникова недостатність

61. У 2,5-річного хлопчика через 3 тижні після перенесеної скарлатини мати помітила не часте сечовиділення невеликими порціями. Дитина стала бліда, сонлива, обличчя набрякло. В крові рівень сечовини 18 мкмоль/л, креатинін 160мкмоль/л, рівень калію 6,0 мкмоль/л. Про яке ускладнення скарлатини слід думати?
a. паранефрит
*b. Гостра ниркова недостатність
c. Інфекція сечових шляхів
d. Гострий пієлонефрит
e. Карбункул нирки

62. У 14-річного хлопця зі скаргами на періодичний біль у животі, який зменьшується після прийому їжі, відрижку, слабкість, періодично відмічається наявність випорожнень чорного кольору. Запідозрено виразкову хворобу. Яке дослідження є найбільш інформативним у верифікації діагнозу?
a. Кал на приховану кров
*b. Ендоскопічне дослідження
c. УЗД черевної порожнини
d. Рентгенологічне дослідження
e. Фракційне шлункове зондування

63. У 14-річного хлопця з верифікованою виразковою хворобою відмічається посилення больового синдрому. Біль постійний, не зменшується після прийому їжі, відмічається стілець чорного кольору. При обстеженні живіт різко болючий при пальпації з іррадіацією болю в ліве підребер’я, відмічається напруження м’язів живота, в пілородуоденальній зоні пальпується щільне утворення. Яка найбільш обґрунтована тактика ведення хворого?
a. Планова госпіталізація в хірургічне відділення
*b. Ургентна госпіталізація хворого в хірургічне відділення
c. Обстеження та спостереження в умовах поліклініки
d. Симптоматичне лікування вдома
e. Госпіталізація в гастроентерологічне відділення

64. До приймального відділення лікарні доставлено однорічного хлопчика. Батьки скаржаться, що дитина раптом стала різко неспокійною, підтягує ніжки до живота, невпинно плаче, напружуючи передню черевну стінку, дворазове блювання. Під час огляду дитина квола, сонлива, на памперсах – випорожнення з домішками крові, при пальпації живота виявлене довгасте утворення у правому верхньому квадранті. Подальша тактика ведення хворого:
*a. Негайно викликати хірурга „на себе”
b. Парентерально ввести знеболювальні препарати
c. Відправити дитину додому під нагляд дільничного лікаря
d. Госпіталізувати до інфекційного відділення
e. Госпіталізувати до педіатричного відділення та спостерігати за дитиною

65. 7-річний хлопчик знаходиться у відділенні інтенсивної терапії з приводу гострої ниркової недостатності, яка ускладнила перебіг хронічного гломерулонефриту. Дитина сонлива, апатична, виражена анасарка, АТ 165/120 мм рт.ст., анурія. У крові: кальцій – 1,8 ммоль/л, калій – 6,1 ммоль/л, натрій – 122 ммоль/л, глюкоза – 2,3 ммоль/л. Призначена підтримуюча терапія. Вкажіть основні вимоги до дієти такого хворого:
a. Висококалорійна за рахунок вуглеводів та білків
b. Нормокалорійна та збагачена калієм і кальцієм
c. Низькокалорійна та збагачена калієм
d. Високоалорійна за рахунок білку та жиру
*e. Висококалорійна за рахунок вуглеводів та жирів

66. У новонародженого хлопчика чоловічої статі з 2-ого тижня життя спостерігається невпинне блювання, кволість та явища зневоднення. При надходженні до стаціонару – виражені ознаки гіповолемічного шоку. У крові – калій – 6,5 ммоль/л, натрій – 120 ммоль/л, глюкоза – 2.1 ммоль/л, ознаки ацидозу. Призначте додаткове обстеження, що дозволить виключити або підтвердити наявність у дитини адрено-генітального синдрому:
a. Визначення гонадотропінів у крові та сечі
*b. Визначення 17-гідроксіпрогестерону в крові та 17-кетостероїдів у сечі
c. Визначення кортизолу крові та тестостерону сечі
d. Каріотипування та дерматогліфіка
e. Визначення хоріонічного гонадотропіну крові

67. Упрацівника тваринницької ферми через 3 дні після обробки туші хворої тварини підвищилась температура тіла до 39°C, з'явився головний біль, загальна слабкість, блювота. Через добу на передпліччі з'явився карбункул, значних розмірів, неболючий, з набряком навколишніх тканин, регіонарним лімфаденітом. Яке захворювання найімовірніше?
a. Карбункул стрептококової етіології
b. Туляремійна виразка
c. Піодермія
*d. Сибірка, шкірна форма
e. Бешиха

68. Через 3 дні після чисельних укусів блох у хворого різко підвищилась температура тіла до 39°C, з'явився сильний головний біль, біль у мязах. При огляді: гіперемія обличчя, інєкція судин склер, тремор язика, тахікардія, зниження АТ. Мова невиразна. На другу добу в пахвинній ділянці утворився різко болючий при пальпації бубон, шкіра над ним гаряча, напружена, незначний набряк оточуючих тканин. Яке захворювання найімовірніше?
*a. Бубонна форма чуми
b. Бубонна форма туляремії
c. Ботулізм
d. Гострий лімфаденіт
e. Лімфогранулематоз

69. Чи може змінитись інфекційний статус дитини, народженої ВІЛ-інфікованою жінкою, якщо вже доведено за допомогою полімеразної ланцюгової реакції у перші місяці життя, що її неінфіковано?
a. Так, якщо у матері фетоплацентарна недостатність
*b. Так, якщо мати годує грудьми
c. Так, якщо в матері буде прогресувати ВІЛ-інфекція
d. Ні
e. Так, якщо вона народилась недоношеною

70. Який тест дозволяє вірогідно встановити діагноз ВІЛ-інфекції у дітей, народжених ВІЛ-інфікованими жінками, у віці до 18 місяців:
a. Імунофлюоресцентний аналіз
b. Загальний аналіз крові
c. Біохімічний аналіз крові
*d. Полімеразна ланцюгова реакція
e. Імунний блот

71. У хлопчика 8 років головний біль у ділянці потилиці, вранішня блювота без нудоти. Відмічали втрату свідомості з розгинальною ригідністю шиї, розширенням зіниць, порушенням дихання. АТ 130/75 мм рт.ст., ригідність м’язів шиї, атактична хода, тремор правої руки. Очне дно: застійні пипки зорових нервів. Ваше наступне обстеження:
*a. Комп’ютерна томографія черепа
b. Рентген-дослідження шийного відділу хребта
c. Міографія
d. Електроенцефалографія
e. Динамічний контроль АТ

72. У 4-річного хлопчика з хворобою Фало після лікування амоксициліном з приводу гнійного мастоїдиту впродовж 2 тижнів субфебрилітет, наростаючий головний біль, сонливість, зранку турбує блювота. Об’єктивно: атаксія, ністагм, грубий систолічний шум по краю грудини, застійні пипки зорових нервів. Найімовірніша причина:
a. Тромбоемболія судин головного мозку
b. Аноксія головного мозку
*c. Абсцес мозку
d. Гнійний менінгіт
e. Пухлина мозку

73. У 7-місячної дитини під час грудного вигодовування раптово почались тонічні судоми, багаторазова блювота, епізод апноє та втрата свідомості. Візуально визначаються вибухання і напруження тім’ячка з розходженням черепних швів та відсутністю пульсації, виражений судинний підшкірний малюнок на голові. У дитини запідозрили геморагічний інсульт. Зa допомогою якого методу дослідження можна встановити вогнище крововиливу та його відношення до оболонок мозку?
a. Ехоенцефалографія
*b. Комп"ютерна томографія
c. Ангіографія
d. Нейросонографія
e. Краніографія

74. У дівчинки в періоді рецидиву гострого мієлолейкозу оцінено ЗАК: Hb- 78 г/л, лейкоцити 21 Г/л, бласти 2%, про-, мієло-, метамієлоцити – 24%, с/я 46%, лімф.- 18%, моноц.- 10%, тромбоцити 12 Г/л. Найімовірнішим ускладненням, що підлягає медикаментозному контролю, у дитини є:
a. Бактеріємія при агранулоцитозі
b. Ризик критичних ускладнень низький
c. Серцева недостатність внаслідок анемії
d. Синдром цитолізу
*e. Геморагічний синдром

75. У дитини 9 років з гострим мієлолейкозом почалась носова кровотеча, впродовж годин з’явились множинні петехії та екхімози на шкірі й слизових. Селезінка + 4 см. Протромбіновий час 16 с, тромбіновий час 14 с, парціальний тромбопластиновий час 55 с, фібріноген 1,8 г/л, продукти деградації фібрину +++, тромбоцити 30 Г/л. Найімовірніша причина геморагічного синдрому:
a. Гіпофібриногенемія
*b. Дисеміноване внутрішньосудинне зсідання
c. Вазопатія
d. Гіперспленізм
e. Пригнічення тромбоцитопоезу у кістковому мозку

76. Хлопчик 14 років, скаржиться на сильний біль у промежені, якій виник раптово після бігу. З анамнезу відомо, що дитина спостерігається з приводу сечокам’яної хвороби. При пальпації – біль по ходу сечоводу. Який метод діагностики насамперед доцільно провести?
a. Консультацію травматолога
*b. УЗД сечового міхура
c. Ендоскопія сечового міхура
d. Катетеризація сечового міхура
e. Мікційна цистографія

77. Бригада швидкої допомоги транспортує дівчинку 7 місяців з ознаками менінгококцемії. Стан дитини погіршився. Спостерігається прогресуюче зниження артеріального тиску, тони серця глухі, акроціаноз, “мармуровість” шкіри, свідомість затьмарена, м’язова гіпотонія. Яке ускладнення розвилось у дитини?
*a. Гостра наднирникова недостатність
b. Гостра дихальна недостатність
c. Гостра печінкова недостатність
d. Гостра серцева недостатність
e. Гостра ниркова недостатність

78. У хлопчика на 3 тижні життя з’явилось блювання фонтаном після кожного годування, без вмісту жовчі. Дитина неспокійна, втратила у вазі, рідке сечовипускання. Яке дослідження необхідно провести для встановлення діагнозу ?
a. Загальний аналіз сечі
*b. Гастрофіброскопія
c. Біохімічний аналіз крові
d. Копрологічне дослідження
e. Ультразвукове дослідження

79. Дитина 11 міс. лікується з приводу ГРВI, отримує протефлазід, нурофен. Спостерігається у зв’язку з лімфатико-гипопластичною аномалією конституції, паратрофією. За даними ЭхоКГ, виявлені малі структурні аномалії у серці. Раптом у дитини з’явилися блідість, холодний піт, ціаноз, збудженість, яка змінилася адинамією, порушенням ритму серця. Пульсовий тиск зменшився до 20 мм. рт.ст. Який найбільш вірогідний діагноз?
a. Анафілактичний шок.
b. Гостра лівошлуночкова серцева недостатність.
c. Гіпоксична кома.
*d. Колапс.
e. Епісиндром.

80. Хворий 10,5 років лікується з приводу вогнищево-зливної пневмонії стафілококової етіології, ускладненої плевритом. Отримує комбіновану антибіотикотерапію. Стан тяжкий, виражений інтоксикаційний синдром, сопор, олігурія. Шкірні покриви бліді, акроціаноз. Тони серця глухі, ЧСС – 120/хв., АТ - 80/60 мм рт. ст. Який діагноз у дитини?
*a. Iнфекційно-токсичний шок.
b. Гостра серцева недостатність.
c. Гостра ниркова недостатність.
d. Гостра судинна недостатність.
e. Анафілактичний шок.

81. В дитяче відділення була доставлена дівчинка 7 років з гострою гематурією. Тиждень назад перенесла ГРВІ. На розгинальних поверхнях кінцівок - дрібнопапульозна геморагічна висипка. Помірно виражені болі в животі. Сеча темно-бурого кольору. Який найбільш вірогідний діагноз?
a. Дизметаболічна нефропатія.
*b. Геморагічний васкуліт.
c. Запалення сечевого міхура.
d. Гострий гломерулонефрит.
e. Синдром Альпорта.

82. Дівчинка 17 років після конфлікту в школі звернулася до лікаря зі скаргами на головний біль, прискорене серцебиття, підвищений АТ до 160/90 мм рт.ст., почуття тривоги, що непокоять близько години. Останні 2 роки страждає на артеріальну гіпертензію. Антигіпертензивна терапія не проводилась. Який вірогідний діагноз?
a. Гіпертензивна енцефалопатія.
*b. Гіпертонічний криз.
c. Панічна атака.
d. Синдром вегетативної дисфункції.
e. Пароксизмальна тахікардія.

83. У дитини 1,5 років з лімфатико-гіпопластичною аномалією конституції на 2-й день ГРВІ погіршився стан. Об’єктивно: “мармуровість”, вологість шкірних покривів, слабкість, відмова від їжі, запаморочення, зниження температури до 350С, АТ - 50/20 мм рт. ст., ЧСС - 120/хв., ЧД – 32/хв. Яка першочергова група препаратів для інфузійної терапії невідкладного стану?
*a. Колоїди.
b. Кровозамінники.
c. Пацієнт не потребує інфузійної терапії.
d. Амінокислотні суміші.
e. Кристалоїди.

84. У дитини 3-х років з фебрильними судомами в анамнезі на фоні ГРВІ температура 380С. Стан середньої тяжкості. Шкірні покриви бліді, з “мармуровим” відтінком. АТ - 90/60 мм рт. ст., ЧСС – 110/хв., ЧД – 34/хв. Яка тактика лікаря?
a. Не потребує призначення жарознижуючих препаратів.
*b. Термінове призначення жарознижуючих препаратів.
c. Фізичні методи охолодження.
d. Регідратація.
e. Введення протисудомних препаратів.

85. Хлопчикові 7 років, оперованому з приводу вродженої вади серця – дефекту міжшлуночкової перегородки, із замісною метою в післяопераційному періоді переливалася еритроцитарна маса. При проведенні гемотрансфузії хворий поскаржився на слабкість, запаморочення, сильний біль за грудиною. Об'єктивно: температура тіла – 390С, ЧСС – 125/хв., АТ – 80/40 мм рт. ст. Яке ускладнення виникло у хворого?
a. Гостра серцева недостатність.
b. Гостра судинна недостатність.
c. Анафілактичний шок.
d. Гіпертермічний синдром.
*e. Гемотрансфузійний шок.

86. Дівчинка 2-х років госпіталізована в реанімаційне відділення з приводу стенозуючого ларинготрахеобронхіту, стенозу ІІІ ступеня. Об'єктивно: свідомість сплутана. Інспіраторна задишка. В акті дихання бере участь допоміжна мускулатура. У легенях дихання не прослуховується. Тони серця приглушені, тахікардія. Призначення преднізолону не дало позитивного ефекту. Яка подальша лікувальна тактика?
a. Призначення еуфіліну.
b. Повторне призначення преднізолону.
*c. Інтубація трахеї.
d. Призначення клемастіну.
e. Призначення но-шпи.

87. У дівчинки 14 років, яка знаходиться на лікуванні з приводу інфекційного ендокардиту аортального клапана, пристінкового тромбу в лівому шлуночку, раптово виник напад серцебиття, що супроводжується тяжкістю за грудиною, кардіалгіями. На ЕКГ: комплекс QRS розширений і деформований, частота шлуночкових скорочень 200/хв. Яке порушення серцевого ритму має місце у хворої?
a. Шлуночкова екстрасистолія.
b. Передсердна пароксизмальна тахікардія.
*c. Шлуночкова пароксизмальна тахікардія.
d. Передсердна екстрасистолія.
e. Синусова тахікардія.

88. У хлопчика 6 років, що отримував з приводу важкого персистуючого перебігу бронхіальної астми тривало преднізолон всередину, після швидкої його відміни раптово погіршився стан. З'явилися різка слабкість, млявість. Об'єктивно: шкірні покриви бліді, з “мармуровим” малюнком, акроціаноз. ЧД – 27/хв. Пульс слабкого наповнення. Тони серця приглушені. ЧСС – 120/хв., АТ – 60/40 мм рт. ст. Олігоанурія. Який невідкладний стан виник у хворого?
*a. Гостра наднирковозалозна недостатність.
b. Гостра судинна недостатність.
c. Гостра серцева недостатність.
d. Гостра дихальна недостатність.
e. Гостра ниркова недостатність.

89. У дівчинки 12 років під час внутрішньовенного введення рентгенконтрастної речовини (тріомбрасту) раптово погіршився стан: з'явилися головний біль, відчуття здавлення в грудях з браком повітря. Через декілька хвилин знепритомніла. Об'єктивно: шкірні покриви бліді, акроціаноз. Пульс ниткоподібний. Тони серця різко ослаблені. ЧСС – 110/хв., АТ – 60/30 мм рт.ст. Вкажіть препарат вибору для надання невідкладної допомоги?
*a. Адреналін.
b. Допамін.
c. Еуфілін.
d. Супрастин.
e. Преднізолон.

90. Хворий 13 років, що хворіє на цукровий діабет, після перенесеної ГРВІ з гіпертермічним синдромом поскаржився на посилення спраги, часті рясні сечовипускання, болі в животі, нудоту, блювоту. Став сонливий, а ввечері знепритомнів. Об'єктивно: шкірні покриви сухі, запах ацетону з рота. М'язова гіпотонія. Дихання шумне. Температура тіла – 35,80С, ЧСС – 125/хв., АТ – 80/40 мм рт. ст. Який найбільш вірогідний діагноз?
*a. Кетоацидотична кома.
b. Гіпоглікемічна кома.
c. Гостра судинна недостатність.
d. Пневмонія.
e. Гіперосмолярна кома.

91. Дитина 10 років хворіє на цукровий діабет протягом 2-х років. Регулярно отримує ін'єкції інсуліну. Після інтенсивного фізичного навантаження і відмови від прийому їжі раптово знепритомніла. Об'єктивно: шкірні покриви вологі, м'язовий гіпертонус. ЧСС – 120/хв. Який найбільш вірогідний діагноз?
*a. Гіпоглікемічна кома.
b. Менінгоенцефаліт.
c. Колапс.
d. Непритомність.
e. Кетоацидотична кома.

92. Дитина 1 року 6 місяців госпіталізована в інфекційне відділення зі скаргами на болі в животі, блювоту, часті рідкі випорожнення, підвищення температури тіла. Через 5 діб стан погіршився: наросла загальна слабкість, з'явилися набряки на обличчі та кінцівках. Об'єктивно: шкірні покриви і видимі слизові оболонки іктеричні, петехіальний висип. ЧД – 30/хв., ЧСС – 120/хв., АТ – 140/70 мм рт. ст. Гепатоспленомегалія. Олігоанурія. У крові: Нв – 65 г/л, тромб. – 70109/л, сечовина – 30 ммоль/л, креатинін – 1,2 ммоль/л, калій сироватки – 7,5 ммоль/л. Яка лікувальна тактика?
a. Призначення кортикостероїдів.
b. Призначення гіпотензивних препаратів.
c. Інфузійна терапія.
d. Переливання відмитих еритроцитів.
*e. Гемодіаліз.

93. У дівчинки 9 років унаслідок дорожньо-транспортної події і великої крововтрати відсутній діурез. ЧСС – 130/хв., АТ – 60/30 мм рт. ст. При обстеженні: сечовина крові – 26,0 ммоль/л, креатинін крові – 1,2 ммоль/л, калій сироватки крові – 7,0 ммоль/л. Що є причиною анурії у хворої?
a. Гостра серцева недостатність.
b. Кровотеча.
*c. Гостра ниркова недостатність.
d. Гостра судинна недостатність.
e. Гостра наднирковозалозна недостатність.

94. Спекотним літнім днем дівчинка 6 місяців доставлена в клініку зі скаргами матері на підвищення температури тіла у дитини до 39°С, почервоніння шкіри, відмову від вживання їжі та пиття. ЧД – 180/хв., ЧСС – 60/хв. Шкірні покриви червоні, сухі, тим’ячко незначно запавше. У легенях – пуерільне дихання. Тони серця прискорені, звучні. Діурез знижений. Який стан виник у дитини?
a. Ексикоз.
b. Пароксизмальна тахікардія.
*c. Теплова гіпертермія.
d. Гостра ниркова недостатність.
e. Гіпоглікемічний стан.

95. У хлопчика 16 років, який страждає на міокардит, погіршився стан. Дитина знепритомніла, спостерігаються судоми, блідість шкірних покривів, ціаноз, пульс відсутній, АТ-20/0 мм рт ст. На ЕКГ зареєстровано фібриляцію шлуночків. Яким є першочерговий терапевтичний захід?
a. Введення внутрішновенно лідокаіну.
b. Введення внутрішновенно адреналіну.
*c. Електрична дефібриляція.
d. Введення внутрішновенно кальцію хлоріду.
e. Реанімація за правилами АВС.

96. У дитини 7 років, яка переносить неревматичний кардит, мають місце задишка, прискорене серцебиття без фізичного навантаження, збільшення печінки до 3,5 см, пастозність нижніх кінцівок. При аускультації в нижніх відділах легенів на тлі ослабленого дихання вислуховуються дрібнопухирчасті вологі хрипи. Призначення якого препарату потребує дитина в першу чергу?
a. Еналаприл.
b. Лазікс.
*c. Дігоксин.
d. Преднізолон.
e. Нативна плазма.

97. У дитини 10 років після дорожньо-транспортної пригоди тривала кровотеча, відкритий перелом плеча, тупа травма живота, перелом стегна. ЧСС - 120/хв., АТ - 60/40 мм рт.ст. У крові: Нв - 80 г/л, ерит. - 2,4•1012/л, Ht -0,24. З яких кровозамісників необхідно починати терапію?
*a. Кристалоїди.
b. Свіжозаморожена плазма.
c. Цільна кров.
d. Альбумін.
e. Еритроцитарна масса.

98. У дівчинки 14 років після тривалої носової кровотечі з’явилися блідість шкіри, слабкий, ниткоподібний пульс, зіниці розширені. Сухожильні рефлекси слабкі. Дихання поверхневе, тони серця глухі, ЧД – 60/хв., АТ – 50/10 мм рт. ст. ЧСС – 170/хв. Який найбільш вірогідний діагноз ?
a. Надниркова недостатність.
b. Синкопальний стан.
c. Кардіогенний шок.
d. Неврогенний шок.
*e. Геморагічний шок.

99. Дівчинка 13 років скаржиться на сильний, нападоподібний біль у животі, який виник уночі, стійку нудоту, відригування, печію. Нічний біль турбує протягом 4-х місяців. Хвора відзначає зменшення болю після прийому їжі. Має місце дратівливість, розлад сну, зниження апетиту. Об’єктивно: біль локалізується в епігастральній та пілоробульбарній зоні, з позитивним молоточковим симптомом. Який діагноз є найбільш вірогідним?
*a. Виразкова хвороба шлунка.
b. Хронічний дуоденіт.
c. Хронічний холецистит.
d. Хронічний панкреатит.
e. Хронічний гастрит.

100. Хворий 14 років звернувся до лікарні зі скаргами на постійний біль у животі, нудоту, позиви на блювоту, підвищення температури тіла до 380С. Захворів добу тому, коли з’явився сильний, “кінжальний” біль у животі, який значно посилився останні 9 годин. Об'єктивно: живіт не приймає участі в акті дихання, різко напружений та болючий при пальпації на всьому протязі. Позитивний симптом Щоткіна-Блюмберга. Перистальтика не вислуховується. Який найбільш вірогідний діагноз?
*a. Перитоніт.
b. Гострий апендицит.
c. Жовчнокам’яна хвороба.
d. Правобічна ниркова коліка
e. Гострий панкреатит.

