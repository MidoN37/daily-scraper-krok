1. Пацієнтка 52-х років скаржиться на відчуття розпирання, інколи у поєднанні з ниючим несильним болем в ділянці лівої верхньої щелепи. Об’єктивно: на жувально-апроксимальній поверхні 27 зуба є широка каріозна порожнина, з’єднана з пульповою камерою, зондування слабоболісне, пульпа не кровоточить. Перкусія викликає неприємні відчуття. Поставте діагноз:
a. Хронічний гіпертрофічний пульпіт
b. Хронічний глибокий карієс
c. Загострення хронічного фіброзного пульпіту
*d. Хронічний гангренозний пульпіт
e. Гострий обмежений пульпіт

2. Хвора 27-ми років скаржиться на різкий біль у лівій привушній ділянці. Об’єктивно: температура тіла - 37,8°C. Відзначається невелика асиметрія обличчя за рахунок припухлості м’яких тканин перед козелком лівого вуха. Звужений слуховий прохід. Відкривання рота обмежене до 2,0 см. Зуби інтактні, нижня щелепа незначно зміщена вправо. Слизова оболонка порожнини рота блідо-рожевого кольору. Який найбільш імовірний діагноз?
a. Артроз лівого скроневонижньощелепного суглоба
*b. Загострення хронічного артриту лівого скронево-нижньощелепного суглоба
c. Флегмона привушно-жувальної ділянки
d. Перелом суглобового відростка нижньої щелепи
e. Гострий лівобічний отит

3. На прийом до стоматолога звернувся хворий 48-ми років з метою видалення зуба на нижній щелепі. Для знеболення показана торусальна анестезія. До якої анатомічної зони необхідно ввести анестетик?
a. Язичок нижньої щелепи
b. Нижньощелепний канал
*c. Нижньощелепний горбик
d. Скроневий гребінь
e. Борозенка нижньощелепного нерву

4. Хвора 33-х років скаржиться на ниючий біль, що періодично виникає при потраплянні твердої їжі в каріозну порожнину 16 зуба. Біль зникає через 20-30 хвилин після усунення подразника. Об’єктивно: на жувальній поверхні 16 зуба глибока каріозна порожнина, що не сполучається з порожниною зуба. Дно та стінки щільні, при зондуванні незначний біль в одній ділянці дна порожнини. Реакція на холодовий подразник болісна, тривала. ЕОД- 40 мкА. Яким буде остаточний діагноз?
a. Гіперемія пульпи
*b. Хронічний фіброзний пульпіт
c. Гострий глибокий карієс
d. Загострення хронічного пульпіту
e. Хронічний глибокий карієс

5. У чоловіка 28-ми років стоматологвиявив на спинці язика червонуватого кольору ділянки у формі кіл різної величини. Вогнища оточує вузька блискуча смужка. З анамнезу встановлено, що зміни на язиці не носять постійного характеру, з’являються періодично протягом декількох років і пацієнтові не заважають. Страждає на хронічний гастрит. При гістологічному дослідженні в епітелії визначаються гіпер- і паракератоз. Який остаточний діагноз?
a. Вторинний сифіліс
b. Плоска лейкоплакія
c. Ромбоподібний глосит
*d. Десквамативний глосит
e. Червоний плескатий лишай

6. Хвора 18-ти років звернулася зі скаргами на косметичний дефект внаслідок зміни кольору коронок зубів. Проживає в регіоні з вмістом фтору в питній воді 1,1 мг/л. Страждає на соматичну патологію, часто хворіє. Об’єктивно: виявлена білувата змінена емаль у пришийковій зоні всіх зубів, зондування безболісне. При вітальному фарбуванні 2% розчином метиленового синього елементи ураження забарвлюються. Який остаточний діагноз?
*a. Гострий початковий карієс
b. Системна гіпоплазія емалі
c. Незавершений амелогенез
d. Флюороз, плямиста форма
e. Гострий поверхневий карієс

7. У дитини 2,5 років на тлі погіршення загального стану, підвищення температури тіла до 37,8°C, двобічного підщелепного лімфаденіту, гіперемованої слизової оболонки рота і ясен відзначаються 4 поодинокі округлі ерозії з гіперемованим вінцем навколо, розміром 2-4 мм, вкриті жовтуватим фібринозним нальотом, різко болючі при дотику. Який найімовірніший діагноз захворювання?
a. Багатоформна ексудативна еритема
b. Рецидивний герпетичний стоматит
*c. Гострий герпетичний стоматит
d. Медикаментозний стоматит
e. Герпетична ангіна

8. Хвора 50-ти років скаржиться на обмеженість рухів нижньої щелепи, яка зменшується надвечір, періодичний хрускіт в лівому скронево-нижньощелепному суглобі, обмежене відкривання рота. Рентгенологічно суглобова голівка деформована внаслідок шипоподібних розростань. Поставте діагноз:
*a. Артроз лівого скронево-нижньощелепного суглоба
b. Артрозо-артрит лівого скроневонижньощелепного суглоба
c. -
d. Анкілоз лівого скронево-нижньощелепного суглоба
e. Хронічний артрит лівого скроневонижньощелепного суглоба

9. Чоловік 25-ти років звернувся в клініку зі скаргами на самовільний, нападоподібний біль в зубі на верхній щелепі. Напад болю триває від 5 хвилин до двох годин. Характер болю розлитий. Біль іррадіює за ходом гілок трійчастого нерва. При огляді виявляється глибока каріозна порожнина в межах навколопульпарного дентину. Крізь ціле дно просвічує рожева пульпа. Зондування всього дна болісне. Вертикальна перкусія болісна. ЕОД- 28мкА. Який найбільш імовірний діагноз?
*a. Гострий дифузний пульпіт
b. Гострий серозний періодонтит
c. Хронічний фіброзний пульпіт
d. Загострення хронічного гранулюючого періодонтиту
e. Гострий обмежений пульпіт

10. У хворого 38-ми років лице асиметричне. Нижня щелепа зліва веретеноподібно потовщена. Шкіра не змінена, береться в складку. Реґіонарні лімфовузли не збільшені. Перехідна складка зглажена. Зуби інтактні, нерухомі. Рентгенологічно округлі порожнини, розділені кістковими перетинками. Який найбільш імовірний діагноз?
a. -
*b. Амелобластома
c. Кіста щелепи
d. Остеобластокластома
e. Хронічний остеомієліт

11. При профілактичному огляді в жінки 25-ти років на слизовій оболонці нижньої губи виявлена кратероподібна виразка, м’ясо-червоного кольору, діаметром до 1 см з щільно-еластичним інфільтратом в основі, виразка неболісна, яка не загоюється протягом 3-х тижнів, регіонарні лімфатичні вузли збільшені, тверді, безболісні, рухомі. Реакція Вассермана слабко позитивна. Встановіть діагноз:
a. Декубітальна виразка
b. Актиномікотичний вузол
c. Виразково-некротичний стоматит
d. Туберкульозна виразка
*e. Твердий шанкр

12. Хвора 30-ти років скаржиться на спонтанний біль у зубі на нижній щелепі справа, що має розриваючий, пульсуючий, іррадіюючий характер. Хвора не може точно вказати зуб, який болить. Біль виник дві доби тому. Больовий напад наростає, біль стає майже постійним. У нічний час біль ще інтенсивніший, підсилюється під впливом гарячої їжі. Холодна вода дещо тамує біль. Об’єктивно: глибока каріозна порожнина з розм’якшеним дном. При зондуванні легко перфорується, виділилася краплина гною. Який метод лікування доцільно використати?
a. Девітальна ампутація пульпи
*b. Вітальна екстирпація пульпи
c. Видалення зуба
d. Біологічний метод
e. Вітальна ампутація пульпи

13. Дитина 6-ти років скаржиться на біль в 11 зубі, який виникає від термічних та хімічних подразників. З анамнезу: травма зуба. Об’єктивно: перелом коронки 11 зуба, пульпа оголена. Зондування, перкусія різко болісні. На рентгенограмі: несформована верхівка кореня 11 зуба. Вкажіть найбільш ефективний метод лікування:
a. Біологічний метод
b. Вітальна екстирпація
c. Девітальна ампутація
*d. Вітальна ампутація
e. Девітальна екстирпація

14. Хворий 45-ти років звернувся до стоматолога зі скаргами на біль у правій піднижньощелепній ділянці, що іррадіює у вухо, і припухлість, що з’являється при вживанні їжі. Біль виникає періодично протягом 6-ти місяців. Після клінічного і рентгенологічного дослідження хворого встановлено діагноз ”слинокам’яна хвороба правої піднижньощелепної слинної залози з локалізацією каменя у вивідній протоці залози”. Яку тактику лікування слід обрати в цьому випадку?
a. Промивання залози протеолітичними ферментами
b. Бужування протоки
c. Призначення протизапальних препаратів per os
*d. Видалення конкременту шляхом розсічення протоки
e. Екстирпація залози

15. Юнак 17-ти років звернувся до лікаря зі скаргами на наявність плям коричневого кольору на зубах обох щелеп, які з часом в розмірі не змінюються. Діагностовано ендемічний флюороз. Які методи профілактики даної патології?
a. Призначення препаратів кальцію і фторування питної води
b. Гігієнічний догляд за порожниною рота, прийом препаратів фтору
c. Гігієнічний догляд за порожниною рота, своєчасна санація молочних зубів
*d. Дефторування питної води та прийом препаратів кальцію
e. Попередження захворювань вагітних та дітей раннього дитячого віку

16. Хворий 50-ти років направлений на консультацію до хірурга-стоматолога. Об’єктивно: на червоній облямівці губи ерозія овальної форми, розміром 1 см з гладеньким червоним дном, не кровоточить, неболюча. Ерозія іноді вкрита кіркою, при видаленні якої виникає кровотеча. Ерозія існує протягом місяця. Поставте діагноз:
a. Ерозивно-виразкова форма червоного вовчака
*b. Хейліт Манганотті
c. Ерозивно-виразкова форма червоного плескатого лишаю
d. Пухирчатка
e. Ерозивно-виразкова форма лейкоплакії

17. Хвора 30-ти років звернулась зі скаргами на гострий біль в ділянці верхньої щелепи зліва, який виникає під час прийому їжі. Об’єктивно: на жувальній поверхні 26 зуба виявлена каріозна порожнина в межах навколопульпарного дентину, заповнена світлим розм’якшеним дентином. Зондування дна дещо болісне, перкусія безболісна, від холодної води виникає короткочасний біль, який зникає після припинення дії подразника. Який найбільш імовірний діагноз?
a. Хронічний середній карієс 26 зуба
b. Хронічний фіброзний пульпіт 26 зуба
c. Гострий середній карієс 26 зуба
d. Хронічний глибокий карієс 26 зуба
*e. Гострий глибокий карієс 26 зуба

18. Пацієнт 7-ми років лікується у ортодонта. Носить пластинку на верхню щелепу з петлями Рудольфа. Для лікування якого виду прикусу найчастіше використовують цей апарат:
*a. Відкритого прикусу
b. Прогенічного мезіального прикусу
c. Косого прикусу
d. Глибокого прикусу
e. Прогнатичного дистального прикусу

19. На прийом до лікаря звернувся юнак зі скаргами на кровотечу ясен у фронтальній ділянці. При огляді пацієнта було звернуто увагу, що нижня третина лиця зменшена, поглиблення супраментальної складки. Внутрішньоротові показники: нижні фронтальні зуби контактують з слизовою оболонкою переднього відділу піднебіння, 16, 26, 36, 46 зуби відсутні. Про який вид прикусу йдеться?
a. Прогенічний мезіальний прикус
*b. Глибокий травматичний прикус
c. Прогнатичний глибокий прикус
d. Прогнатичний дистальний прикус
e. Прогнатичний відкритий прикус

20. Батьки дитини 4-х років скаржаться на гострий самовільний біль в зубі у дитини на нижній щелепі ліворуч, що посилюється вночі, від холодного та гарячого. Біль з’явився добу тому. Об’єктивно: в 74 зубі виявлена глибока каріозна порожнина, що не сполучається з порожниною зуба та заповнена розм’якшеним дентином. Зондування дна каріозної порожнини болісне, реакція на термічні подразники болісна. Перкусія болісна. Ясна в ділянці 74 зуба гіперемовані, при пальпації - болючі. Встановіть діагноз:
a. Гострий серозний пульпіт
b. Гострий гнійний пульпіт
*c. Гострий пульпіт, ускладнений періодонтитом
d. Гострий періодонтит
e. Загострення хронічного періодонтиту

21. Хвора 16-ти років звернулась до лікарястоматолога зі скаргами на розростання та кровоточивість ясен. Об’єктивно: на нижній щелепі скупченість зубів. Ясенні сосочки набряклі, яскраво-червоного кольору, округлої форми, кровоточать від дотику, вкривають коронки зубів на 1/2 їх висоти. Визначаються над’ясенні зубні відкладення. На рентгенограмі змін кісткової тканини міжальвеолярних перетинок не спостерігається. Який остаточний діагноз?
a. Хронічний генералізований пародонтит II ступеня
b. Фіброматоз ясен
*c. Гіпертрофічний гінгівіт II ступеня, набрякова форма
d. Хронічний локалізований пародонтит II ступеня
e. Хронічний катаральний гінгівіт II ступеня

22. У хворої 57-ми років на слизовій оболонці ретромолярної ямки мають місце ділянки плескатої лейкоплакії. Останнім часом на уражених ділянках з’явились осередки сіро-білого кольору, які виступають над поверхнею слизової оболонки з різко вираженим зроговінням та гіперплазією, безболісні. Який найбільш імовірний діагноз?
*a. Лейкоплакія верукозна
b. Червоний плескатий лишай
c. Зроговілий плоскоклітинний рак
d. Гіперпластичний кандидоз
e. Папульозні сифіліди при вторинному сифілісі

23. Хвора 62-х років скаржиться на болісну виразку в порожнині рота. Виразка виникла 2 тижні тому. Хвора лікувалась самостійно, проте виразка збільшилась. Об’єктивно: на нижній щелепі знімний протез, на верхній - поодинокий 16 зуб. На слизовій оболонці щоки праворуч в проекції 16 є глибокий дефект слизової розміром 1,5х2 см. Края виразки м’які, дещо болісні при пальпації. Дно вкрите нальотом, який легко знімається. Слизова оболонка навколо виразки блідо-рожевого кольору, набрякла. Регіонарні лімфовузли збільшені, трохи болісні. Які дослідження слід провести для диференційної діагностики?
*a. Цитологічні
b. Клінічний аналіз крові
c. Бактеріологічні
d. Клінічний аналіз крові та сечі
e. Алергологічні

24. Дівчина 16-ти років скаржиться на кровоточивість ясен при чищенні зубів, оголення шийок передніх зубів нижньої щелепи. Об’єктивно: слизова оболонка ясен в ділянці 31 і 41 зубів набрякла, має ціанотичне забарвлення. Прикус ортогнатичний, вуздечка нижньої губи вкорочена. Визначаються пародонтальні кишені до 2,5 мм. Який попередній діагноз?
a. Гіпертрофічний гінгівіт
*b. Локалізований пародонтит
c. Катаральний гінгівіт
d. Генералізований пародонтит
e. Виразково-некротичний гінгівіт

25. Хворий 60-ти років звернувся до стоматолога зі скаргами на короткочасні напади болю у правій верхній щелепі, які тривають до 1 хвилини. Напади болю трапляються переважно вранці. Хворий відмовляється від вживання їжі, розмови і чищення зубів. Під час нападу болю на правій стороні обличчя виступає піт, спостерігаються гіперемія шкіри, розширення зіниці, сльозотеча. Який діагноз у хворого?
a. Правосторонній одонтогенний гайморит
b. Гальванізм
c. Пульпіт
*d. Невралгія трійчастого нерва
e. Неврит лицевого нерва

26. Батьки дитини 3-х років скаржаться на порушення стану дитини, підвищення температури тіла, відзначається кашель, нежить. При огляді порожнини рота на м’якому піднебінні виявлена енантема, на слизовій оболонці щік у ділянці кутніх зубів - плями, що нагадують бризки вапна, які трохи підвищуються над гіперемованою слизовою оболонкою. Яким буде попередній діагноз?
a. Iнфекційний мононуклеоз
b. ГГС
*c. Кір
d. Вітряна віспа
e. Скарлатина

27. Хворий 50-ти років звернувся до стоматолога зі скаргами на наявність ”виразочки” на слизовій оболонці під’язикової ділянки. Після дослідження біоптату був поставлений діагноз: хвороба Боуена. До якого фахівця слід направити хворого для подальшого лікування та диспансеризації?
a. Ендокринолог
b. Алерголог
c. Невропатолог
*d. Онколог
e. Гастроентеролог

28. У хворого 23-х років зі сполученою травмою під час обстеження виникла підозра на перелом верхньої щелепи за II типом. У якій проекції необхідно зробити знімок черепа для остаточного встановлення діагнозу?
a. Рентгенограма кісток носа
b. Рентгенограма за Шюллером
c. -
*d. Рентгенограма черепа в аксіальній проекції
e. Рентгенограма придаткових пазух носа

29. Захворювання виникло раптово, після використання губної помади, яка раніше не використовувалася. Червона облямівка губ і шкіра навколо неї гіперемовані та набряклі. Пухирці, тріщини, кірки, попрілість в кутах рота. У зіскобі виявлено ”порожні” клітини, що не зафарбовуються. Яким буде попередній діагноз?
a. Лімфедема губ
*b. Екзематозний хейліт
c. Атопічний хейліт
d. Кандидозний хейліт
e. Актинічний хейліт

30. Дитина 12-ти років скаржиться на кровотечу, біль при вживанні їжі в 46 зубі. В анамнезі сильний біль в минулому. Об’єктивно: в 46 зубі глибока каріозна порожнина, II клас за Блеком, сполучена з порожниною зуба, частково виповнена розростанням пульпи. Доторкання до тканини пульпи болісне, виникає кровотеча. На 46, 45, 44 зубах спостерігається значне відкладення м’якого білого нальоту. Поставте діагноз:
a. Хронічний гангренозний пульпіт
b. Хронічний гранулюючий періодонтит
c. Хронічний гіпертрофічний гінгівіт
d. Хронічний фіброзний пульпіт
*e. Хронічний гіпертрофічний пульпіт

31. 18-річна дівчина протягом трьох років скаржиться на відчуття стягування губ, які вона постійно облизує. Губи сухі, дещо набряклі та гіперемовані. На червоній облямівці губ від лінії Клейна і до її середини визначаються лусочки, які легко знімаються, після чого залишається неушкоджена яскраво-червона поверхня. Визначте найбільш імовірний діагноз:
a. Контактний алергічний хейліт
b. Атопічний хейліт
c. Екзематозний хейліт
*d. Ексфоліативний хейліт
e. Метеорологічний хейліт

32. Хворий 45-ти років звернувся зі скаргами на появу синювато-чорної облямівки на яснах навколо шийок зубів. З анамнезу стало відомо, що хворий застосовував препарат ”Бісмоверол”. Об’єктивно: на слизовій оболонці щік, язика, губ, твердому піднебінні помітна синювато-чорна пігментація; на яснах навколо шийок зубів - синюваточорна облямівка, підвищене слиновиділення. Яким буде попередній діагноз?
a. Катаральний гінгівіт
*b. Вісмутовий стоматит
c. Свинцевий стоматит
d. Виразково-некротичний гінгівіт
e. Ртутний стоматит

33. Пацієнт 13-ти років звернувся зі скаргами на кровоточивість ясен при чищенні зубів і надмірне скупчення нальоту на зубах. Знаходиться на лікуванні у лікаряортодонта. Об’єктивно: на зубах верхньої і нижньої щелеп - брекет-система, ГI- 2,3; ясенний край гіперемований, набряклий, при доторканні легко кровоточить. Який засіб гігієни слід призначити?
a. Гель для аплікації на зуби і ясна
b. Жувальні гумки, що не містять цукру
*c. Міжзубні йоршики
d. Засоби, які стимулюють слиновиділення
e. Міжзубна нитка

34. Хворий скаржиться на наявність множинних білих та пігментованих плям на зубах. Народився та проживає в місцевості з вмістом фтору в питній воді 1,6 мг/л. Після обстеження був поставлений діагноз: флюороз, крейдоподібно-крапчаста форма. Використання яких лікувальнопрофілактичних паст показано в даній клінічній ситуації?
a. Фторвмістних
b. З вмістом триклозану
*c. Кальцій-фосфат вмістних
d. Високоабразивних
e. З вмістом рослинних екстрактів

35. Хворому 26-ти років на підставі скарг, анамнезу та клінічного обстеження встановлено діагноз ”токсико-алергічний стоматит”. Яку терапію слід призначити в першу чергу?
a. Антисептики
*b. Антигістаміни
c. Кортикостероїди
d. Антибіотики
e. Iмуномодулятори

36. Хвора 60-ти років має на шкірі лівої щоки поодиноке бородавчасте новоутворення шароподібної форми діаметром 0,8 см чітко відділене від здорової шкіри. Поверхня зерниста, сірувато-коричневого кольору, волосяний покров відсутній. На дотик м’яка, легко рухається відносно шкіри. З’явилась 6 років назад. Який найбільш імовірний діагноз?
a. Базаліома
b. Атерома
c. Шкірний ріг
d. Нейрофіброма
*e. Папілома шкіри

37. Дитина 13-ти років звернулася зі скаргами на косметичний дефект. Об’єктивно: піднебінне положення 12, 22 зубів, горбковий контакт кутніх зубів, співвідношення перших молярів за першим класом Енгля. Було поставлено діагноз: звуження верхнього зубного ряду, піднебінне положення 12, 22 зубів. Виберіть апарат для лікування даної патології:
a. Піднебінна пластинка з накусочною площадкою у фронтальній ділянці
b. Піднебінна пластинка з оклюзійними накладками у бічних ділянках
*c. Піднебінна розширювальна пластинка з протрагуючими пружинами для переміщення 12, 22 зубів
d. Піднебінна пластинка з кламерами для переміщення 13, 12, 22, 23 зубів
e. Регулятор функцій Френкеля I типу

38. На прийомі у стоматолога у хворого виник гострий біль за грудиною, що іррадіює у ліву руку і плече, відчуття нестачі повітря, страх. Призначення якого препарату цьому пацієнту буде найбільш доречним?
a. Анальгін
*b. Нітрогліцерин
c. Атенолол
d. Діазепам
e. Адреналін

39. До лікаря звернулись батьки хлопчика 2-х років зі скаргами на наявність каріозних порожнин на всіх верхніх передніх зубах дитини. Порожнини розташовані в пришийкових ділянках і охоплюють всю шийку зуба. При об’єктивному обстеженні встановлено діагноз: циркулярний поверхневий карієс 52, 51, 61, 62 зубів. Який метод лікування буде найбільш доцільним?
a. Пломбування каріозних порожнин
b. Призначення електрофорезу з препаратами фтору
*c. Iмпрегнація 20% розчином нітрату срібла
d. Призначення електрофорезу з препаратами кальцію
e. Ремінералізуюча терапія

40. У дівчинки 12-ти років зроблено ортопантомограму за ортодонтичними показами і виявлено гомогенну тінь в пульпарній порожнині 26 зуба. Оклюзійна поверхня 26 зуба стерта. В анамнезі незначний біль в 26 зубі при різких рухах. Яким буде імовірний діагноз?
a. Хронічний гранулюючий періодонтит
b. Хронічний фіброзний пульпіт
*c. Хронічний конкрементозний пульпіт
d. Хронічний гангренозний пульпіт
e. Кістогранульома

41. У хлопчика 13-ти років верхні різці нахилені вестибулярно, сагітальна щілина 8 мм, співвідношення іклів та перших постійних молярів за II класом Енгля. Яку діагностичну клінічну пробу необхідно провести для уточнення патогенезу патології прикусу?
a. Зміщення нижньої щелепи назад
b. Зміщення нижньої щелепи вправо
c. Відкривання та закривання рота
*d. Зміщення нижньої щелепи вперед
e. Зміщення нижньої щелепи вліво

42. Пацієнтка 25-ти років звернулася зі скаргами на гострий біль у ділянці верхньої щелепи зліва, що виникає під впливом термічних подразників і швидко минає після їх усунення. При огляді у пришийковій ділянці 24 зуба виявлено дефект твердих тканин зубів з гладенькими твердими стінками, що сходяться під кутом. Який найбільш імовірний діагноз?
a. Гострий карієс
b. Гіпоплазія емалі
c. Ерозія емалі
d. Флюороз
*e. Клиноподібний дефект

43. Хворий 35-ти років скаржиться на біль, відчуття тяжкості і розпирання в правій половині обличчя, закладеність носа справа та загальну слабкість. Об’єктивно: обличчя дещо асиметричне за рахунок припухлості підочноямкової та щічної ділянок справа. 25 зуб зруйнований на 2/3 коронки, перкусія різко болісна. На рентгенограмі спостерігається затемнення правої верхньощелепної пазухи різного ступеня інтенсивності. Який попередній діагноз?
*a. Гострий правобічний одонтогенний гайморит від 25 зуба
b. Одонтогенна флегмона підочної ділянки справа від 25 зуба
c. Хронічний правобічний одонтогенний гайморит від 25 зуба
d. Гострий гнійний одонтогенний періостит від 25 зуба
e. Одонтогенна флегмона щічної ділянки справа від 25 зуба

44. Вагітна жінка 27-ми років, звернулась до лікаря-стоматолога для санації. При огляді у пришийковій ділянці 12, 11, 21, 22 зубів виявлені порожнини з шорстким дном, дентин м’який пігментований. Перкусія, зондування, термодіагностика безболісні. Який метод місцевого лікування доцільно використати?
a. Професійна гігієна, ремінералізуюча терапія
b. Професійна гігієна, іригація
c. -
*d. Ремінералізуюча терапія, пломбування
e. Пломбування, іригація

45. У дитини 6-ти років спостерігається асиметрія обличчя за рахунок недорозвинення правої половини нижньої щелепи, різке обмеження відкривання рота, неможливість нормального вживання їжі. В анамнезі: травма, перенесена під час пологів. На ортопантомограмі визначається різка деформація правого суглобового відростка, суглобова щілина не проявляється. Кут щелепи деформований, визначається ”шпора”. Яким буде діагноз?
a. Артрозо-артрит правого СНЩС
b. Хронічний артрит правого СНЩС
c. Фіброзний анкілоз правого СНЩС
d. Деформуючий артроз правого СНЩС
*e. Кістковий анкілоз правого СНЩС

46. Хворий 36-ти років звернувся по допомогу з приводу загострення хронічного періодонтиту 22 зуба. Слизова оболонка в ділянці причинного зуба набрякла, флюктуює. Лікар поставив діагноз: гострий одонтогенний гнійний періостит. Яка анестезія необхідна для видалення причинного зуба та періостотомії у цьому випадку?
a. Iнфільтраційна та різцева
b. Внутрішньоротова інфраорбітальна та різцева
*c. Позаротова інфраорбітальна та різцева
d. Позаротова інфраорбітальна та палатинальна
e. -

47. У лікаря-стоматолога на прийомі дитина 5-ти років скаржиться на короткочасний біль в зубах від солодкого та холодного. Під час огляду виявлено порожнини в 84 та 85 зубах. Поставлено діагноз: гострий середній карієс. Виберіть оптимальний для цього випадку пломбувальний матеріал:
a. Силікофосфатний цемент
*b. Склоіономерний цемент
c. Композит хімічного твердіння
d. Компомер
e. Композит світлового твердіння

48. Хвора 30-ти років звернулася до лікарястоматолога з метою пломбування 11 зуба. Каріозна порожнина IV клас за Блеком. Який пломбувальний матеріал варто використати при пломбуванні даного зуба?
a. Силікофосфатний цемент
b. Cклоіономерний цемент
c. Амальгама
d. Фосфатцемент
*e. Гібридний композит

49. У пацієнта 18-ти років на слизовій оболонці нижньої губи виявлена округлої форми пляма розміром 0,5х0,5 см, синюшного кольору, м’яка при пальпації, безболісна. При натисканні колір змінюється на світліший. Який найбільш імовірний діагноз?
a. Ретенційна кіста
*b. Гемангіома
c. Папілома
d. Травма губи
e. Лімфангіома

50. Під час профілактичного огляду у стоматолога у пацієнтки 22-х років виявлено недорозвиненість горбків перших молярів, шийка зуба ширша за жувальну поверхню, внаслідок чого зуби мають конусоподібну форму. В анамнезі спадковий сифіліс. Який найбільш імовірний діагноз?
a. Зуби Гетчінсона
*b. Зуби Пфлюгера
c. Зуби Фурньє
d. Флюороз зубів
e. Недосконалий амелогенез

51. Дівчинці 12-ти років, поставлено діагноз: хронічний фіброзний пульпіт 36 зуба. Планується ендодонтичне лікування 36 зуба методом вітальної екстирпації. Під час якого етапу ендодонтичного лікування доцільно використати спредер?
a. Ампутація пульпи
b. Екстирпація пульпи
c. Розширення кореневого каналу
d. Проходження кореневого каналу
*e. Пломбування кореневого каналу

52. Дитина 6-ти років звернулась до стоматолога-педіатра з метою профілактичного обстеження. Об’єктивно: порожнина рота санована. 16, 26, 36, 46 зуби інтактні, прорізались 3 місяці тому. Фісури зубів слабомінералізовані. Який з відомих методів попередження карієсу доцільно використати?
a. Електрофорез 1% розчином N aF
b. Аплікації 10% розчином глюконату кальцію
*c. Герметизація фісур зубів
d. Покриття фтористим лаком
e. Прийом препарату ”Вітафтор”

53. Дитина 12-ти років звернулась у стоматологічну поліклініку зі скаргами на короткочасний біль від хімічних подразників. При клінічному обстеженні у пришийковій ділянці 11, 12 зубів виявлено дефекти емалі білого кольору, що втратили блиск. Ділянка ураження вкрита великою кількістю зубного нальоту. При зондуванні: розм’якшення емалі, яке знімається екскаватором. Який найбільш імовірний діагноз?
a. Гострий початковий карієс
b. Клиноподібний дефект
c. Флюороз
d. Гіпоплазія
*e. Гострий поверхневий карієс

54. Після видалення першого постійного моляра зліва на нижній щелепі у 21-річного пацієнта, лікар запропонував відновити дефект зубного ряду для запобігання виникнення ускладнень. Профілактика якого виду ускладнень проводиться в цьому випадку?
a. Декомпенсована втрата жувальної ефективності
b. Виникнення парафункцій жувальних м’язів
c. Розвиток пародонтиту
*d. Виникнення вторинної деформації зубних рядів
e. Виникнення дисфункції СНЩС

55. Під час спортивного змагання студент 22-х років отримав травму верхньої щелепи. На наступний день він звернувся до стоматолога зі скаргами на біль в зубах верхньої щелепи, який посилюється при накушуванні, припухлість верхньої губи. Об’єктивно: асиметрія обличчя, носогубна складка дещо згладжена, 11, 21 зуби мають рухливість I ступеня, коронки інтактні, перкусія різко болісна, ЕОД- 100 мкА. На рентгенограмі 11 і 21 зуба виявляється незначне розширення періодонтальної щілини. Встановіть імовірний діагноз:
a. Травматичний пульпіт 11, 21 зубів
b. Загострення хронічного періодонтиту 11, 12 зубів
c. Неповний вивих 11, 21 зубів
*d. Травматичний періодонтит 11, 21 зубів
e. Перелом коренів 11, 21 зубів

56. Хворий 24-х років звернувся до лікаря стоматолога зі скаргами на косметичний дефект, пов’язаний з відсутністю зуба в передній ділянці верхньої щелепи. Коронкова частина зуба 21 втрачена внаслідок травми. Було вирішено встановити куксову вкладку з металокерамічною коронкою. Який наступний клінічний етап після припасування куксової вкладки?
a. Препарування куксової вкладки під коронку
*b. Фіксація куксової вкладки та зняття відбитка
c. Фіксація коронки
d. Зняття відбитка
e. Визначення центральної оклюзії

57. Чоловік 35-ти років звернувся до лікаря-стоматолога з метою санації порожнини рота. Об’єктивно: у пришийковій ділянці 33 і 34 зубів виявлені дефекти твердих тканин неправильної форми в межах емалі. Дно дефектів шорстке, краї крейдоподібно змінені. Якою має бути тактика лікаря стосовно цих дефектів?
a. Ремінералізуюча терапія
b. Пломбування композитом без препарування
*c. Препарування і пломбування
d. Зішліфовування дефектів
e. Сріблення дефектів

58. Планується ортодонтичне лікування хворого 16-ти років. Необхідно визначити нормальну ширину зубного ряду. Які показники слід використати для цього?
a. Співвідношення відстані між шостими зубами та відстані між іклами
b. -
c. Таблицю вимірювань за Коркгаузом
d. Iндекс висоти піднебіння
*e. Iндекс Пона

59. У пацієнтки 14-ти років, практично здорової, під час диспансерного огляду стоматологом визначений гігієнічний стан порожнини рота. Який з індексів був для цього використаний?
a. Iндекс Сілнес-Лоу
b. -
c. Папілярно-маргінально-альвеолярний індекс
d. Iндекс Рассела
*e. Iндекс гігієни Грін-Верміліона

60. У пацієнтки 14-ти років під час диспансерного огляду визначений стоматологом індекс Гріна-Вермільйона дорівнював 1,9 бала. Якому рівню гігієни відповідає цей показник?
a. Доброму
b. Поганому
c. -
*d. Незадовільному
e. Задовільному

61. Пацієнт 37-ми років хворіє 5 діб, скаржиться на біль, набряк нижньої губи, нездужання, гіпертермію до 39°C. При огляді: на шкірі запальний інфільтрат, який має 4 некротичних стрижні. Підборідні лімфатичні вузли збільшені, болісні, мають явища періаденіту. Який імовірний діагноз?
*a. Карбункул
b. Скрофулодерма
c. Піодермія
d. Бешиха
e. Фурункул

62. Хворому 43 роки, звернувся до хірургастоматолога зі скаргами на припухлість та біль правої половини обличчя, кровотечу з носа після падіння. Об’єктивно: набряк м’яких тканин виличної ділянки справа, крововилив у нижню повіку та кон’юнктиву правого ока. При пальпації кісток лицевого скелету спостерігається симптом ”сходинки” по нижньому краю орбіти та у ділянці вилично-альвеолярного гребеня справа. Рентгенологічно: визначається завуальованість верхньощелепного синуса справа. Встановіть діагноз:
a. Перелом виличної дуги зліва
b. Перелом верхньої щелепи за Le Fort I
*c. Перелом виличної кістки справа зі зміщенням
d. Перелом кісток носа
e. Перелом верхньої щелепи за Le Fort II

63. Хворий 48-ми років на виробництві отримав хімічний опік шкіри щоки соляною кислотою. Якою речовиною потрібно обробити місце ураження з метою нейтралізації кислоти?
a. Дистильованою водою
b. Розчином йоду
c. 70% розчином етилового спирту
*d. 5% розчином гідрокарбонату натрію
e. Розчином перекису водню

64. Чоловік 69-ти років скаржиться на свербіння в яснах, відчуття заніміння, підвищену чутливість зубів до температурних подразників. Зазначає появу рухливості нижніх фронтальних зубів. Об’єктивно: на верхній і нижній щелепі ясна щільні, бліді, при пальпації не кровоточать. Корені зубів оголені більш ніж на 1/2. Ясенна борозна глибиною до 2 мм. Рентгенологічно: горизонтальна атрофія міжальвеолярних перетинок 2/3 довжини коренів, вогнищевий остесклероз і остеопороз. Який найбільш імовірний діагноз?
a. Пародонтоз, I ступінь тяжкості
b. Хронічний генералізований пародонтит, III ступінь тяжкості
c. Атрофічний гінгівіт
*d. Пародонтоз, III ступінь тяжкості
e. Пародонтоз, II ступінь тяжкості

65. Хвора 41-го року скаржиться на незначну болючість під час вживання їжі в ділянці 46 зуба, кровоточивість ясен. При огляді в 46 зубі на дистальній поверхні є пломба, контактний пункт між 47 та 46 зубами відсутній, міжзубний ясенний сосочок набряклий, гіперемований, глибина пародонтальної кишені 3 мм. На рентгенограмі спостерігається резорбція верхівки міжальвеолярної перегородки між 47 та 46 зубами. Що є першопричиною цього захворювання?
a. Травматична оклюзія
b. Вірулентна мікрофлора
*c. Нераціональне пломбування
d. Недостатня гігієна
e. Зниження місцевої резистентності

66. Жінка 38-ми років звернулася до стоматолога із скаргами на болі в зубах половини нижньої щелепи. При аналізі рентгенограми нижньої щелепи виявлені вогнища остеосклерозу, вирости окістя, розташовані перпендикулярно до кістки (”спікули”). Про що може свідчити наявність такого ураження окістя?
a. Це утворення характерно для хвороби Педжета
b. Це утворення характерно для синдрома Горліна-Гольца
c. Про наявність амелобластоми
d. Про наявність остеобластокластоми
*e. Про наявність злоякісної пухлини кістки

67. Хворий 65-ти років скаржиться на біль, що прогресує, у лівій привушно-жувальній ділянці та асиметрію обличчя, яку помітив 2-3 місяці тому. При огляді: парез мімічних м’язів ліворуч. Попереду мочки вуха інфільтрат без чітких меж. Шкіра над ним синюшна, напружена. З протоки лівої привушної слинної залози слина не виділяється. Був встановлений діагноз: рак привушної слинної залози. Який спосіб лікування даного хворого обрати?
*a. Тотальну паротидектомію
b. Часткову паротидектомію
c. Видалення пухлини
d. Секторальну паротидектомію
e. Субтотальну паротидектомію

68. Під час клінічного обстеження хлопчика 7-ми років виявлено: зуби верхньої щелепи сильно висунуті вперед, нижня щелепа зміщена назад, наявність сагітальної щілини 10 мм у ділянці фронтальних зубів, підборіддя скошене назад, губи розімкнуті, центральні різці верхньої щелепи не прикриті губами. Яка патологія наявна в цьому випадку?
a. Аномалія 11, 21 зубів
b. Мезіальний прикус
c. Відкритий прикус
*d. Дистальний прикус
e. Діастема

69. У стоматологічну поліклініку звернулася хвора 32-х років зі скаргами на біль в ділянці 12 зуба. Після обстеження був встановлений діагноз: загострення хронічного періодонтиту, показана операція видалення 12 зуба. Після проведення інфраорбітальної анестезії у хворої з’явилися явища диплопії. Якою повинна бути тактика в даній ситуації?
*a. Не потребує спеціального лікування
b. Направлення на консультацію до офтальмолога
c. Відкласти операцію видалення зуба
d. Госпіталізувати хвору в офтальмологічне відділення
e. Госпіталізувати хвору в щелепно-лицеве відділення

70. Пацієнту було встановлено діагноз: гострий глибокий карієс 35 зуба, II класу за Блеком. Під час препарування лікар випадково травмував пульпу. Пацієнт перебуває на обліку в ендокринолога, хворіє на цукровий діабет. Яка подальша тактика лікаря?
a. Ca-вмісна прокладка + композит
b. Ca-вмісна прокладка + СIЦ + композит
*c. Провести ендодонтичне лікування
d. Пломбування гібридним СIЦ
e. СIЦ + композит

71. Хворому 42-х років для виготовлення ектопротезу необхідно отримати маску обличчя за Гіпократом. Який відбитковий матеріал слід використати?
a. Стомафлекс
*b. Гіпс
c. Стомальгін
d. Дентафоль
e. Стенс

72. Пацієнт 23-х років скаржиться на наявність порожнини в 22 зубі. Після обстеження поставлений діагноз: хронічний гранулематозний періодонтит 22 зуба. Лікар виконав препарування порожнини зуба, розширив гирла кореневих каналів. Кореневий канал він обробляв за допомогою К-римерів і К-файлів. Яким методом виготовляються ендодонтичні інструменти, в назві яких є маркування ”К”?
*a. Скручування
b. Комбінований метод
c. Нарізання
d. Напилення
e. Точкове зварювання

73. При об’єктивному обстеженні дитини 12-ти років виявлені вогнища гіпоплазії на вестибулярній поверхні усіх центральних різців та горбах перших молярів. Клінічно проявляються поперечними борознами на емалі зуба. Яка тактика лікування буде найбільш доцільна?
a. Відновлення анатомічної форми зуба за допомогою керамічних коронок
b. Видалення зубів з наступним заміщенням дефекту мостоподібними протезами
c. Пломбування дефектів
d. Ремінералізуюча терапія
*e. Ремінералізуюча терапія з наступним пломбуванням дефектів

74. Дівчина 14-х років звернулась до стоматолога зі скаргами на косметичний дефект зубів верхньої та нижньої щелепи. Об’єктивно: на вестибулярній поверхні різців верхньої та нижньої щелепи, а також на молярах обох щелеп виявленні численні плями білого кольору, симетрично розташовані, безболісні під час зондування. Дівчина проживає в місті Сокаль, де кількість фтору в питній воді 2,6 мг/л. Який є найбільш ймовірний діагноз?
a. Ерозія емалі
b. Некроз емалі
c. Початковий карієс
d. Недосконалий амелогенез
*e. Флюороз

75. У хворого 1,5 місяці тому з’явилась виразка на нижній губі неправильної форми кратероподібна із з’їдженими вивернутими краями. Пальпаторно: щільний інфільтрат навколо виразки, регіонарні лімфатичні вузли щільні, рухомі. Встановіть діагноз:
a. Декубітальна виразка нижньої губи
b. Сифілітична виразка нижньої губи
*c. Рак нижньої губи
d. Актиномікоз нижньої губи
e. Туберкульозна виразка нижньої губи

76. Хворий 43-х років звернувся до стоматолога зі скаргами на наявність каріозної порожнини та маловиражену больову реакцію під час розжовування твердої їжі. Об’єктивно: глибока каріозна порожнина 45 зуба, що сполучається з порожниною зуба, колір коронки зуба змінений. Перкусія неболюча. На рентгенограмі: рівномірне розширення періодонтальної щілини в ділянці верхівки кореня. Встановіть діагноз:
*a. Хронічний фіброзний періодонтит
b. Хронічний гранулематозний періодонтит
c. Хронічний фіброзний пульпіт
d. Хронічний гіпертрофічний пульпіт
e. Хронічний гранулюючий періодонтит

77. Пацієнт 24-х років звернувся в стоматологічний кабінет з приводу сильного болю в 16 зубі, що виник кілька годин тому, вчора зуб був лікований з приводу гострого глибокого карієсу. Стоматологом обрано метод лікування - вітальна ампутація пульпи. Що є показанням до застосування цього методу?
a. Хронічний гангренозний пульпіт
b. Загострення хронічного пульпіту
*c. Гіперемія пульпи
d. Гострий гнійний пульпіт
e. Хронічний гіпертрофічний пульпіт

78. Пацієнтка 42-х років звернулась зі скаргами на біль від температурних та хімічних подразників та косметичні дефекти, які виникли протягом 5-ти місяців. Під час огляду в 11, 12, 13, 21, 22, 23 зубах виявлені поверхневі дефекти овальної форми на опуклій частині вестибулярної поверхні коронки з гладеньким, щільним, блискучим дном. В анамнезі тиреотоксикоз. Який діагноз найбільш імовірний?
a. Клиноподібний дефект
b. Поверхневий карієс
*c. Ерозія твердих тканин зуба
d. Некроз твердих тканин зуба
e. Хімічний некроз емалі

79. При профілактичному огляді дитини 4-х років встановлено: тимчасові зуби інтактні, слизова оболонка порожнини рота без патологічних змін. Дитина здорова. Яка абразивність (RDA) зубної пасти має бути для щоденного догляду за зубами даної дитини?
a. RDA 60-100
b. RDA 120-200
c. RDA більш 200
*d. RDA 30-50
e. RDA 100-120

80. Дитині 10-ти років було поставлено діагноз: системна гіпоплазія перших молярів верхньої та нижньої щелеп. Визначте, коли діяли патогенні чинники, які вплинули на мінералізацію емалі на етапі розвитку зубів у щелепі:
a. 5-6 місяць антенатального періоду
*b. 1-3 місяць постнатального періоду
c. 2 рік життя
d. 8-9 місяць постнатального періоду
e. 2-3 місяць антенатального періоду

81. Хворий 57-ми років скаржиться на біль в області скронево-нижньощелепного суглоба (СНЩС), хруст, закладеність у вусі. Відкривання рота обмежене до 2 см. На рентгенограмі СНЩС деструктивні і гіперпластичні зміни кісткових елементів суглоба, звуження суглобової щілини. Який найбільш імовірний діагноз?
a. Перелом суглобного відростку
b. Анкілоз СНЩС
c. Хронічний артрит СНЩС
d. Склерозуючий артроз СНЩС
*e. Деформуючий артроз СНЩС

82. Мама немовля віком 1 тиждень скаржиться на утруднене грудне годування дитини: дитина неспокійна, не може повністю охопити сосок матері, молоко виливається при годуванні. При огляді має місце вітрилоподібний тяж від внутрішньої поверхні альвеолярного відростка до кінчика язика. Рухомість язика обмежена. Якою буде тактика лікаря?
a. -
*b. Френулотомія
c. Відкласти пластику до 1-го року
d. Френулопластика трикутними клаптями
e. Відкласти пластику до 3-х років

83. Пацієнтка 37-ми років звернулася зі скаргами на періодичну кровоточивість ясен, неприємний запах з рота. Об’єктивно: ясна набряклі, злегка гіперемовані, наявний над- та під’ясенний зубний камінь, під час зондування кровоточивість I ступеня за РВI. Глибина зондування 2-3 мм. На ортопантомограмі: рівномірна резорбція верхівок міжзубних перегородок. Вкажіть імовірний діагноз:
a. Генералізований пародонтит III ступеня тяжкості
b. Хронічний генералізований пародонтит середнього ступеня тяжкості
c. Генералізований пародонтит I ступеня тяжкості
d. Катаральний гінгівіт
*e. Генералізований пародонтит початкового ступеня тяжкості, хронічний перебіг

84. У пацієнта 23-х років встановлено діагноз: хронічний глибокий карієс 12 зуба, IV клас. Iндекс КПВ- 6, ГI- 1,3. Яку схему лікування доцільно вибрати в даному випадку?
a. Одонтотропна паста, ізоляційна прокладка, пломба з хімкомпозиту
b. Постійна пломба з хімкомпозиту
c. Одонтотропна паста, тимчасова пломба
d. Одонтотропна паста, постійна пломба
*e. Постійна пломба з фотокомпозитного матеріалу

85. Пацієнтка 16-ти років звернулась до дитячого лікаря-стоматолога зі скаргами на косметичний дефект. Об’єктивно: на вестибулярній поверхні різців і молярів верхньої щелепи симетрично розташовані численні білі плями. Зондування безболісне, поверхня блискуча, гладка. Білі плями не забарвлюються розчином 2% метиленового синього. Який імовірний діагноз?
a. Множинний карієс
*b. Системна гіпоплазія емалі
c. Некроз емалі
d. Місцева гіпоплазія емалі
e. Ерозія твердих тканин зуба

86. Хвора 29-ти років потрапила в ДТП. Свідомості не втрачала. Скаржиться на головний біль, запаморочення, нудоту, загальну слабкість. Через 48 годин після травми з’явився симптом окулярів, який не виходить за межі колового м’яза ока. Для якого перелому характерний такий симптом?
*a. Перелом кісток основи черепа
b. Перелом верхньої щелепи Le Fort II
c. Двосторонній перелом виличних кісток
d. Перелом кісток носа
e. Перелом лобної кістки

87. У хворого 62-х років, на нижній губі розташовується, новоутворення що існує вже 2 місяці і за цей час збільшилося до 1,5 см в діаметрі, рухоме, не спаяне з підлеглими тканинами, у його центрі знаходиться кратероподібне западіння, обмежене щільним валиком і заповнене роговими масами й пухкими лусочками буро-жовтого кольору, що легко знімаються, пальпація безболісна, реґіонарні лімфовузли не змінені. Який імовірний діагноз?
a. Лейкоплакія
b. Обмежений гіперкератоз
c. Рак губи
*d. Кератоакантома
e. Бородавчатий передрак

88. В ході огляду вихованців дитячого будинку у дитини 8-ми років виявлено, що верхні і нижні різці бочкоподібної форми, мають дефекти у вигляді напівмісячних вирізок на різальних краях, тканини зуба пігментовані. В анамнезі: дитина народилася в строк, тривалий час лікувалася в стаціонарі через вроджену патологію. Найбільш імовірна причина захворювання:
a. Тривале лікування антибіотиками
b. Концентрація фтору у воді 1,3 мг/л
c. Недотримання режиму харчування
*d. Вроджений сифіліс
e. Пригнічення функції дентинобластів

89. Хвора 55-ти років скаржиться на інтенсивний, розриваючий, пульсуючий біль в ділянці 17 зуба. Біль виник вперше і триває 4-ту добу. Перкусія різко болісна в будь-якому напрямку, зуб рухливий, слизова оболонка в ділянці 17 зуба гіперемована, набрякла, пальпація перехідної складки в проекції верхівки кореня болюча. Який найбільш імовірний діагноз?
a. Загострення хронічного періодонтиту
*b. Гострий гнійний періодонтит
c. Гострий гнійний пульпіт
d. Гострий локалізований пародонтит
e. Гострий серозний періодонтит

90. У хворого 36-ти років скарги на відчуття свербіння в яснах. Ясна щільні, звичайного кольору. Відзначається підвищена чутливість зубів до холодного. В пришийковій ділянці 32, 33, 34, 42, 43, 44 зубів клиноподібні дефекти. На рентгенограмі спостерігається дефект компактної пластинки на верхівці міжзубної перегородки, остеосклероз міжзубних перегородок. Поставте діагноз:
*a. Пародонтоз початкового ступеня
b. Пародонтоз другого ступеня
c. Хронічний гіпертрофічний гінгівіт
d. Пародонтит першого ступеня
e. Пародонтоз першого ступеня

91. Проведено ендодонтичне лікування 34, 35 зубів. Виник різкий біль, відчуття заніміння шкірних покривів підборіддя і м’яких тканин лівої половини щелепи. Назвіть імовірну причину ускладнення:
a. Порушення правил асептики та антисептики
b. Проштовхування інфікованої пульпи в періодонт
c. Iндивідуальна реакція на пломбувальний матеріал
d. Недопломбування кореневого каналу
*e. Пломбувальний матеріал потрапив у нижньощелепний канал

92. Хворий 22-х років звернувся зі скаргами на довготривалий гострий біль з короткими безболісними інтервалами в 35 зубі. Три дні тому при обстеженні 35 зуба був встановлений діагноз ”гострий обмежений пульпіт”, при лікуванні якого була накладена тимчасова пломба з пастою на основі гідроксиду кальцію. Ваші подальші дії:
*a. Подальше лікування методом вітальної екстирпації
b. Подальше лікування методом вітальної ампутації
c. Заміна тимчасової пломби на постійну
d. Подальше лікування методом девітальної ампутації
e. Заміна тимчасової пломби

93. При лікуванні хронічного гранулюючого періодонтиту 26 зуба застосовували гіпохлорид натрію, який потрапив на слизову оболонку пацієнта. Через добу з’явилася ерозія на слизовій оболонці в ділянці 26 зуба на дні порожнини рота. Якою буде тактика лікаря у даному випадку?
a. Призначити антигістамінні препарати
*b. Призначити аплікації кератопластиками
c. Призначити кортикостероїди
d. Направити на цитологічне обстеження
e. Призначити полоскання антисептиками

94. У пацієнтки 19-ти років, після накладання девіталізуючої пасти в 36 зуб в ході лікування гострого дифузного пульпіту, біль в зубі значно посилився. Якою буде тактика лікаря?
a. Видалення зуба
b. Лікування зуба методом вітальної ампутації
c. Призначення знеболювальних препаратів
d. Повторне накладання девіталізуючої пасти
*e. Лікування зуба методом вітальної екстирпації

95. Батьки дівчинки 6-ти років скаржаться на утруднений прийом їжі, потрапляння рідкої їжі в ніс, невиразну мову у дитини. Об’єктивно: наявний дефект піднебіння овальної форми розміром 2,5х1,5 см, м’яке піднебіння вкорочене, альвеолярний відросток верхньої щелепи розвинений. Відкривання рота вільне. Поставте діагноз:
a. Комбіноване повне незрощення піднебіння
b. -
c. Iзольоване повне незрощення піднебіння
d. Приховане незрощення піднебіння
*e. Часткове незрощення піднебіння

96. У хлопчика 6-ти років діагностовано гострий одонтогенний періостит верхньої щелепи від 64 зуба. Назвіть, які зміни будуть виявлені в крові дитини:
a. -
*b. Лейкоцитоз, нейтрофільний зсув вліво, лімфопенія, збільшення ШОЕ
c. Лейкопенія, еозинофілія, лімфопенія, моноцитоз
d. Лейкоцитоз, нейтрофільний зсув вправо, лімфоцитоз, збільшення ШОЕ
e. Лейкопенія, еозинопенія, лімфоцитоз, базофілія

97. Дівчинка 11-ти років скаржиться на біль у зубі на верхній щелепі під час вживання їжі, який швидко минає після усунення подразника. Об’єктивно: у 46 зубі каріозна порожнина в межах розм’якшеного навколопульпарного дентину, зондування її дна болісне, перкусія зуба безболісна. Яка лікувальна паста необхідна в даному випадку?
a. Тимолова
b. Резорцин-формалінова
*c. Гідроксидкальційвмісна
d. Йодоформна
e. Формакрезолова

98. У дитини 8-ми років під час профілактичного огляду на горбках великих кутніх постійних зубів виявлені білі плями. Емаль у ділянках ураження блискуча, гладенька. Яке додаткове дослідження необхідне?
a. Забарвлення розчином Люголя
b. Рентгенографія
c. Електроодонтометрія
*d. Забарвлення метиленовим синім
e. Візіорадіографія

99. У хворого 50-ти років на внутрішній поверхні нижньої щелепи в ділянці малих кутніх зубів є кісткові виступи розміром 0,7-0,8 см. Якою буде тактика лікаря щодо виготовлення часткового знімного протеза?
*a. Виготовлення протеза з еластичною підкладкою
b. Протез із металевим базисом
c. Протез із пелотами та металевим базисом
d. Оминути кісткові виступи
e. Протез із пелотами

100. У дитини 5-ти років під час імпрегнації 53, 52, 51, 61, 62, 63 зубів розчин нітрату срібла випадково потрапив на слизову оболонку нижньої губи. Чим необхідно обробити уражену ділянку?
a. Розчин фурациліну
b. 50% етиловий спирт
c. Рицинова олія
*d. Сполуки йоду
e. Розчин хлорофіліпту

101. Хворий 47-ми років скаржиться на кровоточивість і болючість ясен під час вживання їжі та чищенні зубів. Об’єктивно: ясенні сосочки гіперемовані з ціанотичним відтінком, під- і над’ясенний зубний камінь, пародонтальні кишені 4 мм, горизонтальна і вертикальна деструкція кістки на 1/3 її висоти. Який найбільш імовірний діагноз?
a. Хронічний генералізований пародонтит III ступеня
b. Хронічний генералізований пародонтит II ступеня
*c. Хронічний генералізований пародонтит I ступеня
d. Хронічний гіпертрофічний гінгівіт
e. Хронічний катаральний гінгівіт

102. Дитина 10-ти років звернулась до стоматолога-педіатра з метою санації порожнини рота. Об’єктивно: у дитини діагностовано множинний карієс зубів. Iндекс кп+КПВ=10. Дитина регулярно (1 раз на рік) звертається за стоматологічною допомогою до лікаря. Як часто дитині необхідно звертатись за лікувальнопрофілактичною допомогою до стоматолога при вказаному стоматологічному статусі?
a. Один раз на рік
b. Щомісячно
c. Чотири рази на рік
*d. Тричі на рік
e. Двічі на рік

103. Батьки дитини 7-ми років скаржаться на наявність на різальній поверхні 11 зуба крейдяної плями. Об’єктивно: на різальній поверхні 11 зуба виявлена гладенька, крейдоподібна пляма, яка не забарвлюється метиленовим синім. В анамнезі: у віці 3-х років забитий вивих 51 зуба. Яким буде імовірний діагноз?
a. Незавершений амелогенез
*b. Місцева гіпоплазія емалі
c. Гіперплазія емалі
d. Системна гіпоплазія емалі
e. Початковий карієс

104. Чоловік 52-х років скаржиться на підвищену чутливість усіх зубів від холодного та під час чищення зубів, свербіння у яснах. Об’єктивно: корені зубів оголені до 1/2 їх довжини, на зубах наявні клиноподібні дефекти. Ясна бліді, щільні, під час пальпації безболісні. Рентгенологічно: зниження висоти міжзубних перегородок на 1/2, їх остеосклероз. Який найбільш імовірний діагноз?
a. Генералізований пародонтит I ступеня тяжкості
*b. Пародонтоз II ступеня тяжкості
c. Атрофічний гінгівіт
d. Пародонтоз I ступеня тяжкості
e. Генералізований пародонтит II ступеня тяжкості

105. До стоматолога звернулися батьки з 4,5-річним хлопчиком зі скаргами на біль у дитини при вживанні їжі в області передніх верхніх зубів. При огляді виявлено зруйновані на 2/3 коронки верхніх центральних різців. Пульпова камера вказаних зубів відкрита, зондування та термопроба безболісні, перкусія болюча. На гіперемованій слизовій оболонці в ділянці проекції верхівок коренів спостерігаються нориці, з яких при пальпації виділяється гнійний ексудат. Визначте найбільш імовірний діагноз:
a. Хронічний гранулематозний періодонтит
*b. Загострення хронічного гранулюючого періодонтиту
c. Гострий серозний періодонтит
d. Загострення хронічного фіброзного пульпіту
e. Загострення хронічного фіброзного періодонтиту

106. До стоматолога звернулась пацієнтка 40-ка років зі скаргами на підвищену чутливість зубів до термічних і хімічних подразників. Об’єктивно: виявлено відсутність горбиків змикальної поверхні молярів і премолярів та різальних країв фронтальної групи зубів. Жувальні поверхні зубів гладенькі, блискучі, пігментовані. Який найбільш імовірний діагноз?
a. Травматичне ураження
b. Гіпоплазія емалі
c. Множинний карієс
d. Ерозія емалі
*e. Патологічне стирання

107. Жінка 38-ми років скаржиться на печіння язика, сухість в порожнині рота. З анамнезу: перенесла тяжку форму пневмонії. Об’єктивно: на фоні гіперемованої слизової оболонці язика - білий крихтоподібний наліт, який легко знімається. Попередній діагноз:
a. Десквамативний глосит
b. -
c. Алергічний глосит
d. Медикаментозний глосит
*e. Кандидозний глосит

108. По медичну допомогу звернулася 12- річна дівчинка через наявність новоутворення нижньої губи, яке з’явилося 2 місяці тому. Спостерігається його періодичне збільшення або зменшення. Об’єктивно: на слизовій оболонці нижньої губи зліва виявляється новоутворення кулястої форми діаметром 0,5-1 см, з чіткими межами, яке підвищується над рівнем слизової оболонки, його поверхня гладенька, просвічується прозоро-блакитний вміст утворення. Пальпація неболюча, консистенція пружно-еластична. Який найбільш імовірний діагноз?
a. Фіброма
*b. Ретенційна кіста
c. Гемангіома
d. Папілома
e. Міксома

109. Пацієнт 49-ти років, звернувся зі скаргами на біль в нижній губі протягом півроку, утруднене вживання їжі. Об’єктивно: в центрі нижньої губи виявлено глибоке лінійне порушення цілості тканини розміром 1х10 мм, яке поширюється на червону облямівку і частину слизової оболонки губи. Дефект покритий коричневою кіркою. Краї дефекту ущільнені. Який найбільш імовірний діагноз?
a. Метеорологічний хейліт
*b. Хронічна тріщина губи
c. Кандидозний хейліт
d. Атопічний хейліт
e. Екзематозний хейліт

110. Дитина 13-ти років з’явилась для продовження лікування з приводу гострого дифузного пульпіту 36 зуба методом девітальної екстирпації. Скарги відсутні, герметична пов’язка збережена, перкусія безболісна, ясна і перехідна складка в ділянці проекції коренів 36 блідо-рожевого кольору, без патологічних змін, безболісна при пальпації. Яка подальша тактика лікаря?
a. Внутрішньокореневий електрофорез КI
b. Тимчасова обтурація кореневих каналів
*c. Постійна обтурація кореневих каналів, пломба
d. Повторне накладання девіталізуючої пасти
e. Призначення фторвмісних препаратів

111. Хворий 24-х років звернувся до лікарястоматолога зі скаргами на безболісне збільшення губ, наявність косметичного дефекту. З анамнезу: 2,5 місяці тому була подібна ситуація, відзначає порушення лімфообігу. Алергологічний статус неускладнений. Який найбільш імовірний діагноз?
*a. Лімфадематозний макрохейліт
b. Фіброзна форма гландулярного хейліту
c. Гранулематозний макрохейліт Мішера
d. Набряк Квінке
e. Синдром Мелькерсона-Розенталя

112. Чоловік 29-ти років звернувся до лікаря-стоматолога зі скаргами на біль у 35 зубі, що виникає під час їжі. Об’єктивно: на дистально-жувальній поверхні 35 зуба - каріозна порожнина, в межах припульпарного дентину, виповнена світлим розм’якшеним дентином. Зондування слабко болісне по всьому дну, перкусія безболісна. При термометрії - біль, що швидко минає. Який із запропонованих засобів слід залишити на дні каріозної порожнини у даному випадку?
a. Цинк-фосфатний цемент
b. Склоіономерний цемент
*c. Кальційвмісна паста
d. Девіталізуюча паста
e. Паста, що містить кортикостероїди

113. Пацієнтка 47-ми років звернулася зі скаргами на підвищену чутливість шийок зубів під час чищення і при прийомі солодкої їжі. Об’єктивно: слизова оболонка ясен анемічна, тонка; відзначається оголення коренів зубів до 1/2 довжини. Зондування шийок зубів викликає різкий біль. Був встановлений діагноз: пародонтоз, II ступень тяжкості. Яке некаріозне ураження супроводжує пародонтоз?
*a. Клиноподібний дефект
b. Хімічний некроз
c. Флюороз (плямиста форма)
d. Ерозія емалі
e. Системна гіпоплазія

114. Хворий 51-го року скаржиться на відчуття стягнутості слизової оболонки щік, шорсткість, неприємне відчуття. Об’єктивно: на слизовій оболонці щік білувато-сірі ділянки, підвищені над її рівнем та схильні до злиття у вигляді мереживної сітки, що локалізуються у задніх відділах ротової порожнини. Поверхня ділянки не зішкрябується. Який найбільш ймовірний діагноз?
a. Червоний вовчак
*b. Червоний плоский лишай
c. Верукозна лейкоплакія
d. Вторинний сифіліс
e. Хронічний гіперпластичний кандидоз

