1. Хвора 30-ти років скаржиться на спонтанну кровотечу з ясен та носа. Об’єктивно: слизова оболонка порожнини рота бліда, набрякла, спостерігаються ділянки крововиливів в слизову оболонку, яка нагадує кольором веселку. У периферичній крові: зменшення кількості тромбоцитів та наявність гігантських тромбоцитів. Поставте попередній діагноз:
a. Хронічний мієломікоз
*b. Хвороба Верльгофа
c. Гіпопластична анемія
d. Хвороба Вакеза
e. Гіповітаміноз С

2. Жінці 27 років, вагітна (I триместр), токсикоз раннього періоду. Під час первинного відвідування встановлено діагноз ”хронічний середній карієс на контактних поверхнях зубів 12 та 13, 11 та 21, 43 та 44”. Під час лікування зубів 43 та 44 підсилилася нудота, з’явилися позиви до блювання. Лікар встиг запломбувати зуби 43 та 44. Яка тактика лікаря стосовно лікування інших зубів буде найраціональнішою?
a. Закінчити лікування зубів у III триместрі
*b. Закінчити лікування зубів у II триместрі
c. Відкласти лікування до народження дитини
d. Дати вагітній протиблювотний засіб та закінчити лікування
e. Спостереження каріозного процесу

3. Хворий 49-ти років внаслідок ДТП отримав травми обличчя зі значними дефектами м’яких тканин носа і щілиною верхньої щелепи. Від пластичної операції хворий відмовився. Що необхідно зробити для відновлення анатомічних особливостей і покращення естетики обличчя хворого?
a. Виготовити ектопротез носа на окулярній оправі
*b. Комбінований протез-обтуратор і протез носа на окулярній оправі
c. Ортодонтично закрити щілину верхньої щелепи
d. Виконати пластику місцевими тканинами
e. Виготовити ектопротез носа з фіксацією пружинами в носових отворах

4. Хворий 30-ти років звернувся до стоматолога зі скаргами на сухість в порожнині рота, наявність нашарувань, дискомфорт під час прийому їжі. При огляді слизова оболонка рота гіперемована, сироподібні нашарування. При знятті шпателем стає видно яскраво-рожеву поверхню на тлі атрофії сосочків. Пальпуються підщелепні лімфатичні вузли. При мікроскопічному дослідженні зіскобу нашарувань виявлено псевдоміцелій. З анамнезу: споживач ін’єкційних наркотиків протягом останніх 5-ти років. Які препарати слід призначити для лікування даної патології?
a. Макроліди, дезінтоксикаційні засоби
b. Антипротозойні препарати
c. Противірусні препарати
*d. Антиретровірусна терапія, протигрибкові препарати
e. Антиретровірусна терапія

