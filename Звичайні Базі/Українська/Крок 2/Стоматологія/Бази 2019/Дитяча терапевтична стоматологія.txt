1. При обстеженні дитини 5-ти років був встановлений діагноз: гострий дифузний пульпіт 74 зуба. Який метод лікування найбільш раціональний у даному випадку?
a. Вітальна ампутація
b. Біологічний метод
c. Видалення зуба
*d. Екстирпація пульпи
e. Девітальна ампутація

2. До клініки звернулася батьки дитини 7- ми років з метою санації порожнини рота. Хлопчик народився і проживав у місцевості, де вміст фтору у воді 2,5 мг/л. Під час огляду було виявлено, що на вестибулярній поверхні 11, 21, 31, 41, 16, 26, 36, 46 наявні темні плями. З анамнезу відомо, що зуби прорізалися ураженими. Який найбільш імовірний діагноз?
a. Гіперплазія емалі
b. Ерозія зубів
c. Недосконалий амелогенез
*d. Флюороз
e. Гіпоплазія емалі

3. Дитині 8 років. Під час огляду порожнини рота в 46 зубі, який має сірокоричневий колір, виявлено глибоку каріозну порожнину, що сполучається з порожниною зуба; зондування коронкової пульпи безболісне, зондування вустів кореневих каналів болюче. Перкусія злегка відчутна. На рентгенограмі - корені зуба сформовані на 3/4 довжини. Що з переліченого найбільш ефективно для медикаментозної обробки кореневих каналів при лікуванні 46 зуба?
a. 1:5000 розчин фурациліну
b. 0,9% розчин натрію хлориду
c. 40% розчин формаліну
*d. 1% розчин гіпохлориту натрію
e. 3% розчин перекису водню

4. Дівчинка 13,5 років скаржиться на припухлість і кровоточивість ясен при чищенні зубів впродовж півроку. Об’єктивно: слизова оболонка ясен в ділянці фронтальних зубів верхньої щелепи набрякла, має ціанотичне забарвлення. Ясенні сосочки округлої форми, ущільнені, збільшені у розмірах і перекривають коронкові частини зубів на 1/3 висоти. Відзначається вестибулярне положення 13 і 23 зубів. Визначте попередній діагноз:
*a. Хронічний гіпертрофічний гінгівіт
b. Гострий катаральний гінгівіт
c. Локалізований пародонтит I ступеня
d. Генералізований пародонтит I ступеня
e. Хронічний катаральний гінгівіт

5. Дитина 1,5 років хворіє протягом двох днів, відмовляється від їжі, неспокійна. Батьки відзначають підвищення температури тіла до 38,5°C, появу болісних виразок у ротовій порожнині. Об’єктивно: на слизовій оболонці м’якого і твердого піднебіння визначається 5-7 дрібних ерозій овальної форми з тонкою червоною облямівкою, вкритих фібринозним нальотом. Регіонарні лімфатичні вузли дещо збільшені, болісні під час пальпації. Відзначається набряк, гіперемія і кровоточивість ясен. Визначте найбільш імовірний діагноз:
a. Багатоформна ексудативна еритема
b. Гострий кандидозний стоматит
c. Герпетична ангіна
d. Iнфекційний мононуклеоз
*e. Гострий герпетичний стоматит

6. У жіночій консультації було проведено бесіди з вагітними жінками про значення характеру харчування для закладки та розвитку зубів майбутньої дитини. На якому тижні внутрішньоутробного розвитку починається закладка фолікулів тимчасових зубів у плода?
a. 15-ий
b. 4-ий
c. 12-ий
*d. 7-ий
e. 18-ий

7. Батьки дівчинки 5-ти років звернулись до стоматолога-педіатра з метою санації порожнини рота у дитини. Після клінічного обстеження був поставлений діагноз: хронічний глибокий карієс 54 зуба. Виберіть доцільний пломбувальний матеріал для лікування 54 зуба:
a. Силікофосфатний цемент
*b. Склоіономерний цемент
c. Силікатний цемент
d. Цинк-фосфатний цемент
e. Композитний матеріал

8. У дитини 6-ти місяців діагностовано двобічну бронхопневмонію. Призначено антибіотики широкого спектру дії. Знаходиться на штучному вигодовуванні, наявні розлади травлення (диспепсія). Які можливі патологічні зміни твердих тканин зубів?
a. Зуби Гетчінсона
b. Синдром Стейнтона-Капдепона
c. Зуби Фурньє
*d. Системна гіпоплазія емалі
e. Місцева гіпоплазія

9. Батьки 7,5-річної дитини скаржаться на косметичний недолік переднього зуба верхньої щелепи. На вестибулярній поверхні 11 зуба поблизу ріжучого краю виявлена блискуча пляма жовтого кольору з чіткими обрисами. Емаль при зондуванні гладка. В анамнезі - вивих 51 зуба. Визначте попередній діагноз:
a. Флюороз зубів
b. Системна гіпоплазія емалі
*c. Місцева гіпоплазія емалі
d. Гострий поверхневий карієс
e. Гострий початковий карієс

10. У дитини 6,5 років індекс інтенсивності карієсу КПУ+кп=7. Гігієнічний індекс за Федоровим-Володкіною - 1,5 бали. Фісури у постійних молярах інтактні, глибокі, відкриті. Який метод профілактики карієсу зубів доцільно обрати у даному випадку?
a. Електрофорез ремрозчином
*b. Неінвазивний метод герметизації фісур
c. Аплікації ремрозчином
d. Iнвазивний метод герметизації фісур
e. Покриття зубів фторлаком

11. Хлопчика 7-ми років привели на консультацію до лікаря-стоматолога. Об’єктивно: ясна гіперемовані, відзначається кровоточивість, рухомість зубів, корені оголені, вкриті нальотом, наявність патологічних зубо-ясенних кишень, заповнених грануляціями. Дитина знаходиться на обліку у педіатра. Зі слів мами останнім часом стан дитини погіршився, відзначається нецукровий діабет, екзофтальм. Який діагноз можна запідозрити у дитини?
a. Хвороба Леттера-Сіве
b. Хвороба Таратинова
*c. Хвороба Хенда-Шюллера-Крістчена
d. Хвороба Гоше
e. Синдром Папійона-Лефевра

12. Дитина 14-ти років скаржиться на сухість і лущення губ, особливо в осінньозимовий період. Об’єктивно: червона облямівка губ суха, інфільтрована, вкрита численними лусочками. Шкіра губ ущільнена, пігментована, визначається посилення її малюнка, лущення, а також радіальні тріщини. Водночас, відзначається сухість, ліхенізація і екскоріація шкіри обличчя. Визначте попередній діагноз:
a. Актинічний хейліт
b. Ексфоліативний хейліт
*c. Атопічний хейліт
d. Метеорологічний хейліт
e. Контактний алергічний хейліт

13. Батьки 5-річної дитини звернулись до лікаря-стоматолога з метою санації її ротової порожнини. Об’єктивно: на жувальних поверхнях 54, 64, 74, 75 і 85 зубів виявлено каріозні порожнини в межах розм’якшеного плащового дентину. Дитина нервово збуджена, поводиться неадекватно. Виберіть найбільш доцільну лікувальну тактику у даному випадку:
a. Iнвазивна герметизація
*b. ART-методика
c. Глибоке фторування
d. Iмпрегнаційна терапія
e. Профілактичне пломбування

14. Пацієнт 12-ти років тиждень тому переніс ГРВI. Скарги на біль і свербіння у яснах, кровоточивість під час прийому їжі. На верхній і нижній щелепах ясна гіперемовані, набряклі, кровоточать під час дотику інструментом, індекс за ФедоровимВолодкіною - 3,5 бали, індекс КПУ- 6, проба Шилера-Пісарева позитивна. Який найбільш імовірний діагноз?
*a. Загострення хронічного катарального гінгівіту
b. Гіпертрофічний гінгівіт, фіброзна форма
c. Пародонтит, стадія загострення
d. Гіпертрофічний гінгівіт, гранулююча форма
e. Хронічний катаральний гінгівіт

15. Дитині 10 років. Скарги на сухість, біль, збільшення в об’ємі і лущення губ. Під час огляду виявлено, що слизова оболонка губ гіперемована, губи збільшені в об’ємі, при натягуванні губи відзначається виділення секрету з дрібних слинних залоз у вигляді ”крапель роси”. Вкажіть найбільш імовірний попередній діагноз:
a. Ексфоліативний хейліт
b. Контактний алергічний хейліт
c. Метеорологічний хейліт
d. Актинічний хейліт
*e. Гландулярний хейліт

16. Дівчинка 8-ми років скаржиться на кровоточивість ясен. Дитина хворіє на цукровий діабет. Об’єктивно: ясенні сосочки у ділянці зубів верхньої і нижньої щелеп гіперемовані, набряклі, вкривають коронки на 1/3. Рухливість зубів I ступеня. Який метод дослідження необхідно провести для встановлення діагнозу?
a. Реопародонтографія
b. Iндекс ПМА
c. Стоматоскопія
*d. Рентгенографія
e. Вакуумна проба

17. Дитина 12,5 років звернулася до лікаря-стоматолога з метою санації ротової порожнини. Об’єктивно: інтенсивність карієсу відповідає високому рівню - КПВ=2+4+0=6. Iндекс Green-Vermіllіon дорівнює 1,7. Слизова оболонка ясен блідо-рожевого кольору. У даному випадку для індивідуальної гігієни ротової порожнини доцільно призначити зубні пасти, що містять:
a. Екстракти трав
*b. Амінофториди
c. Антисептики
d. Ферменти
e. Сольові добавки

18. У дитини 6-ти років третій день підвищена температура тіла до 38-39°C, болісність при ковтанні. Об’єктивно: на слизовій оболонці піднебінних дужок, мигдаликах, частково на м’якому піднебінні відзначаються декілька ерозій до 2 мм в діаметрі, які розташовані на гіперемованій слизовій оболонці та вкриті білуватим нальотом. Підщелепні лімфовузли збільшені, безболісні при пальпації. Який найбільш імовірний діагноз?
a. Дифтерія
b. Iнфекційний мононуклеоз
c. Багатоформна ексудативна еритема
*d. Герпетична ангіна
e. Гострий герпетичний стоматит

19. В клініку звернулися батьки хлопчика 8-ми років із скаргами на ниючий біль в зубі у дитині на нижній щелепі праворуч, що виникає від дії термічних подразників і повільно минає після їх усунення. Об’єктивно: на апроксимальній поверхні 46 зуба - глибока каріозна порожнина. Під час некректомії екскаватором виявлене сполучення з порожниною зуба, зондування якого супроводжується різким болем і кровоточивістю. Який метод лікування пульпіту показаний у даному випадку?
a. Біологічний
*b. Вітальна ампутація
c. Девітальна ампутація
d. Вітальна екстирпація
e. Девітальна екстирпація

20. У дитини 3-х років під час планової санації в 54 зубі виявлено глибоку каріозну порожнину, заповнену рештками їжі та розм’якшеним дентином. Після препарування 54 зуба пульпа кровоточить, зондування різко болісне. Для проведення лікування пульпіту методом девітальної ампутації під час першого відвідування необхідно застосувати:
a. Цинк-евгенолову пасту
b. Кальційвмісну пасту
c. Йодоформну пасту
*d. Параформальдегідну пасту
e. Дентин-пасту

21. Дівчинка 12-ти років скаржиться на спонтанний біль в 16 зубі з короткими періодами ремісій (10-20 хвилин), який з’явився 4 дні тому. Вночі біль посилюється, іррадіює на праву частину верхньої щелепи. При огляді виявлено глибоку каріозну порожнину у 16 зубі, дентин м’який, зондування болісне по всьому дну, вертикальна перкусія трохи болісна, біль підсилюється під дією термічних подразників. ЕОД- 25 мкА. Поставте діагноз:
a. Гострий обмежений пульпіт
b. Хронічний фіброзний пульпіт
c. Хронічний конкрементозний пульпіт
d. Гострий апікальний періодонтит
*e. Гострий дифузний пульпіт

22. При профілактичному огляді дитини 10-ти років виявлено білі, матові плями на вестибулярній поверхні 11, 21 зубів, які локалізуються в пришийковій ділянці. Поверхня емалі в ділянці ураження не пошкоджена, забарвлюється метиленовим синім. Суб’єктивні скарги дитини відсутні. Виберіть оптимальний метод лікування:
a. Iмпрегнаційний метод
b. Препарування і пломбування
*c. Ремінералізуюча терапія
d. Застосування АRT-методики
e. Герметизація зубів

23. До лікаря-стоматолога звернулася мама з 11-річним хлопчиком зі скаргами у нього на виражений самовільний біль у 46 зубі, який хвилеподібно наростає та віддає у верхню та нижню щелепу. Больовий напад поступово посилюється, стає пульсуючим і стихає на декілька хвилин від холодної води. Об’єктивно: у 46 зубі виявлено глибоку каріозну порожнину з розм’якшеним пігментованим дентином, пульпова камера легко перфорується зондом, зондування болісне по всьому дну, перкусія болісна. Електрозбудливість - 40-50 мкА. Встановіть діагноз:
*a. Гострий гнійний пульпіт
b. Гострий обмежений пульпіт
c. Травматичний пульпіт
d. Гострий дифузний пульпіт
e. Загострення хронічного гангренозного пульпіту

24. Батьки 4-річної дівчинки скаржаться на наявність дефектів на зубах верхньої щелепи дитини. Об’єктивно: в пришийковій ділянці вестибулярної поверхні різців верхньої щелепи виявлені дефекти, які не перетинають емалево-дентинного сполучення і мають вигляд ділянок крейдоподібно зміненої емалі з видимим руйнуванням її структури. При зондуванні визначається шорстка, розм’якшена поверхня. Реакція на холодові подразники відсутня. Визначте діагноз:
*a. Гострий поверхневий карієс
b. Гострий початковий карієс
c. Хронічний поверхневий карієс
d. Хронічний початковий карієс
e. Гострий середній карієс

25. Хлопчик 12-ти років скаржиться на постійний біль у зубі верхньої щелепи, який посилюється при накушуванні. Об’єктивно: у 26 зубі - глибока каріозна порожнина, що не сполучається з порожниною зуба. Реакція на термічні подразники відсутня, зондування дна безболісне, перкусія різко болюча, слизова оболонка в ділянці 26 зуба має незначні ознаки запалення. На рентгенограмі 26 зуба змін немає. Визначте діагноз:
a. Загострення хронічного періодонтиту
b. Гострий гнійний періодонтит
*c. Гострий серозний періодонтит
d. Хронічний гранулюючий періодонтит
e. Гострий гнійний пульпіт

26. Дівчина 16-ти років скаржиться на постійний ниючий біль у зубі нижньої щелепи, який посилюється при накушуванні. Об’єктивно: в 46 зубі - каріозна порожнина, яка сполучається з порожниною зуба. Порівняльна перкусія різко болюча. Реакція на термічні подразники, зондування безболісні. Слизова оболонка ясен у ділянці 46 зуба яскраво гіперемована, набрякла, болюча при пальпації. На рентгенограмі: вогнище деструкції кісткової тканини неправильної форми, з нечіткими обрисами. Визначте діагноз:
a. Гострий серозний періодонтит
b. Загострення хронічного гранулематозного періодонтиту
c. Загострення хронічного фіброзного періодонтиту
*d. Загострення хронічного гранулюючого періодонтиту
e. Гострий гнійний періодонтит

