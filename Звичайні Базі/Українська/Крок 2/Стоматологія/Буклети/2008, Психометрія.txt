1. Психометричний аналіз тестових завдань (контингент студентів - українці)Хворий 40-ка років скаржиться на наявність каріозної порожнини в 22. Обєктивно: на медіальній поверхні 22 глибока каріозна порожнина, при зондуванні незначний біль. Який оптимальній матеріал для пломбування 22?
a. Склоіономерний цемент світлового затвердіння
b. Алюмо-силікатний цемент
*c. Композиційний матеріал світлового затвердіння
d. Склоіономерний цемент хімічного затвердіння
e. Силіко-фосфатний цемент

2. Лікар-стоматолог проводить пломбування каріозної порожнини ІІ класу за Блеком у 36 зубі методом сендвіч-техніки в одне відвідування у чоловіка 35-ти років. Який з склоіономірних цементів слід обрати в даному випадку в якості базової прокладки?
a. Класичний
b. Водозатверджувальний
*c. Гібридний
d. Конденсувальний
e. Зміцнений

3. До обласної санепідемстанції звернувся лікар-стоматолог за дозволом на відкриття приватного стоматологічного кабінету на дві стоматологічні універсальні установки. Площа приміщення, де стоматолог планує вести прийом пацієнтів, складає 26 м2. Яку площу повинно мати приміщення за існуючим положенням для двох універсальних стоматологічних установок?
*a. 14 м2 на 1 установку та 10 м2 додатково
b. 10 м2 на 1 установку та 7 м2 додатково
c. 20 м2 на 1 установку та 12 м2 додатково
d. 7 м2 на 1 установку та 7 м2 додатково
e. 10 м2 на 1 установку та 10 м2 додатково

4. До клініки на консультацію звернулася дівчина 17-ти років зі скаргами на наявність дефектів твердих тканин на передніх і бічних зубах, які субєктивно її не турбують. Дефекти коронок існують вже давно. Народилася і проживає у місцевості з вмістом фтору в питній воді 1,2 мг/л. Обєктивно: на вестибулярних поверхнях різців верхньої і нижньої щелеп у ділянці екватора визначаються дефекти твердих тканин у межах глибоких шарів емалі, розташовані паралельно ріжучому краю. Аналогічні дефекти виявлені у ділянці горбів перших молярів, дно і стінки дефектів гладенькі. Колір емалі на дні - світло-коричневий. Який найбільш вірогідний діагноз?
a. Ендемічний флюороз
b. Ерозія твердих тканин зуба
c. Місцева гіпоплазія
d. Вогнищева одонтодисплазія
*e. Системна гіпоплазія

5. Хвора 25-ти років скаржиться на наявність світло-коричневої плями в передньому зубі на верхній щелепі. Обєктивно: у пришийковій ділянці 23 виявляється поодинока пляма світло-коричневого кольору, під час зондування поверхня гладенька. Реакція на холод та зондування безболісна. Встановіть найбільш вірогідний діагноз:
a. Гострий початковий карієс
b. Хронічний поверхневий карієс
c. Флюороз
d. Місцева гіпоплазія емалі
*e. Хронічний початковий карієс

6. Жінка 51-го року звернулася зі скаргами на застрявання їжі у зубі на нижній щелепі з правого боку. Обєктивно: на дистально-жувальній поверхні 45 визначається глибока каріозна порожнина, виповнена щільним пігментованим дентином; не сполучається з порожниною зуба. Було встановлено діагноз: хронічний глибокий карієс. На підставі якого дослідження лікарем було виключено хронічний періодонтит?
a. Пальпація проекції верхівки кореня
b. Зондування
*c. Електроодонтометрія
d. Перкусія
e. Холодова проба

7. До кардіологічного відділення лікарні запросили стоматолога до хворого після інфаркту міокарда. Було встановлено діагноз - хронічний фіброзний пульпіт 36 зуба в стадії загострення. Який метод лікування пульпіту треба застосувати лікарю, враховуючи важкий загальний стан пацієнта?
a. Вітальна екстирпація
b. Девітальна екстирпація
c. Консервативний метод
*d. Девітальна ампутація
e. Вітальна ампутація

8. Хвора 45-ти років скаржиться на біль від температурних подразників, самочинний біль в 26 зубі. Тиждень тому зуб лікували з приводу пульпіту. Обєктивно: 26 під пломбою, перкусія чутлива, реакція на температурний подразник - біль, який повільно підсилюється, тривалий. На рентгенограмі - піднебінний канал запломбовано на ⅔, в щічних каналах матеріал не прослідковується. Що із перерахованого є вірогідною причиною даного ускладнення?
a. Розвиток запалення в періодонті
b. Травма тканини періодонта
c. Неадекватне пломбування каналів
d. Розвиток інфекції
*e. Неповна екстирпація пульпи

9. Хвора 20-ти років скаржиться на біль та кровоточивість ясен протягом тижня. Біль посилюється під час вживання їжі, кровоточивість зявляється від механічних подразників. Обєктивно: в ділянці нижніх фронтальних зубів виражена гіперемія, набряк ясен. Верхівки ясеневих сосочків куполоподібні, збільшені в розмірі. Ясна при пальпації болючі, легко кровоточать. Рентгенологічних змін альвеолярного паростка не виявлено. Який найбільш вірогідний діагноз?
a. Гіпертрофічний гінгівіт
b. Виразковий гінгівіт
c. Атрофічний гінгівіт
*d. Катаральний гінгівіт
e. Локалізований пародонтит

10. Молодий чоловік 23-х років скаржиться на кровоточивість ясен під час чищення зубів, рясне утворення зубного нальоту, незважаючи на ретельний гігієнічний догляд за порожниною рота. Обєктивно: ясеневі сосочки помірно набряклі, застійно гіперемовані, кровоточать під час дотику. Гігієнічний індекс за Федоровим-Володкіною - 3,5. Яку пасту Ви запропонуєте цьому хворому для чищення зубів, проводячи комплексну терапію захворювання?
*a. Паста, що містить сольові додатки
b. Фторвмісна паста
c. Паста, що містить протигрибкові препарати
d. Гелева зубна паста, що містить мікроелементи
e. Паста, що містить мінералізуючі компоненти

11. Молодий чоловік 19-ти років звернувся зі скаргами на кровоточивість і болісність ясен. Обєктивно: у фронтальній ділянці верхньої і нижньої щелеп визначається скупченість зубів, гіперемія, ціаноз і розростання ясеневих сосочків до ⅓ висоти коронок, рясне відкладення мякого зубного нальоту. Яку з нижчеперерахованих процедур доцільно включити до плану лікування цього хворого?
a. Діатермія
b. УВЧ-терапія
c. Флюктуруючі струми
*d. Струми ДАрсонваля
e. Мікрохвильова терапія

12. У хворого 50-ти років скарги на утруднене жування їжі, рухомість зубів, неприємний запах з рота, кровоточивість ясен. Обєктивно: ясна гіперемовані з ціанотичним відтінком, наявність зубного каменю. Пародонтальні кишені в межах молярів верхньої щелепи 8 мм, у решти зубів - 6 мм. На рентгенограмі - резорбція кісткової тканини на ⅔-½ довжини кореня. Який найбільш вірогідний діагноз?
a. Генералізований пародонтит ІІ ст, загострений перебіг
*b. Генералізований пародонтит ІІІ ст, хронічний перебіг
c. Генералізований пародонтит І ст, хронічний перебіг
d. Генералізований пародонтит ІІ ст, хронічний перебіг
e. Генералізований пародонтит ІІІ ст, загострений перебіг

13. Чоловік 31-го року скаржиться на сухість, печіння спинки язика, що виникли близько тижня тому та посилюються під час прийому подразнюючої їжі. Напередодні переніс пневмонію. Два тижні тому знаходився у стаціонарі, приймав антибіотики. Зараз ліків не приймає. Обєктивно: слизова оболонка порожнини рота гіперемована, суха, лискуча. На спинці язика і піднебінні сіро-білі плівки, що легко знімаються. Слина тягнеться нитками за шпателем. Який найбільш вірогідний діагноз?
a. Гострий атрофічний кандидоз
b. Хронічний гіперпластичний кандидоз
*c. Гострий псевдомембранозний кандидоз
d. Медикаментозний стоматит
e. Хронічний атрофічний кандидоз

14. Молода жінка звернулася до лікаря зі скаргами на виникнення в порожнині рота пухирів, болісних виразок, особливо під час розмови та їжі, біль в мязах, суглобах, підвищення температури, нездужання, слабкість. Захворіла раптово 2 доби тому. Обєктивно: t°- 38,4°C, червона облямівка губ вкрита кровянистими кірками, що злипаються та утруднюють відкривання рота. В порожнині рота, на фоні гіперемованої та набряклої слизової губ, щік, дна, язика та мякого піднебіння, визначаються окремі пухирі та великі болісні ерозії, що вкриті фібринозним нальотом. Регіонарні лімфатичні вузли збільшені, болісні. Гіперсалівація. Симптом Нікольського негативний. Який найбільш вірогідний діагноз?
a. Вторинний сифіліс
b. Акантолітична пухирчатка
*c. Багатоформна ексудативна еритема
d. Гострий герпетичний стоматит
e. Неакантолітична пухирчатка

15. Жінка 55-ти років скаржиться на виразки на слизовій порожнини рота, біль під час приймання їжі та розмові. Захворювання почалось раптово більше місяця тому. Обєктивно: на незміненій слизовій оболонці ясен, мякого піднебіння та піднебінних дужок великі ерозії яскраво-червоного кольору. Неушкоджена слизова легко відшаровується при незначному терті з утворенням ерозій, невеликих кровотеч. Яка діагностична ознака є провідною в диференційній діагностиці захворювання?
a. Наявність сітки Уікхема
b. Наявність макрофагів у мазках-відбитках
c. Позитивний симптом Нікольського
d. Наявність пухирів в порожнині рота
*e. Клітини Тцанка в мазках-відбитках

16. Жінка 36-ти років скаржиться на сухість та лущення губи протягом місяця. Застосування індиферентних мазей неефективне. Обєктивно: червона облямівка нижньої губи насичено-червоного кольору, помірно інфільтрована білувато-сірими лусочками, що щільно сидять, при намаганні видалення їх відзначається болісність та кровотеча. По периферії вогнища - помутніння епітелію у вигляді смужок білого кольору, а в центрі - ділянка западання. Який найбільш вірогідний діагноз?
a. Кандидозний хейліт
b. Лейкоплакія
c. Ексфоліативний хейліт
*d. Червоний вівчак
e. Червоний плескатий лишай

17. Чоловік 62-х років скаржиться на наявність безболісного утворення на язиці, яке зявилося декілька місяців тому. Обєктивно: велика кількість каріозних і повністю зруйнованих зубів, на бічній поверхні язика - безболісне утворення, розміром 10х5 мм, білуватого кольору, з нерівною поверхнею у вигляді бородавок. Гістологічно: потовщення рогового шару епітелію з переміжним типом зроговіння. Який найбільш вірогідний діагноз?
a. Бородавчастий передрак
b. Гіперкератотична форма червоного плескатого лишаю
c. Кератоакантома
*d. Верукозна форма лейкоплакії
e. Гіперпластична форма кандидозу

18. Хворий 65-ти років скаржиться на біль у ділянці слизової оболонки твердого піднебіння з лівого боку, який посилюється при користуванні повним знімним протезом під час вживання їжі. Вважає себе хворим 1,5 місяця. Обєктивно: гіперемія та набряк слизової оболонки твердого піднебіння ліворуч; на межі дистального краю протеза знаходиться виразка, краї та дно її щільні, оточуючі тканини інфільтровані. Дно виразки горбисте, вкрите фібринозним нальотом; пальпація виразки болісна. Який з методів обстеження найдоцільніше застосувати в першу чергу?
*a. Біопсія
b. Цитологія
c. Серологічні реакції
d. Алергологічна контактна проба на пластмасу
e. Бактеріоскопія

19. Пацієнт звернувся до стоматолога зі скаргами на часті кровотечі зі слизової оболонки порожнини рота та носа, вказує що такі ж проблеми були у батька. Обєктивно: наявні множинні телеангіектазії та ангіматозні утворення на шкірі обличчя та слизової оболонки носа, щік, губ. Аналіз крові в межах норми. Який найбільш вірогідний діагноз?
*a. Хвороба Рендю-Ослера
b. Хвороба Вакеза
c. Хвороба Аддісона-Бірмера
d. Хвороба Іценка-Кушинга
e. Хвороба Верльгофа

20. Хвора 24-х років звернулася для видалення кореня верхнього зуба мудрості. Під час проведення туберальної анестезії виникла післяінєкційна гематома. Що було пошкоджено під час проведення анестезії?
a. Підочна артерія
b. Верхньощелепна артерія
*c. Крилоподібне венозне сплетіння
d. Вилична артерія
e. Піднебінна артерія

21. Хворий 35-ти років звернувся для видалення 14 зуба з приводу загострення хронічного періодонтиту після безуспішного терапевтичного лікування. Який Ваш вибір інструментарію для видалення?
a. Прямі щипці
b. Штикоподібні кореневі щипці
c. Штикоподібні коронкові щипці
d. S-подібні праві щипці
*e. S-подібні щипці

22. Хворий 47-ми років скаржиться на постійний біль у 27 зубі, що посилюється під час накушування. Обєктивно: обличчя симетричне, шкірні покриви звичайного кольору, рот відкривається у повному обсязі, слизова оболонка альвеолярного відростка на рівні 27 зуба набрякла, гіперемована. У 27 зубі глибока каріозна порожнина, що сполучається з пульповою камерою. Перкусія 27 зуба різко болісна. Який найбільш вірогідний діагноз?
*a. Загострення хронічного періодонтиту 27
b. Гострий загальний гнійний пульпіт 27
c. Хронічний одонтогенний гайморит зліва
d. Гострий гнійний періостит верхньої щелепи від 27
e. Хронічний періодонтит 27

23. Чоловік 43-х років звернувся до лікаря зі скаргами на болісне ковтання, обмежене відкривання рота. 3 дні тому почав боліти зруйнований 37 зуб, наступного дня зявився біль при ковтанні, ще через день почалося обмеження відкривання рота. Обєктивно: невелика мяка припухлість в лівій підщелепній ділянці. Пальпується збільшений лімфатичний вузол. Рот відкривається на 1,5 см. Спостерігається набряк лівої піднебінної дужки та бокової стінки глотки. 37 зуб зруйнований, слизова оболонка навколо зуба набрякла, перкусія слабко болісна. Який найбільш вірогідний діагноз?
a. Гострий підщелепний лімфаденіт
*b. Одонтогенна навкологлоткова флегмона
c. Одонтогенна підщелепна флегмона
d. Одонтогенна крило-щелепна флегмона
e. Перитонзилярний абсцес

24. Хворий 42-х років скаржиться на біль у підщелепній ділянці та під язиком, який посилюється під час приймання їжі, підвищення температури тіла до 37,6°C. Хворіє два місяці. Обєктивно: по ходу правого підязикового валика інфільтрація, гіперемія, набряк мяких тканин, різкий біль під час пальпації. З протоки правої піднижньощелепної слинної залози виділяється каламутна слина з домішками гною. Який найбільш вірогідний діагноз?
a. Ретенційна кіста підязикової слинної залози
*b. Загострення слинокамяної хвороби
c. Аденофлегмона підщелепної ділянки
d. Гострий гнійний лімфаденіт підщелепної ділянки
e. Абсцес щелепно-язикового жолобка

25. Хворий 43-х років скаржиться на новоутворення у правій підщелепній ділянці, яке виникло місяць тому після перенесеної ангіни. Температура тіла до 37,0-37,2°C. Хворому проводилася протизапальна терапія, але новоутворення не зменшилось. Обєктивно: у правій підщелепній ділянці під час пальпації виявляється слабкоболісне округле новоутворення щільно-еластичної консистенції з рівними контурами, не спаяне зі шкірою. З протоки підщелепної слинної залози виділяється прозора слина. Підязиковий валик незмінений. Який найбільш вірогідний діагноз?
a. Аденома слинної залози
b. Атерома
c. Хронічний сіалоаденіт
d. Слинокамяна хвороба
*e. Хронічний лімфаденіт

26. Хворий 20-ти років отримав травму в ділянці верхньої щелепи. Звернувся до стоматолога зі скаргами на рухливість передніх верхніх зубів, біль під час накушування та змикання зубів. Обєктивно: 11, 21 рухливі ІІ-ІІІ ступеня. Коронки зубів інтактні, але розташовані орально. Повне змикання зубів неможливе через розташування зубів поза дугою. На рентгенограмі відзначається розширення періодонтальної щілини у 11 до 0,5-2 мм. Корені не ушкоджені. Який найбільш вірогідний діагноз?
a. Травматична екстракція 11, 21
*b. Травматичний неповний вивих 11, 21
c. Травматичний повний вивих 11, 21
d. Травматичний періодонтит 11, 21
e. Перелом альвеолярного відростка у ділянці 11, 21

27. Хвора звернулася до лікаря-стоматолога зі скаргами на неможливість закрити рот, утруднену мову. Обєктивно: порожнина рота напіввідкрита, з неї тече слина, центральна лінія зміщена в правий бік. Перед козелком вуха - западина, а під виличною дугою - випячування за рахунок голівки нижньої щелепи в підскроневу ямку. Який найбільш вірогідний діагноз?
a. Однобічний задній вивих нижньої щелепи з лівого боку
b. Однобічний передній вивих нижньої щелепи з правого боку
*c. Однобічний передній вивих нижньої щелепи з лівого боку
d. Однобічний задній вивих нижньої щелепи з правого боку
e. Двобічний передній вивих

28. У хворого під час обстеження виявлено новоутворення округлої форми у підпідборідній ділянці. Шкіра над новоутворенням у кольорі не змінена, збирається у складку. В пунктаті - рідина соломяно-жовтого кольору з домішкою холестерину. Який найбільш вірогідний діагноз?
a. Ретенційна кіста підязикової слинної залози
b. Дермоїдна кіста
c. Ліпома
d. Лімфаденіт
*e. Природжена серединна кіста

29. Хворий 67-ми років скаржиться на наявність у ділянці червоної облямівки нижньої губи часто рецидивуючої ерозії. Ерозія овальної форми, розміром 0,8х1,3 см, вкрита тонкими кірками, при знятті яких на фоні блискучої поверхні визначаються точкові крововиливи. Відзначаються ділянки атрофії червоної облямівки. Елементів інфільтрації немає. Піднижньощелепні лімфовузли не збільшені. Який діагноз можна припустити?
a. Ерозивно-виразкова форма лейкоплакії
b. Хвороба Боуена
c. Гландулярний хейліт
*d. Абразивний преканцерозний хейліт Манганотті
e. Кератоакантоз

30. Хвора 35-ти років звернулася до стоматолога з приводу новоутворення в ділянці 11, 12 зубів, яке безболісне, росте повільно. Під час обстеження: пухлина сплощеної форми, прилягає до зубів, має ніжку, забарвлення блідо-рожеве, розмір до 1,5 см, поверхня гладенька, консистенція щільна. Діагноз: епулід у ділянці 11, 12 зубів. Для якої форми епуліда характерна вказана картина?
a. Ангіоматозний
b. Епулід вагітних
c. -
*d. Фіброзний
e. Гігантоклітинний

31. У хворого 42-х років протягом 10-ти років у передньому відділі піднебіння виникало новоутворення. Слизова оболонка над ним в кольорі не змінена. 13, 12, 11, 21, 22, 23 інтактні. На внутрішньоротовій рентгенограмі верхньої щелепи відмічається поодинокий осередок деструкції кісткової тканини з чіткими контурами розміром 2,5х1,5 см. Періодонтальна щілина в ділянці 13, 12, 11, 21, 22, 23 визначається добре. Який найбільш вірогідний діагноз?
a. Радикулярна кіста
b. Резідуальна кіста
c. Фолікулярна кіста
*d. Кіста носопіднебінного каналу
e. Глобуломаксилярна кіста

32. Хворий 49-ти років звернувся до хірурга-стоматолога зі скаргами на збільшення в розмірах "родинної плями", її лущення, свербіж. Зі слів хворого, змінена у кольорі і розмірах ділянка шкіри зявилася рік тому, після травми її під час гоління. Обєктивно: у підочній ділянці зліва визначається інтенсивно пігментована пляма коричневого кольору, розміром до 2 см, з дрібними вузликами на поверхні, овальної форми, виступає над шкірою, з ознаками лущення, безболісна під час пальпації. Регіонарні лімфовузли збільшені, спаяні із шкірою, безболісні. Який найбільш вірогідний діагноз?
*a. Меланома
b. Невус бородавчастий
c. Папіломатоз
d. Плоскоклітинний рак
e. Невус пігментований

33. У чоловіка 63-х років скарги на біль під час прийому їжі, обмеження рухомості язика, наявність виразки в задньому відділі дна порожнини рота зліва, втрату ваги. Обєктивно: хворий користується частковим знімним протезом на нижню щелепу. В ділянці лівого щелепно-язикового жолоба відмічається виразка у вигляді щілини до 1,6 см по довжині з вивернутими краями, вкрита сіро-жовтим нальотом, інтимно спаяна з інфільтратом, що виявляється при бімануальній пальпації. В лівій піднижньощелепній і верхньо-боковій ділянках шиї пальпуються декілька збільшених малорухомих лімфовузлів. Який найбільш вірогідний діагноз?
*a. Рак слизової оболонки дна порожнини рота
b. Декубітальна виразка дна порожнини рота
c. Актиномікоз дна порожнини рота
d. Третинний сифіліс (гумозна виразка)
e. Туберкульозна виразка дна порожнини рота

34. До хірурга-стоматолога звернувся хворий 58-ми років зі скаргами на наявність болісної виразки на боковій поверхні язика. Обєктивно: на бічній поверхні язика зліва визначається виразка округлої форми з підритими мякими краями, що нависають, болісна під час пальпації, дно виразки незначно кровоточить, вкрите жовтуватими вузликами. Який найбільш вірогідний діагноз?
a. Травматична виразка
b. Сифіліс
*c. Туберкульоз
d. Актиномікоз
e. Трофічна виразка

35. У пацієнта 60-ти років після нескладного видалення 37 зуба спостерігається рясна коміркова кровотеча. З анамнезу встановлено, що хворий страждає на гіпертонічну хворобу протягом останніх 6-ти років. В даний час АТ- 180/110 мм рт.ст. Яку невідкладну допомогу має надати лікар?
*a. Ввести гіпотензивні препарати і провести тугу тампонаду комірки
b. Провести тугу тампонаду комірки йодоформним тампоном
c. Ввести гемостатичні препарати
d. Ушити комірку видаленого зуба
e. Провести тампонаду комірки гемостатичною губкою

36. На прийомі у стоматолога в пацієнта 62-х років раптово виникли задишка і сухий кашель, відчуття задухи, що наростає. Стан прогресивно погіршується; число дихальних рухів досягло 30/хв, посилився акроціаноз, зявилося клекочуче дихання, з порожнини рота виділяється велика кількість пінистого харкотиння, психомоторне збудження. Артеріальна гіпертензія. Який патологічний стан розвинувся в хворого?
a. Епілептичний напад
b. Напад бронхіальної астми
*c. Набряк легень
d. Анафілактичний шок
e. Спонтанний пневмоторакс

37. Хворий 55-ти років після проведення анестезії відзначив появу різкої слабкості, болю за грудниною, яка іррадіює в ліву руку і лопаткову ділянку, почащене серцебиття. Обєктивно: притомний, млявий, лоб вкритий холодним потом, відзначається блідість шкірних покривів, АТ- 90/60 мм рт.ст., тони серця глухі, пульс ниткоподібний, аритмічний. Який стан розвивається в хворого?
a. Кардіогенна форма анафілактичного шоку
b. Колапс
c. -
*d. Інфаркт міокарда
e. Напад стенокардії

38. Хворий 42-х років звернувся до хірурга-стоматолога з метою санації порожнини рота. Після проведення анестезії хворий відзначив нудоту, що зявилася раптово, різку слабкість, відчуття стиснення за грудниною, біль у серці, виникло блювання. Хворий знепритомнів, зявилися судоми. Обєктивно: шкіра бліда, вкрита холодним липким потом, зіниці на світло не реагують. Пульс ниткоподібний, артеріальний тиск не визначається. Який найбільш вірогідний діагноз?
a. Епілептичний напад
*b. Анафілактичний шок
c. Зомління
d. Колапс
e. Травматичний шок

39. Одним із методів визначення центральної оклюзії є побудова площини, що при наявності достатньої кількості зубів проходить через ріжучі краї центральних різців нижньої щелепи та дистально-щічні горбики останніх молярів. Яка площина будується?
a. Сагітальна
b. Трансверзальна
c. Франкфуртська
*d. Протетична
e. Вертикальна

40. Хворий звернувся в стоматологічну клініку з метою протезування. Обєктивно: повна відсутність зубів на нижній щелепі. Різка та рівномірна атрофія альвеолярної частини. Прикріплення вуздечок та розташування складок високе. Визначте тип атрофії беззубої нижньої щелепи за Келером:
a. ІІІ тип
b. І тип
*c. ІІ тип
d. ІV тип
e. V тип

41. На етапі припасовки індивідуальної ложки проводяться проби Гербста. Які мязи обумовлюють зміщення індивідуальної ложки при проведенні функціональної проби - поперемінний дотик кінчиком язика до правої або лівої щік?
a. Підборідні та круговий мяз рота
b. Двочеревцеві, підборідно-підязикові
*c. Щелепно-підязикові
d. Мімічні мязи
e. Жувальні мязи

42. Військовослужбовець 23-х років потребує ортопедичного лікування в спеціалізованому шпиталі. Діагностовано несправжній суглоб нижньої щелепи в фронтальному відділі. Зуби інтактні, стійкі, по 3 з кожного боку. Ортопедичне лікування за допомогою мостоподібного протеза в даного пацієнта можна виконати, якщо дефект щелепи не більше:
a. 4 см
*b. 1 см
c. 3 см
d. 2 см
e. 3,5 см

43. Пацієнту виготовляються часткові знімні пластинкові протези. З обох щелеп знято анатомічні відбитки еластичним альгінатним матеріалом "Іпін", які передані для знезараження. Вкажіть засіб для дезинфекції даних відбитків:
a. Розчин спирту 70%
*b. Глутаровий альдегід 2,5% рН 7,0-8,7
c. Дезоксон 0,1%
d. Гіпохлорид натрію 0,5%
e. Розчин перекису водню 6%

44. Хворий 48-ми років, вчитель, звернувся зі скаргами на значну рухомість 42, 41, 31, 32. Обєктивно: шийки 42, 41, 31, 32 оголені на ⅔, патологічна рухомість ІІІ ступеня. Показано видалення 42, 41, 31, 32. Який вид протеза доцільно використати для проведення безпосереднього протезування?
a. Штамповано-паяний мостоподібний
*b. Частковий знімний пластинковий
c. Адгезивний
d. Бюгельний
e. Металокерамічний мостоподібний

45. Чоловік 51-го року, лектор, звернувся до ортопедичного відділення зі скаргами на біль та рухомість фронтальних зубів нижньої щелепи. Шийки 42, 41, 31, 32 зубів оголені, рухомість III ступеня з глибокими патологічними кишенями. В який термін доцільно зафіксувати зубні протези в хворого після видалення зубів?
a. 2-3 місяці
b. 16-30 днів
*c. В день видалення зубів
d. 4-6 місяців
e. 5-6 днів

46. Хворий 48-ми років звернувся зі скаргами на післятравматичний біль в ділянці підборіддя. При обстеженні визначено: серединний перелом нижньої щелепи за наявності дефекту зубного ряду I класу за Кенеді. Хворому показане виготовлення шини Ванкевич у модифікації Степанова. Чим буде визначатися висота спрямовуючих площин даної шини?
a. Висота центрального співвідношення щелеп
b. Довільно
*c. Ступінь відкривання рота
d. Форма беззубих альвеолярних гребенів на нижню щелепу
e. Висота молярів на верхню щелепу

47. Хвора 36-ти років скаржиться на різкий біль, "клацання" в правому скронево-нижньощелепному суглобі (СНЩС), печіння в ділянці правого зовнішнього слухового проходу. Рухи нижньої щелепи східцеподібні, з короткочасними блокуючими моментами в суглобі та гострим болем. Обєктивно: обличчя симетричне. Прикус ортогнатичний, при внутрішньоротовій пальпації латеральних крилоподібних мязів відчувається біль з правого боку. На томограмах контури кісткових структур суглобових поверхонь рівні, гладенькі. Який найбільш вірогідний діагноз?
a. Ревматичний артрит СНЩС
b. Деформуючий артроз СНЩС
c. Анкілоз СНЩС
*d. Дисфункція СНЩС
e. Гострий посттравматичний артрит СНЩС

48. Хвора 46-ти років скаржиться на утруднене відкривання рота, підвищення температури тіла, набряк тканин довкола обох скронево-нижньощелепних суглобів (СНЩС). З анамнезу встановлено: 2-3 місяці тому протягом декількох днів був нетривалий, неінтенсивний, двобічний біль у привушно-жувальних ділянках, обмеження відкривання рота, відчуття напруження та дискомфорту в ділянках лівого і правого СНЩС. Який діагноз найбільш вірогідний?
a. Артроз
b. Інфекційний артрит
*c. Ревматичний артрит
d. Фіброзний анкілоз
e. Деформуючий артроз

49. Хворому планується виготовлення металокерамічної коронки з опорою на куксову вкладку 23 зуба. Обєктивно: коронка 23 зуба зруйнована до ясеневого краю. Кореневий канал запломбований до верхівки. Лікар виготовив воскову композицію кукси з штифтом, відлив з металу, припасував в зубі, зафіксував вісфат-цементом, отримав робочий відбиток гіпсом. На якому етапі допущена помилка?
a. Фіксація кукси
*b. Отримання відбитку
c. Виготовлення литва
d. Виготовлення воскової конструкції
e. Припасовка кукси

50. Пацієнт звернувся через місяць після цементування металокерамічної коронки на 23 зуб зі скаргами на її розцементування. При обстеженні кукса зуба достатньої висоти, стінки кукси конвергують до вертикальної осі зуба під кутом приблизно 30 градусів. Під яким кутом треба було створити конвергенцію стінок кукси зуба по відношенню до осі зуба?
*a. До 8 градусів
b. 15-18 градусів
c. 10-12 градусів
d. 22-25 градусів
e. 12-15 градусів

51. При обєктивному обстеженні хворого визначається дефект твердих тканин 24 зуба. ІРОПЗ - 0,8. Дефект частково відновлений пломбою, яка не відповідає вимогам. Зуб має рожеве забарвлення. На рентгенограмі не виявляється патологічних процесів. Яка конструкція показана в даному випадку?
a. Екваторна коронка
*b. Штифтова конструкція
c. Вкладка
d. Штучна коронка
e. Напівкоронка

52. Пацієнтка зявилася з метою протезування. Обєктивно: нижня третина обличчя зменшена, носо-губні складки поглиблені, фронтальна група зубів верхньої та нижньої щелеп відсутня, коронки 17, 15, 26, 27, 36, 37, 45, 47 зубів стерті на ⅔ висоти, жувальні поверхні цих зубів гладенькі, пігментовані, альвеолярний відросток не гіпертрофований, міжальвеолярна висота знижена. Визначте форму патологічного стирання у даної пацієнтки:
a. Змішана, некомпенсована, III ступеня важкості
*b. Горизонтальна, некомпенсована, III ступеня важкості
c. Вертикальна, некомпенсована, III ступеня важкості
d. Горизонтальна, компенсована, II ступеня важкості
e. Вертикальна, компенсована, III ступеня важкості

53. Хворий 47-ми років звернувся до клініки ортопедичної стоматології зі скаргами на відсутність зуба в фронтальній ділянці верхньої щелепи, косметичний дефект. Обєктивно: прикус прямий, відсутній 11. З анамнезу: інфаркт міокарда 3 місяці тому. Яку конструкцію протеза необхідно застосувати на даний момент?
a. Бюгельний протез
b. Імплантат
c. Мостоподібний протез з опорою на 21 та 12
d. Мостоподібний протез з опорою на 21
*e. Частковий знімний пластинковий протез

54. Хворий 64-х років звернувся з приводу протезування зубів. Обєктивно: в ділянці відсутнього 15 зуба гострий кістковий виступ. Планується виготовлення часткового знімного протезу з двошаровим базисом. Яку пластмасу доцільно використовувати для еластичної підкладки?
*a. ПМ-01
b. Акріл
c. Бакріл
d. Протакріл
e. Фторакс

55. У хворого 57-ми років відсутні 47, 46, 45, 35, 36, 37, 38. Планується виготовлення бюгельного протезу. 48 зуб має нахил в язиковий бік та вперед. З язикового боку 48 зуба межова лінія має діагональну форму, з щічного - проходить низько на рівні ясеневого краю. Який тип кламера системи Нея слід застосувати?
*a. Кламер V типу
b. Кламер IV типу (позаду зворотної дії)
c. Кламер II типу
d. Кламер I-II типу
e. Кламер I типу

56. Хворому 69-ти років було проведено операцію повного видалення нижньої щелепи. До операції знято відбитки з верхньої та нижньої щелеп і виготовлено замісний протез нижньої щелепи. За допомогою чого забезпечується фіксація цього протезу в ротовій порожнині?
*a. Спіральні пружини Фошара
b. Кламери
c. Атачмени
d. Магніти
e. Зачіпні петлі

57. Хворій 53-х років планується резекція лівої половини нижньої щелепи з її гілкою. Показане виготовлення щелепного безпосереднього протезу за Оксманом. Який елемент протезу служить для утримання фрагменту нижньої щелепи, що залишився, від зміщення у бік дефекту?
a. Резекційна частина
b. Штучні зуби
c. Фіксуюча частина в цілому
d. Багатокламерна система
*e. Знімна або незнімна похила площина

58. Хворий 36-ти років звернувся до лікаря-стоматолога через 1,5 місяця після травми нижньої щелепи зі скаргами на утруднене пережовування їжі, естетичний дефект обличчя. Обєктивно: обличчя пропорційне, асиметричне за рахунок орального зміщення бокового фрагмента нижньої щелепи зліва. При змиканні щелеп 34, 35, 36, 37 знаходяться поза контактом з антагоністами. Від хірургічного втручання категорично відмовляється. Яке ортопедичне лікування доцільно призначити?
a. Вирівнювання оклюзійної поверхні
*b. Протез із подвійним зубним рядом
c. Міжщелепна тяга
d. Механотерапія
e. Коронки з оклюзійними накладками

59. Пацієнту виготовляються металокерамічні коронки на 11, 12 зуби. Перед препаруванням було проведено провідникову анестезію. Через кілька хвилин хворий відчув неспокій, шум у вухах, біль у черевній порожнині, запаморочення. Дихання прискорене, пульс частий, АТ- 60/40 мм рт.ст. Яку допомогу необхідно надати хворому в першу чергу?
a. Піднести до носа ватку, змочену нашатирним спиртом
b. Промедол, супрастін
*c. Ввести в/в 0,5 мл 0,1% р-ну адреналіну, преднізолон
d. Надати хворому горизонтальне положення
e. Ввести еуфілін

60. До клініки ортопедичної стоматології звернувся хворий 43-х років з метою протезування. В анамнезі: цукровий діабет протягом 15-ти років. Перед прийомом лікаря дуже хвилювався. Раптово стан хворого погіршився, виникла слабкість у кінцівках. Хворий покрився холодним липким потом, втратив свідомість. Який невідкладний стан виник у хворого?
a. Анафілактичний шок
b. Інфаркт міокарда
c. Зомління
d. Гіперглікемічна кома
*e. Гіпоглікемічна кома

61. У хворого 9-ти років біля ріжучого краю на вестибулярній поверхні 11 виявлена пляма молочного кольору, безболісна при зондуванні та дії температурних подразників. Встановлено діагноз: місцева гіпоплазія емалі 11. Яке лікування даного захворювання?
a. Профілактична гігієна порожнини рота
b. Герметизація ураженої ділянки
c. Косметичне пломбування
*d. Курс ремінералізуючої терапії
e. Зішліфовування плями

62. При профілактичному огляді хлопчика 8-ми років виявлено матові крейдоподібні плями на вестибулярній поверхні 11 та 21 зубів, які локалізовані у пришийковій ділянці. Субєктивні скарги у дитини відсутні. Який найбільш вірогідний діагноз?
a. Місцева гіпоплазія емалі
b. Плямиста форма флюорозу
*c. Гострий початковий карієс
d. Гострий поверхневий карієс
e. Хронічний початковий карієс

63. Практично здорова дитина 9-ти років скаржиться на перелом коронкової частини і біль у правому верхньому передньому зубі. Обєктивно: коронкова частина 11 зуба відсутня на ⅓, пульпа точково оголена, має червоний колір, різко болісна і кровоточива при зондуванні. Перкусія зуба дещо болісна. З моменту травми пройшло декілька годин. Оберіть оптимальний метод лікування в даному випадку:
a. Вітальна ампутація
b. Вітальна екстирпація
c. Девітальна екстирпація
*d. Біологічний метод
e. Девітальна ампутація

64. Дитина 7-ми років скаржиться на самочинний біль у верхніх правих кутніх зубах. На медіальній контактній і жувальній поверхнях 55 зуба виявлена каріозна порожнина, заповнена розмякшеним світлим дентином, локалізована в межах біляпульпарного дентину. Зондування дна різко болісне, перкусія зуба дещо болісна. Слизова оболонка альвеолярного відростка у проекції коренів 55 зуба не ушкоджена, рентгенологічних змін у цій ділянці не виявлено. Який найбільш вірогідний діагноз?
*a. Гострий дифузний пульпіт
b. Хронічний гангренозний пульпіт
c. Гострий глибокий карієс
d. Загострення хронічного періодонтиту
e. Хронічний фіброзний пульпіт

65. У 6-ти річної дівчинки під час огляду виявлено глибоку каріозну порожнину в 85 зубі. Перкусія і зондування безболісні. Після видалення розмякшеного дентину виникло сполучення з порожниною зуба. Глибоке зондування безболісне. На рентгенограмі 85 зуба вогнище деструкції кісткової тканини в ділянці біфуркації, кортикальна пластинка 35 без патологічних змін. Для кореневої пломби в наведеній ситуації найбільш доцільно використати:
a. Резорцин-формалінова паста
b. Фосфат-цемент
c. Кальцієвмісна паста
*d. Цинк-євгенолова паста
e. Склоіономірний цемент

66. Дитина 8-ми років скаржиться на біль, що посилюється при накушуванні у 21 зубі. Місяць тому відбувся відлам частини коронки зуба у результаті падіння. До лікаря не звертався. Обєктивно: у 21 зубі в ділянці медіального кута має місце дефект коронки на ⅓ її висоти. Порожнина зуба відкрита, зондування і реакція на термічний подразник безболісні. Перкусія різко болісна. Ясна в ділянці 21 набрякла, гіперемована. Який найбільш вірогідний діагноз?
a. Гострий гнійний періодонтит
b. Пульпіт, ускладнений періодонтитом
c. Загострення хронічного пульпіту
d. Гострий серозний періодонтит
*e. Загострення хронічного періодонтиту

67. У дитини 8-ми років у 75 на дистально-апроксимальній поверхні глибока каріозна порожнина, що сполучається з порожниною зуба. Зондування болісне, перкусія безболісна, від холодної води - повільно минаючий біль. Зуб зруйнований кілька місяців тому, не лікувався. Який метод лікування доцільний у даному випадку?
a. Біологічний метод
b. Вітальна ампутація
c. Девітальна екстирпація
*d. Девітальна ампутація
e. Вітальна екстирпація

68. У хлопчика віком 1 місяць у медіального краю нижньої повіки з правого боку рана з гнійним виділенням. Захворів раптово, температура тіла до 40°C. Загальний стан важкий. На другий день захворювання зявився інфільтрат у внутрішнього краю очниці і щоки з правого боку. Шкіра над ним гіперемована, флюктуація не визначається. Очна щілина звужена. З правого носового ходу виділяється гній. На вестибулярній поверхні альвеолярного відростка і на піднебінні праворуч має місце інфільтрат. Слизова оболонка по перехідній складці над ним гіперемована, визначається флюктуація. Який найбільш вірогідний діагноз?
a. Флегмона очниці з правого боку
b. Гострий дакріоцистит
*c. Гострий гематогенний остеомієліт
d. Гострий правобічний гайморит
e. Гострий серозний періостит

69. Після перенесеного матірю гострого гнійного маститу у дитини 2-х місяців зявився набряк лівих підочної та виличної ділянок, гіперемія шкіри лівої половини обличчя, висока температура до 39-40°C, гноєтеча з носа. Який діагноз можна передбачити?
a. Гострий гнійний періостит
*b. Гострий гематогенний остеомієліт
c. Гострий гайморит
d. Флегмона підочної ділянки
e. Гострий одонтогенний остеомієліт

70. У дівчинки 2-х років температура тіла 38,5°C, припухлість під щелепою з правого боку. Хворіє 5 днів, коли зявилися нежить, кашель, невелика рухлива кулька під нижньою щелепою праворуч. Обєктивно: загальний стан дитини середньої важкості. Обличчя асиметричне за рахунок припухлості у правій підщелепній ділянці. Шкіра гіперемована, лискуча, розлитий інфільтрат у правій підщелепній ділянці, що поширюється на верхні відділи шиї з правого боку, болісний, щільний; шкіра у складку не береться. Зуби здорові. Який найбільш вірогідний діагноз?
a. Гострий гнійний періостит нижньої щелепи праворуч
b. Гострий неодонтогенний піднижньощелепний правобічний лімфаденіт
*c. Аденофлегмона правої підщелепної ділянки
d. Гострий сіалоаденіт правобічної піднижньощелепної слинної залози
e. Хронічний остеомієліт нижньої щелепи з правого боку

71. Хлопчик 12-ти років скаржиться на біль та припухлість в привушно-жувальній ділянці зліва, підвищення температури тіла до 37,5°C. Хворіє близько 5-ти діб. Обєктивно: в привушно-жувальній ділянці з лівого боку пальпаторно виявляється щільне болісне утворення розміром 3,5х5 см, малорухоме. Колір шкіри не змінений. З устя протоки слинної залози зліва виділяється прозорий секрет. Який найбільш вірогідний діагноз?
a. Змішана пухлина привушної залози
b. Загострення хронічного паренхіматозного паротиту
c. Абсцес щоки
*d. Несправжній паротит Герценберга
e. Епідемічний паротит

72. Під час профілактичного огляду дитини 6-ти років визначено наступне: прикус тимчасових зубів. Верхня та нижня зубні дуги мають трапецієподібну форму. Верхні різці перекривають нижні більш ніж на ⅔. Співвідношення іклів та других молярів однойменне. Відсутні проміжки між фронтальними зубами. Верхня зубна дуга більша за нижню на величину щічного горбика. У яких площинах визначається деформація прикусу?
*a. Сагітальна та вертикальна
b. Сагітальна та оклюзійна
c. Сагітальна та франкфуртська
d. Сагітальна та носова
e. Сагітальна та трансверзальна

73. Хлопчик 10-ти років звернувся до стоматолога зі скаргами на біль в піднебінні під час їжі. Обєктивно: нижня третина обличчя вкорочена, відкривання рота в повному обсязі. При змиканні зубів ріжучий край нижніх різців контактує з слизовою оболонкою піднебіння. Слизова оболонка в місці контакту гіперемована, трохи набрякла. Бокові зуби змикаються за 1 кл. Енгля. Визначте раціональний план лікування відносно нижньої щелепи в даного хворого:
*a. "Вколотити" фронтальну ділянку
b. Розширити нижню щелепу
c. Подовжити бокові ділянки
d. Подовжити у фронтальній ділянці
e. "Вколотити" бокові ділянки

74. Дитині 2,5 роки. Скарги батьків на смоктання великого пальця під час сну. Визначте тактику лікаря:
*a. Рекомендувати ліктьову лангету
b. Втручання не потрібні
c. Знімний апарат для усунення шкідливої звички
d. Незнімний апарат для усунення шкідливої звички
e. Бесіда з дитиною про шкідливість смоктання пальця

