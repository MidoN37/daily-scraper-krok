1. Хворого 57-ми років із шизофренією в стадії загострення, направлено до щелепно-лицьового стаціонару з діагнозом: перелом нижньої щелепи в ділянці 34-35 зубів зі зміщенням відламків. Який метод лікування йому показаний?
a. Однощелепна гладенька шина-скоба
b. Шина Вебера
c. Шина Ванкевич
*d. Остеосинтез
e. Двощелепна назубна шина

2. До приймального відділення лікарні надійшов хворий 43-х років зі скаргами на набряк обличчя, збільшення в об’ємі верхньої губи, язика. Такий стан з’явився близько 40 хвилин тому після прийому аспірину. Об’єктивно: хворий занепокоєний, шкірні покриви звичайного кольору. Дихання частково утруднене. Визначається набряк верхньої губи, повік, щік, язика, м’якого піднебіння. Назвіть найбільш імовірний діагноз:
a. Лімфедема губ
b. Синдром Мелькерсона-Розенталя
*c. Набряк Квінке
d. Контактний алергічний хейліт
e. Гландулярний хейліт

3. Хворий 45-ти років звернувся до ортопедичного відділення з метою протезування. Перед препаруванням твердих тканин інтактних зубів проведено інфільтраційне знеболювання 0,5% розчином лідокаїну. Через декілька хвилин з’явилося пригнічення свідомості, падіння АТ, судоми, самовільне сечовипускання. Який невідкладний стан розвинувся?
a. Больовий шок
b. Зомління
*c. Анафілактичний шок
d. Серцева недостатність
e. Колапс

4. При внутрішньоротовому огляді пацієнта у лікаря-стоматолога ортопеда виникла підозра на наявність у нього сифілісу. Які на Вашу думку правильні подальші дії?
a. Продовжити огляд і почати препарування зубів
b. Відмовити пацієнту в наданні стоматологічної допомоги
c. Зняти відбитки для вивчення діагностичних моделей
*d. Закінчити огляд, направити пацієнта на відповідні аналізи
e. Сказати хворому про свою підозру і закінчити прийом

5. Хворому 65-ти років з повною відсутністю зубів на верхній щелепі для виготовлення повних знімних пластинкових протезів необхідно зняти анатомічні відбитки з верхньої і нижньої щелеп. У пацієнта підвищений блювотний рефлекс. Який медикаментозний засібнеобхідно використати для зниження блювотного рефлексу?
a. 10% розчин глюкози
b. 1% розчин димедролу
c. 0,2% розчин норадреналіну
*d. 10% розчин лідокаїну
e. 0,1% розчин атропіну

6. У хворої 39-ти років під час прийому у стоматолога розвинувся набряк Квінке з наростанням явищ асфіксії. Які дії лікаря стоматолога необхідні для попередження стенотичної асфіксії?
a. Введення адреноміметиків
b. Проведення штучного дихання
c. Введення десенсибілізуючих засобів
d. Введення глюкокортикоїдів
*e. Проведення трахеостомії

7. Потерпілий доставлений у приймальне відділення після ДТП у непритомному стані у положенні на спині. Відзначається синюшність шкірних покривів, утруднене дихання, блідість слизових оболонок. Встановлено діагноз: двобічний перелом тіла нижньої щелепи зі зміщенням фрагментів. Яка асфіксія виникла у потерпілого?
a. Аспіраційна
b. Клапанна
c. Обтураційна
*d. Дислокаційна
e. Стенотична

8. У щелепно-лицеве відділення госпіталізований 6-місячний хлопчик з приводу кровотечі з рани на вуздечці язика. З анамнезу відомо, що напередодні хірургстоматолог провів френулотомію вуздечки язика. Кровотеча виникла через 6 годин після операції. Накладання швів на рану кровотечу не зупинило, дитину перевели до відділення гематології, де кровотечу зупинили внутрішньовенним введенням концентрату IX фактора зсідання крові. Встановіть діагноз:
*a. Гемофілія В
b. Хвороба Віллебранда
c. Iдіопатична тромбоцитопенічна пурпура
d. Залізодефіцитна анемія
e. Нагноєна рана язика

9. Пацієнтка звернулася в стоматологічний кабінет для лікування другого нижнього моляра справа. Була проведена мандибулярна анестезія 4% розчином убістезину. Через кілька хвилин пацієнтка зблідла, вкрилася холодним потом, втратила свідомість. З рота виділяється велика кількість слини. Пульс - ниткоподібний, артеріальний тиск - 90/50 мм рт.ст. Зіниці розширені, щелепи міцно стиснені, з’явилися судоми. Вкажіть невідкладний стан, який виник у хворої:
a. Анафілактичний шок
b. Набряк Квінке
c. Колапс
*d. Епілептичний напад
e. Зомління (Непритомність)

10. У пацієнта після операції видалення зуба діагностовано кровотечу із лунки видаленого зуба. Виберіть раціональну лікувальну тактику:
a. Накладання тампону, змоченого 3% розчином перекису водню
b. Накладання швів на м’які тканини
*c. Туга тампонада лунки зуба смужкою йодоформної марлі
d. Внутрішньом’язове введення розчину вікасолу
e. Внутрішньовенне введення 5-10 мл 10% розчину кальцію хлориду

11. Пацієнт 22-х років направлений на видалення 36-го зуба. На прийомі у хірургастоматолога перед проведенням анестезії, хворий відчув слабкість, шум у вухах, потемніння в очах. Об’єктивно: шкіра обличчя бліда, вкрита холодним потом, АТ- 110/70 мм рт.ст. Пацієнт на декілька секунд втратив свідомість. Яке ускладнення виникло на прийомі у хворого?
a. Анафілактичний шок
b. Епілептичний напад
*c. Зомління (Непритомність)
d. Стенокардія
e. Колапс

