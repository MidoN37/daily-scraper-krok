1. Хворому 28-ми років виготовляється вкладка на 24 зуб непрямим методом. Сформована порожнина для вкладки. Який етап протезування має бути наступним?
*a. Отримання відбитка
b. Виготовлення моделі
c. Фіксація вкладки
d. Відливка вкладки
e. Моделювання вкладки

2. У хворого 40-ка років серединний дефект твердого піднебіння розміром 2х3 см. Зубні ряди інтактні. Яку конструкцію обтуратора краще застосувати у даному випадку?
a. Обтуратор за Iльїною-Маркосян
*b. Піднебінна пластинка
c. Обтуратор за Померанцевою-Урбанською
d. Пластинковий протез з обтуруючою частиною
e. Плаваючий обтуратор

3. Після виготовлення бюгельного протезу на верхню щелепу оцінюється якість виготовленої конструкції. Вмежах яких значень повинна бути ширина дуги протезу?
a. 1,5-2 мм
b. 10-12 мм
c. 12-15 мм
*d. 5-8 мм
e. 3-5 мм

4. Хворий 57-ти років звернувся в клініку зі скаргами на рухомість значної групи зубів. Після обстеження вирішено в комплексі лікування виготовити даному хворому знімну шину. Шинуючі властивості знімних шин забезпечуються застосуванням таких кламерів:
a. Опорні
*b. Багатоланкові і перекидні
c. Зубо-альвеолярні
d. Вестибулярні
e. Утримуючі

5. Пацієнту 67-ми років виготовляється повний знімний протез на нижню щелепу. Проводиться припасування індивідуальної ложки за методикою Гербста. Уточнюється межа ложки під’язикової ділянки, відступивши 1 см від середньої лінії. Яку пробу Гербста слід провести з цією метою?
a. Активні рухи мімічної мускулатури
b. Провести язиком по червоній облямівці верхньої губи
*c. Поперемінне дотикання язиком щоки
d. Ковтання
e. Повільне відкривання рота

6. Хворому 64-х років виготовляється бюгельний протез на верхню щелепу при наявності дефекту зубного ряду 2-го класу за Кеннеді. Після проведеної паралелометрії встановлені типи межових ліній на опорних зубах. На 24 зубі межова лінія - 1 типу. Який тип кламера із системи Нея показаний хворому?
a. III
b. V
c. IV
d. II
*e. I

7. Хворий 60-ти років звернувся в щелепно-лицевий стаціонар зі скаргами на біль, кровотечу, порушення жування. В анамнезі травма нижньої щелепи на рівні центральних різців. Об’єктивно: припухлість в місці травми, відкривання рота не обмежене. Діагностований серединний перелом нижньої щелепи. Обидві щелепи беззубі. Яка конструкція найбільш доцільна?
a. Зубо-ясенна шина Вебера
b. Наясенна шина Гунінга
c. Зубо-ясенна шина Ванкевич
*d. Наясенна шина Порта
e. Апарат Рудько

8. Жінка 39-ти років звернулася зі скаргами на рухомість зубів нижньої щелепи. Об’єктивно: зубна формула: 17 16 15 14 13 12 11 / 21 22 23 24 25 26 27, 47 46 45 44 43 42 41/31 32 33 34 35 36 37. Зуби інтактні, коронки високі. Навколо 42 41/31 32 зубів ясенні кишені, рухомість I та II ступенів. Для іммобілізації рухомих зубів виготовлена ковпачкова шина з фіксуючими коронками на 43/33 зуби. Яку стабілізацію зубів дозволяє провести дана шина?
a. Парасагітальна
b. Сагітальна
c. Колова
*d. Фронтальна
e. Фронто-сагітальна

9. Під час бойових дій у зубного техніка спеціалізованого шпиталю для виготовлення зубних протезів виникла потреба поповнення зуботехнічних матеріалів з комплекту. Вякому комплекті вони знаходиться?
a. ЗТ-2
b. ЗТ-1
*c. ЗТ-3
d. ЗП
e. ЗВ

10. Хворий 35-ти років страждає на локалізований пародонтит фронтальних зубів нижньої щелепи. Об’єктивно: на верхній щелепі зубний ряд безперервний, на нижній щелепі відсутні 48, 47, 46, 45, 35, 36, 37, 38 зуби, інші зуби мають рухомість II ступеня, треми, діастему. Визначте тактику лікаря-ортопеда в даній клінічній ситуації:
a. Виконати тимчасове шинування зубів нижньої щелепи
*b. Ортодонтичне лікування з подальшим шинуванням і протезуванням
c. Відновити оклюзійну висоту бюгельним протезом
d. Відновити оклюзійну висоту частковим знімним пластинковим протезом
e. Шинувати рухливі зуби з подальшим протезуванням

11. Вякому лікувальному закладі поранені на полі бою у щелепно-лицеву ділянку одержують відповідну ортопедичну (виготовлення лікувальних шин, апаратів, протезів) та зуболікарняну допомогу?
a. У ОМеДБ (окремому медичному батальйоні)
b. У евакогоспіталях
c. У цивільних медичних закладах
*d. У СВПХГ (спеціалізованому військовопольовому хірургічному госпіталі)
e. У ОМЗ (окремому медичному загоні)

12. Одним з етапів виготовлення повного знімного протеза є припасування індивідуальної ложки і зняття функціонального відбитка. Яким із перерахованих матеріалів проводиться функціональне оформлення країв індивідуальної ложки?
a. Гіпс
b. Тіодент
c. Стомальгін
*d. Ортокор
e. Хромопан

13. Чоловік скаржиться на печіння в ділянці слизової оболонки твердого піднебіння при користуванні частковим знімним пластинковим протезом, виготовленим тиждень тому. Діагностовано алергічний контактний стоматит. Визначте тактику лікування, коли відомо, що умов для виготовлення дугового протезу немає, а пацієнт вперше користується знімною конструкцією:
a. Виготовлення нового протезу з додаванням в пластмасове тісто меншої кількості мономеру
b. Накладання виготовленого протезу з частим полосканням водою, та прийомом гіпосенсибілізуючих засобів
*c. Виготовлення нового знімного протезу з металевим базисом
d. Виготовлення нового протезу з додаванням в пластмасове тісто меншої кількості полімеру
e. Кип’ятіння раніше виготовленого протезу в дистильованій воді протягом 10 хвилин

14. Пацієнту 54-х років показано виготовлення суцільнолитих металокерамічних мостоподібних протезів на верхню та нижню щелепи. Яку групу відбиткових матеріалів необхідно вибрати при виготовленні даних зубних протезів?
a. Гіпс
b. Цинкоксидевгенолові
c. Альгінатні
*d. Силіконові
e. Термопластичні

15. Пацієнт 28-ми років скаржиться на естетичний дефект. Об’єктивно: коронки 12, 11 та 21, 22, 23 - зруйновані каріозним процесом більш ніж на 2/3 висоти коронки. Прикус ортогнатичний. На рентгенограмі: канали даних зубів запломбовані на всю довжину, патологічних змін в периапікальних тканинах не виявлено. Запропонуйте найбільш раціональну конструкцію в цьому випадку:
a. Відновлення коронкових частин за допомогою фотополімерних пломбувальних матеріалів
b. Куксові вкладки, облицьовані пластмасою
*c. Виготовлення куксових вкладок та металокерамічних коронок
d. Виготовлення комбінованих штампованих коронок за Бородюком
e. Виготовлення іммедіат-протезу на штифтах

16. Вклініку ортопедичної стоматології звернувся хворий 42-х років із скаргами на неможливість пережовування їжі у зв’язку з частковою втратою зубів. Об’єктивно: у бокових ділянках відсутні 18, 16, 15, 25, 26, 28, 38, 35, 36, 44, 46, 48. Iнші зуби мають рухомість I-II ступеня. Діагноз: генералізований пародонтит II ступеня. Яка на Вашу думку конструкція протезів найбільш раціональна в даному випадку? Ортопедична стоматологія 17
a. Часткові знімні пластинкові протези
b. -
c. Протези з металевим базисом
d. Незнімні суцільнолиті мостоподібні протези
*e. Бюгельні протези з шинуючими елементами

17. Пацієнт 25-ти років скаржиться на неправильне положення верхнього центрального різця зліва внаслідок травми, що мала місце 2 місяці тому. Об’єктивно: 21 зуб повернутий по осі, в піднебінному положенні. Яким з методів лікування найбільш доцільно усунути даний дефект?
a. Хірургічний
b. Протезування
c. Шинування з наступним протезуванням
*d. Ортодонтичний
e. Апаратурно-хірургічний

18. Хворому 46-ти років з метою протезування показана класична 2-х етапна хірургічна установка імплантатів на верхній щелепі. Який повинен бути інтервал між цими етапами?
a. 2 місяці
b. 0,5 місяця
c. 1 місяць
d. 1,5 місяця
*e. 3-6 місяців

19. У хворого 59-ти років внаслідок виробничої травми стався перелом нижньої щелепи. Раніше користувався знімними протезами (частковими пластинковими для верхньої щелепи і повними для нижньої щелепи). Що можна використовувати для транспортної іммобілізації перелому?
a. Апарат Збаржа
*b. Протези пацієнта з підборідною пращею Ентіна
c. Шину Васильєва
d. Шину Ентіна
e. Шину Тігерштедта

20. У пацієнта 47-ми років після втрати премолярів на н/щ зліва зуби, що обмежують дефект, поступово змістились всередину дефекту. Одночасно зубиантагоністи висунулись в бік беззубої частини альвеолярного відростка. Яку назву має в літературі описана клінічна ситуація?
a. Феномен відносного зубоальвеолярного видовження
*b. Феномен Попова-Годона
c. Синдром Папійона-Лефевра
d. Синдром Костена
e. Феномен Курляндського

21. Хворий 47-ми років скаржиться на зміну кольору 11 та 21 зубів. Об’єктивно: 11, 21 зуби рожевого кольору, канали запломбовано до верхівок. Вирішено виготовити металокерамічні коронки на 11 та 21 зуби. Під яким оптимальним кутом слід проводити препарування апроксимальних поверхонь опорних зубів?
*a. 5o
b. 10o
c. 20o
d. 15o
e. 0o

22. Хворому 37-ми років зі звичним вивихом нижньої щелепи, виготовляється незнімний апарат для обмеження відкривання рота. Який термін користування даним апаратом?
a. 6-12 місяців
b. 4-5 років
c. 1-2 тижні
d. 3-4 тижні
*e. 2-3 місяці

23. Пацієнту планується виготовлення повного знімного пластинкового протезу на верхню щелепу. Об’єктивно: на слизовій оболонці протезного ложа значна кількість ущільнених папілом різної величини. Визначте тактику лікаря:
a. Об’ємне моделювання базису протезу
b. Зменшити площу базису протезу
*c. Після видалення папілом виготовити протез з двошаровим базисом з еластичною підкладкою
d. Користування знімним протезом протипоказано
e. Виготовлення металевого базису протезу

24. Хворому тиждень тому були накладені знімні протези на верхню і нижню щелепи. Під час чергового прийому хворий скаржиться на прикушування щік, біль. Об’єктивно: гіперемія, набряк, з виразкування на слизовій щік в ділянці штучних молярів по лінії змикання зубів. Чим це може бути спричинене?
a. Травматичність слизової внаслідок діабету
b. Зафіксована передня оклюзія
c. Неправильно визначена висота прикусу
*d. Горбки молярів верхньої та нижньої щелеп змикаються в одній вертикальній площині
e. Токсико-алергічна дія компонентів базисної пластмаси

25. У хворого 70-ти років повна відсутність зубів на верхній щелепі. Об’єктивно: верхньощелепні горби і альвеолярні відростки повністю атрофовані, склепіння піднебіння пласке, вкрите шаром помірно піддатливої слизової оболонки. До якого типу атрофій беззубих щелеп можна віднести цей випадок?
a. II тип за Келлером
b. IV тип за Келлером
c. III тип за Келлером
d. II тип за Шредером
*e. III тип за Шредером

26. У вогнищі природної катастрофи виявлений хворий з рваною раною м’яких тканин обличчя у ділянці нижньої губи і підборіддя з ознаками зовнішньої кровотечі, у свідомості. Який об’єм першої медичної допомоги має бути наданий?
a. Знеболювання 2% розчином промедолу з шприц-тюбика аптечки індивідуальної
b. Вкласти клапті у правильне положення і накласти пластинкові шви
c. Надійно перев’язати судину у рані, вкласти клапті у правильне положення, накласти пластинкові шви і стерильну пов’язку
*d. Зупинка зовнішньої кровотечі, тампонада рани, накладання стерильної пов’язки, транспортна іммобілізація
e. Первинна хірургічна обробка рани, накладання швів

27. Хворій виготовляється частковий знімний пластинковий протез на в/щ. Який клінічний етап є наступним після визначення і фіксації центральної оклюзії?
*a. Перевірка воскової композиції протеза в порожнині рота
b. Заміна воску на пластмасу
c. Визначення міжальвеолярної висоти
d. Визначення меж базису
e. Постановка штучних зубів

28. Пацієнту виготовляється металокерамічна коронка на 11 зуб. Планується зуб залишити вітальним. Які заходи на час лікування доцільно застосувати для профілактики виникнення в подальшому запалення пульпи даного зуба?
a. Призначення фторвмісних препаратів
b. Призначення протизапальних препаратів
c. Фізіотерапевтичні заходи
*d. Виготовлення провізорної коронки
e. Призначення кальційвмісних препаратів

29. Вклініку ортопедичної стоматології з метою протезування звернувся пацієнт 55- ти років з відсутністю 11 зуба. Два тижні тому виписаний із стаціонару після перенесеного інфаркту міокарда. Яка тактика лікаря?
a. Виготовити мостоподібний протез з опорою на 12, 21
b. Виготовити бюгельний протез
*c. Виготовити тимчасовий знімний протез
d. Тимчасово відмовити в протезуванні
e. Провести імплантацію

30. У стоматологічній поліклініці, що за районом обслуговування забезпечує стоматологічною допомогою понад 25 тисяч мешканців мікрорайону міста, є по 10 посад лікарів стоматологів-терапевтів, та хірургів. Як розрахувати кількість посад стоматологів-ортопедів?
a. 1 посада на 3 тисячі населення
b. 1 посада на 2 тисячі населення
c. 1 посада на 2,5 тисячі населення
d. 1 посада на 4 тисячі населення
*e. Взалежності від потреби населення та обсягу роботи

31. Лікар-стоматолог ортопедичного відділення за зміну надав консультацію та обстежив пацієнта, перевірив коронки, зафіксував мостоподібні протези, визначив центральне співвідношення щелеп та здійснив корекцію знімних протезів. Якими є норми навантаження лікаря в умовних одиницях праці (УОП) за зміну та на місяць при п’ятиденному робочому тижні за нормативами надання допомоги дорослому населенню?
a. 9 УОП - 189 УОП
*b. 6 УОП - 126 УОП
c. 7 УОП - 147 УОП
d. 5 УОП - 105 УОП
e. 8 УОП - 168 УОП

32. Чоловік 60-ти років із повною відсутністю зубів. Користується протезами 15 років. Об’єктивно: нижня третина обличчя знижена, альвеолярні відростки на верхній та нижній щелепах різко атрофовані, піднебіння пласке, торус різко виражений. Слизова оболонка протезного ложа тонка, атрофована, без підслизового шару. Який відбиток і матеріал доцільно використати у даному випадку?
a. Функціональний компресійний стенсом
b. Функціональний диференційований репіном
c. Повні анатомічні гіпсом
d. Повні анатомічні стомальгіном
*e. Функціональний декомпресійний дентафлексом

33. Пацієнтці 35-ти років виготовляється незнімний металокерамічний мостоподібний протез. Одержано двошарові відбитки силіконовим матеріалом ”Сілафлекс”. Відбитки скеровано на знезараження. Який антисептичний розчин слід застосувати для їх обробки? Ортопедична стоматологія 19
a. 70% розчин спирту
b. 3% розчин хлораміну
*c. 0,5% розчин гіпохлориту натрію
d. 1,5% розчин двовуглекислої соди
e. 0,5% розчин перекису водню

34. Хворий 29-ти років потребує заміщення дефектів зубного ряду верхньої щелепи, яке може бути здійсненим шляхом виготовлення мостоподібних протезів з естетичним облицюванням. При виготовленні суцільнолитих металопластмасових мостоподібних протезів надійна фіксація пластмасового облицювання (”Сінма-М”) до каркасу досягається при використанні:
*a. Ретенційних кульок
b. Лаку ЕДА
c. Якісного полірування каркасу
d. Обробки в піскоструменевому апараті
e. Лаку ”Коналор”

35. Пацієнту 60-ти років планується виготовлення часткового знімного протеза на верхню щелепу. Проведено перевірку постановки штучних зубів на восковому базисі в ротовій порожнині. Який буде наступний клінічний етап виготовлення часткових знімних протезів?
*a. Примірка та фіксація часткових знімних протезів в ротовій порожнині
b. Гіпсування гіпсових моделей в артикулятор
c. Кінцеве полірування протезу
d. Кінцеве моделювання базису протеза
e. Визначення та фіксація центрального співвідношення щелеп

36. Хворому 64-х років проводиться фіксація часткового знімного протеза на нижню щелепу. При огляді базиса лікарем виявлено чіткий ”мармуровий малюнок” в вигляді сітки білих смуг, які пронизують товщу базисної пластмаси. Яка найбільш імовірна причина виникнення цього дефекту?
*a. Порушення процесу полімеризації акрилової пластмаси
b. Порушення процесу поліровки базису протеза
c. Тріщини в базисі протезу в результаті механічного пошкодження
d. Сторонні включення в товщі базису протеза
e. Нерівномірне зволоження мономером акрилової пластмаси

37. Хвора 26-ти років звернулась з приводу протезування зубів. Об’єктивно: коронка 16 зуба зруйнована на 1/3. Планується відновлення її анатомічної форми фарфоровою вкладкою, яку будуть виготовляти прямим методом. За допомогою чого потрібно зняти відбиток з сформованої порожнини для вкладки?
a. Силіконові матеріали
b. Віск
c. Твердокристалічні матеріали
*d. Золота або платинова фольга
e. Термопластичні матеріали

38. Чоловікові 35-ти років планується виготовлення адгезивного мостоподібного протеза. Об’єктивно: втрачений 15 зуб. Опорні 14 і 16 зуби стійкі. Коронки зубів середньої висоти. Екватор виражений. Прикус ортогнатичний. Що може бути опорною частиною адгезивного протеза?
a. Комбіновані коронки
b. Повні литі коронки
*c. Литі панцерні або перфоровані накладки
d. Куксові вкладки
e. Екваторні коронки

39. Хворій 42-х років після обстеження було поставлено діагноз: закритий серединний перелом нижньої щелепи в ділянці 31, 41 зубів, без зміщення. Коронкові частини решти зубів інтактні. Також діагностований хронічний генералізований пародонтит середнього ступеня тяжкості. Яка найраціональніша шина для лікування перелому у даної пацієнтки?
a. Зубо-ясенна шина Ванкевич
b. Наясенна шина Порта
c. Шина Тігерштедта
d. Шина Тігерштедта із зачіпними гачками
*e. Зубо-ясенна шина Вебера

40. Хворому 68-ми років виготовляють часткові знімні протези. На етапі перевірки конструкції протезів спостерігається горбково-горбковий контакт у бічних ділянках та сагітальна щілина у фронтальній. Яку помилку допустив лікар?
a. Зафіксована бічна оклюзія
b. Занижена висота ЦО
c. Завищена висота ЦО
*d. Зафіксована передня оклюзія
e. Неправильна побудова протетичної площини

41. Хворий 39-ти років звернувся в клініку ортопедичної стоматології з метою протезування. Після об’єктивного обстеження хворому показано виготовлення металокерамічних коронок на 13, 14 зуби. Який відбитковий матеріал потрібно використати для отримання робочого відбитка?
a. Упін
b. Репін
*c. Спідекс
d. Кромопан
e. Ортокор

42. Хворий 46-ти років, викладач, звернувся зі скаргами на рухомість зубів ни- Ортопедична стоматологія 20 жньої щелепи, що утруднює відкушування їжі. Об’єктивно: безперервний зубний ряд, рухомість фронтальних зубів II ступеня. Рентгенологічно: кореневі канали 32, 31, 41, 42 зубів прямі, запломбовані. Який засіб стабілізує фронтальні зуби зі збереженням естетичного вигляду?
a. Знімна багатоланкова шина для фронтальних зубів
b. Шина з амбразурними кламерами
c. Шина з напівкоронок
*d. Шина Мамлока
e. Коронково-ковпачкова шина

43. Хворий 57-ми років звернувся до лікаря зі скаргами на біль і хрускіт у правому СНЩС під час прийому їжі, який зменшується до вечора. Біль турбує останні 2-3 роки. Об’єктивно: обличчя симетричне, відкривання роту обмежене до 2,5 см. На обох щелепах відсутні моляри. На рентгенограмі: СНЩС визначається деформація суглобових поверхонь СНЩС справа. Який найбільш імовірний діагноз?
a. Контрактура правого СНЩС
*b. Артроз правого СНЩС
c. Гострий артрит правого СНЩС
d. Анкілоз правого СНЩС
e. Больова дисфункція СНЩС

44. Пацієнт 44-х років звернувся до стоматологічної поліклініки з метою протезування. Скарги на утруднене пережовування їжі, естетичний дефект. Об’єктивно: відсутні 14, 15 і 22 зуби. Вкажіть втрату жувальної ефективності за Агаповим:
a. 9%
b. 16%
*c. 18%
d. 20%
e. 12%

45. Хворий 21-го року звернувся зі скаргами на утруднене відкривання роту, зміну зовнішнього вигляду обличчя протягом останніх 2-х років. Ванамнезі: травма обличчя декілька років тому. При огляді: сплощення правої половини обличчя, зміщення підборіддя вліво. При пальпації відмічається зменшення екскурсії суглобової голівки нижньої щелепи зліва. Обмеження відкривання рота до 1 см. Встановіть попередній діагноз:
a. Гострий артрит лівого СНЩС
b. Загострення хронічного артриту СНЩС зліва
*c. Анкілоз лівого СНЩС
d. Передній вивих нижньої щелепи
e. Артроз лівого СНЩС

46. Хвора 50-ти років звернулася зі скаргами на біль і хрускіт в ділянці СНЩС. Об’єктивно: виявлені множинні передчасні контакти зубів, локалізовану форму патологічної стертості зубів. Зуби стійкі, шийки їх оголені, гіперемія ясенного краю. Планується проведення вибіркового пришліфування зубів. Вскільки відвідувань проводиться пришліфування?
a. 2-3 відвідування через день
*b. 3-4 відвідування через тиждень
c. 1-2 відвідування протягом року
d. 2-3 відвідування через місяць
e. Одноразово

47. Пацієнт 44-х років звернувся в клініку ортопедичної стоматології за скаргами на біль і хрускіт в ділянці СНЩС, порушення функції жування внаслідок часткової відсутності зубів на нижній щелепі. Об’єктивно: відсутні 38 37 36 35 / 45 46 47 48 зуби, патологічна стертість зубів нижньої щелепи II ступеню. Як зміщується положення голівок СНЩС при зниженні висоти прикусу в положенні центральної оклюзії?
a. Вниз позаду суглобового горбка
b. Займають центральне положення суглобової ямки
c. Вгору попереду суглобового горбка
*d. Дистально і вглиб суглобової ямки
e. Вниз попереду суглобового горбка

