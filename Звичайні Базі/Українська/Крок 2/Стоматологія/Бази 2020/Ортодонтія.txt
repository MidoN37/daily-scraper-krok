1. До ортодонта звернулися батьки з дитиною 12-ти років зі скаргами на відсутність зуба на верхній щелепі. Зі слів батьків: тимчасовий зуб був видалений у 4-х річному віці внаслідок травми. Під час обстеження: обличчя без особливостей. Прикус постійних зубів. На верхній щелепі відсутній 21. Проміжок між 11 та 22 - 4 мм. На рентгенограмі: 21 розташований під кутом у 45 градусів до 11. Виберіть раціональний метод лікування:
*a. Комбінований метод лікування [хірургічний та апаратурний]
b. Хірургічний
c. Фізіотерапевтичний
d. Ортопедичний
e. Апаратурний

2. При обстеженні дітей в школі стоматолог-ортодонт виявив в декількох з них напруження колового м’язу рота. Який з перерахованих апаратів можна використовувати для гімнастики колового м’язу рота?
a. Апарат Брюкля
*b. Активатор Дасса
c. Активатор Андрезена-Гойпля
d. Регулятор функції Френкеля-3
e. Апарат Енгля

3. Яка форма верхнього зубного ряду повинна бути в постійному прикусі?
a. Сідлоподібна
b. Трапеція
c. Напівколо
d. Парабола
*e. Напівеліпс

4. Який з перерахованих ортопедичних апаратів належить до групи механічної дії?
a. Капа Биніна
*b. Розширювальна пластинка з пружиною Коффіна
c. Обтуратор Кеза
d. Вестибулярна пластинка Шонхера
e. Регулятор функції Френкеля

5. В якому періоді формування прикусу дитини нормою є фізіологічні треми та діастеми?
a. Змінному прикусі
b. Формування молочного прикусу (6 місяців - 3 роки)
*c. В періоді підготовки до зміни зубів (4,5-6 років)
d. Постійному прикусі
e. Це є симптом патології

6. Батьки дитини 3-х років звернулися до лікаря-ортодонта зі скаргами на естетичний дефект. З анамнезу відомо, що дитина має звичку смоктати язик. Вертикальна щілина у фронтальній ділянці 5 мм. Який ортодонтичний апарат показаний для лікування даної патології?
a. Пластинка Шонхера
b. Диск Фріеля
*c. Пластинка Крауса
d. Пластинка Кербітца
e. Активатор Дасса

7. У ортодонта на диспансерному обліку перебуває дитина 2,5 років. Визначте, прорізуванню якої групи тимчасових зубів відповідає 1 етап фізіологічного підйому висоти прикусу:
*a. Тимчасових молярів
b. Тимчасових латеральних різців
c. Фронтальної групи зубів
d. Тимчасових іклів
e. Тимчасових центральних різців

8. У хлопчика 7-ми років під час первинного огляду ортодонтом визначена звичка спати, підклавши кулачок під щоку. Розвитку якої аномалії прикусу може сприяти ця звичка?
*a. Косого прикусу
b. Мезіального прикусу
c. Відкритого прикусу
d. Прогнатії
e. Глибокого прикусу

9. Батьки дівчинки 8-ми років звернулися зі скаргами на естетичне порушення. Об’єктивно: нижня частина обличчя вкорочена, підборіддя висунуте вперед, верхня губа западає. Під час змикання зубів виявляється зворотне глибоке різцеве перекриття. У бічних ділянках мезіооклюзія. Виберіть апарат для лікування:
a. Активатор Андрезена-Гойпля
b. Регулятор функції Френкля-1
c. Регулятор функції Френкля-2
d. Апарат Осадчого
*e. Регулятор функції Френкля-3

10. Лікар-ортодонт з метою уточнення діагнозу у пацієнта провів клінічні діагностичні проби за Ешлером-Бітнером. Лицеві ознаки дитини погіршилися. Яка аномалія щелеп найбільш імовірна?
a. Поєднана патологія обох щелеп
*b. Макрогнатія верхньої щелепи
c. Макрогнатія нижньої щелепи
d. Мікрогнатія нижньої щелепи
e. Мікрогнатія верхньої щелепи

11. Хлопець 21-го року звернувся до ортодонта зі скаргами на значну вираженість підборідної складки. Об’єктивно: зменшена нижня третина обличчя, значно виражена підборідна складка. При внутрішньоротовому огляді: відсутність контактів фронтальних зубів обох щелеп при їх змиканні, сагітальна щілина 4 мм, передньо-щічний горбик першого верхнього моляра змикається з одноіменним горбиком першого нижнього моляра. Для якого аномального прикусу це характерно?
a. Глибокий
*b. Дистальний
c. Перехресний
d. Мезіальний
e. Відкритий

