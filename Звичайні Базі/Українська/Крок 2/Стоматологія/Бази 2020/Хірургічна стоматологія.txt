1. Хвора 66-ти років скаржиться на ниючий біль в лівій привушно-жувальній ділянці, наростання асиметрії обличчя, яку помітила 2-3 місяці тому. Об’єктивно: хвора зниженого харчування, бліда, відзначається парез мімічних м’язів обличчя зліва. Попереду мочки вуха наявний горбистий інфільтрат без чітких меж, розміром 4х5 см, спаяний з навколишніми тканинами, помірно болісний. З протоки лівої привушної слинної залози слини отримати не вдалося. Піднижньощелепні і шийні лімфовузли зліва збільшені. На оглядовій рентгенограмі нижньої щелепи порушень структури кісткової тканини не відзначається. Вкажіть найбільш імовірний діагноз:
a. Загострення хронічного паротиту
*b. Аденокарцинома
c. Псевдопаротит Герценберга
d. Актиномікоз лівої привушно-жувальної ділянки
e. Змішана пухлина лівої привушної слинної залози

2. Після видалення 27 зуба у хірургастоматолога виникла підозра на перфорацію гайморової пазухи. Для уточнення діагнозу лікар вирішив провести носоротову пробу. Які дії потрібно виконати хворому?
a. Зробити вдих через ніс і видихнути через рот, затуливши при цьому ніс
b. Вдихнути повітря через рот, слідкуючи за лункою 27 зуба
c. Закрити пальцями ніс і видихнути повітря через рот, слідкуючи за лункою 27 зуба
d. Вдихнути повітря через ніс, слідкуючи за лункою 27 зуба
*e. Закрити пальцями ніс і намагатися видихнути повітря через ніс, при цьому стежити за лункою 27 зуба

3. Хворий 49-ти років скаржиться на прогресуюче утруднене відкривання рота, болісне ковтання зліва, різке погіршення загального стану, підвищення температури до 39,3°C. Скарги на гострий біль у зруйнованому 38 зубі. Об’єктивно: обличчя симетричне, піднижньощелепні лімфатичні вузли зліва збільшені, болісні під час пальпації. Пальпація під лівим кутом нижньої щелепи та в лівій позадущелепній ділянці викликає різкий біль. Відкривання рота та бокові рухи вліво значно обмежені. Наявна гіперемія та інфільтрація лівої крилощелепної складки. Який найбільш імовірний діагноз?
a. Флегмона приглоткового простору
b. Флегмона піднижньощелепного простору
c. Абсцес щелепно-язикового жолобка
*d. Флегмона крило-щелепного простору
e. Флегмона позадущелепної ділянки

4. Хворий 48-ми років скаржиться на пухлиноподібне утворення на твердому піднебінні. Під час обстеження в передньому відділі піднебіння виявлено напівкулясте випинання з чіткими межами. 11, 21 зуби інтактні. Рентгенологічно наявне вогнище гомогенного розрідження кісткової тканини з чіткими межами, розмірами 3,5х2,5 см. На тлі розрідження кісткової тканини проектуються корені інтактних 11, 21 зубів, періодонтальна щілина простежується. Поставте попередній діагноз:
a. Амелобластома верхньої щелепи
b. Остеобластокластома верхньої щелепи
c. Фолікулярна кіста верхньої щелепи
d. Радикулярна кіста верхньої щелепи
*e. Кіста носо-піднебінного каналу

5. Встановлено, що хворий отримав хімічний опік обличчя сірчаною кислотою. Яку речовину необхідно використовувати для обробки рани з метою нейтралізації?
*a. Луг
b. Антисептик
c. Спирт
d. Кислоту
e. Проточну воду

6. Хворому 50-ти років було встановлено діагноз: рецидив слинокам’яної хвороби з локалізацією каменя в товщі підщелепної слинної залози. Виберіть лікувальну тактику:
a. Видалення каменя із збереженням залози
b. Медикаментозне консервативне лікування
c. Променева терапія
d. Склерозуюча терапія
*e. Видалення підщелепної слинної залози

7. Пацієнтка 18-ти років звернулась до лікаря-стоматолога на консультацію з приводу наявності новоутворення лобної ділянки. На лобній ділянці відмічається рожево-червона пляма шкіри напівкруглої форми з чіткими контурами, розміром 3-4 см. При натискуванні на ушкоджену ділянку тіла пальцями шкіра змінюється у кольорі, стає білішою. При припиненні тиску шкіра набуває попереднього рожево-червоного кольору. При нахиленні голови пляма стає більш насиченою в кольорі і збільшується в об’ємі; пацієнтка піднімає голову - пляма поступово набуває червоно-рожевого кольору. Поставте діагноз:
a. Лімфангіома
b. Нейрофіброматоз
c. Кавернозна гемангіома
d. Родима пляма (невус)
*e. Капілярна гемангіома

8. Хворий 28-ми років отримав удар в підборіддя. Скаржиться на біль в боковій ділянці обличчя справа. При огляді відзначається асиметрія обличчя за рахунок набряку тканин верхньої частини правої привушної ділянки, відкривання рота болісне, обмежене, зміщення щелепи в правий бік, косий правобічний прикус. Який попередній діагноз у хворого?
a. Травматичний подвійний перелом тіла нижньої щелепи зі зміщенням відламків
b. Травматичний однобічний перелом тіла нижньої щелепи зі зміщенням відламків
*c. Травматичний перелом шийки суглобового відростку нижньої щелепи зі зміщенням відламків
d. Травматичний ментальний перелом нижньої щелепи зі зміщенням відламків
e. Травматичний центральний перелом нижньої щелепи зі зміщенням відламків

9. Хворий 19-ти років звернувся в травмпункт зі скаргами на біль і асиметрію обличчя, кровотечу з носа. Травму отримав близько 3-х годин тому. Свідомості не втрачав. Об’єктивно: виражена асиметрія обличчя за рахунок набряку і гематоми правої нижньої повіки та підочноямкової ділянки. Відкривання рота обмежене незначно. Прикус не порушений. Пальпаторно визначається симптом ”сходинки”, деформація в ділянці зовнішнього краю правої орбіти та вилично-альвеолярного гребеня. Порушення чутливості верхньої губи справа. Поставте діагноз:
a. Перелом кісток носа
*b. Перелом правої виличної кістки
c. Перелом верхньої щелепи за Ле Фор II (середній тип)
d. Перелом верхньої щелепи за Ле Фор і (нижній тип)
e. Перелом верхньої щелепи за Ле Фор III (верхній тип)

10. В хірургічне відділення стоматологічної поліклініки звернувся пацієнт 29-ти років зі скаргами на болісну припухлість обличчя справа, що з’явилась 1,5-2 місяці тому і поступово збільшувалась. Об’єктивно: відкривання рота вільне, обличчя асиметричне за рахунок припухлості в правій привушно-жувальній ділянці. Шкіра над припухлістю гіперемована, набрякла, пальпаторно визначається болісний інфільтрат розміром до 3 см. При масуванні із вивідної протоки правої привушної слинної залози виділяється прозора слина. Яке захворювання можна запідозрити у пацієнта?
a. Фурункул правої привушно-жувальної ділянки
b. Гострий гнійний паротит справа
*c. Хронічний гнійний лімфаденіт правої привушно-жувальної ділянки
d. Хронічний інтерстиціальний паротит справа
e. Субмасетеріальний абсцес справа

11. Чоловік 49-ти років з’явився через 2 днів після видалення 38 зуба. Скаржиться на біль та утруднене відкривання рота. Об’єктивно: температура - 38°C, загальний стан задовільний, незначна асиметрія обличчя за рахунок набряку м’яких тканин під кутом нижньої щелепи зліва. Запальна контрактура III ступеня. Лунка 38 зуба виповнена гнилісно-некротичними масами сірого кольору з неприємним запахом. Для виконання кюретажу лунки зуба лікар застосував анестезію за Берше. Метою проведення цієї анестезії у даного хворого є блокада:
a. Щічного та нижньокоміркового нервів
b. Нижньокоміркового нерва
c. Язикового, щічного та нижньокоміркового нервів
d. Язикового та нижньокоміркового нервів
*e. Рухових волокон трійчастого нерва

12. Хворий 28-ми років звернувся у відділення ЩЛХ зі скаргами на наявність новоутворення на шкірі в підщелепній ділянці справа, що з’явилось приблизно 2 роки тому. Досить часто під час гоління відбувалось травмування новоутворення. Встановлено діагноз: папілома. Під час огляду ділянки новоутворення виявлено наявність виразки на тлі гіперемованої шкіри. Яка повинна бути тактика хірургастоматолога?
*a. Виключення малігнізації папіломи. Видалення папіломи
b. Видалення папіломи. Післяопераційна променева терапія
c. Протизапальна терапія з наступним спостереженням
d. Протизапальна терапія, після чого видалення папіломи
e. Антибактеріальна, протизапальна терапія, спостереження

13. Хворий 35-ти років скаржиться на біль та рухомість верхньої щелепи при спробі закрити рот. Травма сталась внаслідок побиття невідомим. Об’єктивно: при пальпації альвеолярний паросток верхньої щелепи рухомий з обох боків, позитивний симптом Малевича та симптом ”навантаження”, на рентгенограмі лінія перелому визначається у ділянці нижньої стінки грушеподібного отвору, виличноальвеолярних гребенів, зниження прозорості верхньощелепних пазух. Який найбільш імовірний діагноз?
a. Перелом альвеолярного відростка верхньої щелепи зліва
b. Перелом кісток носа
*c. Перелом верхньої щелепи за Ле Фор і (нижній тип)
d. Перелом верхньої щелепи за Ле Фор II (середній тип)
e. Перелом верхньої щелепи за Ле Фор III (верхній тип)

14. До відділення хірургічної стоматології надійшла хвора з скаргами на припухлість правої половини обличчя, погане самопочуття. З анамнезу відомо: тиждень тому на правій половині обличчя відчула свербіння шкіри і помітила невеликий щільний вузлик. Почала прикладати різні мазі. Припухлість стала наростати, з’явився біль, лихоманка. Об’єктивно: загальний стан середньої важкості, температура тіла до 39°C. Щічна ділянка справа набрякла, шкіра гіперемована, в центрі набряк овальної форми, припіднятий над поверхнею оточуючих тканин, на верхівці якого помітна чорна кірочка. При пальпації: болючий інфільтрат діаметром 3,5 см, піднижньощелепні лімфатичні вузли збільшені та болючі. Відкривання рота дещо обмежене, порожнина рота санована. Встановіть діагноз:
*a. Фурункул
b. Флебіт лицевої вени
c. Гострий лімфангоїт
d. Гострий лімфаденіт
e. Карбункул

15. Хворий 42-х років надійшов до клініки в тяжкому стані: млявий, температура тіла - 39,1°C, різко болючий інфільтрат дна порожнини рота та підщелепної ділянки справа. Шкіра над інфільтратом напружена, синюшного кольору. Під час пальпації під шкірою відчувається крепітація. Який діагноз можна поставити у даному випадку?
a. Актиномікоз дна порожнини рота
b. Одонтогенна флегмона дна порожнини рота
c. Аденофлегмона дна порожнини рота
d. Злоякісна пухлина дна порожнини рота
*e. Гнилісно-некротична флегмона дна порожнини рота

16. Чоловік 35-ти років знаходиться на лікуванні у хірурга-стоматолога з приводу гострого одонтогенного остеомієліту нижньої щелепи. З метою контролю якості лікування і визначення подальшої тактики планується проведення контрольного рентгенологічного дослідження. У які терміни від початку захворювання необхідно виконувати вказане дослідження цьому хворому для виявлення ознак деструкції кісткової тканини?
a. Через місяць
*b. До кінця 2-го тижня
c. Через 4-5 днів
d. Через 2-3 дні
e. Через тиждень

17. До хірурга-стоматолога звернувся пацієнт зі скаргами на біль і припухлість у ділянці верхньої губи і нижніх відділів підочноямкової ділянки зліва, періодичний біль у зруйнованому 22 зубі. Після проведеного обстеження встановлений діагноз: загострення хронічного періодонтиту 22 зуба, абсцес іклової ямки. Показана операція: видалення 22 зуба, розтин абсцесу внутрішньоротовим доступом. Виберіть оптимальний метод анестезії:
a. Наркоз
*b. інфраорбітальна (позаротовий метод) і різцева анестезія
c. Туберальна і піднебінна анестезія
d. інфраорбітальна (внутрішньоротовий метод) і піднебінна анестезія
e. інфільтраційна анестезія

18. Хворому поставлений діагноз: рак правої привушної слинної залози T2N2M0. Який метод лікування показано хворому?
a. Хірургічне видалення лімфатичного вузла
*b. Комбінована терапія
c. Хіміотерапія
d. Променева терапія
e. Хірургічне видалення новоутворення

19. Явище, за якого нормально розвинений зуб не прорізався у відповідний час на тому місці в зубному ряду, де він мав прорізатися, має назву:
a. Надкомплектний зуб
*b. Ретенція
c. Дистопія
d. інклюзія
e. Тортоаномалія

20. Хвора 27-ми років скаржиться на загальну слабкість, біль в нижній щелепі, при ковтанні. Два дні тому почав боліти 38 зуб. Відкривання рота неможливе. Яку анестезію необхідно виконати для огляду ротової порожнини та видалення 38 зуба?
a. інфільтраційна
*b. За Берше-Дубовим
c. За Верлоцьким
d. Ментальна
e. Туберальна

21. Хворий звернувся зі скаргами на зруйновану коронку 16 зуба. При об’єктивному обстеженні: коронкова частина 16 зуба зруйнована повністю. Діагностовано: хронічний гранулюючий періодонтит 16 зуба. Хворому показане видалення даного зуба. Під яким знеболенням доцільно виконати цю операцію?
a. Туберальна анестезія
b. інфраорбітальна анестезія
*c. Туберальна і палатинальна анестезія
d. інфраорбітальна та туберальна анестезія
e. Туберальна і різцева анестезія

22. Хворому 38-ми років показане видалення 12 зуба. Який метод знеболення слід застосувати при видаленні цього зуба?
a. Підочну та піднебінну
b. Підочну, піднебінну та різцеву
c. Підочну
*d. Підочну та різцеву
e. Різцеву

23. Пацієнт 40-ка років з вогнепальним пораненням нижньої щелепи і дефектом кісткової тканини розміром 2 см в ділянці підборіддя. Який метод іммобілізації йому показаний?
*a. Позаротовий апарат типу Рудько
b. Кістковий шов
c. Фіксація за допомогою спиць і стержнів
d. Однощелепна шина-скоба
e. Двощелепна шина із зачіпними петлями і міжщелепним еластичним витягуванням

24. До лікаря звернулася хвора з приводу утвору в під’язиковій ділянці, який утруднює мову та процес вживання їжі. При огляді в під’язиковій ділянці відзначено утвір м’яко-еластичної консистенції, з гладкою поверхнею, чіткими контурами та розміром 1 см в діаметрі. Під час пальпації відзначається симптом флюктуації. Слизова оболонка порожнини рота над утвором розтягнена, напівпрозора з блакитним відтінком. Який найбільш імовірний діагноз?
a. Змішана пухлина підщелепної слинної залози
b. Аденолімфома
*c. Ранула під’язикової слинної залози
d. Гемангіома під’язикової ділянки
e. Калькульозний сіалоаденіт

25. Хвора 18-ти років у дитинстві була оперована з приводу двобічного повного незрощення верхньої губи. При огляді на значно сплощеній верхній губі спостерігаються множинні рубці, виразної асиметрії не відзначається, але є порушення форми верхньої губи. Широкі основи крил носа симетрично зміщені у бік та дозаду, перетинка носа вкорочена, роздвоєний кінчик носу підтягнутий до верхньої губи, спинка носу має дугоподібну форму. Які зміни здійснюються з кістками щелеп?
*a. Верхні щелепи відстають у рості, міжщелепна кістка внаслідок порушення безперервності м’язового шару губи просувається допереду
b. Верхні щелепи недорозвинені у фронтальній ділянці, у бічних відділах не змінені
c. Верхня та нижня щелепи внаслідок порушення носового дихання сплощені у бічних відділах та сплощені
d. Верхня та нижня щелепи внаслідок зменшення функціонального навантаження недорозвинені, сплощені у фронтальній ділянці
e. Нижня щелепа внаслідок зменшення жувального навантаження відстає у рості, сплощуються верхні щелепи

26. Хворий звернувся зі скаргами на біль в нижній щелепі справа, утруднене відкривання рота. Об’єктивно: при зовнішньому огляді обличчя симетричне, відкривання рота злегка утруднене тризм - 1 ступеня. Слизова оболонка за 47 зубом набрякла, гіперемована, болісна при пальпації, видно медіальні горби 48 зуба, що не прорізався повністю. Який діагноз можна припустити?
a. Загострення хронічного гранулюючого періодонтиту
b. Гострий одонтогенний періостит
c. Абсцес крило-нижньощелепного простору
*d. Перикоронарит
e. Гострий одонтогенний остеомієліт

27. Хвора 37-ми років звернулася до лікаря-стоматолога з метою видалення 25 зуба. Який метод знеболення треба застосувати?
a. Одностороння інфраорбітальна і різцева анестезія
b. Двостороння центральна анестезія
c. Одностороння інфраорбітальна і палатинальна анестезія
d. Одностороння туберальна і палатинальна анестезія
*e. Одностороння туберальна, інфраорбітальна, палатинальна анестезія

28. Дитина 2-х років отримала травму зубів. Об’єктивно: коронки 51 і 61 зубів коротші від сусідніх на 1/3. Слизова оболонка в ділянці 51 і 61 зубів гіперемована, набрякла. На рентгенограмі періодонтальна щілина в апікальній частині коренів 51 і 61 зубів відсутня. Яка лікувальна тактика буде оптимальною?
a. Лігатурне шинування
b. Реплантація
c. Видалення 51, 61 зубів
d. Репозиція 51 і 61 зубів
*e. Диспансерне спостереження

29. Пацієнтка 48-ми років звернувся зі скаргами на субфебрильну температуру та наявність виразки на слизовій оболонці ясен в ділянці молярів, яка поступово збільшується; розхитаність зубів у зоні ураження. Об’єктивно: на слизовій оболонці ясен в ділянці нижніх лівих молярів мають місце дві поверхневі, різко болючі виразки, які мають підриті краї. Дно виразок зерняткового вигляду, вкрите жовтувато-сірим нальотом. Виразки оточені горбками. Шийки зубів оголені, спостерігається патологічна рухомість зубів. Регіональні лімфатичні вузли збільшені, болісні, утворюють щільні пакети. Поставте попередній діагноз:
a. Трофічна виразка
*b. Туберкульоз
c. Гострий афтозний стоматит
d. Сифіліс
e. Ракова виразка

30. Хворий 36-ти років звернувся зі скаргами на наявність виразки на нижній губі зліва. Три тижні тому з’явилося на губі незначне почервоніння округлої форми, яке з часом стало інтенсивнішим і ущільненим. В центрі його утворилася виразка 2-3 дні тому, а під щелепою з’явилися множинні вузлики, які хворому не болять. Об’єктивно: на слизовій оболонці нижньої губи зліва виразка овальної форми розміром 1,2 см з рівними, чіткими межами. Яскравочервоним блискучим дном. Краї виразки мають вигляд валика, що плавно спускається до низу, а в її основі щільний безболісний інфільтрат. Підщелепні лімфовузли збільшені, безболісні. Шкіра над ними не змінена. Якому захворюванню відповідає клінічна картина?
a. Рак губи
b. Виразковий хейліт
*c. Сифіліс (первинний період)
d. Трофічна виразка
e. Червоний вовчак

31. У пацієнта діагностовано фібропапілому шкіри обличчя. Який метод лікування необхідно застосувати?
*a. Хірургічний
b. Фізіотерапевтичний
c. Комбінований
d. Медикаментозний
e. Променевий

32. У хворої 48-ми років діагностований ревматоїдний артрит СНЩС. Що є характерною ознакою ревматоїдного артриту СНЩС?
a. ”Тугорухомість” нижньої щелепи зранку
*b. Двобічність ураження
c. Наявність у анамнезі хронічної травми
d. Зниження гостроти слуху
e. Поєднання з артрогенною контрактурою

33. У хворого діагностовано амелобластому нижньої щелепи. Який вид хірургічного лікування показаний цьому хворому?
a. Цистектомія
b. Проводиться тільки консервативне лікування
c. Вишкрібання пухлини в межах здорових тканин
d. Кріодеструкція пухлини
*e. Резекція нижньої щелепи, відступивши 1,5 см від вогнища ураження

34. У пацієнта 37-ми років наявна асиметрія обличчя за рахунок припухлості привушно-жувальної ділянки справа. При пальпації - утвір щільної консистенції, без чітких меж, болючий, нерухомий. Кути рота й ока опущені. При намаганні надути щоки права щока парусить. Який попередній діагноз?
a. Флегмона привушно-жувальної ділянки
*b. Злоякісна пухлина привушної слинної залози
c. Периферичний парез лицьового нерва
d. Центральний парез лицьового нерва
e. Невралгія трійчастого нерва

35. У пацієнта 37-ми років діагностовано: гострий остеомієліт нижньої щелепи справа в ділянці 45, 46, 47 зубів. При обстеженні виявлено симптом Венсана. Вкажіть ознаки цього симптому:
a. інтенсивний біль в ділянці причинного зуба
b. Наявність інфільтрату з обох боків альвеолярного відростку
c. Біль при перкусії причинного і сусідніх зубів
*d. Відчуття оніміння м’яких тканин нижньої губи і підборіддя
e. Рухомість причинного і сусідніх зубів

36. Хворий 21-го року три години тому отримав ножове поранення в ділянці правої щоки; була кровотеча, на момент огляду припинилася. Об’єктивно: в ділянці правої щоки наявна рана з рівними краями, яка не проникає в порожнину рота, розміром 4х1 см, заповнена згустком. Накладання яких швів показане хворому?
a. Первинні зближуючі
b. Первинні направляючі
*c. Первинні глухі
d. Ранні вторинні
e. Пізні вторинні

37. Хворий 25-ти років доставлений у відділення для надання спеціалізованої допомоги через 48 годин після отримання уламкового поранення щелепно-лицьової ділянки. При огляді велика зяюча рана м’яких тканин обличчя неправильної форми, краї інфіковані, набряклі. Який вид хірургічної обробки рани проводиться на даному етапі?
a. Рання первинна
b. Відтермінована первинна
c. -
*d. Пізня первинна
e. Вторинна

38. Хвора 30-ти років після переохолодження скаржиться на перекошення обличчя вправо, підвищення температури тіла до 37,9°C. Об’єктивно: не може нахмурити лоба зліва та закрити ліве око. Згладжена ліва носогубна складка. Губи щільно не стуляються. Відсутній лівий надбрівний рефлекс. Назвіть патологію:
a. Прогресуюча геміатрофія обличчя
b. -
c. Невралгія трійчастого нерва
d. Лицевий геміспазм
*e. Невропатія лицевого нерва

39. Дівчина 18-ти років звернулася до стоматолога зі скаргами на біль в привушних ділянках загальне нездужання. При огляді відзначається припухлість привушних ділянок з обох сторін, болюче відкривання роту, в ротовій порожнині - гіперемія та набряк слизової оболонки навколо усть протоків привушних слинних залоз. Наявні симптоми загальної інтоксикації: температура тіла - 38°C, біль в м’язах. Встановіть попередній діагноз:
a. Флегмона привушно-жувальної ділянки
b. Гострий неепідемічний паротит
*c. Гострий епідемічний паротит
d. Гострий гнійний лімфаденіт
e. Псевдопаротит Герценберга

40. Чоловікові 29-ти років поставлено діагноз: перелом верхньої щелепи за середнім типом. Лінія розлому симетрична з обох боків. В яких межах може бути порушена чутливість зубів та слизової оболонки?
a. Від 18 до 28 зуба
b. -
c. Від 11 до 21 зуба
d. Від 13 до 23 зуба
*e. Від 15 до 25 зуба

41. До лікаря-стоматолога звернулася хвора 28-років зі скаргами на ниючий біль при накушуванні в 16 зубі. Після обстеження поставленний діагноз: загострення хронічного періодонтиту. Показано видалення 16-го зуба. Який вид щипців доцільно використати для видалення?
a. Прямі щипці
b. S-подібної форми ліві
*c. S-подібної форми праві
d. Дзьобоподібні щипці з щічками, що не сходяться
e. Дзьобоподібні щипці, зігнуті по площині

42. Під час підготовки до протезування у пацієнта 38-ми років виявлена перфорація дна пульпової камери в ділянці біфуркації коренів 46 зуба. Об’єктивно: 46 зуб нерухомий, пародонтальних кишень в ділянці 46 зуба не виявлено. На рентгенограмі: канали 46 зуба запломбовані на всю довжину, патологічних змін в периапікальній ділянці коренів немає. В області біфуркації коренів 46 зуба невелике розрідження верхівки міжкореневої перегородки. Який вид зубозберігаючої операції показаний в даному випадку?
a. Ампутація
b. Гемісекція
*c. Коронаро-радикулярна сепарація
d. Резекція
e. Реплантація

43. Пацієнту показане проведення вестибулопластики на нижній щелепі. До якої патології найчастіше призводить мілкий присінок порожнини рота?
*a. Захворювання тканин пародонта
b. Тісне розташування фронтальних зубів
c. Глибокий прикус
d. Парафункція мімічних м’язів
e. Затримка росту щелепи

44. Пацієнту з метою видалення 27 зуба була проведена туберальна і піднебінна анестезія. При виведенні голки з м’яких тканин при виконанні піднебінної анестезії виникла кровотеча. Що необхідно зробити для зупинки кровотечі?
a. Ввести внутрішньом’язово вікасол
b. Перев’язати зовнішню сонну артерію
c. Накласти шви
d. Ввести внутрішньовенно 10% розчин хлористого кальцію
*e. Притиснути тампоном місце вколу

45. З якою частотою проводиться генеральне прибирання в стоматологічному кабінеті?
a. Не рідше 2 разів на тиждень
*b. Не рідше 1 разу на тиждень
c. Не рідше 1 разу на рік
d. Не рідше 1 разу на місяць
e. Не рідше 1 разу на 2 тижні

