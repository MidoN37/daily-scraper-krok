1. Дитина 6-ти років направлена для видалення нижніх молочних центральних різців з приводу зміни прикусу. Зуби рухомі III-го ступеня. Виберіть оптимальний вид знеболення:
a. Провідникове знеболення
b. Iнфільтраційне знеболення
c. Внутрішньокісткове знеболення
*d. Аплікаційне знеболення
e. Iнгаляційний наркоз

2. Дитині 8-ми років встановлений діагноз: гострий одонтогенний періостит нижньої щелепи справа від 74 зуба. Виберіть найбільшдоцільний метод лікування:
a. Ендодонтичне лікування 74 зуба, періостотомія
b. Ендодонтичне лікування 74 зуба, медикаментозна терапія
*c. Видалення 74 зуба, періостотомія, медикаментозна терапія
d. Періостотомія, медикаментозна терапія
e. -

3. Хлопчик 12-ти років звернувся зі скаргами на підвищення температури до 38,5°C, утруднене відкривання рота, біль під час ковтання, вживання їжі, розмови. Об’єктивно: шкірні покрови бліді, обличчя незначно асиметричне через припухлість у лівій підщелепній ділянці. Відкривання рота обмежене до 1,2 см, болісне. Набряк тканин у лівій під’язиковій ділянці, лівий щелепно-язиковий жолобок інфільтрований, згладжений, болісний під час глибокої пальпації, слизова оболонка тут різко гіперемована. Коронка 36 зуба зруйнована повністю. Який діагноз можна припустити?
a. Гострий одонтогенний періостит нижньої щелепи від 36 зуба
b. Одонтогенна флегмона лівої крилощелепної ділянки
c. Одонтогенна флегмона лівої підщелепної ділянки
*d. Одонтогенний абсцес щелепноязикового жолобка від 36 зуба
e. Гострий одонтогенний остеомієліт нижньої щелепи від 36 зуба

4. Внаслідок удару у хлопчика віком 15 років верхні центральні різці заглибилися у щелепу на половину висоти коронок. Визначте тактику лікаря-стоматолога:
a. Видалення 11, 21 зубів, ортопедичне протезування їх
b. Трансплантація 11, 21 зубів у зубний ряд, ендодонтичне лікування
c. Реплантація 11, 21 зубів у зубний ряд
*d. Оперативне виведення 11, 21 зубів у зубний ряд, іммобілізація зубів, подальше можливе ендодонтичне лікування
e. Динамічне спостереження, з можливим подальшим ендодонтичним лікуванням 11, 21 зубів

5. Дівчинка 7-ми років скаржиться на наявність новоутворення на нижній губі, яке з’явилося 3 місяці тому. Спостерігається його повільний ріст. Об’єктивно: на слизовій оболонці нижньої губи справа є кругле новоутворення діаметром 0,5-1 см, яке підвищується над рівнем слизової оболонки, поверхня гладка, просвічується прозороблакитний вміст утворення. Пальпація безболісна, консистенція пружно еластична. Поставте клінічний діагноз:
*a. Ретенційна кіста нижньої губи
b. Фіброма нижньої губи
c. Папілома нижньої губи
d. Гемангіома нижньої губи
e. Лімфангіома нижньої губи

6. У дівчинки 11-ти років діагностовано хронічний паренхіматозний паротит. Назвіть рентгенологічну ознаку цього захворювання:
a. Симптом роси
b. Симптом ”сухого дерева”
*c. Симптом ”грона винограду”
d. Симптом флюктуації
e. Симптом дефекту наповнення

7. При обстеженні дитини виявлено мікрогнатію і відкритий прикус. На рентгенограмі суглобова щілина відсутня, гілка нижньої щелепи справа переходить в скроневу кістку. Поставте діагноз:
a. Хронічний правосторонній артрит СНЩС
*b. Правосторонній кістковий анкілоз СНЩС
c. Склерозуючий правосторонній артроз СНЩС
d. Синдром 1-2 зяберних дуг
e. Правосторонній фіброзний анкілоз СНЩС

8. При огляді дитини виявлено втягнуту слизову оболонку на м’якому піднебіння і язичку. Поставлено діагноз: вроджене приховане незрощення м’якого піднебіння. Яке оперативне втручання необхідне?
a. Уранопластика
b. Ураностафілопластика
c. Ринохейлопластика
*d. Велопластика
e. Хейлопластика

9. Батьки дівчинки віком 6-ти років звернулися зі скаргами на біль і набряк у дитини в ділянці верхньої щелепи справа, підвищення температури тіла до 37,9°C, погіршення загального самопочуття. Дані симптоми з’явилися три дні тому. Об’єктивно: обличчя асиметричне за рахунок набряку м’яких тканин щічної та підочної ділянок справа. Коронка 54 зуба зруйнована на 1/2, перкусія болюча, зуб раніше лікований з приводу ускладненого карієсу. З піднебінної сторони в ділянці вказаного зуба виявлено болючий інфільтрат з флюктуацією в центрі, вкритий гіперемованою оболонкою. Встановіть попередній діагноз:
a. Загострення хронічного періодонтиту 54 зуба
b. Хронічний одонтогенний остеомієліт верхньої щелепи
c. Гострий серозний періостит верхньої щелепи від 54 зуба
d. Гострий одонтогенний остеомієліт верхньої щелепи
*e. Гострий гнійний періостит верхньої щелепи від 54 зуба

10. Хлопчик віком 15 років звернувся до лікаря стоматолога з приводу видалення 26 зубу. Під час проведення туберальної анестезії з’явилося швидке наростання набряку тканин і обмеження відкривання рота. Чим обумовлений такий стан?
a. Iшемія шкіри
b. Анафілактичний шок
c. Травма м’язів під час проведення анестезії
d. Травма нервових стовбурів
*e. Травма судин

11. Хворого віком 21 рік доставлено в щелепно-лицеве відділення з фурункулом обличчя. Фурункули та карбункули якої локалізації найчастіше ускладнюються тромбофлебітом кутової вени обличчя?
*a. Верхньої губи, підочної ділянки
b. Нижньої губи та підборіддя
c. Носа та зовнішнього кута ока
d. Щоки, привушно-жувальної ділянки
e. Нижньої губи та кута щелепи

12. До лікаря-стоматолога звернулися батьки 17-річного підлітка зі скаргами на новоутворення на верхній губі зліва, яке з’явилось кілька місяців тому. Об’єктивно: бородавкоподібне розростання на ніжці, чітко відмежоване від оточуючих тканин. Поверхня горбиста, крупнозерниста, за своїм виглядом нагадує ”цвітну капусту”. Який попередній діагноз?
a. Фіброма
*b. Папілома
c. Бородавчастий передрак
d. Вульгарна бородавка
e. Шкірний ріг

13. Дитині 4-х років встановлено діагноз: загострення хронічного періодонтиту 85 зуба. Рентгенологічно: руйнування замикаючої пластинки фолікула 45 зуба, затемнення в ділянці біфуркації 85 зуба, патологічна резорбція медіального кореня на 2/3. Якою буде тактика лікування?
a. Запломбувати кореневі канали в одне відвідування та виконати періостотомію
b. Виконати періостотомію та гемісекцію резорбованого кореня
c. Ендодонтична та медикаментозна обробка кореневих каналів 85 зуба, герметична пов’язка
d. Зняти больові та запальні явища, виконати імпрегнацію кореневих каналів і зберегти зуб відкритим до його фізіологічної зміни
*e. Виконати екстракцію 85 зуба

