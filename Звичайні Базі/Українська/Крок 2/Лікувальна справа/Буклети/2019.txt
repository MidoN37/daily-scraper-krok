1. Хворий 72-х років звернувся до лікаря зі скаргами на тремор рук, більше справа, загальну скутість, сповільнення ходи, мовлення, утруднення при виконанні звичайної домашньої роботи. При фізикальному обстеженні загальна брадикінезія, гіпомімія, емпростотонус, хода ”човгаюча", ахейрокінез, тремор спокою в руках, D>S, підвищений м’язовий тонус за пластичним типом, феномен "зубчастого колеса", виражена постуральна нестійкість. Які ліки, насамперед, мають бути у схемі лікування цього хворого?
a. Антихолінестеразні препарати
*b. Препарати, що містять леводопу
c. Препарати, що покращують мікроцирку-ляцію
d. Антидепресанти
e. Холінолітики

2. Чоловік 36-ти років звернувся до лікаря зі скаргами на серцебиття, пітливість, схуднення на 5-6 кг за останні 3 місяці. Апетит збережений. При фізикальному обстеженні: артеріальний тиск – 130/60 мм рт.ст., пульс – 140/хв., шкіра волога, тепла. При пальпації рівномірне збільшення щитоподібної залози. Призначення якого дослідження буде найбільш доречним?
a. Рівень глюкози крові
b. Загальний аналіз крові
*c. Рівень тиреотропних гормонів у крові
d. Загальний аналіз сечі
e. Рівень тропонінів у крові

3. Хлопчик 5-ти років прийшов з матір’ю на прийом до лікаря зі скаргами на припухлість обличчя, біль у вухах та підвищену температуру протягом останніх 5 днів. Через релігійні переконання матері вакцинація дитини неповна. Під час фізикального обстеження виявлено двосторонній, болючий набряк у ділянці жувального м’яза та гарячку 39,3°С. Що з перерахованого буде найбільш доцільно призначити цьому пацієнту?
a. Ацикловір
b. Цефтриаксон
*c. Парацетамол
d. Пеніцилін
e. Імуноглобулін людини нормальний

4. Чоловік 45-ти років, звернувся до лікаря зі скаргами на дратівливість, підвищену втомленість, схуднення, серцебиття, перебої в роботі серця. При пальпації лівої долі щитоподібної залози пальпується утворення, щільно-еластичної консистенції, безболісне, яке при ковтанні зміщується разом з щитоподібною залозою. Позитивні очні симптоми, екзофтальм, порушення конвергенції. Артеріальний тиск – 135/80 мм рт.ст., пульс – 110/хв. При ультразвуковому дослідженні щитоподібної залози у лівій долі візуалізується гіперехогенне округле утворення розмірами 2x3 см, з чіткими контурами, однорідної структури. Який висновок лікаря після проведеного обстеження буде найбільш коректним?Вузол щитоподібної залози
a. Дифузно-токсичний зоб
b. –
c. Гострий тиреоїдит
d. Рак щитоподібної залози
*e. Кіста щитоподібної залози

5. 60-річна жінка доставлена у відділення невідкладної допомоги зі скаргами на раптовий інтенсивний головний біль та нудоту. Останні півроку спостерігалася легка диплопія. Протягом багатьох років хворіє на артеріальну гіпертензію та цукровий діабет II типу. Артеріальний тиск – 160/90 мм рт.ст., частота серцевих скорочень – 82/хв. Фізикальне обстеження виявило правосторонній птоз, легку анізокорію та ригідність потиличних м’язів. Атаксія не спостерігається. Який діагноз є найбільш імовірним?
a. Лакунарний інсульт
b. Гліома стовбура головного мозку
c. Невралгія трійчастого нерва
d. Метаболічна енцефалопатія
*e. Субарахноїдальний крововилив

6. Хвора 50-ти років скаржиться на напад болю у правому підребер’ї, блювання з домішками жовчі, впродовж 5-ти років турбував біль у епігастрії, нудота, порушення випорожнення. Об’єктивно: частота серцевих скорочень – 92/хв. Підвищеної повноти, язик обкладений, іктеричні склери. Живіт м’який, болючий у проекції жовчного міхура, локальне м’язове напруження у правому підребер’ї, позитивний симптом Мерфі. В загальному аналізі крові: лейкоцити 9,6×109/л, швидкість осідання еритроцитів – 14 мм/год. Яке дослідження доцільно призначити для підтвердження діагнозу в даному випадку?
a. Сцинтіграфію печінки
b. Бактеріологічне дослідження жовчі
*c. Ультразвукове дослідження жовчного міхура
d. Ретроградну холангіопанкреатографію
e. Холецистографію

7. Хворий 52-х років звернувся до лікаря зі скаргами на задишку, кашель із мокротинням з домішками крові, підвищену пітливість вночі. В сімейному анамнезі хворих на рак легень немає. За даними картки профілактичних щеплень вакцину БЦЖ отримав вчасно. При фізикальному обстеженні температура – 37,2°С, артеріальний тиск -110/70 мм рт.ст., пульс – 100/хв., частота дихання 20/хв.. SpO2 – 94% при кімнатному повітрі. При аускультації грудної клітки справа дихальні шуми не прослуховуються. На рентгенограмі ОГК правосторонній гідроторакс. Який наступний крок лікаря буде найбільш доречним?
a. Проба Манту
b. Тест вивільнення гамма-інтерферону
c. УЗД легень
d. Бронхоскопія
*e. Діагностичний торакоцентез

8. Чоловік 58-ми років, скаржиться на постійний біль в епігастрії, що іррадіює в спину і посилюється після прийому жирної їжі. Пацієнт відмічає слабкість, за останні 2 місяці втратив у вазі до 9 кг. Місяць тому з’явилась жовтяниця, що поступово зростає. Живіт м’який, печінка не збільшена. При лабораторному дослідженні крові гемоглобін – 68 г/л, лейкоцити – 9,0×109/л, швидкість зсідання еритроцитів – 36 мм/год. На УЗД: жовчний міхур великих розмірів, конкрементів не містить, холедох розширений, в головці підшлункової залози – округле утворення до 4 см в діаметрі з нечіткими контурами. Який діагноз є найбільш імовірним?
a. Виразкова хвороба дванадцятипалої кишки з пенетрацією в головку підшлункової залози
b. Рак шлунка з метастазами в печінку
c. Хронічний холецистопанкреатит
d. Хронічний індуративний панкреатит
*e. Рак головки підшлункової залози

9. Внаслідок дорожньо-транспортної пригоди потерпілий отримав множинні переломи кінцівок та кісток тазу. В анамнезі: гемофілія А. Під час обстеження формуються гематоми на ушкоджених ділянках. Стан погіршується. Артеріальний тиск – 90/50 мм рт.ст. Вкажіть найбільш доцільну комбінацію інфузійних препаратів для лікування пацієнта після застосування поліглюкіну та сольових розчинів:
a. Свіжозаморожена плазма, альбумін
*b. Кріопреципітат, еритроцитарна маса
c. Кріопреципітат, глюкоза
d. Еритроцитарна маса
e. Еритроцитарна маса, свіжозаморожена плазма

10. Жінка 35-ти років надійшла до відділення інтенсивної терапії з нападами судом з періодичністю 2-3 хвилини, між якими не відбувається покращення свідомості, реакція зіниць на світло відсутня. З дитинства хворіє на епілепсію. Зазвичай напади виникають 1-2 рази на місяць у нічний час та супроводжуються мимовільним сечовиділенням та дефекацією. Почастішання нападів та вищевказані ускладнення виникли на тлі перенесеного грипу. Який стан найбільш імовірно розвинувся у хворої?
*a. Епілептичний статус
b. -
c. Епілептичний психоз
d. Істеричний невроз
e. Гіпокальціємічний криз

11. 35-річного чоловіка доставлено до приймального відділення у непритомному стані. Його дружина повідомила, що він втратив свідомість після відкриття крану з водою. За день до цього протягом тижня чоловік скаржився на запаморочення, слабкість та порушення координації. Працює спелеологом, проводить екскурсії печерами. Під час лікування у стаціонарі, спостерігалися постійні парестезії, дисфагія, дезорієнтація та атаксія. Стан швидко прогресував, пацієнт почав нерозбірливо говорити, приєдналися галюцинації, ажитація, що потребували седації та інтубації пацієнта. На 14-й день госпіталізації пацієнт помер. Вакцинація від якого збудника найбільш імовірно попередила б смерть цього пацієнта?
a. Вірусу кліщового енцефаліту
*b. Вірусу сказу
c. Вакцина від цього збудника не розроблена
d. Вірусу поліомієліту
e. Вірусу японського енцефаліту

12. Чоловік 53-х років хворіє на цукровий діабет протягом 5-ти років. Звертається до лікаря зі скаргами на болі та судоми в нижніх кінцівках, відчуття оніміння в них, мерзлякуватість. При обстеженні нижніх кінцівок ступні звичайного кольору, теплі на дотик, усі види чутливості значно знижені, гіперкератози, пульсація на артеріях кінцівок збережена. Яке ускладнення найбільш імовірно виникло у пацієнта?
*a. Синдром діабетичної стопи, нейропатична форма
b. Синдром діабетичної стопи, ішемічна форма
c. Синдром діабетичної стопи, змішана форма
d. Облітеруючий ендартеріїт
e. Хронічна венозна недостатність

13. Жінка 46-ти років доставлена до відділення невідкладної допомоги зі скаргами на постійний, інтенсивний абдомінальний біль протягом 8 годин, нудоту та блювання. В анамнезі гіпертригліцеридемія, яку пацієнтка не лікувала. При фізикальному обстеженні температура тіла – 38°С, артеріальний тиск – 100/60 мм рт.ст., пульс – 122/хв. Іктеричність кон’юнктив, при пальпації черевної стінки позитивний симптом флюктуації, позитивні симптоми Хвостека та Труссо. При лабораторному дослідженні в сироватці крові натрій -142 ммоль/л, калій 3,1 ммоль/л, бікарбонат – 32 ммоль/л, креатинін – 106 мкмоль/л, кальцій – 0,9 ммоль/л. Який перший крок у веденні пацієнтки буде найбільш доречним?
a. Апротиніну 10 000 АТрОд (антитрипсинових одиниць) внутрішньовенно
b. Ендоскопічна ретроградна холангіопан- креатографія (ЕРХПГ)
*c. Натрію хлориду 0,9%, кальцію глюконат та фентаніл внутрішньовенно
d. Негайна літотрипсія
e. Визначення концентрації алкоголю в крові

14. 15-річна дівчина доставлена до лікаря зі скаргами на біль у суглобах з обмеженням рухів, ранкову скутість. Зі слів пацієнтки все розпочалося з болю та припухання обох колінних суглобів. Протягом 2-х років подібні симптоми поступово розвивались у гомілкових, ліктьових, п’ястково-фалангових та проксимальних міжфалангових суглобах. ІІри обстеженні лімфаденопатія, гепатоспленомегалія та висип відсутні. При лабораторному дослідженні ШЗЕ-42 мм/год, антинуклеарні антитіла (АNА) не виявлено, ревматоїдний фактор не виявлено. Який діагноз є найбільш імовірним у цієї пацієнтки?
a. Гостра ревматична лихоманка
b. Реактивний артрит
c. Системний червоний вовчак
*d. Ювенільний ідіопатичний артрит
e. Анкілозивний спондилоартрит

15. Чоловіку 42-х років, з діагнозом спастичний парапарез призначено міорелаксант тизанідин за схемою поступового збільшення дози. Хворий порушив рекомендацію і вжив відразу добову дозу, після чого відчув загальну слабість, запаморочення, зниження сили в ногах та на короткий час втратив свідомість. При фізикальному обстеженні артеріальний тиск – 75/55 мм рт.ст., пульс – 69/хв., температура тіла – 36,6°С, загальна м’язова гіпотонія. Який невідкладний стан найбільш імовірно виник у хворого?
*a. Синкопальний стан
b. Ваго-інсулярний криз
c. Транзиторна ішемічна атака
d. Панічна атака
e. Симпато-адреналовий криз

16. Чоловік 58-ми років звернувся до лікаря зі скаргами на значне підсилення загальної слабкості за останні кілька тижнів, ціаноз, болі у животі, нудоту, періодичне блювання, запах ацетону з роту гіперпігментацію шкірних складок. З анамнезу відомо, що пацієнт хворіє на туберкульоз. При фізикальному обстеженні артеріальний тиск – 80/40 мм рт.ст., пульс – 124/хв. При лабораторному дослідженні крові: натрій – 125 ммоль/л, хлориди – 74 ммоль/л, калій – 5,7 ммоль/л, глюкоза – 3,5 ммоль/л, сечовина 14 ммоль/л. У загальному аналізі сечі: білок – 0,66 г/л, лейкоцити – 10-12 в п/з, еритроцити – 5-6 в п/з, циліндри – поодинокі. Який наступний крок у веденні пацієнта буде найбільш доречним?
a. Визначення концентрації лужної фосфатази в крові
b. Визначення концентрації діастази в сечі
*c. Визначення концентрації кортизолу в крові
d. Визначення концентрації кетонових тіл в сечі
e. Визначення концентрації креатиніну в крові

17. Мати дитини 1-го року скаржиться на постійний нав’язливий, частий, малопродуктивний кашель, іноді до блювання. Під час об’єктивного дослідження у пацієнта спостерігається прискорене дихання, помірне втягнення нижніх міжреберних м’язів, збільшення передньозаднього розміру грудної клітки. Під час респіраторних інфекцій з’являється бронхообструкція. У періоді новонародженості переніс меконіальний ілеус. Оберіть першочергове обстеження:
a. Дослідження на хламідії та мікоплазму
b. Генетичне тестування
c. Рентгенографія органів грудної клітки
*d. Дослідження хлоридів поту
e. КТ легень

18. Чоловік 72-х років звернувся до лікаря зі скаргами на задишку, кашель, набряки гомілок, збільшення живота. Хворіє більше ніж 20 років на хронічне обструктивне захворювання легень (ХОЗЛ). Останні 3 роки є інвалідом II групи у зв’язку з патологією серця. При фізикальному обстеженні пульс – 92/хв, артеріальний тиск – 120/70 мм рт.ст., частота дихання – 24/хв. Шкірні покриви ціанотичні, набряки гомілок, при пальпації органів черевної порожнини позитивний симптом флуктуації. При аускультації акцент II тону над легеневою артерією, сухі хрипи над всією поверхнею легень. Який механізм розвитку змін з боку серця у цього хворого є найбільш імовірним?
a. Рефлекс Китаєва
b. Рефлекс Бейнбріджа
c. Дихальний рефлекс
*d. Вторинна легенева гіпертензія
e. Кардіоваскулярний рефлекс

19. Хворий 38-ми років скаржиться на гнійне виділення із лівої половини носа, утруднене носове дихання, головний біль, важкість в області лівої щоки, підвищення температури тіла до 37,5°С. Хворіє впродовж 6-ти днів. Захворювання пов’язує з переохолодженням. Об’єктивно: болісність при пальпації в області лівої щоки. Слизова оболонка лівої половини носової порожнини гіперемована, набухла, в середньому носовому ході – гнійна смужка. Який найбільш імовірний діагноз?
a. Лівобічний гострий фронтит
*b. Лівобічний гострий гайморит
c. Гострий риніт (нежить)
d. Викривлення носової перегородки вліво
e. Лівобічний гострий етмоїдит

20. При проведенні медичного огляду учнів середнього та старшого шкільного віку лікарі визначали відповідність біологічного розвитку та календарного віку за наступними критеріями: щорічне збільшення довжини тіла, осифікація кісток кисті, кількість постійних зубів. Який додатковий показник розвитку у ці вікові періоди найбільш імовірно мають включити лікарі?
a. Обвід грудної клітки
b. Маса тіла
*c. Розвиток вторинних статевих ознак
d. М’язова сила кисті
e. Життєва ємність легень

21. Чоловік 56-ти років, звернувся до лікаря з носовою кровотечею, що розпочалася з лівої ніздрі 30 хвилин тому. Будь-які травми носа пацієнт заперечує. В анамнезі: частих носових кровотеч немає, подібний епізод вперше. Хворіє на фібриляцію передсердь (приймає варфарин) та артеріальну гіпертензію (лікується гідрохлортіазидом, атенололом). Температура тіла – 37,2°С, пульс 86/хв., артеріальний тиск – 120/70 мм рт.ст. Перед тим, як визначити необхідність тампонади носа, який першочерговий крок лікаря буде найбільш доречним?
a. -
b. Прикласти холодний компрес на перенісся
*c. Оксиметазоліну інтраназально, попросити хворого затиснути крило носа та нахилитися вперед
d. Ввести вітамін К внутрішньом’язово
e. Призначити каптоприл перорально

22. Хвора 37-ми років, хімік-технолог. Турбує поява синців на животі, стегнах, гомілках після невеликих травм або без причини. Під час огляду виявлені численні дрібні та дещо більші синці, які місцями зливаються (від 1x1 до 4x5 см). Інших змін немає. Менструація триває до 7 днів. Селезінка не пальпується. В крові: НЬ- 92 г/л, лейкоцити 7,2×109/л, тромбоцити – 6×109/л, швидкість осідання еритроцитів – 33 мм/год. Який патогенез даного захворювання?
a. Зниження рівня фібриногену
b. Зниження рівня антигемофільного глобуліну
c. Зниження рівня протромбіну крові
d. Підвищення фібринолітичної активності
*e. Скорочення тривалості життя тромбоцитів

23. Рідні чоловіка 36-ти років звернулися до лікаря зі скаргами на зміни у його поведінці. Під час опитування чоловік повідомив, що чує голоси у своїй голові. Його мовою хтось керує та примушує говорити. Він зазначає, що бачить події, які трапляються за межами кімнати у якій він знаходиться. Думки його плинуть самі по собі, всупереч його бажанням. Інколи навіть два потоки думок одночасно. Під час подальшого опитування він повідомив лікаря, що має підозру щодо свого перебування під наглядом засекреченої наукової організації, яка ставить над ним експерименти. Який першочерговий висновок щодо стану пацієнта буде найбільш точним?
a. Параноїдний синдром
b. Психосенсорний розлад
*c. Синдром психічного автоматизму
d. Синдром слухового галюцинозу
e. Парафренний синдром

24. Пацієнтка 45-ти років скаржиться на дискомфорт під час читання, почервоніння краю повік, білі пінисті виділення в кутах очних щілин протягом останніх двох місяців. Об’єктивно спостерігаються гіперемія та потовщення вільного краю повік, розширення вивідних протоків залоз хряща повік. Яким буде діагноз?
a. Бленорейний кон’юнктивіт
*b. Мейбомієвий блефарит
c. Аденовірусний кон’юнктивіт
d. Хронічний каналікуліт
e. Гострий дакріоаденіт

25. Дівчина 22-х років прийшла у жовтні до свого сімейного лікаря на профілактичний огляд. Самопочуття задовільне, скарг не має. Протягом 3-х років хворіє на добре контрольований цукровий діабет І типу. Її 70-річна бабуся хворіє на рак грудей. Останній ПАП-тест було зроблено рік тому, відхилень не зафіксовано. Її зріст – 172 см, вага – 61 кг, ІМТ – 20 кг/м2. Показник глікованого гемоглобіну А1с складає 6,5%, останній показник глюкометра 6,54 ммоль/л. Яка рекомендація лікаря цій пацієнтці буде найбільш доречною?
a. Пройти мамографію
b. Модифікація дієти з метою зниження ваги
c. Пройти тест на вірус папіломи людини (ВПЛ-тест)
d. Легкі аеробні вправи щодня
*e. Вакцинуватися від грипу

26. Дівчина 22-х років звернулася до лікаря зі скаргами на задишку, загрудинний біль, відчуття страху та ""стороннього тіла” у горлі. Зазначені симптоми з’явилися в момент перегляду фільму з друзями і вже протягом 40 хвилин зберігаються і не зникають. Пацієнтка стверджує, що подібний напад у неї не вперше, але раніше вона могла опанувати цей стан та заспокоїтися. При фізикальному обстеженні перед лікарем тремтяча та спітніла дівчина, температура тіла – 37,5°С, артеріальний тиск – 130/90 мм рт.ст., пульс – 112/хв., частота дихання – 18/хв., SpO2 – 99% при кімнатному повітрі. Лікар не може заспокоїти пацієнтку. Вона стверджує, що помирає та благає про допомогу. Який наступний крок лікаря буде найбільш доречним?
a. Призначити аспірин перорально та доставити до найближчого реперфузійного центру
b. Призначити нітрогліцерин перорально та спостерігати мінімум 5 хвилин
*c. Ввести феназепам внутрішньовенно
d. Ввести метопролол внутрішньовенно
e. Розпочати курс флуоксетину перорально

27. Мати 22-місячного хлопчика звернулася до лікаря зі скаргами на погане набирання ваги та худобу у дитини. Годує грудним молоком на вимогу, не менше 5 разів на день. Вага та зріст хлопчика нижче 3-го стандартного відхилення для його віку. У нього дугоподібна деформація ніг та потовщені зап’ястя. При лабораторному дослідженні підвищений рівень лужної фосфатази. Дефіцит якого вітаміну найбільш імовірно спричинив подібний стан у дитини?
a. Вітаміну А
b. Вітаміну Е
c. Вітаміну РР
d. Вітаміну B6
*e. Вітаміну D

28. Жінка 56-ти років звернулася до лікаря зі скаргами на підвищення температури до 38,5°С, підвищену пітливість вночі та збільшення лімфовузлів в лівій пахвовій та лівій надключичній ділянках. У сімейному анамнезі рак молочної залози у бабусі. При фізикальному обстеженні в зазначених ділянках пальпуються збільшені, безболісні, щільні лімфовузли. При рентгенологічному дослідженні органів грудної порожнини розширення тіні середостіння за рахунок збільшених лімфовузлів. Після ексцизійної біопсії лімфовузла надключичної ділянки, виявлені атипові багатоядерні клітини Рід-Штернберга. Який діагноз є найбільш імовірним?
a. Інфекційний мононуклеоз
b. Метастази раку молочної залози
*c. Лімфома Ходжкіна
d. Бронхогенна карцинома
e. Туберкульоз

29. Жінка 36-ти років звернулася до лікаря зі скаргами на загальну слабкість, біль у животі та пожовтіння шкіри. Зазначені скарги поступово наростали протягом останніх 3-х місяців. Пацієнтка повідомила, що не мала серйозних захворювань в анамнезі. Вживання наркотиків та незахищені статеві стосунки заперечує. При фізикальному обстеженні іктеричність склер та жовтушність шкіри, болісність при пальпації правої підреберної ділянки. При лабораторному дослідженні сироватки крові: загальний білірубін – 64,5 мкмоль/л, прямий 22,7 мкмоль/л, АСТ- 822 Од/л, АЛТ- 1237 Од/л, НВsАg – позитивно, НВsАg – позитивно. Яка тактика лікування цієї хворої є найбільш доречною?
*a. ПЕГ-інтерферон альфа-2а
b. Специфічний імуноглобулін проти вірусу гепатиту В
c. Імуноглобулін людини нормальний
d. Преднізолон та рибавірин
e. Вакцина для профілактики гепатиту В та ламівудин

30. Жінка 58-ми років перебуває на стаціонарному лікуванні з приводу гіпертонічної хвороби. Вранці, після прийому каптоприлу та празозину різко піднялася з ліжка та короткочасно знепритомніла. Об’єктивно: шкіра бліда, волога. Пульс – 100/хв., слабкий, артеріальний тиск – 70/40 мм рт.ст. На ЕКГ: ритм синусовий, правильний, ознаки перенавантаження лівого шлуночка. Змін з боку центральної нервової системи не виявлено. Яка причина стану хворої є найбільш імовірною?
a. -
b. Напад Морганьї-Адамса-Стокса
*c. Ортостатична гіпотензія
d. Кардіогенний шок
e. Анафілактичний шок

31. Дівчина 22-х років прийшла до лікаря на планове обстеження. Вона викурює 1 пачку сигарет у день протягом 5-ти років. Має одного постійного статевого партнера, користуються презервативами. Дідусь по татовій лінії помер від серцевого нападу у 60 років. При фізикальному обстеженні пульс 78/хв., частота дихання – 14/хв., артеріальний тиск – 110/70 мм рт.ст. При аускультації серця вислуховується голосистолічний шум у II міжребер’ї зліва від грудини. Яка рекомендація лікаря цій пацієнтці буде найбільш доречною?
a. Навчитися самообстеженню молочних залоз
b. Кольпоскопія з біопсією
*c. Пройти ПАП-тест
d. Пройти ПАП-тест та здати аналіз на ВПЛ
e. Скринінг гіперліпідемії

32. Чоловік 23-х років звернувся до лікаря зі скаргами на наявність набряків обличчя, головні болі, запаморочення, зменшення виділення сечі, бурий колір сечі. Наведені скарги з’явились після перенесеного фарингіту. При фізикальному обстеженні температура тіла – 37,4°С, артеріальний тиск – 170/110 мм рт.ст., пульс – 86/хв., набряки на обличчі, шкірні покриви бліді. Аускультативно серцеві тони приглушені, акцент II тону над аортою. Які зміни найбільш імовірно будуть спостерігатись у загальному аналізі сечі?
a. Лейкоцитурія, протеїнурія, епітеліальні циліндри
b. Еритроцитурія, оксалатурія, еритроцитарні циліндри
c. Гемоглобінурія, білірубінурія, зернисті циліндри
*d. Еритроцитурія, протеїнурія, гіалінові циліндри
e. Еритроцитурія, лейкоцитурія, лейкоцитарні циліндри

33. Мати прийшла на прийом до педіатра зробити своїй 2-місячній дитині планові щеплення. Для зручності, вона бажає аби дитині було введено комбіновану 6-компонентну вакцину, що містить антигени усіх збудників, проти яких рекомендовано вакцинуватися у цьому віці. Під час збору анамнезу вона зазначила, що іноді після пробудження її дитина починає раптово напружуватися, згинати голівку, ручки та ніжки. Зазвичай такі напади тривають не більше декількох секунд з інтервалами ”спокою” у 10 секунд. Останній напад був декілька днів тому. Температура тіла 37,2°С, частота дихання – 25/хв., пульс – 104/хв., артеріальний тиск -100/70 мм рт.ст. Яке рішення має прийняти лікар щодо подальшої імунізації цієї дитини?
a. Ввести комбіновану 6-компонентну вакцину
b. Введення будь-яких вакцин на даний момент протипоказано
c. Провести вакцинацію за схемою гепатит В+НіЬ-інфекція
*d. Провести вакцинацію за схемою АДП+поліо+гепатит В+НіЬ-інфекція
e. Провести вакцинацію за схемою АКДП+гепатит В+НіЬ-інфекція

34. Чоловік 52-х років звернувся до лікаря зі скаргами на безсоння, роздратованість, підвищену збудливість, підвищену пітливість, кровоточивість ясен. Працює на виробництві медичного обладнання у відділі, що спеціалізується на конструюванні сфігмоманометрів та термометрів. При фізикальному обстеженні неритмічний та асиметричний тремор пальців витягнутих рук, підвищена збудливість вегетативної нервової системи, червоний дермографізм, гінгівіт, стоматит, ціанотична смуга вздовж країв ясен. При лабораторному дослідженні крові виявлено лімфоцитоз і моноцитоз. Хронічне отруєння якою речовиною є найбільш імовірним у пацієнта?
a. Свинцем
*b. Ртуттю
c. Бензолом
d. Чотирихлористим вуглецем
e. Марганцем

35. Мати привела до лікаря хлопчика 7-ми років на плановий медичний огляд. Вона скаржиться, що дитина дуже багато часу проводить за ґаджетами та дуже мало грає з однолітками на свіжому повітрі. Фізичний розвиток відповідає віку дитини. Згідно з карткою профілактичних щеплень до 6-ти років включно отримав усі щеплення, передбачені Національним календарем. При фізикальному обстеженні температура тіла 37,1°С, пульс – 88/хв., артеріальний тиск – 110/80 мм рт.ст., частота дихання – 16/хв. Які подальші дії по веденню хлопчика будуть найбільш доречними?
a. Призначити вакцину БЦЖ
b. Призначити вакцину КПК
c. Провести пробу Манту
*d. Провести бесіду щодо важливості активного способу життя
e. Призначити оральну поліомієлітну вакцину (ОПВ)

36. Чоловік 58-ми років звернувся до лікаря зі скаргами на кашель зі слизово-гнійним мокротинням, задишку при фізичному навантаженні. Зазначені симптоми турбують протягом 14-ти років. Щоденно викурює 1,5 пачки сигарет з 17-ти років. При фізикальному обстеженні пульс – 96/хв., артеріальний тиск – 130/80 мм рт.ст. Перкуторно над усією поверхнею легень коробковий звук. Аускультативно дихання ослаблене, на фоні подовженого видиху розсіяні сухі хрипи. За даними спірометрії співвідношення ОФВ1/ФЖЄЛ – 30%. Який діагноз є найбільш імовірним?
a. Бронхоектатична хвороба
b. Фіброзуючий альвеоліт
c. Рак легень
d. Бронхіальна астма
*e. Хронічне обструктивне захворювання легень (ХОЗЛ)

37. При проведенні профогляду робітниць промислового підприємства була виявлена група жінок з лабораторно підтвердженою залізодефіцитною анемією. Окрім медикаментозного лікування, які продукти, як основні носії засвоюваного заліза, повинен рекомендувати лікар для споживання?
a. Хліб та хлібобулочні вироби
b. Овочі та фрукти
c. Хліб та рибу
*d. М’ясо та м’ясопродукти
e. Молоко та молокопродукти

38. Пацієнтка 22-х років звернулася до жіночої консультації зі скаргами на затримку менструації протягом 1,5 місяців, нудоту, втомлюваність, сонливість, дратівливість. В ході огляду на її обличчі та сосках виявлена виражена пігментація. З боку внутрішніх органів патології не виявлено. Під час огляду в дзеркалах визначається ціаноз слизової оболонки піхви та шийки матки; в ході бімануального дослідження – збільшення матки, її гіперантефлексія, асиметрія. З чим найімовірніше пов’язані перераховані скарги та дані бімануального дослідження?
a. Ектопічна вагітність
b. Захворювання шлунково-кишкового тракту
c. Порушення менструального циклу
*d. Маткова вагітність
e. Пухлина матки

39. В гінекологічне відділення онкодиспансеру доставлено хвору 35-ти років зі скаргами на кров’янисті виділення після статевого акту. При дослідженні в дзеркалах: на шийці матки навколо зовнішнього вічка дефект епітелію. Матка, додатки і параметрії без патологічних змін. При гістологічному дослідженні біоптату шийки матки виявлено рак in situ. Яке лікування буде найбільш доречним?
a. Розширена екстирпація матки з додатками
*b. Конусоподібна електроексцизія шийки матки
c. Хіміотерапевтичне лікування
d. Кріодеструкція шийки матки
e. Променева терапія

40. 45-річний чоловік звернувся до лікаря зі скаргами на біль у горлі та лихоманку протягом 10-ти днів. В анамнезі: хворів на виразковий коліт та хронічний біль у спині. Викурює 1 пачку сигарет на день протягом 10-ти років. Батько пацієнта помер у 50 років від раку товстої кишки. При фізикальному обстеженні температура тіла – 38,6°С, артеріальний тиск – 130/80 мм рт.ст., пульс – 72/хв., частота дихання – 18/хв., при огляді ротової порожнини глотка еритематозна, у криптах мигдаликів ексудат. Антигенний тест на СГА (стрептокок групи А) позитивний. Яка рекомендація лікаря зі вторинної профілактики онкологічних захворювань найбільш імовірно буде доречною цьому пацієнту?
a. Провести гнучку сигмоскопію
*b. Провести колоноскопію
c. Зробити аналіз калу на приховану кров
d. Зробити ПСА-тест та пройти пальцеве ректальне дослідження
e. Провести низькодозову КТ легень

41. Жінка 37-ми років звернулася до лікаря зі скаргами на болі у ділянці попереку, підвищення температури тіла до 38°С. При фізикальному обстеженні позитивний симптом Пастернацького, більше виражений справа. При лабораторному дослідженні у загальному аналізі крові: гемоглобін – 115 г/л, еритроцити - 3,9×1012/л, лейкоцити – 15,2×109/л. ШОЕ- 28 мм/год. У загальному аналізі сечі: колір – світло жовтий, питома вага – 1018, білок – 0,42 г/л, лейкоцити – 20-30 у полі зору, багато слизу. Який діагноз є найбільш імовірним?
a. Гострий аднексит
*b. Гострий пієлонефрит
c. Гострий аппендицит
d. Тубулоінтерстиційний нефрит
e. Гострий гломерулонефрит

42. У породіллі 22-х років після відходження вод з’явились безперервні, дуже болючі перейми. Об’єктивно: розміри таза 25-28-31-21 см, маса плода – 4200 г. Матка постійно в тонусі, контракційне кільце на рівні пупка. Нижній сегмент матки болючий. При піхвовому дослідженні: шийка матки відкрита повністю, плідного міхура немає, голівка плода виповнює термінальну лінію, сагітальний шов в прямому розмірі. Серцебиття плода – 136/хв. Яка тактика лікаря буде найбільш доречною?
a. Зробити комбінований поворот плода на ніжку, з наступною його екстракцією
*b. Виключити пологову діяльність та зробити кесарів розтин
c. Зробити плодоруйнівну операцію
d. Провести вакуум-ексгракцію плода
e. Накласти акушерські щипці

43. Хлопчик 12-ти років надійшов до клініки зі скаргами на відчуття серцебиття, перебої та біль у серці, задишку. Ці симптоми найчастіше виникали після фізичних навантажень і закінчувались синкопальними станами. Згодом лікарем було встановлено діагноз гіпертрофічної обструктивної кардіоміопатії. Який препарат ПРОТИПОКАЗАНИЙ при лікуванні цієї патології?
a. Бісопролол
b. -
c. Верапаміл
*d. Дигоксин
e. Еналаприл

44. Хвора 22-х років скаржиться на часте і болюче сечовипускання, поклики на сечопуск вночі, нетримання сечі, біль у надлобковій ділянці та у попереку. Часто сеча має колір пива. Місяць тому вийшла заміж. Об’єктивно: загальний стан задовільний. В легенях – везикулярне дихання. Тони серця ритмічні, частота серцевих скорочень – 78/хв., артеріальний тиск – 128/68 мм рт.ст. Живіт м’який, болючий у надлобковій ділянці. У сечі: еритроцити -12-18 в полі зору, лейкоцити -12-15, бактерій +++ в полі зору. Який найбільш імовірний діагноз?
a. Первинний сифіліс
*b. Інфекція нижніх сечових шляхів – цистит
c. Гонорея
d. Інфекція верхніх сечових шляхів – пієлонефрит
e. Сечокам’яна хвороба

45. Хвора 65-ти років госпіталізована в реанімаційне відділення в коматозному стані. Хворіє на цукровий діабет ІІ-го типу 10 років. Останні 2 тижні спостерігалися виражена поліурія, полідипсія. Глюкоза сироватки крові - 30 ммоль/л, рН артеріальної крові – 7,3. Осмолярність плазми крові – 350 мОсм/л. Хворій встановлено діагноз: діабетична гіперосмолярна кома. Який основний патогенетичний механізм коми?
a. Підвищення клубочкової фільтрації
b. Гіпокоагуляція
c. Підвищення канальцевої реабсорбції
d. Гіпонатріємія
*e. Дегідратація

46. Хвора 36-ти років скаржиться на задишку, відчуття стискання в правій половині грудної клітки, підвищення температури до 38,7°С, кашель з виділенням невеликої кількості слизово-гнійного харкотиння. Хворіє понад тиждень. Скарги пов'язує з переохолодженням. Об’єктивно: легкий акроціаноз губ, пульс ритмічний, 90/хв., артеріальний тиск – 140/85 мм рт.ст. Права половина грудної клітки відстає в акті дихання. Перкуторно справа нижче кута лопатки прослуховується тупість. В цій ділянці дихання відсутнє. Який найбільш імовірний діагноз?
a. Абсцес легені
b. Позагоспітальна пневмонія
c. Ателектаз легені
*d. Плеврит
e. ТЕЛА

47. У чоловіка 20-ти років невдовзі після екстракції зуба розпочалася сильна кровотеча. З анамнезу відомо, що пацієнт хворіє на гемофілію А. При лабораторному дослідженні у загальному аналізі крові: еритроцити – 3,2× 1012/л, НЬ- 98 г/л, кольоровий показник – 0,92, лейкоцити – 7,4×109/л, тромбоцити – 240× 109/л, швидкість осідання еритроцитів – 11 мм/год. Час кровотечі за Дюке – 3 хв., час зсідання крові за Лі-Уайтом – 20 хв. Яка фармакотерапія є найбільш ефективною для цього пацієнта?
a. Тромбоцитарна маса
b. Еритроцитарна масса
*c. Рекомбінантний VIII фактор
d. Рекомбінантний X фактор
e. Рекомбінантний XI фактор

48. Жінка 22-х років звернулася до лікаря з метою планування вагітності. В анамнезі цукровий діабет протягом двох років. Діабетичних ускладнень при опитуванні та огляді не виявлено. Глікемія натще в межах 6,0-7,0 ммоль/л. Який аналіз серед перерахованих слід призначити, щоб адекватно оцінити контроль глікемії?
a. Глюкозуричний профіль
*b. Рівень глікозильованого (глікованого) гемоглобіну (НbА1с)
c. Постпрандіальна глікемія
d. Рівень С-пептиду
e. Глікемічний профіль

49. У заводській їдальні виникло харчове отруєння, клініка якого вказувала на стафілококову етіологію. Захворіло 15 чоловік. Які матеріали від хворого необхідно надіслати на дослідження у лабораторію аби підтвердити харчове отруєння?
a. Сечу
b. Кров (клінічний аналіз)
c. Слину
d. Кров на гемокультури
*e. Блювотні маси хворого

50. Вагітній 20-ти років 2 дні тому в терміні 18 тижнів вагітності виконано кримінальний аборт на дому. Об’єктивно: температура тіла – 39.4°С, лихоманка, загальний стан тяжкий, пульс – 120/хв., артеріальний тиск – 80/60 мм рт.ст. Дно матки на 4 см вище лона, матка болюча. Сечі за останні 6 годин – 100 мл. Який наступний крок є найбільш доречним?
a. Бактеріологічний посів крові, інфузійна терапія, гістеректомія з придатками
b. Бактеріологічний посів крові, форсований діурез, гістеректомія з придатками
*c. Антибіотики широкого спектру дії внутрішньовенно, інфузійна терапія, дилатація та кюретаж матки
d. Антибіотики широкого спектру дії внутрішньовенно, гістеректомія з придатками
e. Антибіотики широкого спектру дії внутрішньовенно, дилатація і кюретаж матки

51. Жінка 28-ми років протягом 12-ти років хворіє на хронічний гломерулонефрит, який весь цей час мав латентний перебіг. За останні півроку виникла загальна слабкість, зниження апетиту, працездатності, нудота. Хвора скаржиться на головний біль, біль у суглобах. При обстеженні: анемія, підвищення рівня сечовини крові до 34,5 ммоль/л, креатинін крові – 766 мкмоль/л, гіперкаліємія. Чим ускладнився перебіг хвороби?
a. Гострою нирковою недостатністю
b. Пієлонефритом
*c. Хронічною нирковою недостатністю
d. Амілоїдозом нирок
e. Нефротичним синдромом

52. Чоловік 45-ти років, доставлений у відділення невідкладної допомоги зі скаргами на раптовий інтенсивний біль у поперековій ділянці, часте болісне сечовиділення, блювоту. Температура тіла – 36,8°С, пульс 82/хв., артеріальний тиск – 130/80 мм рт.ст. При фізикальному обстеженні болісність при пальпації поперекової ділянки, позитивний симптом Пастернацького. При лабораторному дослідженні у загальному аналізі сечі білок – 0,06 г/л, реакція – слабко кисла, лейкоцити – 3-4 в полі зору, еритроцити 30-40 в полі зору. Який діагноз є найбільш імовірним?
a. Полікістоз нирок
b. Гостра ниркова недостатність
c. Гострий гломерулонефрит
d. Гострий пієлонефрит
*e. Сечокам’яна хвороба

53. 54-річний чоловік звернувся до лікаря зі скаргами на гострий біль за грудниною та задишку. В положенні лежачи біль посилюється. В анамнезі гіперхолестеринемія протягом 4-х років (лікує симвастатином). Задишку пов’язує із нещодавнім захворюванням на грип. При фізикальному обстеженні пульс – 92/хв., частота дихання 16/хв., артеріальний тиск – 140/80 мм рт.ст. Під час огляду помітно розширені шийні вени. Аускультативних змін в легенях та серці не виявлено. На ЕКГ у всіх відведеннях елевація сегменту ST. На рентгенограмі збільшення тіні серця. Який діагноз є найбільш імовірним?
a. Міокардит
b. Гострий інфаркт міокарда
c. -
d. Тромбоемболія легеневої артерії (ТЕЛА)
*e. Перикардит

54. Хворий 42-х років доставлений до травматологічного відділення 2 години тому. Рентгенологічно: перелом кісток тазу. Об’єктивно: виведений з шоку. Самостійно не мочиться. Уретрорагія. Пальпується збільшений сечовий міхур. Болісна припухлість в ділянці промежини. Який попередній діагноз?
a. Травма сечового міхура
b. Рефлекторна затримка сечовипускання
c. Гостра ниркова недостатність
d. Забій промежини
*e. Травма уретри

55. Чоловік 65-ти років надійшов до стаціонару з приводу хірургічного лікування гострого некротичного панкреатиту. Оперативне втручання пройшло без ускладнень. На 5-й день після операції стан погіршився. При фізикальному обстеженні температура тіла підвищена до 38,5°С, артеріальний тиск – 110/65 мм рт.ст., пульс – 118/хв., частота дихання – 28/хв., SpO2 – 92%. При аускультації легень звучні хрипи у правій нижній ділянці легень. Післяопераційна рана загоюється добре, живіт при пальпації безболісний, ненапружений. Який діагноз є найбільш імовірним?
a. Медикаментозна лихоманка
b. Злоякісна гіпертермія
c. Синдром системної запальної відповіді неінфекційної природи
*d. Сепсис
e. -

56. У повторнороділлі 30-ти років пологи тривають 8 годин. Перейми через кожну хвилину по 50 секунд, активні. Серцебиття плоду – 156/хв., ритмічне. Під час зовнішнього дослідження голівка розташована в порожнині малого тазу. Вагінально: розкриття шийки матки повне, голівка плоду в площині виходу з малого газу. Стрілоподібний шов в прямому розмірі, мале тім’ячко біля лона. Який це період пологів?
a. Активна фаза першого періоду нормальних пологів
b. Стрімкі пологи
c. Латентна фаза першого періоду нормальних пологів
*d. Другий період нормальних пологів
e. Прелімінарний період

57. Хвора 55-ти років скаржиться на випорожнення 3-4 рази протягом 1-2 годин переважно вранці, після сніданку. Посилення діареї пов’язує з підвищеними вимогами з боку оточення, хвилюванням, очікуванням небезпеки. Об’єктивно: метушлива, багатомовна, збільшеної ваги. Шкіра без змін, тургор нормальний, живіт м’який безболісний. В аналізі крові змін не має; аналіз калу: несформований, незначна кількість крохмальних зерен та м’язових волокон, лейкоцити – 3-4 в п/з; колоноскопія без патології. Призначення якого препарату буде найбільш доречним?
a. Ампіцилін
b. Анаприлін
c. Бісакодил
*d. Лоперамід
e. Дротаверин

58. Жінка 60-ти років з нормальною масою тіла отримує з добовим раціоном 50 г білка, 70 г жиру, 300 г вуглеводів. У раціоні переважають зернобобові, достатньо овочів, але обмежена кількість молока і молочних продуктів. Весною щоденно вживає щавель і ревінь. Ризиком якого захворювання для жінки у першу чергу може бути такий раціон?
*a. Остеопорозу
b. Гіпертонічної хвороби
c. Атеросклерозу
d. Сечокам’яної хвороби
e. Ожиріння

59. Чоловік 34-х років звернувся до лікаря зі скаргами на ранкову скутість, болі в поперековій ділянці, плечових суглобах, суглобах шиї, хребта, які посилюються при різких рухах. Захворювання почалося з болів у поперековій ділянці після переохолодження. При фізикальному обстеженні болючість при пальпації остистих відростків та здухвинно-крижового сполучення, сегментарна ригідність поперекової ділянки хребта, атрофія прилеглих м’язів. На рентгенограмі поперекового відділу хребта осифікація зв’язок і сухожиль, синдесмофіти, повне зрощення хребців. При лабораторному дослідженні в крові лейкоцити - 4,3×109/л, ШЗЕ- 37 мм/год. Який з наведених діагнозів є найбільш імовірним?
a. Псоріатичний артрит
*b. Анкілозуючий спондилоартрит
c. Ревматоїдний артрит
d. Остеоартроз
e. Реактивний артрит

60. Жінка 40-ка років звернулася до лікаря зі скаргами на тупий ниючий біль в лівій поперековій ділянці, пітливість, зниження працездатності, субфебрильну температуру. У дитинстві перенесла туберкульоз шийних хребців. Лікувалася, знята з диспансерного обліку. При фізикальному обстеженні нирки не пальпуються, болючість в проекції лівої нирки. При лабораторному дослідженні в загальному аналізі сечі спостерігаються протеїнурія, піурія. Реакція сечі кисла. Яке дослідження найбільш імовірно дозволить уточнити діагноз цієї хворої?
a. Цистографія
b. Проба Манту та повторний візит через 2 дні
c. Екскреторна урографія
*d. Полімеразна ланцюгова реакція (ПЛР) сечі
e. Ультразвукове дослідження нирок

61. В організм людини з атмосферного повітря надходять декілька хімічних речовин. Як називається тип комбінованої дії, при якому сумісний ефект менший від суми ефектів кожної з речовин, що входить у комбінацію, при їх ізольованій дії на організм?
a. Комплексна дія
b. Потенціювання
c. Ізольована дія
d. Поєднана дія
*e. Антагонізм

62. Хвора 63-х років оперована з приводу багатовузлового еутиреоїдного зобу великих розмірів. З технічними труднощами вимушено виконана субтотальна резекція обох часток щитоподібної залози. На 4-й день після операції з’явилися судоми м’язів обличчя і верхніх кінцівок, біль в животі. Позитивні симптоми Хвостека і Труссо. Чим найімовірніше зумовлений такий стан хворої?
a. Тиреотоксичний криз
b. Пошкодження зворотного нерву
c. Трахеомаляція
d. Післяопераційний гіпотиреоз
*e. Недостатність паращитоподібних залоз

63. Молода жінка звернулася до лікаря зі скаргами на задишку при незначному фізичному навантаженні, інколи набряки на ногах, слабкість. В анамнезі часті запальні захворювання легень. Задишка вперше з’явилась у дитинстві та поступово зростала. При фізикальному обстеженні пульс – 78/хв., артеріальний тиск – 130/80 мм рт.ст., шкіра ціанотична, набряки на ногах. Аускультативно тони серця ритмічні, грубий систолічний шум уздовж лівого краю груднини, акцент та розщеплення II тону над легеневою артерією. Пальпаторно печінка збільшена. Вибір лікарем якого діагностичного методу буде найбільш доречним?
a. Біопсія міокарда
*b. Ехокардіографія
c. Катетеризація серця
d. Коронароангіографія
e. Електрокардіограма

64. До лікаря звернувся чоловік 36-ти років зі скаргами на пекучий загрудинний біль, що зазвичай виникає через 1-1,5 години після вживання їжі. Зазначає, що біль підсилюється в горизонтальному положенні. При верхній ендоскопії виявлені 2 вогнищевих ураження нижньої третини слизової оболонки стравоходу до 5 мм в межах однієї складки. Яка тактика лікаря буде найбільш доречною?
a. Призначення кларитроміцину
*b. Призначення інгібіторів протонної помпи
c. Хірургічне лікування
d. -
e. Призначення ненаркотичних анальгетиків

65. Хлопчикові 14 років. Протягом 3-х років спостерігається підвищення артеріального тиску до 170/100 мм рт.ст. Лікування антигіпертензивними препаратами неефективне. Холтер-АТ: стабільна артеріальна гіпертензія. Доплер судин нирок: часткова візуалізація ниркових артерій зліва. Яким буде попередній діагноз?
a. Адреногенітальний синдром
b. Гіпоталамічний синдром
*c. Реноваскулярна гіпертензія
d. Первинна артеріальна гіпертензія
e. Феохромоцитома

66. Жінка 49-ти років звернулася до лікаря зі скаргами на головний біль, припливи жару до голови, шиї, підвищену пітливість, серцебиття, підвищення артеріального тиску до 170/100 мм рт.ст., дратівливість, безсоння, плаксивість, послаблення пам’яті, рідкі мізерні менструації, збільшення маси тіла на 5 кг протягом останніх півроку. Який діагноз є найбільш імовірним?
a. Артеріальна гіпертензія
b. Соматоформний розлад
*c. Клімактеричний синдром
d. Посткастраційний синдром
e. Передменструальний синдром

67. Жінка 54-х років звернулася до лікаря зі скаргами на загальну слабкість протягом 2-х місяців, шум у голові, осиплість голосу. У 34 роки перенесла субтотальну резекцію шлунка з приводу виразкової хвороби. Фізикальне обстеження без особливостей. У загальному аналізі крові: НЬ- 58 г/л, еритроцити -1,2×1012/л, лейкоцити -2,8×109/л, тромбоцити - 140×109/л, швидкість осідання еритроцитів – 17 мм/год, анізоцитоз, пойкілоцитоз – виражені (++). Який з наступних діагностичних методів буде найбільш доречно призначити пацієнтці?
a. Непряма проба Кумбса
b. Рівень печінкових ферментів крові
c. Фіброгастроскопія
d. Пряма проба Кумбса
*e. Рівень ціанокобаламіну крові

68. Мати з дівчинкою 11-ти років звернулись в приймальне відділення лікарні зі скаргами на виражений біль в правій здухвинній ділянці. При обстеженні виявлені зміни в сечі: протеїнурія, лейкоцитурія, бактеріурія. Ультразвукове дослідження (УЗД) показало відсутність правої нирки в типовому місці. Яке дослідження найдоцільніше провести для уточнення діагнозу виявленого під час УЗД?
a. Мікційна цистографія
b. Оглядова урографія
*c. Магнітно-резонансна томографія
d. Цистографія
e. Ниркова артеріографія

69. Жінка 65-ти років, вранці після сну відмітила затерплість в правих кінцівках, запаморочення, гикавку, зміну голосу, похлинання при вживанні рідини, затерплість та біль у лівій половині обличчя, хиткість ходи. Останні показники артеріального тиску 160/100 мм рт.ст. У анамнезі гіпертонічна хвороба (систематично не лікується). При фізикальному обстеженні горизонтальний середньоамплітудний ністагм, більше виражений вліво, синдром Горнера ліворуч, гіпестезія лівої половини обличчя за цибулинним типом, правобічна гемігіпестезія, атаксія в позі Ромберга. Мова змінена – нечітка артикуляція, проте зміст і розуміння мови не порушені. Пацієнтці важко висунути язик з рота. Парезів кінцівок немає. Який метод буде найбільш доречним у підтверджені діагнозу цієї пацієнтки?
a. Магнітно-резонансна томографія (МРТ) головного мозку
b. Реоенцефалографія
*c. Комп’ютерна томографія (КТ) головного мозку
d. Ангіографія
e. Електроенцефалографія

70. Хвора 21-го року скаржиться на часті позиви до сечовиділення, біль та печію при сечовипусканні. Захворювання пов’язує з випадковим статевим актом 4 дні тому. При огляді: уретра пальпується у вигляді потовщеного болючого тяжа, набряк та гіперемія зовнішнього отвору сечівника, при натискуванні на уретру виділяється краплина гною. При бактеріоскопічному дослідженні виділень з уретри виявлено розміщені всередині лейкоцитів грамнегативні диплококи. Який діагноз є найбільш імовірним?
a. Гострий цистит
*b. Уретрит викликаний Neisseria gonorrhoeae
c. Неспецифічний уретрит
d. Уретрит викликаний Chlamidiya trachomatis
e. Вагініт

71. Жінка 37-ми років звернулася до лікаря зі скаргами на слабкість, швидку стомлюваність, запаморочення, поганий апетит, утруднене ковтання їжі. В анамнезі під час вагітності 5 років тому у хворої відзначалося зниження гемоглобіну до 86 г/л. При лабораторному дослідженні в загальному аналізі крові: еритроцити – 3,4×1012/л, НЬ-70 г/л, колірний показник – 0,6, ретикулоцити – 2%, лейкоцити – 4,7×109/л, е- 2%, п- 3%, с- 64%, лімф,- 26%, мон,- 5%, швидкість осідання еритроцитів – 40 мм/год. Сироваткове залізо – 6,3 мкмоль/л. Який діагноз є найбільш імовірним?
a. Аутоімунна гемолітична анемія
b. Гіпогіластична анемія
*c. Залізодефіцитна анемія
d. Анемія Мінковського-Шоффара
e. Фолієводефіцитна анемія

72. В ході обстеження дитини 5-ти років зі скаргами на постійний кашель з виділенням гнійного мокротиння та вологі хрипи справа у задньонижніх відділах виявлено: гнійний ендобронхіт ІІ-IІІ ступеня, переважно справа, хлориди поту – 36 ммоль/л (норма 0-35 ммоль/л), на КТ – циліндричні бронхоектази в S9 та S10. Запропонуйте оптимальний метод лікування даної дитини:
*a. Видалення уражених сегментів
b. Кінезотерапія
c. Генно-інженерна терапія
d. Тривала антибіотикотерапія
e. Лаваж бронхіального дерева

73. 26-річна вагітна жінка доставлена до відділення невідкладної терапії на 36-му тижні вагітності зі скаргами на інтенсивний головний біль у лобній ділянці. При фізикальному обстеженні: артеріальний тиск – 170/90 мм рт.ст., пульс – 85/хв., частота дихання – 15/хв., температура – 36,9°С, набряки кінцівок. Серцебиття плоду – 159/хв. Під час огляду у жінки розвивається напад генералізованих тоніко-клонічних судом. Який препарат лікар має ввести першочергово?
a. Ламотриджин
*b. Магнію сульфат
c. Діазепам
d. Натрію вальгіроат
e. Фенітоїн

74. У хворої 33-х років після нападу епілептичних судом виникли задуха, сухий кашель та підвищення температури тіла. При аускультації легень справа знизу дихання відсутнє, перкуторно – притуплення звуку. Огляд ротової порожнини виявив відсутність одного різця нижньої щелепи. Який діагностичний метод найбільш імовірно дозволить лікарю визначити причину дихальних розладів пацієнтки?
*a. Бронхоскопія
b. –
c. Фіброезофагогастроскопія
d. Пряма ларингоскопія
e. Непряма ларингоскопія

75. В організм людини з атмосферного повітря надходять декілька хімічних речовин. Як називається тип комбінованої дії, при якому сумісний її ефект перевищує суму ефектів кожної речовини, що входить у комбінацію, при їх ізольованій дії на організм?
a. Антагонізм
*b. Потенціювання
c. Поєднана дія
d. Ізольована дія
e. Комплексна дія

76. Жінка 32-х років, вчителька молодших класів, проходить обов’язковий профілактичний медичний огляд. Відомо, що у регіоні проживання спалах кору. Жінка скарг не має. За даними карти профілактичних щеплень порушень календаря немає, у дитинстві отримала усі необхідні щеплення. Останнє щеплення від дифтерії та правця у 26 років. Останній ПАП-тест зроблено у 30років, без відхилень. При фізикальному обстеженні температура тіла – 37,2°С, пульс – 80/хв., артеріальний тиск – 130/80 мм рт.ст. Що з перерахованого є найбільш доречною тактикою лікаря відносно цієї пацієнтки?
a. Ввести вакцину АДС-М
b. Вакцинації та скринінгу не потребує
c. Зробити тест на вірус папіломи людини (ВПЛ-тест)
*d. Визначити рівень ІgG до вірусу кору
e. Направити на мамографію

77. Хлопчик 3-х років надійшов з вираженим набряковим синдромом. Об’єктивно: блідий. Артеріальний тиск – 90/60 мм рт.ст. Олігурія. Загальний аналіз сечі: колір – жовтий, відносна густина – 1020, білок – 3,5 г/л, еритроцити – вилужені, 4-5 в п/з, лейкоцити – 2-3 в п/з. Добова протеїнурія – 6,6 г. Холестерин – 9,8 ммоль/л. Який наступний крок у веденні пацієнта буде найбільш доречним?
a. Аналіз сечі за Нечипоренко
b. Проба Зимницького
c. Спостереження протягом тижня
d. Комп’ютерна томографія без контрасту
*e. Біопсія нирки

78. Чоловік 32-х років госпіталізований на 5-й день хвороби зі скаргами на підвищення температури до 38,4°С, загальну слабкість, появу в лівій пахвовій ділянці щільного утвору 5x6 см, малоболючого, рухомого. Шкіра над утвором не змінена. Обличчя хворого гіперемоване, пастозне. Частота серцевих скорочень – 95/хв., артеріальний тиск – 100/80 мм рт.ст. В загальному аналізі крові – помірна лейкопенія. Працює ветсанітаром. Який діагноз є найбільш імовірним?
a. Доброякісний лімфоретикульоз
b. Чума
c. Ієрсиніоз
d. Гідраденіт
*e. Туляремія

79. Чоловік 46-ти років звернувся до лікаря зі скаргами на появу висипань в ділянці кистей рук, що супроводжуються сильним свербежем і турбують протягом тижня. У анамнезі бронхіальна астма, сезонні алергії. Пацієнт відзначає, що має дуже суху шкіру. При фізикальному обстеженні на тильній стороні правої та лівої кисті виявлено множинні еритематозні папули та везикули з серозним вмістом, ділянки ліхеніфікації та екскоріації. Який діагноз є найбільш імовірним?
a. Псоріаз
*b. Екзема
c. Себорейний дерматит
d. Контактний дерматит
e. Короста

80. Жінка 52-х років звернулася до лікаря зі скаргами на швидку втомлюваність та задишку протягом останнього року з періодичним сухим кашлем. Пацієнтка відзначає, що останнім часом їй стало важко піднімати обидві руки та розчісувати волосся. При фізикальному обстеженні температура тіла – 37,4°С, пульс – 76/хв., артеріальний тиск – 130/85 мм рт.ст., SpO2 – 95% при кімнатному повітрі. При неврологічному дослідженні незначне зниження сили дельтоподібного м’яза. При аускультації легень – розповсюджені сухі хрипи. На щоках, навколо орбіт та на ліктях еритематозний висип. Який метод найбільш імовірно підтвердить діагноз у цієї пацієнтки?
a. Виявлення антинуклеарних антитіл
b. КТ легень
*c. Біопсія м’яза
d. Біопсія шкіри
e. Рентгенографія ОГП

81. Дівчинку 7-ми років доставлено до відділення невідкладної допомоги у важкому стані. Зі слів матері дитина почала скаржитися на біль у спині та шиї, після чого згодом їй було дуже важко вимовляти слова та випити склянку води. Об’єктивно: спастичність жувальних м’язів. Під час збору анамнезу лікар дізнався, що тиждень тому дитина гуляла надворі з друзями та уколола палець дерев’яною палицею, після якої у шкірі залишилася скіпка. Матір про інцидент завчасно повідомлена не була і видалила стороннє тіло декілька днів тому, коли випадково його помітила. Дівчинка не отримала жодного щеплення через особисті переконання матері. Скільки доз входить у первинний вакцинальний комплекс від збудника, що найбільш імовірно викликав захворювання у дівчинки?
a. Чотири
b. Три
c. Шість
*d. П’ять
e. Дві

82. Чоловік 31-го року доставлений до відділення невідкладної допомоги зі скаргами на утруднене дихання, відчуття стороннього тіла в горлі, осиплість, сильний набряк обличчя та шиї. Вищевказані симптоми швидко наростають та з’явились протягом декількох хвилин після куштування меду. Який стан найбільш імовірно розвинувся у хворого?
a. Гострий ларинготрахеїт
b. Запальний набряк гортані
c. Токсичний епідермальний некроліз
d. Синдром Стівенса-Джонсона
*e. Ангіоневротичний набряк Квінке

83. У пацієнта 64-х років протягом останніх 2 місяців з’явилося відчуття утрудненого ковтання твердої їжі з затримкою її посередині стравоходу. Втрата ваги – 4 кг. Батько хворого помер від раку шлунка. Запідозрено рак стравоходу. За допомогою якого дослідження найбільш імовірно можна верифікувати цю патологію?
a. Дихальний уреазний тест
*b. ФЕГДС з біопсією
c. Рентгенконтрастне дослідження стравоходу і шлунка
d. Комп’ютерна томограма грудної клітки
e. Внутрішньостравохідна рН-метрія

84. Давність виникнення синців можна визначити за:
a. Температурою шкіри в синці
b. Зміною форми синця
c. Швидкістю поширення крові по підшкірній клітковині
d. За кількістю синців
*e. Забарвленням синця

85. Хлопчик 8-ми років, звернувся до лікаря зі скаргами на підвищену втомлюваність, зниження апетиту, іктеричність склер, біль у животі. У періоді новонародженості була затяжна жовтяниця. У фізичному розвитку не відстає. Об’єктивно: шкіра бліда, слизові оболонки і склери іктеричні. Печінка +2 см, злегка болюча при пальпації. Випорожнення і сечовиділення в нормі. При лабораторному дослідженні крові: еритроцити – 4,5×1012/л, гемоглобін – 115 г/л, лейкоцити – 7×109/л, швидкість осідання еритроцитів – 8 мм/год, білірубін прямий – 10 мкмоль/л, непрямий – 39 мкмоль/л, аспартатамінотрансфераза (АСТ) – 17 Од/л, аланінамінотрансфераза (АЛТ) – 21 Од/л. Який діагноз є найбільш імовірним?
a. Хронічний вірусний гепатит
b. Гемолітична анемія
*c. Синдром Жильбера
d. Дискінезія жовчовивідних шляхів
e. –

86. Чоловік 58-ми років, протягом 20-ти років страждає на варикозне розширення поверхневих вен правої нижньої кінцівки. Рік тому у нього по медіальній поверхні в нижній третині правої гомілки утворилася трофічна виразка, яка після консервативного лікування загоїлась. Хворому запропоновано оперативне лікування – видалення поверхневих варикозних вен та перев’язка перфорантних. Яке інструментальне обстеження перед операцією буде найбільш доречним?
a. Осцилографія
b. Плетизмографія
*c. Ультразвукове дуплексне сканування вен
d. Флебоманометрія
e. Реовазографія

87. Хворий 57-ми років перебуває на лікуванні з приводу політравми. Через 8 діб виникли скарги на виражений кашель з виділенням гнійного харкотиння, виражену задишку, підвищення температури до 38,8°С. В анамнезі: хронічний бронхіт, палить 20 років. Об’єктивно: в легенях вислуховується жорстке дихання, в нижніх відділах правої легені – вологі дрібнопухирчасті хрипи. Проба на ВІЛ – негативна. Який діагноз у даного хворого?
a. Пневмонія осіб з імунодефіцитом
b. Аспіраційна пневмонія
c. -
d. Позагоспітальна пневмонія
*e. Нозокоміальна пневмонія

88. Породілля 27-ми років, пологи II, термінові, нормальні. 3 доба післяпологового періоду. Температура тіла – 36,8°С, пульс – 72/хв., артеріальний тиск – 120/80 мм рт.ст. Молочні залози помірно нагрублі, соски чисті. Живіт м’який, безболісний. Дно матки на 3 п/п нижче пупка. Лохії кров’янисті, помірні. Який можна встановити діагноз?
*a. Фізіологічний перебіг післяпологового періоду
b. Залишки плацентарної тканини після пологів
c. Лактостаз
d. Післяпологовий метроендометрит
e. Субінволюція матки

89. Чоловік 19-ти років, звернувся до лікаря зі скаргами на безболісні ерозії на голівці статевого члена, які з'явилися 2-3 дні тому. У анамнезі незахищений статевий контакт приблизно місяць тому. При обстеженні на голівці статевого члена ерозія овальної форми діаметром до 5 мм, безболісна, яскраво-червоного кольору. Пахвинні лімфовузли не збільшені. Яке першочергове лабораторне дослідження буде найбільш доречним?
a. –
*b. Мікрореакція преципітації з кардіоліпіновим антигеном
c. Культуральне дослідження
d. Реакція іммобілізації блідих трепонем
e. Реакція імунофлюоресценції

90. Дитина, що народилась 1 день тому, проходить огляд у зв’язку з виникненням висипу. Її мати на облік у жіночу консультацію не ставала. Після народження дитина оцінена за шкалою Апгар у 7 та 9 балів на 1 та 5 хвилині відповідно. При фізикальному обстеженні температура – 37°С, пульс – 145/хв., частота дихання – 33/хв. При аускультації серця вислуховується систоло-діастолічний шум у лівій підключичній ділянці. При огляді по всьому тілу розсіяні петехії. Який збудник найбільш імовірно викликав інфікування дитини?
a. Токсоплазмоз
b. Вірус простого герпесу
*c. Краснуха
d. Цитомегаловірус
e. Сифіліс

91. У післяопераційного хворого, якому 6 днів тому проведено видалення нижньої частки лівої легені в зв’язку з бактеріальною деструкцією і розвитком пневмотораксу, наросла задишка до 48/хв., РаO2 знизився до 50 мм рт.ст., РаСO2 підвищився до 65 мм рт.ст., з’явився кашель, виділення великої кількості харкотиння, загальний ціаноз шкіри, гіпотонія – 60/20 мм рт.ст. При аускультації правої і лівої легень – маса різнокаліберних хрипів, різко ослаблене дихання. Який об’єм невідкладної допомоги потрібно надати хворому першочергово для ліквідації дихальної недостатності?
a. Положення ортопное
*b. Провести інтубацію трахеї з ШВЛ
c. Киснева терапія
d. Провести лаваж трахеобронхіального дерева
e. Пункція плевральної порожнини

92. Хвора 25-ти років скаржиться на наявність декількох щільних, болючих вузлів у правій пахвовій ділянці, підвищення температури тіла до 38°С, загальну слабкість. Хворіє 3 доби. Локально: в правій пахвовій області є три вузлоподібних утворення, які підвищуються над поверхнею шкіри, розмірами від 0,5 см до 1,5 см в діаметрі, різко болючі при пальпації, з чіткими контурами, шкіра над ними багрово-синюшного відтінку, підняття верхньої кінцівки обмежено через біль. Поставте діагноз:
a. Абсцес
b. Фурункул
*c. Гнійний гідраденіт
d. Карбункул
e. Гнійний лімфаденіт

93. Жінка 36-ти років звернулася до лікаря зі скаргами на пригнічений настрій, тривожність, дратівливість та нагрубання молочних залоз, що виникають кожного місяця. Найчастіше подібні симптоми виникають за 2 тижні до менструації та зникають після неї. Який з перерахованих діагнозів є найбільш імовірним?
a. Ранній патологічний клімакс
b. Преклімактеричний синдром
c. Альгодисменорея
d. Вторинна психогенна аменорея
*e. Передменструальний синдром

94. Вагітна в терміні 34 тижні доставлена в пологовий будинок в зв'язку з кровотечею зі статевих шляхів, що з’явилася під час сну. Біль не турбує. Кровотеча близько 300,0 мл. Який діагноз є найбільш імовірним?
a. Рак шийки матки
b. Кровоточива ерозія
*c. Передлежання плаценти
d. Розрив судин пуповини
e. Передчасне відшарування нормально розташованої плаценти

95. Хлопчика 7-ми років, привели до лікаря зі скаргами на виражений тотальний ціаноз з фіолетовим відтінком, задишку, яка полегшується в положенні навпочіпки з притискуванням до живота колін. При огляді пальці у вигляді ""барабанних паличок” та нігті як ""годинникові скельця’,’ аускультативно дуючий шум над легеневою артерією. При інструментальному дослідженні на електрокардіограмі вертикальна вісь серця. На ехокардіографії стеноз отвору легеневої артерії, гіпертрофія стінок правого шлуночка, дефект міжшлуночкової перегородки, декстрапозиція аорти. Який діагноз є найбільш імовірним?
a. Транспозиція магістральних судин
b. Відкрита артеріальна протока
c. Стеноз отвору легеневої артерії
d. Дефект міжшлуночкової перегородки
*e. Тетрада Фалло

96. Чоловік 63-х років був госпіталізований 5 днів тому з приводу інфаркту міокарда. Раптом він поскаржився на сильний біль у грудях та втратив свідомість. Пульс не визначається, тони серця відсутні. ЕКГ: синусовий ритм, QS та підйом сегмента ST в V1-V4. Реанімаційні заходи неефективні. При пункції виявлена кров в порожнині перикарда. Вкажіть найбільш імовірне ускладнення:
a. Гострий перикардит
b. Тромбоемболія легеневої артерії
*c. Порушення цілісності стінки лівого шлуночка
d. Гостра мітральна недостатність
e. Порушення цілісності міжшлуночкової перегородки

97. У хірургічний кабінет звернувся хлопець 17-ти років, зі скаргами на наявність рубаної рани правої стопи. Із анамнезу відомо, що травму отримав сокирою під час роботи по господарству. Усі щеплення отримував відповідно до віку за Національним календарем профілактичних щеплень. Об’єктивно: температура тіла – 36,8°С, пульс - 68/хв, артеріальний тиск – 120/75 мм рт.ст. Який наступний крок лікаря буде найбільш доречними?
*a. Динамічне спостереження
b. Ввести протиправцеву сироватку
c. Ввести правцевий анатоксин
d. Ввести правцевий анатоксин та протиправцевий імуноглобулін
e. Ввести правцевий анатоксин з дифтерійним анатоксином

98. Хворий 30-ти років звернувся до сімейного лікаря через 2 місяці після операції з приводу відкритого перелому плечової кістки. При огляді стан хворого задовільний, в ділянці операційної рани є нориця з незначним гнійним виділенням, почервоніння, флюктуація. На рентгенограмі: деструкція плечової кістки з секвестрами. Яке ускладнення виникло у хворого в післяопераційному періоді?
a. Післятравматична флегмона
*b. Посттравматичний остеомієліт
c. Гематогенний остеомієліт
d. Нагноєння рани
e. Лігатурна нориця

99. Через 1,5 години після народження на 32 тижні у дитини спостерігаються роздування крил носа, хрюкаючий видих, тахіпное та втяжіння міжреберних проміжків. Забруднення амніотичної рідини меконієм виявлено не було. Температура новонародженого – 37,4°С, пульс – 180/хв., частота дихання – 80/хв. Шкіра ціанотична. Аускультативно в легенях послаблене дихання з обох боків. РаO2 – 32 мм рт.ст., РаСO2 – 48 мм рт.ст. На рентгенограмі органів грудної клітки дифузний сітчасто- зернистий рисунок, повітря на ”бронхограма”. Який діагноз є найбільш імовірним?
a. Ідіопатичний легеневий фіброз
b. Крововилив у легені
c. Аспіраційна пневмонія
d. Транзиторне тахіпное новонароджених
*e. Респіраторний дистрес-синдром

100. Жінка 32-х років звернулася до лікаря жіночої консультації зі скаргами на хронічний тазовий біль, який підсилюється під час менструацій, диспареунію, кровомазання напередодні та після менструації. Остання менструація 3 тижні потому. При огляді у дзеркалах: на шийці матки 2 кісти діаметром 3 і 5 мм синьо-багрового кольору, з яких виділяється темно-коричнева рідина. При бімануальному дослідженні: тіло матки шароподібної форми, збільшене до 6 тижнів вагітності, болісне при пальпації. Придатки з обох боків без особливостей. Лікаря проінформовано, що у найближчий час народження дитини не планується. Яка тактика лікування цієї пацієнтки є найбільш доречною?
a. Призначення антагоністів гонадотропінрилізинг гормону
b. Хірургічне втручання
*c. Призначення комбінованих оральних контрацептивів
d. Контрольована гіперстимуляція яєчників
e. Призначення андрогенів

101. Пацієнт 28-ми років скаржиться на періодичні болі в ногах та руках, мерзлякуватість стоп, зміну кольору 3 пальців кистей. Болі тривають вже протягом 1 року, але зміна кольору пальців виникла вперше. Він викурює по 20 сигарет в день протягом 12-ти років. Об’єктивно: шкіра ніг бліда, прохолодна, тургор знижений, гіпотрихоз. Який діагноз є найбільш імовірним?
a. Діабетична нейропатія
b. -
*c. Облітеруючий тромбангіїт
d. Облітеруючий атеросклероз
e. Системна склеродермія

102. Чоловік, 52 роки, звернувся до лікаря зі скаргами на епізоди нестерпного болю у великому пальці руки. Під час збору анамнезу лікар виявив, що пацієнт нещодавно розпочав приймати гідрохлортіазид. Під час фізикального обстеження зліва в області проксимального міжфалангового суглобу І пальця виявлені припухлість, еритематозна та тепла на дотик шкіра. Лабораторний аналіз синовіальної рідини виявив кристали моноурату натрію. Яку рекомендацію має дати лікар стосовно дієти пацієнта?
a. Збільшити вживання молочних продуктів
b. Змін у дієті не потребує
c. Збільшити вживання овочів та фруктів
*d. Зменшити вживання м’ясних продуктів
e. Зменшити вживання зернових продуктів

103. Жінка 36-ти років звернулася до лікаря зі скаргами на часте сечовипускання, біль у лівому боці, нудоту та підвищену температуру. При фізикальному обстеженні температура тіла – 39,4°С, артеріальний тиск – 120/80 мм рт.ст., пульс – 89/хв., частота дихання – 18/хв., SpO2 – 98% при кімнатному повітрі. При пальпації болючість у лівому костовертебральному куті та лівому боці. Який наступний крок лікаря у веденні пацієнтки буде найбільш доречним?
a. Рекомендувати пройти тест на вагітність
b. Розпочати внутрішньовенне введення цефтриаксону
c. Призначити триметопримсульфаметоксазол на 10 днів
*d. Здати загальний аналіз сечі та виконати бактеріологічне дослідження сечі
e. Призначити нітрофурантоїн перорально на 10 днів

104. Чоловік 64-х років надійшов у відділення невідкладної допомоги зі скаргами на набряки нижніх кінцівок, попереку та передньої черевної стінки. В анамнезі хронічний бронхіт з бронхоектазами. При фізикальному обстеженні температура тіла – 37,2°С, артеріальний тиск – 110/75 мм рт.ст., пульс – 82/хв., частота дихання – 19/хв. При лабораторному дослідженні у загальному аналізі сечі (ЗАС): питома вага – 1025, білок – 9,9 г/л, лейкоцити – 2-3 у полі зору, еритроцити 1-2 у полі зору, циліндри – немає. Добова протеїнурія – 11,4 г/добу. У біохімічному аналізі крові загальний білок – 52 г/л, альбуміни – 30 г/л, холестерин – 9,6 ммоль/л. Який тип ураження нирок у цього хворого є найбільш імовірним?
a. Гломерулонефрит, нефритичний синдром
b. Тубуло-інтерстиціальний нефрит, нефротичний синдром
c. Діабетична нефропатія, нефритичний синдром
*d. АА амілоїдоз, нефротичний синдром
e. Пієлонефрит, сечовий синдром

105. Дільничному лікарю доручили підготувати план проведення комплексу лікувально-профілактичних заходів серед населення на підпорядкованій території. Які заходи щодо вторинної профілактики захворювань він повинен внести у цей план?
a. Проведення реабілітаційних заходів
b. Попередження виникнення захворювань
c. Покращання умов життя населення
*d. Попередження ускладнення хвороб
e. Усунення чинників виникнення хвороб

106. Хворий 60-ти років скаржиться на інтенсивні болі стискаючого характеру, локалізовані за грудниною з іррадіацією у ліву лопатку та нижню щелепу. Біль тривалий, не знімається нітрогліцерином. Об’єктивно: холодний піт. Хворий збуджений. Аускультативно: тахікардія, приглушеність тонів. Артеріальний тиск – 100/70 мм рт.ст. ЕКГ-комплекси QS та підйом S-Т вище ізолінії в І, аVL, V1, V2, VЗ, V4. Який діагноз є найбільш імовірним?
a. Тромбоемболія легеневої артерії
b. Лівосторонній плеврит
*c. Інфаркт міокарда
d. Стенокардія Принцметала
e. Міжреберна невралгія

107. 1-місячна дитина доставлена матір’ю до відділення невідкладної допомоги зі скаргами на блювання з домішками жовчі після годування та випорожнення із домішками крові. Мати народила дитину у 30 років на 32 тижні гестації. При народженні стан дитини на 5-й хвилині 6 балів за шкалою Апгар, маса тіла - 1300 г. При фізикальному дослідженні дитина млява, значне здуття живота. Який наступний крок лікаря буде найбільш доречним?
a. Призначити емпіричну антибіотикотерапію
b. Направити на езофагогастроскопію
*c. Направити на рентгенографію черевної порожнини
d. Рекомендувати перейти на безлактозне штучне вигодовування
e. Направити до дитячого хірурга

108. У регулювальника дорожнього руху з’явились скарги на головний біль, запаморочення, порушення сну, зниження пам’яті та уваги, задишку, біль у ділянці серця. У крові під час лабораторного обстеження виявлено підвищений вміст карбоксигемоглобіну. Який чинник навколишнього середовища найімовірніше міг спричинити такі зміни в організмі?
a. Діоксид азоту
b. Оксид азоту
*c. Оксид вуглецю
d. 3,4-безпірен
e. Діоксид вуглецю

109. Жінка 35-ти років звернулася до лікаря зі скаргами на зростаючий біль під час менструації протягом 1-го року. Тривалість менструального циклу 28 днів. 2 роки тому була проведена лапароскопічна перев’язка маткових труб. При пальпації матка збільшена до 8 тижнів вагітності, м’якої консистенції, болюча. Придатки з обох сторін не збільшені, при пальпації безболісні. Який діагноз є найбільш імовірним?
a. Позаматкова вагітність
b. Зовнішній ендомегріоз
*c. Аденоміоз
d. Полікістоз яєчників
e. Гідросальпінкс

110. Під час медичного огляду робітників металургійного заводу після вимірювання індексу маси тіла (ІМТ) у 20% осіб було виявлено надлишкову вагу. Вміст яких продуктів необхідно зменшити в раціоні в першу чергу для нормалізації маси тіла у цієї групи осіб?
a. Фруктів
b. М’ясних та рибних продуктів
*c. Хлібобулочних виробів
d. Молока та молочних продуктів
e. Овочів

111. Жінка 52-х років прийшла до свого лікаря на щорічний профілактичний огляд. Вона ніколи не госпіталізувалася до лікарні та виконує легкі аеробні вправи чотири рази на тиждень. У її батька було захворювання серцево-судинної системи. Її зріст – 172 см, вага – 77 кг, ІМТ- 26 кг/м2. При фізикальному обстеженні температура – 36,8°С, пульс – 81/хв., частота дихання – 16/хв., артеріальний тиск сидячи – 160/100 мм рт.ст. на обох руках. Офтальмоскопія очного дна виявила звуження судин сітківки. Лабораторні показники без відхилень. Що з перерахованого буде найбільш доречним призначенням з метою зниження ризику смерті цієї пацієнтки від серцево-судинних захворювань?
a. Нітрогліцерин
b. Варфарин
c. Аспірин
d. Дипіридамол
*e. Еналагірил

112. У лікаря-стоматолога 26-ти років при обстеженні виявили помірну гіперферментемію, позитивний тест на НВsАg. Його дружина 24-х років не має щеплення від вірусного гепатиту В. Дитина 2-х років належно вакцинована за віковим графіком. Яка профілактика вірусного гепатиту В повинна бути проведена у родині?
a. Призначення дружині та дитині специфічної хіміопрофілактики ненуклеозидними аналогами
b. Призначення специфічного імуноглобуліну дитині
*c. Негайна вакцинація дружини при негативному тесті на НВsАg
d. Призначення специфічного імуноглобуліну дружині та дитині
e. Призначення дружині специфічної хіміопрофілактики ненуклеозидними аналогами

113. Восьмирічна дитина скаржиться на тривалий вологий кашель з виділенням великої кількості харкотиння гнійного характеру з неприємним запахом, інколи з домішкою крові. Загальний стан тяжкий, температура тіла – 38,7°С, шкіра бліда, периоральний ціаноз, пальці у вигляді ""барабанних паличок"". Над легенями: ослаблене дихання, різнокаліберні вологі хрипи. Рентгенологічно: ателектатичні ділянки. Яке з обстежень для уточнення діагнозу буде найбільш доцільним?
a. –
*b. Комп’ютерна томографія з високою розподільною здатністю
c. Ехокардіографія
d. Бронхоскопія
e. Рентгенографія ОГК

114. 35-річний чоловік звернувся до лікаря зі скаргами на сильний біль у правому оці, світлобоязнь, сльозотечу, погіршення зору. Скарги з’явились після роботи зі зварювальним апаратом. Контактні лінзи не використовує. Під час огляду: очна щілина звужена, помірна перикорнеальна ін’єкція, гострота зору збережена. Після інстиляції розчину анестетика, стан полегшився, що дало можливість провести огляд у щілинній лампі та виявити дефект рогівки розміром 3 мм, що зафарбувався флюоресцеїном. Яке лікування буде найбільш доречним?
*a. Інстиляція офлоксацину
b. Сухе тепло
c. Інстиляція таурину
d. Інстиляція сульфацилу натрію
e. Інстиляція дексаметазону

115. У хворого 56-ти років, що знаходиться в палаті інтенсивної терапії з приводу гострого інфаркту міокарда у ділянці передньої стінки лівого шлуночка, посилилась загальна слабкість та з’явилось відчуття ""завмирання” у роботі серця. При аналізі ЕКГ виявлено: ритм синусовий, частота серцевих скорочень – 76/хв. Періодично з’являються поширені шлуночкові комплекси тривалістю 0,22 с., неправильної форми, після яких виявляються повні компенсаторні паузи. Яке ускладнення виникло у даного хворого?
a. Повна блокада лівої ніжки пучка Гіса
*b. Шлуночкова екстрасистолія
c. Передсердна екстрасистолія
d. Повна блокада правої ніжки пучка Гіса
e. Атріовентрикулярна екстрасистолія

116. Дівчинка 14-ти років звернулася до лікаря зі скаргами на відчуття стиснення у ділянці шиї, покашлювання, потовщення шиї. При фізикальному обстеженні щитоподібна залоза дифузно збільшена, щільна при пальпації, неболюча, поверхня гладка. При ультразвуковому дослідженні тканина щитоподібної залози неоднорідна. Яке лабораторне дослідження буде найбільш доречним?
a. Вміст гормону росту
b. Вміст паратгормону
c. Вміст йоду в добовій сечі
d. Вміст кальцитоніну
*e. Титр антитіл до тиреоглобуліну

117. Хлопчика 2-х років госпіталізовано з приводу зменшення маси тіла, нестійких випорожнень, анорексії, які з’явилися після введення в раціон манної каші (з 5 місяців). Дитина адинамічна, млява, шкіра бліда, суха, підшкірно-жировий шар відсутній. Живіт здутий, напружений. Під час перкусії у верхній частині живота тимпаніт, шум плеску, випорожнення пінисті, світлого кольору, смердючі. В копроцитограмі: нейтральний жир - багато. Який наступний крок у веденні пацієнта буде найбільш доречним?
a. Розробка індивідуального плану харчування з великим вмістом клітковини
b. Негайне оперативне втручання
c. Призначення антибіотиків широкого спектру дії
*d. Визначення ІgА до тканинної трансглютамінази
e. Рентгенографія органів черевної порожнини

118. Хлопчик 12-ти років звернувся до хірурга зі скаргою на нестерпний біль кінчика II пальця правої кисті. Лікарем з’ясовано, що 4 дні тому він вколов це місце дротом. Протягом останніх трьох днів з’явився різкий пульсуючий біль, набряк тканин та гіперемія дистальної фаланги пальця. Об’єктивно: температура тіла – 38,1°С. Який з перерахованих діагнозів є найбільш імовірним?
a. Еризипелоїд
b. Целюліт
c. Пароніхія
*d. Панарицій
e. –

119. Чоловік 25-ти років, звернувся до лікаря зі скаргами на появу висипань в міжпальцевих проміжках, в ділянці променевозап’ястних суглобів, паховій ділянці та живота, які супроводжуються сильним свербежем, особливо в нічний час. Пацієнт зазначає, що після вечірнього душу покращення не наступає. Також йому здається, що як тільки висип проходить в одному місці, він одразу з’являється в іншому. При фізикальному обстеженні на фоні неураженої шкіри множинні еритематозні папули та екскоріації. Який діагноз є найбільш імовірним?
*a. Короста
b. Епідермофітія
c. Екзема
d. Обсесивно-компульсивний розлад
e. -

120. Роділля 28-ми років доставлена до пологового будинку з бурхливою пологовою діяльністю. Пологи перші. Розміри таза: 23-25-28-18 см. Ознака Генкеля-Вастена позитивна. Роділля збуджена, живіт напружений, болісний в нижніх відділах. Контракційне кільце на рівні пупка, розташоване косо. Голівка плода притиснута до входу у малий таз. Серцебиття плоду – 140/хв. Яке ускладнення виникло у роділлі?
a. Завершений розрив матки
*b. Загроза розриву матки
c. Дискоординація пологової діяльності
d. Розпочатий розрив матки
e. Надмірна пологова діяльність

121. Спортсмен 26-ти років впав з упором на правий плечовий суглоб. Зазначає різкий біль, обмеження пасивних рухів, активні рухи в плечовому суглобі неможливі. Підведену і зігнуту у плечовому суглобі травмовану руку підтримує здоровою. Об’єктивно: в ділянці дельтоподібного м’яза западання, під шкірою різко випинається акроміальний відросток лопатки, голівка плечової кістки пальпується під дзьобоподібним відростком. Який найбільш імовірний клінічний діагноз?
a. Перелом хірургічної шийки плеча
*b. Вивих плеча
c. Перелом голівки плечової кістки
d. Перелом анатомічної шийки плеча
e. Відрив великого пагорбка плечової кістки

122. Проведено дослідження з метою визначення зв’язку між споживанням мікронутрієнтів та захворюванням на катаракту серед людей похилого віку. Участь у дослідженні взяли 2900 людей у віці від 49 до 97 років. Кожний учасник заповнював опитувальник частоти споживання певних харчових продуктів та проходив офтальмоскопію з фотографуванням кришталика. У результаті дослідження, було виявлено, що достатня кількість у раціоні вітаміну А, рибофлавіну, ніацину та тіаміну попереджують виникнення ядерної катаракти. Який з перерахованих варіантів найбільш точно описує вид проведеного клінічного дослідження?
a. Дослідження ”випадок-контроль”
*b. Крос-секціональне поперечне дослідження
c. Опис серії клінічних випадків
d. Рандомізоване клінічне дослідження
e. Проспективне когортне дослідження

123. Раніше здоровий хлопець 22-х років прийшов на прийом до лікаря зі скаргами на підвищену температуру та кашель з жовтим мокротинням, що продовжуються протягом 7- ми днів. При фізикальному обстеженні температура – 38,3°С, артеріальний тиск – 130/70 мм рт.ст., частота серцевих скорочень – 79/хв., частота дихання – 17/хв., SpO2 – 95% при кімнатному повітрі. При аускультації звучні вологі хрипи зліва. На оглядовій рентгенограмі консолідація у нижній частці лівої легені. Який з перерахованих препаратів буде найбільш доцільно призначити цьому пацієнту?
*a. Азитроміцин
b. Гентаміцин
c. Ципрофлоксацин
d. Триметоприм-сульфаметоксазол
e. Левофлоксацин

124. До приймального покою швидкою допомогою доставлено хворого 46-ти років зі скаргами на різкий, нападоподібний біль у правій поперековій ділянці, що іррадіює у пахвинну ділянку та на внутрішню поверхню стегна. Біль з’явився раптово кілька годин тому. Напередодні у хворого з’явилася профузна безболісна гематурія зі згустками крові черв’якоподібної форми. Раніше нічим не хворів. Яке захворювання можна припустити в першу чергу?
a. Сечокам’яна хвороба, камінь правої нирки
b. Гострий гломерулонефрит
c. Некротичний папіліт
*d. Рак правої нирки
e. Пухлина сечового міхура

125. Хворий 29-ти років на другий день після приїзду з Індії госпіталізований у клініку зі скаргами на біль у животі, рідкі випорожнення зі склоподібним слизом та кров’ю у вигляді ""малинового желе"". Загальний стан задовільний, шкіра бліда, висипу немає. Живіт м’який, чутливий в ділянці сліпої і висхідної кишок. Який етіотропний препарат для лікування цієї патології буде найбільш доречно застосувати?
a. Еритроміцин
b. Цефтриаксон
c. Дексазон
*d. Метронідазол
e. Ніфуроксазид

126. Пацієнтка 30-ти років впродовж 5-ти років хворіє на системний червоний вовчак (СЧВ) і щоденно приймає 16 мг метилпреднізолону. Яке твердження щодо вакцинації у даному випадку є вірним?
a. Вакцинація від грипу проводиться під прикриттям антигістамінних препаратів
b. Будь-яка вакцинація протипоказана
*c. Рекомендована щорічна планова вакцинація від грипу
d. Вакцинація від грипу протипоказана хворим, що отримують глюкокортикоїди
e. Вакцинація від грипу після зменшення дози преднізолону до мінімальної

127. Хлопець 27-ми років під час купання в річці раптово знепритомнів та зник з поверхні води. Через 2 хвилини був доставлений до берега. Об’єктивно: непритомний, шкіра вираженого синюшного кольору, пінисті виділення з рота та носа, дихання та пульс на сонних артеріях відсутні. Який вид допомоги необхідно надати в цьому випадку?
a. Паліативна медична допомога
b. Первинна медична допомога
c. Третинна медична допомога
d. Вторинна медична допомога
*e. Екстрена медична допомога

128. Дівчинка, 7 років, надійшла у відділення зі скаргами на біль у горлі, підвищення температури до 39°С. Під час огляду стан дитини важкий, шийні лімфатичні вузли до 1,5 см. При пальпації печінка на 3 см, селезінка на 2 см виступає з-під краю реберної дуги. При лабораторному дослідженні крові: еритроцити - 4,0·1012/л, НЬ- 121 г/л, кольоровий показник - 0,9, тромбоцити – 190·109/л, лейкоцити – 19·109/л, е- 0, п/я- 1, с/я- 0, л- 87, м- 2, швидкість зсідання еритроцитів – 36 мм/год. Що з перерахованого буде найбільш доречним наступним кроком у веденні пацієнта?
*a. Аналіз крові на виявлення гетерофільних антитіл
b. –
c. Повторний загальний аналіз крові через 1 тиждень
d. Спостереження протягом 2 тижнів
e. Дослідження кісткового мозку

129. Хворий 34-ти років перебуває на лікуванні в психіатричній лікарні з приводу загострення шизофренії. Об’єктивно: перебуває в ліжку, рухливо загальмований, контакт відсутній. На запитання не відповідає. Поза одноманітна, пацієнт гіпомімічний, наявні симптом ""хоботка"" воскова гнучкість м’язів, симптом ""повітряної подушки"". В такому стані лишається близько тижня. Харчування парентеральне. Визначте наявний синдром розладу рухово-вольової сфери:
a. Депресивний ступор
b. Апатичний ступор
c. Екзогенний ступор
d. Психогенний ступор
*e. Кататонічний ступор

130. Дівчина 18-ти років звернулася ввечері до лікаря зі скаргами на сильний біль ""знизу справа"", нудоту та одиничний епізод блювання. Зранку відвідувала фестиваль вуличної їжі. Біль розпочався 4 години тому, почався з епігастрію і поступово перейшов у праву здухвинну ділянку. При фізикальному обстеженні артеріальний тиск – 110/70 мм рт.ст., частота серцевих скорочень – 79/хв., частота дихання – 16/хв., температура – 37,4°С. При пальпації лівого нижнього квадранту черевної стінки, біль виникає у правому. Гінекологічний та ректальний огляд без патологічних змін. Дані лабораторних досліджень: лейкоцити – 12·109/л, еритроцити - 4,4·1012/л, гемоглобін – 130 г/л, гематокрит – 39%, тромбоцити – 225·109/л, /3-ХГЛ – 2 мОд/мл (норма – менше 5 мОд/л у невагітних жінок). Який діагноз є найбільш імовірним?
*a. Гострий апендицит
b. Кишкова непрохідність
c. Емболія мезентеріальних судин
d. Трубна вагітність
e. Харчова токсикоінфекція

131. У хворої 10-ти років на тлі хронічної ниркової недостатності продовжує прогресувати анемічний синдром. Вкажіть препарат вибору для патогенетичного лікування вказаного синдрому:
a. Ціанокобаламін
*b. Еритропоетин
c. Фолієва кислота
d. Препарати заліза
e. Еритроцитарна масса

132. Чоловік 27-ми років звернувся до лікаря зі скаргами на біль та набряк у II та III пальцях лівої стопи, почервоніння та гнійні виділення з очей, різь та біль при виділенні сечі. Зі слів пацієнта має декількох статевих партнерів, зрідка користується презервативами. При фізикальному обстеженні лікарем виявлено двосторонній кон’юнктивіт та дактиліт пальців стопи. Обстеження інших органів і систем патології не виявило. У загальному аналізі крові ШЗЕ- 40 мм/год, біохімічний аналіз без відхилень. На рентгенограмах пальців стопи збільшення об’єму м’яких тканин, звуження суглобової щілини. Який діагноз є найбільш імовірним?
a. Сифіліс
*b. Реактивний артрит
c. Ревматоїдний артрит
d. Подагра
e. Синдром Шегрена

133. При вивченні середнього рівня та характеру різноманітності деяких лабораторних показників отримані такі дані: для загального білку крові – середнє квадратичне відхилення ±4 г/л, коефіцієнт варіації – 6%; для швидкість осідання еритроцитів відповідно ±2 мм/год, 23%. Яка з ознак, що вивчаються, є найбільш різноманітною?
*a. Швидкість осідання еритроцитів (ШОЕ)
b. Відмінності в різноманітності ознак відсутні
c. Для вивчення різноманітності потрібні додаткові дослідження
d. Для вивчення різноманітності потрібні додаткові розрахунки
e. Загальний білок сироватки крові

134. Жінка 32-х років звернулась до лікаря зі скаргами на відсутність вагітності впродовж 4-х років. У анамнезі: 5 років тому перша вагітність закінчилась штучним абортом. За даними вагінального дослідження та ультразвукового дослідження (УЗД) встановлено діагноз: ендометріоїдна кіста правого яєчника. Який оптимальний метод лікування?
a. Протизапальна терапія
b. Санаторно-курортне лікування
*c. Оперативна лапароскопія
d. Консервативна терапія естроген-геста-генними препаратами
e. Терапія андрогенами

135. Під час профілактичного медичного огляду у одного з учнів технічного ліцею виявлені ознаки хейлозу, який проявляється мацерацією епітелію в місці змикання губ, губи яскраво-червоного кольору з одиничними вертикально розташованими тріщинами, які вкриті кірочками червоно-бурого кольору. Дані клінічні прояви найімовірніше пов’язані з недостатнім надходженням з їжею в організм:
a. Аскорбінової кислоти
b. Ретинолу
*c. Рибофлавіну
d. Тіаміну
e. Кальциферолів

136. Дівчинка вагою 3100 г народилася від третьої вагітності в домашніх умовах. На 3-й день мати помітила дрібні крововиливи у пупковій ранці, а також ""червоні цятки” на склерах очей. Мати на обліку по вагітності у допологовому періоді не перебувала. Вигодовує дитину грудним молоком за потребою. При фізикальному обстеженні субкон’юнктивальні геморагії. При лабораторному дослідженні концентрація гемоглобіну – 155 г/л, група крові у матері В (III) Rh-позитивна, у дитини – А (II) Rh- негативна. Яка тактика з метою попередження прогресування цього стану у дитини буде найбільш доречною?
*a. Ввести вітамін К
b. Переливання еритроцитарної маси
c. Перехід на штучне вигодовування залізовмісними сумішами
d. Введення імуноглобуліну антирезус Rh0 (D) людини
e. Призначити пероральний прийом препаратів заліза

137. Чоловік 18-ти років звернувся до лікаря зі скаргами на переймоподібний біль в животі, часті рідкі випорожнення з домішками слизу та свіжої крові, що тривають 4 місяці. За цей час схуд на 10 кг. При фізикальному обстеженні живіт м’який, болючий по ходу товстої кишки зліва, сигмоподібна кишка спазмована. При лабораторному дослідженні крові еритроцити – 3,2·1012/л, гемоглобін – 92 г/л, лейкоцити – 10,6·109/л, ШЗЕ- 34 мм/год. Результат бак. посіву випорожнень негативний. На колоноскопії виявлено запалення із втратою судинного малюнку, ділянка підвищеної кровоточивості 25 см з чіткими межами починаючи від краю анусу. Яка лікувальна тактика буде найбільш доречною?
a. Переливання еритроцитарної маси
*b. Призначення преднізолону та месаламіну
c. Хірургічне лікування
d. Повторний забір випорожнень на бактеріологічне дослідження
e. Призначення метронідазолу

138. На репрезентативній сукупності хворих на грип проведено вивчення зв’язку між температурою тіла і частотою пульсу. Розрахований коефіцієнт кореляції дорівнює +0,5. Яка характеристика сили і направленості зв’язку між ознаками, що вивчаються є найбільш точною?
*a. Середній прямий
b. Середній зворотній
c. Слабкий прямий
d. –
e. Сильний прямий

139. Жінка 29-ти років звернулася до лікаря зі скаргами на остуду, біль у горлі, утруднене ковтання та підвищення температури до 38С. При фізикальному обстеженні лікарем на обох мигдаликах виявлено нальоти у вигляді сірих щільних плівок, збільшення і болючість підщелепних лімфатичних вузлів. Використання якого діагностичного методу буде найбільш доречним наступним кроком?
*a. Бактеріологічне дослідження мазку із порожнини носа та горла
b. Пункція підщелепних лімфовузлів
c. Експрес-тест для виявлення антигенів стрептококу групи А
d. Аналіз на гетерофільні антитіла
e. Рентгенографія м’яких тканин шиї

140. Мати привела на прийом до лікаря хлопчика 5-ти років зі скаргами на висип обличчя, що з’явився 5 днів тому. Об’єктивно: на обличчі помітні декілька пухирів розмірами 0,5-1,5 см в діаметрі, з тонкими в’ялими кришками, виповнені серозним каламутним ексудатом і розташовані на гіперемованій, набряклій основі. Поряд з цими вогнищами ураження спостерігаються ерозії з виділенням серозно-гнійної рідини та товсті медово-жовті кірки. Поставте клінічний діагноз:
a. Контактний дерматит
b. Кандидоз
*c. Вульгарне імпетиго
d. Простий пухирцевий лишай
e. Дитяча екзема

141. Серед причин смертності населення України переважають нещасні випадки, отруєння та травми, злоякісні новоутворення, хвороби системи кровообігу, ендокринні, органів дихання тощо. Який клас хвороб найбільш імовірно посідає перше рангове місце?
a. Злоякісні новоутворення
*b. Хвороби системи кровообігу
c. Хвороби органів дихання
d. Ендокринні захворювання
e. Нещасні випадки, отруєння та травми

142. Чоловіка 42-х років, шахтаря, через 12 годин звільнено з-під завалу. Об’єктивно: обидві гомілки і ступні блідого кольору. Пульсації периферійних судин немає. Чутливість та пасивні рухи в суглобах відсутні. Доставлений із джгутами на обох кінцівках. Які невідкладні заходи першої лікарської допомоги необхідно провести для запобігання міоглобінурії та гострої ниркової недостатності?
*a. Джгут не знімати, ампутація кінцівок вище джгута
b. Джгут не знімати, дезінтоксикаційна терапія
c. Джгут не знімати, гіпербарична оксигенація
d. Зняти джгут, гіпербарична оксигенація
e. Зняти джгут, дезінтоксикаційна терапія

143. Здорова дівчина 16-ти років прийшла на профілактичний медичний огляд. Під час збору анамнезу вона повідомила, що у 3 роки перехворіла на вітряну віспу. Інших серйозних захворювань в анамнезі немає. Батьки відмов від щеплень не писали, вакцинувалася у дитячому садочку та школі відповідно до Національного календаря профілактичних щеплень. Фізикальне обстеження без відхилень. Призначення яких вакцин буде найбільш доречним на даний момент?
*a. АДП-М, ВПЛ
b. КПК, АДП, ВПЛ
c. Гепатит В, АаКДП
d. ІПВ. АаКДП
e. Гепатит В, АДП-М

144. Серед пацієнтів загальної лікарської практики за останні роки відбувається неухильне збільшення кількості осіб похилого та старечого віку. Переважання якого типу патології необхідно чекати в структурі захворюваності населення, яке обслуговується?
*a. Хронічної патології
b. Виробничої патології
c. Інфекційної патології
d. Неепідемічної патології
e. Гострої патології

145. Пацієнтка 20-ти років проходить лікування з приводу анемії (гемоглобін – 72 г/л). Півтора роки тому після мимовільного викидня у терміні 16 тижнів та крововтрати, відмічає зниження пам’яті, втомлюваність, втрату апетиту, сухість шкіри, ламкість нігтів, набряклість, порушення менструальної функції. Об’єктивно: артеріальний тиск – 80/55 мм рт.ст., пульс – 54/хв., зріст – 168 см, вага – 48 кг, гіпоплазія статевих органів. Призначення якого з перерахованих препаратів буде найбільш доречним цій пацієнтці?
a. Гідроксихлорохін
b. Імуноглобулін людини нормальний
c. Інфліксимаб
d. Метотрексат
*e. Гідрокортизон

146. Чоловік 78-ми років, правильно називає своє прізвище, ім’я, дату народження. Не може назвати поточну дату, свій вік, дезорієнтований у місці перебування. Не пам’ятає про смерть дружини, яка померла 5 років тому, а також нічого не може повідомити про останні роки свого життя. Мова уповільнена, словниковий запас обмежений, часто не може згадати назви предметів. У пробі на запам’ятовування десяти слів відтворює три слова. Прості арифметичні дії виконує з помилками. Не може пояснити сенсу поширених прислів’їв і приказок. Який синдромальний діагноз є найбільш імовірним?
a. Маячний синдром
b. Депресивний синдром
c. Маніакальний синдром
d. Галюцинаторний синдром
*e. Деменція

147. 64-річний чоловік прийшов до лікаря на щорічний профілактичний огляд. Скарг не має. Хворіє на артеріальну гіпертензію, ХОЗЛ та глаукому. Викурює одну пачку сигарет на день протягом 30-ти років (індекс паління – 30 пачко/років). При фізикальному обстеженні: температура – 37,2°С, артеріальний тиск - 140/70 мм рт.ст., пульс – 79/хв., частота дихання – 16/хв., пряма, співдружня реакція зіниць на світло. При аускультації серця акцент II тону над аортою, аускультація легень без патологічних змін, грудна клітка ""бочкоподібна"". Який з перерахованих методів скринінгу є найбільхп доречним для цього пацієнта?
a. Бронхоальвеолярний лаваж
b. Рентгенографія ОГК
*c. Низькодозова КТ легень
d. МРТ легень
e. Легеневі функціональні тести

148. Хворого після перенесеного Q-інфаркту міокарда турбує задишка при незначних навантаженнях, нічні напади сухого кашлю, відчуття хрипів у грудній клітці і ортопное. В ході огляду: акроціаноз, частота серцевих скорочень – 96/хв., тахікардія, ослаблення 1-го тону над верхівкою, вислуховується ІІІ-й тон. В легенях в базальних відділах незвучні хрипи. Під час ехокардіоскопії дилатація лівого шлуночка, витончення і дискінезія міжшлуночкової перегородки, фракція викиду - 39%. Який варіант дисфункції міокарда є найбільш імовірним?
*a. Систолічна дисфункція лівого шлуночка
b. Систолічна дисфункція правого шлуночка
c. Діастолічна дисфункція лівого шлуночка
d. Змішана дисфункція обох шлуночків
e. Діастолічна дисфункція правого шлуночка

149. Жінка 36-ти років скаржиться на біль, обмеження рухів у дрібних суглобах рук, ускладнення при ковтанні твердої їжі, слабкість, сухий кашель. Об’єктивно: шкіра кистей та передпліччя щільна, гладка. Проксимальні суглоби ІІ-ІV пальців кистей рук набряклі, болючі при пальпації. Над легенями сухі розсіяні хрипи, межі серця зміщені вліво на 2 см, тони приглушені. У крові: швидкість осідання еритроцитів – 36 мм/год, .-глобулінів – 24%. У сечі: змін немає. Який найбільш вірогідний діагноз?
a. Системний червоний вовчак
b. Ревматоїдний артрит
c. Саркоїдоз
d. Дерматоміозит
*e. Системна склеродермія

150. Чоловіка 45-ти років доставлено до лікаря після повідомлення про випадок активного туберкульозу у його колеги з яким він працює в одному офісному приміщенні. Скарг не має. Після проведення туберкулінової проби розмір папули становить 14 мм. Даних про результат попередньої проби немає. Який з наступних кроків лікаря є найбільш доречним?
a. Забір мокротиння для виявлення мікобактерій туберкульозу
b. Повторна туберкулінова проба через 3 місяці
*c. Рентгенографія органів грудної клітки
d. Карантин на 3 місяці
e. Призначення ізоніазиду, рифампіцину та етамбутолу

151. Швидкою допомогою доставлена жінка з виниклим після затримки менструації переймоподібним болем в правій здухвинній ділянці, що іррадіює в пряму кишку, кров’янистими виділеннями зі статевих шляхів. Об’єктивно: частота серцевих скорочень – 100/хв., артеріальний тиск – 90/60 мм рт.ст. Шкірні покриви бліді. Живіт болючий при пальпації, позитивний симптом Щоткіна-Блюмберга. При гінекологічному дослідженні – зсуви шийки болісні, праві придатки збільшені, болючі, заднє склепіння нависає, виділення кров’янисті. Поставте попередній діагноз:
a. Аппендицит
b. Гострий правобічний аднексит
c. Аборт в ходу
d. Апоплексія правого яєчника
*e. Позаматкова вагітність, що перервалася

152. Здорова жінка 47-ми років прийшла до свого гінеколога на планове взяття мазку Папаніколау. Скарг не має. Викурює 20 сигарет на день протягом 30-ти років (індекс паління – 30 пачко/років). Рік тому самостійно зробила аналіз крові на визначення концентрації загального холестерину, ЛПНЩ, ЛПВЩ та тригліцеридів. Усі показники аналізу в межах норми. При фізикальному обстеженні температура – 37,1°С, пульс – 76/хв., частота дихання – 13/хв., артеріальний тиск – 120/70 мм рт.ст. Аускультативних змін у легенях не виявлено. Лабораторні показники без відхилень. Який наступний крок є найбільш доречним?
*a. Мамографія через 3 роки
b. Колоноскопія через 1 рік
c. Кольпоскопія після ПАП-тесту
d. Визначення загального холестерину та ЛПВЩ через 2 роки
e. Низькодозова КТ легень через 3 роки

153. Дівчинка 13-ти років скаржиться на головний біль, запаморочення, відчуття пульсації в голові, шум у вухах, носові кровотечі, серцебиття, біль в ділянці серця, задишку. При огляді блідість шкірних покривів. При пальпації виявлено ослаблення пульсу на стегнових артеріях. Артеріальний тиск на верхніх кінцівках – 125/60 мм рт.ст., на нижніх -110/60 мм рт.ст. Аускультативно гучний систолічний шум, що іррадіює у сонні артерії. Який з перерахованих діагнозів є найбільш імовірним?
*a. Коарктація аорти
b. Дефект міжшлуночкової перетинки
c. Стеноз устя аорти
d. Стеноз устя легеневої артерії
e. Відкрита артеріальна протока

154. Чоловік 32-х років звернувся до лікаря зі скаргами на висип, що з’явився на колінах 4 місяці тому і зараз вперше починає з’являтися на ліктях. Зі слів пацієнта болю не відчуває, але місце висипу злегка свербить та кровоточить при розчісуванні. Він відзначив, що на ліктях висип з’явився після подряпин, які йому наніс його домашній кіт. При фізикальному обстеженні лікарем виявлено на колінах та ліктях еритематозні бляшки діаметром від 2 до 3 см із чітким контуром, щільні, вкриті сріблястими лусочками. Який діагноз є найбільш імовірним?
a. Хвороба котячих подряпин
b. Екзема
c. Контактний дерматит
d. Себорейний дерматит
*e. Псоріаз

155. Хвора 38-ми років, бухгалтер. На прийомі багато говорить, мова прискорена, швидко переключається з теми на тему, що робить розуміння мови хворої скрутним. Не може всидіти на стільці, жестикулює, несподівано починає співати, сміятися, декламувати вірші. Вважає себе ”найздоровішою”, ”найщасливішою”, заявляє, що ”всі заздрять її зовнішності та чудовому голосу”. Зі слів родичів, останні 5 днів не спить вночі, відзначається підвищений апетит, гнівливість. 3 роки тому лікувалася у психіатра з приводу депресії. Який синдромальний діагноз є найбільш імовірним?
a. Синдром гіперактивності з дефіцитом уваги
b. Шизофренія, параноїдна форма
c. Деліріозний синдром
d. Депресивний синдром
*e. Маніакальний синдром

156. Робітник очисної лави вугільної шахти зі стажем роботи 15 років звернувся до лікаря зі скаргами на біль у грудній клітці, задишку, сухий кашель, швидку втомлюваність. На рентгенограмі легень дифузний інтерстиціальний фіброз, емфізема, дрібновогнищеві утворення 3-5 мм у нижніх і середніх відділах. На спірограмі порушення функції зовнішнього дихання відсутні. За даними санітарно-гігієнічної характеристики робочої зони запиленість повітря кам’яним вугіллям становить 138 мг/м3, вміст силіцію (IV) оксиду 2% (норма – 10 мг/м3, якщо вугільний пил вміщує до 5% вільного діоксиду кремнію). Який діагноз є найбільш імовірним?
a. Аденокарцинома
*b. Антракоз
c. Коніотуберкульоз
d. Саркоїдоз
e. Силікоз

157. 27-річний хлопець вперше за останні декілька років звернувся до свого лікаря занепокоєний результатами ліпідограми. Він повідомив, що не хоче захворіти на атеросклероз та почав робити такий аналіз щорічно з 22-х років. Цього року у нього вперше зафіксовано показник (5,0 ммоль/л), що є вищим у порівнянні з попередніми чотирма роками (не більше 4,1 ммоль/л). Артеріальної гіпертензії, або ранньої ішемічної хвороби серця у сімейному анамнезі немає. Його бабуся хворіє на цукровий діабет II типу з 58-ми років. Його 64-річний дідусь переніс радикальну простатектомію з приводу раку простати. Окрім інформування щодо основних факторів ризику церебро-васкулярної патології та рекомендацій по збалансованому харчуванню, який наступний крок у веденні пацієнта буде найбільш доречним?
*a. Повторити визначення рівня загального холестерину через 5 років
b. Визначити рівень простатспецифічного антигену (ПСА-тест)
c. –
d. Пройти глюкозотолерантний тест
e. Розпочати терапію статинами

158. Жінка 60-ти років надійшла до відділення невідкладної допомоги зі скаргами на сильний головний біль у потиличній ділянці, нудоту, блювання, запаморочення. При огляді хвора трохи загальмована, обличчя гіперемоване, артеріальний тиск – 220/130 мм рт.ст., пульс – 78/хв. При неврологічному обстеженні парезів не виявлено, рефлекси рівномірно жваві, м’язовий тонус не змінений, чутливість збережена. Менінгеальні симптоми відсутні. Який стан найбільш імовірно розвинувся у хворої?
a. Пухлина головного мозку
*b. Гіпертонічний криз
c. Гранзиторне порушення мозкового кровообігу
d. Субарахноїдальний крововилив
e. Ішемічний інсульт

159. У породіллі через 4 тижні після термінових пологів підвищилась температура тіла до 39°С, з’явилися слабкість та біль у правій молочній залозі, озноб. Молочна залоза нагрубла, збільшена, чутлива при пальпації. Флуктуації у ділянці інфільтрату немає. В аналізі крові помірний лейкоцитоз. Який діагноз є найбільш імовірним?
a. Мастопатія
b. Лактостаз
*c. Серозний мастит
d. Гангренозний мастит
e. Абсцедуючий мастит

160. Хвора 23-х років доставлена ургентно зі скаргами на біль внизу живота, більш інтенсивний справа, з іррадіацією в пряму кишку, запаморочення. Вище зазначені скарги з’явилися раптово вночі. Остання менструація 2 тижні тому. Об’єктивно: шкірні покриви бліді, пульс – 92/хв., температура тіла – 36,6°С, артеріальний тиск -100/60 мм рт.ст. Живіт дещо напружений, незначно болючий в нижніх відділах, симптоми подразнення очеревини слабо позитивні. Гемоглобін – 98 г/л. Який попередній діагноз?
*a. Апоплексія яєчника
b. Ниркова колька
c. Порушена позаматкова вагітність
d. Гострий аппендицит
e. Кишкова непрохідність

161. Хвора 60-ти років скаржиться на біль в міжфалангових суглобах кистей, який посилюється при роботі. Об’єктивно: дистальні та проксимальні суглоби II IV пальців деформовані, з вузлами Іебердена, Бушара, болючі, з обмеженою рухомістю. Рентгенограма суглобів: суглобові щілини звужені, краєві остеофіти, субхондральний склероз. Який діагноз найбільш ймовірний?
a. Ревматичний артрит
b. Хвороба Бехтерєва
c. Псоріатичний артрит
d. Хвороба Рейтера
*e. Деформуючий остеоартроз

162. Жінка 55-ти років скаржиться на пронос, лущення і пігментацію відкритих ділянок тіла (шиї, рук та стоп), дратівливість і занепокоєння. З анамнезу відомо, що основним продуктом харчування для неї є кукурудза. Салатні овочі і бобові жінка вживає рідко, м’ясо і рибу в їжу не вживає зовсім. Про яке захворювання йдеться?
*a. Пелагра
b. Псоріаз
c. Цинга
d. Бері-бері
e. Дерматит Свіфта

163. 63-річний чоловік звернувся до лікаря зі скаргами на пекучий та ниючий біль шкіри грудної клітки протягом 5-ти днів. Три дні тому на цій ділянці виникло почервоніння та макулопапульозна висипка, яка через день прогресувала у везикули. По буднях він доглядає двох онуків віком 1 та 3 роки, які щеплені згідно Національного календаря профілактичних щеплень. Фізикальне обстеження виявило везикулярний висип на грудній клітці ззаду в межах дерматомів Т6- Т8. Неврологічний статус без змін. Який метод постконтактної профілактики дітям буде найбільш ефективним та доречним?
a. Призначити терапію ацикловіром дітям
b. Уникати контакту з дідусем до зникнення у нього висипу
c. Призначити дітям специфічний імуноглобулін до збудника Varicella Zoster
d. Призначити терапію ацикловіром дідусеві
*e. Призначити Varicella Zoster-вмісну вакцину дітям

164. Чоловік 52-х років надійшов до відділення невідкладної допомоги зі скаргами на раптову задишку та прискорене серцебиття. Протягом місяця лікувався у стаціонарі з приводу септичного шоку, що розвинувся після інфекції сечовивідних шляхів. При фізикальному обстеженні артеріальний тиск - 100/60 мм рт.ст., пульс – 128/хв., частота дихання – 28/хв., SрO2 – 89%. При лабораторному дослідженні у сироватці крові креатинін – 96 мкмоль/л, тропонін I -1,0 нг/мл (норма<0,1 нг/мл). На рентгенограмі органів грудної порожнини незначний гідроторакс праворуч та субсегментарний ателектаз. На ЕКГ: синусова тахікардія, блокада правої ніжки пучка Гіса та інверсія зубців Т у відведеннях III та VI. Який перший крок у веденні пацієнта буде найбільш доречним?
a. Призначення аспірину та внутрішньовенне введення метопрололу
b. Ехокардіографія
*c. КТ-ангіографія
d. Невідкладна катетеризація серця
e. Компресійна ультрасонографія вен

165. Хвора 54-х років скаржиться на мерзлякуватість, сонливість, слабкість. В минулому лікувалася з приводу аутоімунного вузлового зоба. За рік її стан погіршився: з’явилася слабкість, набрала вагу, стала повільною. Щитоподібна залоза – І ст. Шкіра холодна, суха, бліда, язик потовщений. Голос захриплий. Тони серця ритмічні, глухі, частота серцевих скорочень – 56/хв., живіт здутий. Випорожнення – закрепи. Який препарат слід призначити для профілактики значного збільшення щитоподібної залози?
a. Преднізолон
b. Радіоактивний йод
c. Метилтіоурацил
*d. Тироксин
e. Мерказоліл

166. Мати хлопчика 6-ти місяців прийшла на прийом до педіатра стурбована тим, що її дитина не отримувала жодних щеплень. Скарг не мають. Об’єктивно: температура 37,1°С, частота дихання – 20/хв., артеріальний тиск – 100/70 мм рт.ст. Зріст та вага відповідають діапазону між 50 та 75 перцентилем. Відповідно до нормативно-правових документів МОЗ, якої тактики має дотримуватися лікар щодо імунізації цієї дитини?
a. Ввести вакцину БЦЖ. КПК та АКДС
b. Ввести вакцину БЦЖ
*c. Провести пробу Манту та записати на прийом через 2 дні
d. Відкласти вакцинацію та записати на прийом через тиждень
e. –

167. До жіночої консультації звернулася жінка 40-ка років зі скаргами на порушення менструального циклу за типом гіпер- поліменореї протягом півроку, тягнучі болі в нижніх відділах живота, слабкість. В ході гінекологічного обстеження тіло матки збільшене до 12 тижнів вагітності, щільне, рухоме, безболісне. В крові: НЬ- 90 г/л. Яка патологія є найбільш імовірною?
a. Вагітність
*b. Міома матки
c. Рак тіла матки
d. Кістома яєчника
e. Дисфункціональна маткова кровотеча

168. Дитині 8 років. Скарги на температуру тіла 39,3°С, головний біль, блювання. 1-й день захворювання. Шкіра чиста. Зів гіперемований. Язик обкладений. Кон’юнктивіт. Склерит. Слабко виражена ригідність потиличних м’язів. Позитивний симптом Керніга справа. Ліквор: цитоз – 340/мкл, лімфоцити – 87%, нейтрофіли – 13%, білок 140 мг/л. Яким буде найімовірніший діагноз?
a. Пухлина мозку
*b. Серозний менінгіт
c. Нейротоксикоз
d. Гнійний менінгіт
e. Арахноїдит

169. Дівчина 21-го року звернулася до лікаря з грипоподібною картиною захворювання, субфебрильною температурою, нездужанням та легкою жовтяницею протягом 2-х днів. Лабораторні показники сироватки крові: аспартатамінотрансфераза (АСТ) – 456 Од/л, аланінамінотрансфераза (АЛТ) – 745 Од/л, ІgМ до НАV – позитивний результат. Яка тактика по відношенню до контактних осіб буде найбільш доречною?
*a. Вакцинація від гепатиту А протягом першого тижня
b. Введення імуноглобуліну людини нормального протягом 24 годин
c. Введення інтерферону альфа-2b протягом першого тижня
d. Профілактичний прийом софосбувіру/ледіпасвіру протягом 1 місяця
e. Вакцинація від гепатиту В протягом першого тижня

170. Хворий 30-ти років працює клепальником протягом 6-ти років. Скарги на різкий біль у плечовому поясі, особливо в нічний час. Пальці рук німіють та біліють при охолодженні. Став дратівливим. Об’єктивно: кисті набряклі, холодні, ціанотичні. Різко знижені всі види чутливості (больова, температурна, вібраційна). При пробі на холод симптом ""мертвих пальців"". Відзначається слабкість у привідних м’язах V пальця; змінена електрозбудженість. Сухожилкові та періостальні рефлекси живі. Який попередній діагноз?
a. Вузликовий періартеріїт
b. Вегетативно-сенсорна полінейропатія
*c. Вібраційна хвороба локальної дії
d. Вібраційна хвороба загальної дії
e. Синдром Рейно

171. Хворий 43-х років страждає на виразкову хворобу 12-палої кишки протягом 8- ми років. Під час роботи на садовій дільниці відчув різкий біль у епігастральній дільниці, слабкість, запаморочення. Об’єктивно: шкіра бліда, пульс – 102/хв., слабкий, артеріальний тиск – 100/60 мм рт.ст., живіт не приймає участі у акті дихання, напружений, болісний у епігастрії, печінкова тупість відсутня. Яке захворювання є найбільш імовірним?
a. Шлункова кровотеча
b. Інфаркт міокарда
c. Кишкова непрохідність
d. Загострення панкреатиту
*e. Перфорація виразки

172. Жінка 27-ми років на 8-му тижні вагітності скаржиться лікарю, що за останні 8 днів вона відмічає тривалу нудоту та блювання майже після усіх прийомів їжі. За останній тиждень пацієнтка втратила З кг ваги. Зараз при рості 160 см жінка важить 46 кг. Пульс – 100/хв., артеріальний тиск – 90/50 мм рт.ст. При огляді відмічаються сухість слизових оболонок, зниження тургору шкіри та астенічна статура. Гінекологічний огляд виявив розмір матки, що відповідає 8-му тижню вагітності, без патологічних змін. На УЗД виявлена вагітність одним плодом. Концентрація гемоглобіну – 150 г/л. У загальному аналізі сечі виявлені кетонові тіла (+++). Що із перерахованого є найбільш доречним наступним кроком у веденні пацієнтки?
*a. Внутрішньовенна інфузійна терапія та призначення антиеметиків
b. Внутрішньовенне введення .-адрено- блокаторів та парентеральне харчування
c. Ендоскопічне дослідження та промивання шлунка
d. Постільний режим та часте годування малими порціями
e. Пероральний прийом антиеметиків та антихолінергічних препаратів

173. Хворий скаржиться на почервоніння, печіння, відчуття стороннього тіла у правому оці. Захворів раптово. Під час огляду: гострота зору правого та лівого ока -1,0. У правому оці – гіперемія та набряк кон’юнктиви, поверхнева ін’єкція. У кон’юнктивальному мішку гнійне виділення. Рогівка прозора. Колір та малюнок райдужки не змінені, зіниця рухлива. Який найбільш імовірний діагноз?
a. Гострий напад глаукоми
*b. Гострий кон’юнктивіт
c. Стороннє тіло рогівки
d. Гострий дакріоцистит
e. Гострий іридоцикліт

174. Раніше здорова жінка 47-ми років звернулася до сімейного лікаря через підвищену температуру та кашель із жовтим мокротинням, що тривають вже 5 днів. Температура тіла – 37,4°С , пульс – 82/хв., частота дихання – 15/хв., артеріальний тиск - 130/80 мм рт.ст. При аускультації вислуховуються двосторонні розсіяні сухі хрипи. На оглядовій рентгенограмі грудної клітки патологічних змін не виявлено. Яка тактика лікування буде найбільш доречною для цієї пацієнтки?
a. Аскорбінова кислота (вітамін С) перорально на 5 днів
b. Комбінований препарат із противірусним та антигістамінним компонентом перорально на 5 днів
c. Інтерферону альфа-2b у сиропі протягом тижня
*d. Вживання достатньої кількості рідини
e. Ципрофлоксацин перорально на 7 днів

175. Дівчинка 6-ти років надійшла зі скаргами на підвищення температури тіла до 37,2°С, часті та болісні сечовипускання, які з’явилися після переохолодження. У сечі: сеча каламутна, питома вага – 1012, білок – 0,033°/оо, мікроскопія: лейкоцити – 40-45 в п/з, еритроцити – 8-9 в п/з (свіжі), епітелій плаский: 5-8 в п/з, слиз. Який етіологічний фактор у даному випадку найбільш імовірний?
a. Klebsiella pneumoniae
*b. Escherichia coli
c. Proteus mirabilis
d. Candida albicans
e. Staphylococcus aureus

176. Чоловік 33-х років прийшов до лікаря на профілактичний прийом. Скарг не має. При фізикальному обстеженні лікарем випадково виявлено грубий систолічний шум в точці Боткіна, який проводиться в точку аускультації верхівки та на судини шиї. Від подальшого обстеження пацієнт відмовився. Через 2 місяці на фоні грипу у пацієнта розвинулися симптоми серцевої недостатності. Яку ваду найбільш імовірно було виявлено лікарем?
a. Мітральна недостатність
b. Вроджене ураження тристулкового клапана
c. Мітральний стеноз
d. Аортальна недостатність
*e. Аортальний стеноз

177. При розслідуванні випадку харчового отруєння встановлено діагноз харчової токсикоінфекції, що спричинена парагемолітичним вібріоном. Який із перелічених продуктів і страв може бути найімовірнішою причиною даного отруєння?
a. Виноград
*b. Устриці
c. Ковбаса сирокопчена
d. Молоко пастеризоване
e. Гриби консервовані

178. Потерпілий, робочий хімзаводу, працюючи з агресивною рідиною, по необережності вилив її собі на спецодяг, отримавши хімічний опік правого стегна та гомілки. Після зняття одягу виявлено: на передньо-внутрішній поверхні правого стегна, передній поверхні правої гомілки з переходом на тил стопи ділянки жовтаво-сірого кольору, місцями обривки епідермісу. Тактильна та больова гіпестезія уражених ділянок шкіри. Який з наступних кроків невідкладної допомоги має бути виконаний першочергово?
a. Обробка розчином соди
b. Накладання жирових пов’язок
c. Накладання асептичної пов’язки
d. Обробка етиловим спиртом
*e. Промивання проточною водою

179. Чоловік 64-х років знаходиться на амбулаторному лікуванні з приводу ішемічної хвороби серця, дифузного кардіосклерозу, постійної форми фібриляції передсердь, серцевої недостатності III функціонального класу. Фармакотерапія складається з кордарону 2 рази на день, торасеміду через день, триметазидину 2 рази на день. Сімейний лікар з метою профілактики тромбоутворення рекомендував хворому прийом варфарину (3 мг на день). Який метод контролю ефективності та безпеки антикоагулянтної терапії в даному випадку буде найбільш доречним?
a. Кількість тромбоцитів
b. Швидкість зсідання еритроцитів
c. Рівень фібриногену
d. Час згортання крові за Лі-Уайтом
*e. Міжнародне нормалізоване співвідношення

180. Чоловіка 48-ми років доставлено до лікаря у непритомному стані. В анамнезі зловживання алкоголем. При обстеженні шкіра бліда, на тулубі ”судинні зірочки”, печінковий запах з рота, язик обкладений коричневим нальотом. Підшкірні вени передньої стінки живота розширені у вигляді (caput medusae). При пальпації органів черевної порожнини позитивний симптом флуктуації, гепатомегалія, спленомегалія. Набряки нижніх кінцівок. Який стан у хворого є найбільш імовірним?
a. Перфоративна виразка шлунка
b. Гостра шлунково-кишкова кровотеча
c. Гіпоглікемічна кома
*d. Гостра печінкова недостатність
e. Гіперглікемічна кома

181. Жінка 53-х років, звернулася до лікаря зі скаргами на розпираючий біль в м’язах лівої гомілки та набряк, що з’явилися тиждень тому. Раніше подібного стану не виникало. Температура тіла – 37,6°С. При огляді гомілка в середній третині збільшена в об'ємі на 5 см. Шкіра гомілки та ступні синюшна, блискуча, відмічається місцева гіпертермія. При пальпації гомілки – різка болючість. Позитивні симптоми Хоманса та Мозеса. Пульс на артеріях стоп задовільний. Який діагноз є найбільш імовірним?
a. Гострий тромбоз підколінної артерії
b. Хвороба Рейно
c. –
*d. Гострий тромбоз підколінної вени
e. Післятромбофлебітичний синдром

182. Хворий 48-ми років госпіталізований з нападами судом. Багато років страждає на виразку 12-ти палої кишки (ДПК). Протягом останнього місяця спостерігає щоденне блювання, схуд на 20 кг. Об’єктивно: хворий виснажений. В епігастральній ділянці визначається ”шум плеску”. Нижня межа шлунка на рівні гребінцевої лінії. Лабораторно: загальний білок – 47 г/л; К – 2,1 ммоль/л, Na -118 ммоль/л, Са -1,6 ммоль/л, хлориди – 82 ммоль/л, гематокрит – 64%. Який попередній діагноз?
a. Кровоточива виразка 12-ти палої кишки
b. Малігнізована виразка шлунка
c. Компенсований стеноз воротаря
*d. Декомпенсований стеноз воротаря
e. Субкомпенсований стеноз воротаря

183. Хворий 58-ми років звернувся до лікаря зі скаргою на невелике безболісне випинання в пахвинній ділянці протягом останнього місяця. Випинання не збільшується, з’являється при стоянні та зникає в положенні лежачи на спині. Утрудненого сечовипускання та закрепів немає. Пальпація черевної стінки безболісна. Ректальне дослідження патологічних змін не виявило. Що із перерахованого є найбільш доцільним наступним кроком лікаря у даній ситуації?
*a. Проінформувати пацієнта про ознаки защемлення і відпустити додому
b. Провести тонкоголкову пункційну біопсію
c. Накласти бандаж
d. Направити на КТ-дослідження черевної порожнини та малого тазу
e. Провести відкриту пластику із застосуванням сітки негайно

184. Жінка 42-х років прийшла до лікаря на профілактичний прийом. Скарг не має. Загальний стан задовільний. Зріст 162 см, маса тіла 87 кг, ІМТ = 33 кг/м2. Артеріальний тиск справа – 140/90 мм рт.ст., зліва – 145/85 мм рт.ст., пульс – 72/хв. Аускультативно тони серця приглушені, шуми не прослуховуються. В легенях дихання везикулярне. Нижній край печінки виступає на 1,5-2 см з-під нижнього краю. Набряків не виявлено. Яку оцінку конституціональній будові тіла цієї пацієнтки має надати лікар (за рекомендаціями ВООЗ)?
a. Нормальна вага
*b. Ожиріння І класу
c. Ожиріння ІІ класу
d. Надлишкова вага
e. Ожиріння III класу

185. Хлопчика 5-ти років привели на прийом до лікаря зі скаргами на стрибкоподібне підвищення температури до 39,3°С протягом 12-ти днів. При фізикальному обстеженні виявлені: ін’єкція бульбарних кон’юнктив з обох сторін, потріскані червоні губи та ""малиновий"" язик, шийна лімфаденопатія та еритематозний папульозний висип промежини, набряклість рук та ніг. Що з перерахованого лікар має призначити першочергово?
a. Преднізолон внутрішньовенно
b. Пеніцилін внутрішньовенно
*c. Імуноглобулін людини нормальний внутрішньовенно
d. Фуросемід перорально
e. Валацикловір перорально

186. Хвора 38-ми років звернулася до жіночої консультації зі скаргами на помірні кров’янисті виділення зі статевих шляхів, які виникли після затримки чергової менструації на 1,5 місяці. В ході вагінального обстеження: шийка матки не ерозована, симптом ”зіниці” (+++); матка не збільшена, щільна, рухома, неболюча; придатки з обох боків не збільшені, неболючі; склепіння глибокі. Який діагноз найімовірніший?
a. Рак тіла матки
b. Маткова вагітність
c. Внутрішній ендометріоз тіла матки
d. Позаматкова вагітність
*e. Дисфункціональна маткова кровотеча

187. Чоловік 38-ми років захворів 2 тижні тому, з’явився кашель, слабкість, підвищилася температура до 38,0.С. Стан різко погіршився до кінця 1-го тижня, коли з’явилися остуда, проливний піт, надвечір температура підвищилася до 39,00С. За 2 дні до госпіталізації у хворого під час кашлю виділилася велика кількість смердючого харкотиння з кров’ю, після чого стан хворого покращився. Пульс – 80/хв., частота дихання – 20/хв., температура тіла – 37,6°С. Які зміни можливі на рентгенограмі грудної порожнини?
a. Однорідна округла тінь в легеневому полі
b. Затемнення частки легені
*c. Наявність порожнини з горизонтальним рівнем рідини
d. Зміщення середостіння в сторону гомогенної тіні
e. Тінь в нижньому відділі з косою верхньою межею

188. Жінка 39-ти років вперше звернулась до лікаря зі скаргами на значні менструації протягом 10-12 днів. Остання менструація почалась 3 тижні тому та триває дотепер. З анамнезу: цикл порушився 3 місяці тому, пологів – 2, абортів – 5. При дослідженні: шийка матки циліндричної форми, вічко зімкнуте. Матка та придатки без патологічних змін. Виділення кров’яні, надмірні. Яка тактика лікаря буде найбільш доречною?
a. Гемостатична терапія
b. Надпіхвова ампутація матки
c. Кріокоагуляція ендометрію
*d. Вишкрібання порожнини матки
e. Гормональна терапія

189. З дому надійшла дитина 3-х років, у якої на тлі гіпертермічного синдрому, спричиненого грипом, протягом 50-ти хвилин тривають тоніко-клонічні генералізовані судоми. Терапія не проводилася. Для негайного лікування судомного синдрому необхідно:
a. Призначити парацетамол у високих дозах
*b. Ввести лоразепам внутрішньовенно
c. Ввести фенобарбітал внутрішньом’язово
d. Терміново накласти дитині холодні компреси
e. Ввести кальцію глюконат внутрішньовенно

190. Чоловік 25-ти років звернувся до лікаря зі скаргами на наявність висипки протягом 2 тижнів, яка з’явилась несподівано. Під час збору анамнезу пацієнт повідомив, що почуває себе повністю здоровим, але зазначив що 2 місяці тому влітку мав ”жахливу, грипоподібну” застуду. При фізикальному обстеженні на шкірі лобка, геніталій та стегон розташовані сферичні папули, рожевого та тілесного кольору, без запалення, з центральним заглибленням. Який діагноз є найбільш імовірним?
a. Оперізуючий герпес
b. Вторинний сифіліс
c. Фурункул
d. Папілома
*e. Контагіозний молюск

191. До ортопеда звернулись батьки 3-місячної дитини зі скаргами на асиметрію шкірних складок правого стегна. Під час огляду виявлено: різна кількість складок шкіри на правому та лівому стегні, їх асиметрія, обмеження розведення правої нижньої кінцівки зігнутої під кутом 90° в кульшовому та колінному суглобах. Який діагноз є найбільш імовірним?
a. Контрактура кульшового суглоба
b. Вроджений вивих стегна
c. Ушкодження кульшового суглоба під час пологів
d. -
*e. Дисплазія кульшового суглоба

192. Серед мешканців присадибних ділянок с. Іванівка, які прилягають до поля агрофірми ”Дружба’’ через 1 тиждень після зрошування його пестицидами (гексахлораном) з’явилися симптоми отруєння пестицидами. В результаті лабораторних досліджень вміст гексахлорану в ґрунті сусідніх з полем приватних садиб перевищував гранично допустиму концентрацію в 2 рази, в повітрі – в 10 разів, у воді криниць (водопостачання населеного пункту є децентралізованим) – в 2 рази. Назвіть вид впливу пестицидів на організм людей, що має місце:
a. Комбінований
b. Ізольований
c. -
d. Поєднаний
*e. Комплексний

193. Хворий 22-х років звернувся до лікаря зі скаргами на появу білих плям на тлі засмаглої шкіри. На шкірі тулуба множинні гіпопігментовані плями, при пошкрябуванні спостерігається мукоподібне лущення. Проба Бальцера позитивна. Яке захворювання можна припустити?
a. Лейкодерма
*b. Висівкоподібний лишай
c. Рожевий лишай
d. Склеродермія
e. Вітиліго

194. У ході проведення медичного огляду студентів, лікар звернув увагу на хлопця 24-х років з ростом 176 см та масою тіла 68 кг, у якого спостерігалась сухість шкіри та гіперкератоз. При офтальмологічному обстеженні виявлене суттєве зниження гостроти сутінкового зору. У харчуванні студента практично ніколи не були включені в раціон молочні продукти, овочі та фрукти. Яке із зазначених захворювань можна припустити?
a. Міопія
b. Діенцефальний синдром
c. С-гіповітаміноз
d. Астигматизм
*e. А-гіповітаміноз

195. Чоловік 50-ти років звернувся до лікаря зі скаргами на біль в стегні після падіння на сходах. Піднятись та ходити не може. Права нога коротша за ліву на 5 см, ступня ротована назовні. Пульс на правій тильній артерії стопи задовільний. Стегно збільшене в об’ємі, деформоване, в середній третині болюча пальпація. Виявляється патологічна рухомість, крепітація. Який діагноз є найбільш імовірним?
a. Хибний суглоб
*b. Перелом діафіза стегнової кістки
c. Забій сідничного нерва
d. Закритий перелом кісток миски
e. Вивих правого стегна

196. На 8-му добу життя у новонародженого хлопчика з масою тіла 3500 г підвищується температура тіла та з’являється висип. Напередодні дитина була дуже дратівлива та мала субфебрильну температуру, що поступово підвищувалася. Мати повідомила, що до зазначеного епізоду дитина була здорова та ніяких ліків не приймала. Температура тіла – 38,9.С, артеріальний тиск – 90/50 мм рт.ст., пульс – 160/хв., частота дихання – 17/хв., SpO2 – 98% при кімнатному повітрі. При огляді виявлено висип у вигляді пухирів, що легко лопаються. Висип займає 60% поверхні тіла, навкруги рота, але не виявлено на слизових оболонках. Позитивний симптом Нікольського. Який діагноз є найбільш імовірним?
a. Кропив’янка
b. Синдром Стівенса-Джонсона
*c. Стафілококовий синдром ""обпеченої шкіри"" (SSSS, синдром Ріттера)"
d. Токсичний епідермальний некроліз
e. Вроджена вітряна віспа

197. Вагітна 22-х років звернулась до жіночої консультації зі скаргами на кровотечу зі статевих шляхів, що розпочалася 2 дні тому, сильну втому та запаморочення. Термін вагітності 13 тижнів. За день вона використала 6 гігієнічних прокладок. При фізикальному обстеженні: артеріальний тиск – 90/60 мм рт.ст., температура – 37,8°С, пульс 125/хв., частота дихання – 15/хв. Розпочата інфузійна терапія. При вагінальному дослідженні: кров у піхві, шийка матки згладжена та розкрита. На УЗД плідне яйце в порожнині матки, серцебиття і рухи плода не визначаються. Який з наступних кроків у веденні пацієнтки буде найбільш доречним?
*a. Дилатація та кюретаж матки
b. Антибіотикотерапія
c. Магнію сульфат внутрішньовенно
d. Метотрексат
e. Постільний режим та анальгетики

198. У дівчини 19-ти років скарги на головний біль пульсуючого характеру в лівій лобно- скронево-тім’яній ділянці, який турбує протягом п’яти років. Головний біль виникає нападоподібно і супроводжується нудотою, блюванням, фонофобією та фотофобією. Тривалість нападу від кількох годин до 2-3 діб. Напад цефалгії часто виникає при перевтомі, емоційному перенавантаженні. Частота нападів 1-2 рази на місяць. Неврологічний статус без патологічних змін. Схожі головні болі були у матері хворої. Який діагноз є найбільш імовірним?
a. Лікворно-динамічний головний біль
b. Кластерний головний біль
c. Головний біль напруги
d. Хронічна цервікокраніалгія
*e. Мігрень

199. Чоловік 27-ми років, спортсмен, під час тренування раптово втратив свідомість. Пульс і артеріальний тиск не визначаються. Дихання відсутнє. Тони серця не вислуховуються. Зіниці широкі. На ЕКГ: поліморфна шлуночкова тахікардія. Розпочато компресію грудної клітки. Який наступний крок буде найбільш доречним?
a. Внутрішньовенне введення лідокаїну
b. Черезстравохідна кардіостимуляція
c. Внутрішньовенне введення дигоксину
*d. Електрична дефібриляція
e. Вагусні проби

200. У лікарню швидкої допомоги поступив хворий, що скаржиться на нудоту, багаторазове блювання, пронос, розлади зору – поява сітки перед очима, нечітке бачення ближніх предметів. З анамнезу хворого з’ясувалося, що напередодні ввечері він споживав м’ясну консерву домашнього приготування зі смаженою картоплею. Перші симптоми з’явились вночі. Який діагноз найбільш імовірний?
a. Стафілококовий токсикоз
b. Дизентерія
c. Шигельоз
*d. Ботулізм
e. Сальмонельоз

