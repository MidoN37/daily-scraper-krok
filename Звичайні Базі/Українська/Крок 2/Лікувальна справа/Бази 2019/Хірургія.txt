1. У хворої 33-х років після нападу епілептичних судом виникли задуха, сухий кашель та підвищення температури тіла. При аускультації легень справа знизу дихання відсутнє, перкуторно - притуплення звуку. Огляд ротової порожнини виявив відсутність одного різця нижньої щелепи. Який діагностичний метод найбільш імовірно дозволить лікарю визначити причину дихальних розладів пацієнтки?
a. Непряма ларингоскопія
b. Пряма ларингоскопія
*c. Бронхоскопія
d. Фіброезофагогастроскопія
e. -

2. До приймального покою швидкою допомогою доставлено хворого 46-ти років зі скаргами на різкий, нападоподібний біль у правій поперековій ділянці, що іррадіює у пахвинну ділянку та на внутрішню поверхню стегна. Біль з’явився раптово кілька годин тому. Напередодні у хворого з’явилася профузна безболісна гематурія зі згустками крові черв’якоподібної форми. Раніше нічим не хворів. Яке захворювання можна припустити в першу чергу?
*a. Рак правої нирки
b. Некротичний папіліт
c. Сечокам’яна хвороба, камінь правої нирки
d. Гострий гломерулонефрит
e. Пухлина сечового міхура

3. Пацієнт 28-ми років скаржиться на періодичні болі в ногах та руках, мерзлякуватість стоп, зміну кольору 3 пальців кистей. Болі тривають вже протягом 1 року, але зміна кольору пальців виникла вперше. Він викурює по 20 сигарет в день протягом 12-ти років. Об’єктивно: шкіра ніг бліда, прохолодна, тургор знижений, гіпотрихоз. Який діагноз є найбільш імовірним?
a. Системна склеродермія
b. Діабетична нейропатія
c. -
*d. Облітеруючий тромбангіїт
e. Облітеруючий атеросклероз

4. Хвора 63-х років оперована з приводу багатовузлового еутиреоїдного зобу великих розмірів. З технічними труднощами вимушено виконана субтотальна резекція обох часток щитоподібної залози. На 4-й день після операції з’явилися судоми м’язів обличчя і верхніх кінцівок, біль в животі. Позитивні симптоми Хвостека і Труссо. Чим найімовірніше зумовлений такий стан хворої?
a. Тиреотоксичний криз
b. Післяопераційний гіпотиреоз
*c. Недостатність паращитоподібних залоз
d. Пошкодження зворотного нерву
e. Трахеомаляція

5. Внаслідок дорожньо-транспортної пригоди потерпілий отримав множинні переломи кінцівок та кісток тазу. В анамнезі: гемофілія А. Під час обстеження формуються гематоми на ушкоджених ділянках. Стан погіршується. Артеріальний тиск - 90/50 мм рт.ст. Вкажіть найбільш доцільну комбінацію інфузійних препаратів для лікування пацієнта після застосування поліглюкіну та сольових розчинів:
a. Еритроцитарна маса, свіжозаморожена плазма
b. Свіжозаморожена плазма, альбумін
*c. Кріопреципітат, еритроцитарна маса
d. Кріопреципітат, глюкоза
e. Еритроцитарна маса

6. Спортсмен 26-ти років впав з упором на правий плечовий суглоб. Зазначає різкий біль, обмеження пасивних рухів, активні рухи в плечовому суглобі неможливі. Відведену і зігнуту у плечовому суглобі травмовану руку підтримує здоровою. Об’єктивно: в ділянці дельтоподібного м’яза западання, під шкірою різко випинається акроміальний відросток лопатки, голівка плечової кістки пальпується під дзьобоподібним відростком. Який найбільш імовірний клінічний діагноз?
a. Перелом голівки плечової кістки
b. Відрив великого пагорбка плечової кістки
c. Перелом анатомічної шийки плеча
d. Перелом хірургічної шийки плеча
*e. Вивих плеча

7. Чоловік 50-ти років звернувся до лікаря зі скаргами на біль в стегні після падіння на сходах. Піднятись та ходити не може. Права нога коротша за ліву на 5 см, ступня ротована назовні. Пульс на правій тильній артерії стопи задовільний. Стегно збільшене в об’ємі, деформоване, в середній третині болюча пальпація. Виявляється патологічна рухомість, крепітація. Який діагноз є найбільш імовірним?
*a. Перелом діафіза стегнової кістки
b. Забій сідничного нерва
c. Хибний суглоб
d. Закритий перелом кісток миски
e. Вивих правого стегна

8. Хворий 42-х років доставлений до травматологічного відділення 2 години тому. Рентгенологічно: перелом кісток тазу. Об’єктивно: виведений з шоку. Самостійно не мочиться. Уретрорагія. Пальпується збільшений сечовий міхур. Болісна припухлість в ділянці промежини. Який попередній діагноз?
a. Забій промежини
*b. Травма уретри
c. Рефлекторна затримка сечовипускання
d. Травма сечового міхура
e. Гостра ниркова недостатність

9. Хворий 48-ми років госпіталізований з нападами судом. Багато років страждає на виразку 12-ти палої кишки (ДПК). Протягом останнього місяця спостерігає щоденне блювання, схуд на 20 кг. Об’єктивно: хворий виснажений. В епігастральній ділянці визначається ”шум плеску”. Нижня межа шлунка на рівні гребінцевої лінії. Лабораторно: загальний білок - 47 г/л; K - 2,1 ммоль/л, N a - 118 ммоль/л, Ca - 1,6 ммоль/л, хлориди - 82 ммоль/л, гематокрит - 64%. Який попередній діагноз?
a. Малігнізована виразка шлунка
b. Компенсований стеноз воротаря
c. Кровоточива виразка 12-ти палої кишки
d. Субкомпенсований стеноз воротаря
*e. Декомпенсований стеноз воротаря

10. Пацієнтка 45-ти років скаржиться на дискомфорт під час читання, почервоніння краю повік, білі пінисті виділення в кутах очних щілин протягом останніх двох місяців. Об’єктивно спостерігаються гіперемія та потовщення вільного краю повік, розширення вивідних протоків залоз хряща повік. Яким буде діагноз?
a. Бленорейний кон’юнктивіт
b. Аденовірусний кон’юнктивіт
*c. Мейбомієвий блефарит
d. Хронічний каналікуліт
e. Гострий дакріоаденіт

11. Хвора 21-го року скаржиться на часті позиви до сечовиділення, біль та печію при сечовипусканні. Захворювання пов’язує з випадковим статевим актом 4 дні тому. При огляді: уретра пальпується у вигляді потовщеного болючого тяжа, набряк та гіперемія зовнішнього отвору сечівника, при натискуванні на уретру виділяється краплина гною. При бактеріоскопічному дослідженні виділень з уретри виявлено розміщені всередині лейкоцитів грамнегативні диплококи. Який діагноз є найбільш імовірним?
a. Гострий цистит
b. Вагініт
c. Неспецифічний уретрит
d. Уретрит викликаний Chlamіdіya trachomatіs
*e. Уретрит викликаний Neіsserіa gonorrhoeae

12. Чоловік 58-ми років, скаржиться на постійний біль в епігастрії, що іррадіює в спину і посилюється після прийому жирної їжі. Пацієнт відмічає слабкість, за останні 2 місяці втратив у вазі до 9 кг. Місяць тому з’явилась жовтяниця, що поступово зростає. Живіт м’який, печінка не збільшена. При лабораторному дослідженні крові гемоглобін - 68 г/л, лейкоцити - 9, 0&tіmes;109/л, швидкість зсідання еритроцитів - 36 мм/год. На УЗД: жовчний міхур великих розмірів, конкрементів не містить, холедох розширений, в головці підшлункової залози - округле утворення до 4 см в діаметрі з нечіткими контурами. Який діагноз є найбільш імовірним?
*a. Рак головки підшлункової залози
b. Виразкова хвороба дванадцятипалої кишки з пенетрацією в головку підшлункової залози
c. Хронічний холецистопанкреатит
d. Рак шлунка з метастазами в печінку
e. Хронічний індуративний панкреатит

13. Хворий 38-ми років скаржиться на гнійне виділення із лівої половини носа, утруднене носове дихання, головний біль, важкість в області лівої щоки, підвищення температури тіла до 37,5°C. Хворіє впродовж 6-ти днів. Захворювання пов’язує з переохолодженням. Об’єктивно: болісність при пальпації в області лівої щоки. Слизова оболонка лівої половини носової порожнини гіперемована, набухла, в середньому носовому ході - гнійна смужка. Який найбільш імовірний діагноз?
*a. Лівобічний гострий гайморит
b. Лівобічний гострий етмоїдит
c. Викривлення носової перегородки вліво
d. Гострий риніт (нежить)
e. Лівобічний гострий фронтит

14. Дівчина 18-ти років звернулася ввечері до лікаря зі скаргами на сильний біль ”знизу справа”, нудоту та одиничний епізод блювання. Зранку відвідувала фестиваль вуличної їжі. Біль розпочався 4 години тому, почався з епігастрію і поступово перейшов у праву здухвинну ділянку. При фізикальному обстеженні артеріальний тиск - 110/70 мм рт.ст., частота серцевих скорочень - 79/хв., частота дихання - 16/хв., температура - 37,4°C. При пальпації лівого нижнього квадранту черевної стінки, біль виникає у правому. Гінекологічний та ректальний огляд без патологічних змін. Дані лабораторних досліджень: лейкоцити - 12&tіmes;109/л, еритроцити - 4, 4&tіmes;1012/л, гемоглобін - 130 г/л, гематокрит - 39%, тромбоцити - 225&tіmes;109/л, β-ХГЛ - 2 мОд/мл (норма - менше 5 мОд/л у невагітних жінок). Який діагноз є найбільш імовірним?
*a. Гострий апендицит
b. Кишкова непрохідність
c. Харчова токсикоінфекція
d. Трубна вагітність
e. Емболія мезентеріальних судин

15. У післяопераційного хворого, якому 6 днів тому проведено видалення нижньої частки лівої легені в зв’язку з бактеріальною деструкцією і розвитком пневмотораксу, наросла задишка до 48/хв., PaO2 знизився до 50 мм рт.ст., PaCO2 підвищився до 65 мм рт.ст., з’явився кашель, виділення великої кількості харкотиння, загальний ціаноз шкіри, гіпотонія - 60/20 мм рт.ст. При аускультації правої і лівої легень - маса різнокаліберних хрипів, різко ослаблене дихання. Який об’єм невідкладної допомоги потрібно надати хворому першочергово для ліквідації дихальної недостатності?
a. Положення ортопное
b. Пункція плевральної порожнини
c. Провести лаваж трахеобронхіального дерева
d. Киснева терапія
*e. Провести інтубацію трахеї з ШВЛ

16. Чоловік 45-ти років, доставлений у відділення невідкладної допомоги зі скаргами на раптовий інтенсивний біль у поперековій ділянці, часте болісне сечовиділення, блювоту. Температура тіла - 36,8°C, пульс - 82/хв., артеріальний тиск - 130/80 мм рт.ст. При фізикальному обстеженні болісність при пальпації поперекової ділянки, позитивний симптом Пастернацького. При лабораторному дослідженні у загальному аналізі сечі білок - 0,06 г/л, реакція - слабко кисла, лейкоцити - 3-4 в полі зору, еритроцити - 30-40 в полі зору. Який діагноз є найбільш імовірним?
*a. Сечокам’яна хвороба
b. Гострий гломерулонефрит
c. Полікістоз нирок
d. Гостра ниркова недостатність
e. Гострий пієлонефрит

17. Потерпілий, робочий хімзаводу, працюючи з агресивною рідиною, по необережності вилив її собі на спецодяг, отримавши хімічний опік правого стегна та гомілки. Після зняття одягу виявлено: на передньо-внутрішній поверхні правого стегна, передній поверхні правої гомілки з переходом на тил стопи ділянки жовтавосірого кольору, місцями обривки епідермісу. Тактильна та больова гіпестезія уражених ділянок шкіри. Який з наступних кроків невідкладної допомоги має бути виконаний першочергово?
a. Обробка розчином соди
b. Обробка етиловим спиртом
*c. Промивання проточною водою
d. Накладання асептичної пов’язки
e. Накладання жирових пов’язок

18. Хворий 30-ти років звернувся до сімейного лікаря через 2 місяці після операції з приводу відкритого перелому плечової кістки. При огляді стан хворого задовільний, в ділянці операційної рани є нориця з незначним гнійним виділенням, почервоніння, флюктуація. На рентгенограмі: деструкція плечової кістки з секвестрами. Яке ускладнення виникло у хворого в післяопераційному періоді?
a. Лігатурна нориця
*b. Посттравматичний остеомієліт
c. Нагноєння рани
d. Гематогенний остеомієліт
e. Післятравматична флегмона

19. 60-річна жінка доставлена у відділення невідкладної допомоги зі скаргами на раптовий інтенсивний головний біль та нудоту. Останні півроку спостерігалася легка диплопія. Протягом багатьох років хворіє на артеріальну гіпертензію та цукровий діабет II типу. Артеріальний тиск - 160/90 мм рт.ст., частота серцевих скорочень - 82/хв. Фізикальне обстеження виявило правосторонній птоз, легку анізокорію та ригідність потиличних м’язів. Атаксія не спостерігається. Який діагноз є найбільш імовірним?
a. Невралгія трійчастого нерва
b. Метаболічна енцефалопатія
c. Гліома стовбура головного мозку
*d. Субарахноїдальний крововилив
e. Лакунарний інсульт

20. Хлопчик 12-ти років звернувся до хірурга зі скаргою на нестерпний біль кінчика II пальця правої кисті. Лікарем з’ясовано, що 4 дні тому він вколов це місце дротом. Протягом останніх трьох днів з’явився різкий пульсуючий біль, набряк тканин та гіперемія дистальної фаланги пальця. Об’єктивно: температура тіла - 38,1°C. Який з перерахованих діагнозів є найбільш імовірним?
a. Пароніхія
b. Еризипелоїд
*c. Панарицій
d. Целюліт
e. -

21. Хворий 52-х років звернувся до лікаря зі скаргами на задишку, кашель із мокротинням з домішками крові, підвищену пітливість вночі. В сімейному анамнезі хворих на рак легень немає. За даними картки профілактичних щеплень вакцину БЦЖ отримав вчасно. При фізикальному обстеженні температура - 37,2°C, артеріальний тиск - 110/70 мм рт.ст., пульс - 100/хв., частота дихання - 20/хв., SpO2 - 94% при кімнатному повітрі. При аускультації грудної клітки справа дихальні шуми не прослуховуються. На рентгенограмі ОГК правосторонній гідроторакс. Який наступний крок лікаря буде найбільш доречним?
a. Тест вивільнення гамма-інтерферону
b. Проба Манту
*c. Діагностичний торакоцентез
d. УЗД легень
e. Бронхоскопія

22. Жінка 53-х років, звернулася до лікаря зі скаргами на розпираючий біль в м’язах лівої гомілки та набряк, що з’явилися тиждень тому. Раніше подібного стану не виникало. Температура тіла - 37,6°C. При огляді гомілка в середній третині збільшена в об’ємі на 5 см. Шкіра гомілки та ступні синюшна, блискуча, відмічається місцева гіпертермія. При пальпації гомілки - різка болючість. Позитивні симптоми Хоманса та Мозеса. Пульс на артеріях стоп задовільний. Який діагноз є найбільш імовірним?
*a. Гострий тромбоз підколінної вени
b. Хвороба Рейно
c. -
d. Гострий тромбоз підколінної артерії
e. Післятромбофлебітичний синдром

23. Чоловік 58-ми років, протягом 20-ти років страждає на варикозне розширення поверхневих вен правої нижньої кінцівки. Рік тому у нього по медіальній поверхні в нижній третині правої гомілки утворилася трофічна виразка, яка після консервативного лікування загоїлась. Хворому запропоновано оперативне лікування - видалення поверхневих варикозних вен та перев’язка перфорантних. Яке інструментальне обстеження перед операцією буде найбільш доречним?
a. Осцилографія
b. Плетизмографія
c. Реовазографія
d. Флебоманометрія
*e. Ультразвукове дуплексне сканування вен

24. Чоловік 45-ти років, звернувся до лікаря зі скаргами на дратівливість, підвищену втомленість, схуднення, серцебиття, перебої в роботі серця. При пальпації лівої долі щитоподібної залози пальпується утворення, щільно-еластичної консистенції, безболісне, яке при ковтанні зміщується разом з щитоподібною залозою. Позитивні очні симптоми, екзофтальм, порушення конвергенції. Артеріальний тиск - 135/80 мм рт.ст., пульс - 110/хв. При ультразвуковому дослідженні щитоподібної залози у лівій долі візуалізується гіперехогенне округле утворення розмірами 2х3 см, з чіткими контурами, однорідної структури. Який висновок лікаря після проведеного обстеження буде найбільш коректним?
a. Рак щитоподібної залози
b. Гострий тиреоїдит
c. Кіста щитоподібної залози
*d. Вузол щитоподібної залози
e. Дифузно-токсичний зоб

25. Чоловік 31-го року доставлений до відділення невідкладної допомоги зі скаргами на утруднене дихання, відчуття стороннього тіла в горлі, осиплість, сильний набряк обличчя та шиї. Вищевказані симптоми швидко наростають та з’явились протягом декількох хвилин після куштування меду. Який стан найбільш імовірно розвинувся у хворого?
a. Гострий ларинготрахеїт
b. Токсичний епідермальний некроліз
c. Запальний набряк гортані
d. Синдром Стівенса-Джонсона
*e. Ангіоневротичний набряк Квінке

26. До ортопеда звернулись батьки 3-місячної дитини зі скаргами на асиметрію шкірних складок правого стегна. Під час огляду виявлено: різна кількість складок шкіри на правому та лівому стегні, їх асиметрія, обмеження розведення правої нижньої кінцівки зігнутої під кутом 90o в кульшовому та колінному суглобах. Який діагноз є найбільш імовірним?
a. Вроджений вивих стегна
b. Ушкодження кульшового суглоба під час пологів
c. -
*d. Дисплазія кульшового суглоба
e. Контрактура кульшового суглоба

27. Хвора 25-ти років скаржиться на наявність декількох щільних, болючих вузлів у правій пахвовій ділянці, підвищення температури тіла до 38°C, загальну слабкість. Хворіє 3 доби. Локально: в правій пахвовій області є три вузлоподібних утворення, які підвищуються над поверхнею шкіри, розмірами від 0,5 см до 1,5 см в діаметрі, різко болючі при пальпації, з чіткими контурами, шкіра над ними багровосинюшного відтінку, підняття верхньої кінцівки обмежено через біль. Поставте діагноз:
a. Гнійний лімфаденіт
*b. Гнійний гідраденіт
c. Карбункул
d. Абсцес
e. Фурункул

28. Хворий скаржиться на почервоніння, печіння, відчуття стороннього тіла у правому оці. Захворів раптово. Під час огляду: гострота зору правого та лівого ока - 1,0. У правому оці - гіперемія та набряк кон’юнктиви, поверхнева ін’єкція. У кон’- юнктивальному мішку гнійне виділення. Рогівка прозора. Колір та малюнок райдужки не змінені, зіниця рухлива. Який найбільш імовірний діагноз?
a. Гострий напад глаукоми
b. Гострий іридоцикліт
*c. Гострий кон’юнктивіт
d. Стороннє тіло рогівки
e. Гострий дакріоцистит

29. 54-річний чоловік звернувся до лікаря зі скаргами на гострий біль за грудниною та задишку. В положенні лежачи біль посилюється. В анамнезі гіперхолестеринемія протягом 4-х років (лікує симвастатином). Задишку пов’язує із нещодавнім захворюванням на грип. При фізикальному обстеженні пульс - 92/хв., частота дихання - 16/хв., артеріальний тиск - 140/80 мм рт.ст. Під час огляду помітно розширені шийні вени. Аускультативних змін в легенях та серці не виявлено. На ЕКГ у всіх відведеннях елевація сегменту ST. На рентгенограмі збільшення тіні серця. Який діагноз є найбільш імовірним?
*a. Перикардит
b. Тромбоемболія легеневої артерії (ТЕЛА)
c. -
d. Гострий інфаркт міокарда
e. Міокардит

30. Чоловік 65-ти років надійшов до стаціонару з приводу хірургічного лікування гострого некротичного панкреатиту. Оперативне втручання пройшло без ускладнень. На 5-й день після операції стан погіршився. При фізикальному обстеженні температура тіла підвищена до 38,5°C, артеріальний тиск - 110/65 мм рт.ст., пульс - 118/хв., частота дихання - 28/хв., SpO2 - 92%. При аускультації легень звучні хрипи у правій нижній ділянці легень. Післяопераційна рана загоюється добре, живіт при пальпації безболісний, ненапружений. Який діагноз є найбільш імовірним?
a. Медикаментозна лихоманка
b. -
c. Синдром системної запальної відповіді неінфекційної природи
d. Злоякісна гіпертермія
*e. Сепсис

31. Давність виникнення синців можна визначити за:
a. За кількістю синців
*b. Забарвленням синця
c. Температурою шкіри в синці
d. Зміною форми синця
e. Швидкістю поширення крові по підшкірній клітковині

32. Чоловік 56-ти років, звернувся до лікаря з носовою кровотечею, що розпочалася з лівої ніздрі 30 хвилин тому. Будь-які травми носа пацієнт заперечує. В анамнезі: частих носових кровотеч немає, подібний епізод вперше. Хворіє на фібриляцію передсердь (приймає варфарин) та артеріальну гіпертензію (лікується гідрохлортіазидом, атенололом). Температура тіла - 37,2°C, пульс - 86/хв., артеріальний тиск - 120/70 мм рт.ст. Перед тим, як визначити необхідність тампонади носа, який першочерговий крок лікаря буде найбільш доречним?
a. Призначити каптоприл перорально
b. Ввести вітамін K внутрішньом’язово
c. -
*d. Оксиметазоліну інтраназально, попросити хворого затиснути крило носа та нахилитися вперед
e. Прикласти холодний компрес на перенісся

33. Жінка 56-ти років звернулася до лікаря зі скаргами на підвищення температури до 38,5°C, підвищену пітливість вночі та збільшення лімфовузлів в лівій пахвовій та лівій надключичній ділянках. У сімейному анамнезі рак молочної залози у бабусі. При фізикальному обстеженні в зазначених ділянках пальпуються збільшені, безболісні, щільні лімфовузли. При рентгенологічному дослідженні органів грудної порожнини розширення тіні середостіння за рахунок збільшених лімфовузлів. Після ексцизійної біопсії лімфовузла надключичної ділянки, виявлені атипові багатоядерні клітини Рід-Штернберга. Який діагноз є найбільш імовірним?
a. Туберкульоз
*b. Лімфома Ходжкіна
c. Метастази раку молочної залози
d. Iнфекційний мононуклеоз
e. Бронхогенна карцинома

34. Чоловіка 42-х років, шахтаря, через 12 годин звільнено з-під завалу. Об’єктивно: обидві гомілки і ступні блідого кольору. Пульсації периферійних судин немає. Чутливість та пасивні рухи в суглобах відсутні. Доставлений із джгутами на обох кінцівках. Які невідкладні заходи першої лікарської допомоги необхідно провести для запобігання міоглобінурії та гострої ниркової недостатності?
a. Зняти джгут, дезінтоксикаційна терапія
*b. Джгут не знімати, ампутація кінцівок вище джгута
c. Джгут не знімати, гіпербарична оксигенація
d. Зняти джгут, гіпербарична оксигенація
e. Джгут не знімати, дезінтоксикаційна терапія

35. У хірургічний кабінет звернувся хлопець 17-ти років, зі скаргами на наявність рубаної рани правої стопи. Iз анамнезу відомо, що травму отримав сокирою під час роботи по господарству. Усі щеплення отримував відповідно до віку за Національним календарем профілактичних щеплень. Об’єктивно: температура тіла - 36,8°C, пульс - 68/хв., артеріальний тиск - 120/75 мм рт.ст. Який наступний крок лікаря буде найбільш доречними?
a. Ввести правцевий анатоксин та протиправцевий імуноглобулін
b. Ввести правцевий анатоксин з дифтерійним анатоксином
c. Ввести правцевий анатоксин
d. Ввести протиправцеву сироватку
*e. Динамічне спостереження

36. 45-річний чоловік звернувся до лікаря зі скаргами на біль у горлі та лихоманку протягом 10-ти днів. В анамнезі: хворів на виразковий коліт та хронічний біль у спині. Викурює 1 пачку сигарет на день протягом 10-ти років. Батько пацієнта помер у 50 років від раку товстої кишки. При фізикальному обстеженні температура тіла - 38,6°C, артеріальний тиск - 130/80 мм рт.ст., пульс - 72/хв., частота дихання - 18/хв., при огляді ротової порожнини глотка еритематозна, у криптах мигдаликів ексудат. Антигенний тест на СГА (стрептокок групи А) позитивний. Яка рекомендація лікаря зі вторинної профілактики онкологічних захворювань найбільш імовірно буде доречною цьому пацієнту?
*a. Провести колоноскопію
b. Провести гнучку сигмоскопію
c. Зробити ПСА-тест та пройти пальцеве ректальне дослідження
d. Провести низькодозову КТ легень
e. Зробити аналіз калу на приховану кров

