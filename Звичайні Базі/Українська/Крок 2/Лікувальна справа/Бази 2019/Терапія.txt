1. Жінка 42-х років прийшла до лікаря на профілактичний прийом. Скарг не має. Загальний стан задовільний. Зріст 162 см, маса тіла 87 кг, IМТ = 33 кг/м2. Артеріальний тиск справа - 140/90 мм рт.ст., зліва - 145/85 мм рт.ст., пульс - 72/хв. Аускультативно тони серця приглушені, шуми не прослуховуються. В легенях дихання везикулярне. Нижній край печінки виступає на 1,5-2 см з-під нижнього краю. Набряків не виявлено. Яку оцінку конституціональній будові тіла цієї пацієнтки має надати лікар (за рекомендаціями ВООЗ)?
a. Ожиріння III класу
b. Ожиріння II класу
*c. Ожиріння I класу
d. Нормальна вага
e. Надлишкова вага

2. Чоловік 58-ми років звернувся до лікаря зі скаргами на значне підсилення загальної слабкості за останні кілька тижнів, ціаноз, болі у животі, нудоту, періодичне блювання, запах ацетону з роту, гіперпігментацію шкірних складок. З анамнезу відомо, що пацієнт хворіє на туберкульоз. При фізикальному обстеженні артеріальний тиск - 80/40 мм рт.ст., пульс - 124/хв. При лабораторному дослідженні крові: натрій - 125 ммоль/л, хлориди - 74 ммоль/л, калій - 5,7 ммоль/л, глюкоза - 3,5 ммоль/л, сечовина - 14 ммоль/л. У загальному аналізі сечі: білок - 0,66 г/л, лейкоцити - 10-12 в п/з, еритроцити - 5-6 в п/з, циліндри - поодинокі. Який наступний крок у веденні пацієнта буде найбільш доречним?
a. Визначення концентрації кетонових тіл в сечі
*b. Визначення концентрації кортизолу в крові
c. Визначення концентрації лужної фосфатази в крові
d. Визначення концентрації креатиніну в крові
e. Визначення концентрації діастази в сечі

3. Хвора 37-ми років, хімік-технолог. Турбує поява синців на животі, стегнах, гомілках після невеликих травм або без причини. Під час огляду виявлені численні дрібні та дещо більші синці, які місцями зливаються (від 1х1 до 4х5 см). Iнших змін немає. Менструація триває до 7 днів. Селезінка не пальпується. В крові: Нb- 92 г/л, лейкоцити - 7, 2&tіmes;109/л, тромбоцити - 6&tіmes;109/л, швидкість осідання еритроцитів - 33 мм/год. Який патогенез даного захворювання?
*a. Скорочення тривалості життя тромбоцитів
b. Зниження рівня протромбіну крові
c. Підвищення фібринолітичної активності
d. Зниження рівня фібриногену
e. Зниження рівня антигемофільного глобуліну

4. Жінка 22-х років звернулася до лікаря з метою планування вагітності. В анамнезі цукровий діабет протягом двох років. Діабетичних ускладнень при опитуванні та огляді не виявлено. Глікемія натще в межах 6,0-7,0 ммоль/л. Який аналіз серед перерахованих слід призначити, щоб адекватно оцінити контроль глікемії?
a. Постпрандіальна глікемія
b. Рівень С-пептиду
c. Глікемічний профіль
d. Глюкозуричний профіль
*e. Рівень глікозильованого (глікованого) гемоглобіну (НbА1c)

5. Чоловік 36-ти років звернувся до лікаря зі скаргами на серцебиття, пітливість, схуднення на 5-6 кг за останні 3 місяці. Апетит збережений. При фізикальному обстеженні: артеріальний тиск - 130/60 мм рт.ст., пульс - 140/хв., шкіра волога, тепла. При пальпації рівномірне збільшення щитоподібної залози. Призначення якого дослідження буде найбільш доречним?
a. Рівень тропонінів у крові
b. Рівень глюкози крові
c. Загальний аналіз крові
*d. Рівень тиреотропних гормонів у крові
e. Загальний аналіз сечі

6. Жінка 52-х років звернулася до лікаря зі скаргами на швидку втомлюваність та задишку протягом останнього року з періодичним сухим кашлем. Пацієнтка відзначає, що останнім часом їй стало важко піднімати обидві руки та розчісувати волосся. При фізикальному обстеженні температура тіла - 37,4 C, пульс - 76/хв., артеріальний тиск - 130/85 мм рт.ст., SpO2 - 95% при кімнатному повітрі. При неврологічному дослідженні незначне зниження сили дельтоподібного м’яза. При аускультації легень - розповсюджені сухі хрипи. На щоках, навколо орбіт та на ліктях еритематозний висип. Який метод найбільш імовірно підтвердить діагноз у цієї пацієнтки?
a. Виявлення антинуклеарних антитіл
b. КТ легень
c. Рентгенографія ОГП
*d. Біопсія м’яза
e. Біопсія шкіри

7. Хворий 60-ти років скаржиться на інтенсивні болі стискаючого характеру, локалізовані за грудниною з іррадіацією у лів лопатку та нижню щелепу. Біль тривалий, не знімається нітрогліцерином. Об’єктивно: холодний піт. Хворий збуджений. Аускультативно: тахікардія, приглушеність тонів. Артеріальний тиск - 100/70 мм рт.ст. ЕКГ-комплекси QS та підйом S-T вище ізолінії в I, аVL, V1, V2, V3, V4. Який діагноз є найбільш імовірним?
a. Стенокардія Принцметала
b. Лівосторонній плеврит
c. Міжреберна невралгія
d. Тромбоемболія легеневої артерії
*e. Iнфаркт міокарда

8. Чоловік 32-х років звернувся до лікаря зі скаргами на висип, що з’явився на колінах 4 місяці тому і зараз вперше починає з’являтися на ліктях. Зі слів пацієнта болю не відчуває, але місце висипу злегка свербить та кровоточить при розчісуванні. Він відзначив, що на ліктях висип з’явився після подряпин, які йому наніс його домашній кіт. При фізикальному обстеженні лікарем виявлено на колінах та ліктях еритематозні бляшки діаметром від 2 до 3 см із чітким контуром, щільні, вкриті сріблястими лусочками. Який діагноз є найбільш імовірним?
*a. Псоріаз
b. Контактний дерматит
c. Хвороба котячих подряпин
d. Себорейний дерматит
e. Екзема

9. Хвора 65-ти років госпіталізована в реанімаційне відділення в коматозному стані. Хворіє на цукровий діабет II-го типу 10 років. Останні 2 тижні спостерігалися виражена поліурія, полідипсія. Глюкоза сироватки крові - 30 ммоль/л, рН артеріальної крові - 7,3. Осмолярність плазми крові - 350 мОсм/л. Хворій встановлено діагноз: діабетична гіперосмолярна кома. Який основний патогенетичний механізм коми?
a. Гіпокоагуляція
b. Підвищення канальцевої реабсорбції
c. Підвищення клубочкової фільтрації
*d. Дегідратація
e. Гіпонатріємія

10. Жінка 29-ти років звернулася до лікаря зі скаргами на остуду, біль у горлі, утруднене ковтання та підвищення температури до 38°C. При фізикальному обстеженні лікарем на обох мигдаликах виявлено нальоти у вигляді сірих щільних плівок, збільшення і болючість підщелепних лімфатичних вузлів. Використання якого діагностичного методу буде найбільш доречним наступним кроком?
a. Аналіз на гетерофільні антитіла
b. Рентгенографія м’яких тканин шиї
c. Експрес-тест для виявлення антигенів стрептококу групи А
d. Пункція підщелепних лімфовузлів
*e. Бактеріологічне дослідження мазку із порожнини носа та горла

11. Чоловік 32-х років госпіталізований на 5-й день хвороби зі скаргами на підвищення температури до 38,4°C, загальну слабкість, появу в лівій пахвовій ділянці щільного утвору 5х6 см, малоболючого, рухомого. Шкіра над утвором не змінена. Обличчя хворого гіперемоване, пастозне. Частота серцевих скорочень - 95/хв., артеріальний тиск - 100/80 мм рт.ст. В загальному аналізі крові - помірна лейкопенія. Працює ветсанітаром. Який діагноз є найбільш імовірним?
a. Доброякісний лімфоретикульоз
*b. Туляремія
c. Чума
d. Гідраденіт
e. Iєрсиніоз

12. Жінка 54-х років звернулася до лікаря зі скаргами на загальну слабкість протягом 2-х місяців, шум у голові, осиплість голосу. У 34 роки перенесла субтотальну резекцію шлунка з приводу виразкової хвороби. Фізикальне обстеження без особливостей. У загальному аналізі крові: Нb- 58 г/л, еритроцити - 1, 2&tіmes;1012/л, лейкоцити - 2, 8&tіmes;109/л, тромбоцити - 140&tіmes;109/л, швидкість осідання еритроцитів - 17 мм/год, анізоцитоз, пойкілоцитоз - виражені (++). Який з наступних діагностичних методів буде найбільш доречно призначити пацієнтці?
a. Пряма проба Кумбса
b. Непряма проба Кумбса
*c. Рівень ціанокобаламіну крові
d. Фіброгастроскопія
e. Рівень печінкових ферментів крові

13. Чоловік 38-ми років захворів 2 тижні тому, з’явився кашель, слабкість, підвищилася температура до 38,0°C. Стан різко погіршився до кінця 1-го тижня, коли з’явилися остуда, проливний піт, надвечір температура підвищилася до 39,0°C. За 2 дні до госпіталізації у хворого під час кашлю виділилася велика кількість смердючого харкотиння з кров’ю, після чого стан хворого покращився. Пульс - 80/хв., частота дихання - 20/хв., температура тіла - 37,6°C. Які зміни можливі на рентгенограмі грудної порожнини?
a. Однорідна округла тінь в легеневому полі
b. Тінь в нижньому відділі з косою верхньою межею
c. Затемнення частки легені
*d. Наявність порожнини з горизонтальним рівнем рідини
e. Зміщення середостіння в сторону гомогенної тіні

14. Хвора 36-ти років скаржиться на задишку, відчуття стискання в правій половині грудної клітки, підвищення температури до 38,7°C, кашель з виділенням невеликої кількості слизово-гнійного харкотиння. Хворіє понад тиждень. Скарги пов’язує з переохолодженням. Об’єктивно: легкий акроціаноз губ, пульс ритмічний, 90/хв., артеріальний тиск - 140/85 мм рт.ст. Права половина грудної клітки відстає в акті дихання. Перкуторно справа нижче кута лопатки прослуховується тупість. В цій ділянці дихання відсутнє. Який найбільш імовірний діагноз?
a. ТЕЛА
b. Абсцес легені
c. Позагоспітальна пневмонія
d. Ателектаз легені
*e. Плеврит

15. Чоловіка 45-ти років доставлено до лікаря після повідомлення про випадок активного туберкульозу у його колеги з яким він працює в одному офісному приміщенні. Скарг не має. Після проведення туберкулінової проби розмір папули становить 14 мм. Даних про результат попередньої проби немає. Який з наступних кроків лікаря є найбільш доречним?
a. Призначення ізоніазиду, рифампіцину та етамбутолу
b. Забір мокротиння для виявлення мікобактерій туберкульозу
c. Повторна туберкулінова проба через 3 місяці
d. Карантин на 3 місяці
*e. Рентгенографія органів грудної клітки

16. Чоловік 18-ти років звернувся до лікаря зі скаргами на переймоподібний біль в животі, часті рідкі випорожнення з домішками слизу та свіжої крові, що тривають 4 місяці. За цей час схуд на 10 кг. При фізикальному обстеженні живіт м’який, болючий по ходу товстої кишки зліва, сигмоподібна кишка спазмована. При лабораторному дослідженні крові еритроцити - 3, 2&tіmes;1012/л, гемоглобін - 92 г/л, лейкоцити - 10, 6·109/л, ШЗЕ- 34 мм/год. Результат бак. посіву випорожнень негативний. На колоноскопії виявлено запалення із втратою судинного малюнку, ділянка підвищеної кровоточивості 25 см з чіткими межами починаючи від краю анусу. Яка лікувальна тактика буде найбільш доречною?
a. Повторний забір випорожнень на бактеріологічне дослідження
*b. Призначення преднізолону та месаламіну
c. Хірургічне лікування
d. Призначення метронідазолу
e. Переливання еритроцитарної маси

17. Чоловік 72-х років звернувся до лікаря зі скаргами на задишку, кашель, набряки гомілок, збільшення живота. Хворіє більше ніж 20 років на хронічне обструктивне захворювання легень (ХОЗЛ). Останні 3 роки є інвалідом II групи у зв’язку з патологією серця. При фізикальному обстеженні пульс - 92/хв, артеріальний тиск - 120/70 мм рт.ст., частота дихання - 24/хв. Шкірні покриви ціанотичні, набряки гомілок, при пальпації органів черевної порожнини позитивний симптом флуктуації. При аускультації акцент II тону над легеневою артерією, сухі хрипи над всією поверхнею легень. Який механізм розвитку змін з боку серця у цього хворого є найбільш імовірним?
a. Дихальний рефлекс
*b. Вторинна легенева гіпертензія
c. Рефлекс Бейнбріджа
d. Рефлекс Китаєва
e. Кардіоваскулярний рефлекс

18. Хвора 50-ти років скаржиться на напад болю у правому підребер’ї, блювання з домішками жовчі, впродовж 5-ти років турбував біль у епігастрії, нудота, порушення випорожнення. Об’єктивно: частота серцевих скорочень - 92/хв. Підвищеної повноти, язик обкладений, іктеричні склери. Живіт м’який, болючий у проекції жовчного міхура, локальне м’язове напруження у правому підребер’ї, позитивний симптом Мерфі. В загальному аналізі крові: лейкоцити - 9, 6&tіmes;109/л, швидкість осідання еритроцитів - 14 мм/год. Яке дослідження доцільно призначити для підтвердження діагнозу в даному випадку?
a. Сцинтіграфію печінки
b. Холецистографію
c. Ретроградну холангіопанкреатографію
*d. Ультразвукове дослідження жовчного міхура
e. Бактеріологічне дослідження жовчі

19. Чоловік 34-х років звернувся до лікаря зі скаргами на ранкову скутість, болі в поперековій ділянці, плечових суглобах, суглобах шиї, хребта, які посилюються при різких рухах. Захворювання почалося з болів у поперековій ділянці після переохолодження. При фізикальному обстеженні болючість при пальпації остистих відростків та здухвинно-крижового сполучення, сегментарна ригідність поперекової ділянки хребта, атрофія прилеглих м’язів. На рентгенограмі поперекового відділу хребта осифікація зв’язок і сухожиль, синдесмофіти, повне зрощення хребців. При лабораторному дослідженні в крові лейкоцити - 4, 3&tіmes;109/л, ШЗЕ- 37 мм/год. Який з наведених діагнозів є найбільш імовірним?
*a. Анкілозуючий спондилоартрит
b. Ревматоїдний артрит
c. Псоріатичний артрит
d. Реактивний артрит
e. Остеоартроз

20. Чоловік 23-х років звернувся до лікаря зі скаргами на наявність набряків обличчя, головні болі, запаморочення, зменшення виділення сечі, бурий колір сечі. Наведені скарги з’явились після перенесеного фарингіту. При фізикальному обстеженні температура тіла - 37,4°C, артеріальний тиск - 170/110 мм рт.ст., пульс - 86/хв., набряки на обличчі, шкірні покриви бліді. Аускультативно серцеві тони приглушені, акцент II тону над аортою. Які зміни найбільш імовірно будуть спостерігатись у загальному аналізі сечі?
*a. Еритроцитурія, протеїнурія, гіалінові циліндри
b. Еритроцитурія, оксалатурія, еритроцитарні циліндри
c. Гемоглобінурія, білірубінурія, зернисті циліндри
d. Еритроцитурія, лейкоцитурія, лейкоцитарні циліндри
e. Лейкоцитурія, протеїнурія, епітеліальні циліндри

21. Жінка 36-ти років скаржиться на біль, обмеження рухів у дрібних суглобах рук, ускладнення при ковтанні твердої їжі, слабкість, сухий кашель. Об’єктивно: шкіра кистей та передпліччя щільна, гладка. Проксимальні суглоби II-IV пальців кистей рук набряклі, болючі при пальпації. Над легенями сухі розсіяні хрипи, межі серця зміщені вліво на 2 см, тони приглушені. У крові: швидкість осідання еритроцитів - 36 мм/год, ?-глобулінів - 24%. У сечі: змін немає. Який найбільш вірогідний діагноз?
*a. Системна склеродермія
b. Дерматоміозит
c. Саркоїдоз
d. Ревматоїдний артрит
e. Системний червоний вовчак

22. Жінка 36-ти років звернулася до лікаря зі скаргами на загальну слабкість, біль у животі та пожовтіння шкіри. Зазначені скарги поступово наростали протягом останніх 3-х місяців. Пацієнтка повідомила, що не мала серйозних захворювань в анамнезі. Вживання наркотиків та незахищені статеві стосунки заперечує. При фізикальному обстеженні іктеричність склер та жовтушність шкіри, болісність при пальпації правої підреберної ділянки. При лабораторному дослідженні сироватки крові: загальний білірубін - 64,5 мкмоль/л, прямий - 22,7 мкмоль/л, АСТ822 Од/л, АЛТ- 1237 Од/л, HBsAg - позитивно, HBeAg - позитивно. Яка тактика лікування цієї хворої є найбільш доречною?
a. Вакцина для профілактики гепатиту В та ламівудин
b. Специфічний імуноглобулін проти вірусу гепатиту В
c. Преднізолон та рибавірин
d. Iмуноглобулін людини нормальний
*e. ПЕГ-інтерферон альфа-2а

23. Чоловік 27-ми років звернувся до лікаря зі скаргами на біль та набряк у II та III пальцях лівої стопи, почервоніння та гнійні виділення з очей, різь та біль при виділенні сечі. Зі слів пацієнта має декількох статевих партнерів, зрідка користується презервативами. При фізикальному обстеженні лікарем виявлено двосторонній кон’юнктивіт та дактиліт пальців стопи. Обстеження інших органів і систем патології не виявило. У загальному аналізі крові ШЗЕ- 40 мм/год, біохімічний аналіз без відхилень. На рентгенограмах пальців стопи збільшення об’єму м’яких тканин, звуження суглобової щілини. Який діагноз є найбільш імовірним?
*a. Реактивний артрит
b. Ревматоїдний артрит
c. Подагра
d. Синдром Шегрена
e. Сифіліс

24. Жінка 28-ми років протягом 12-ти років хворіє на хронічний гломерулонефрит, який весь цей час мав латентний перебіг. За останні півроку виникла загальна слабкість, зниження апетиту, працездатності, нудота. Хвора скаржиться на головний біль, біль у суглобах. При обстеженні: анемія, підвищення рівня сечовини крові до 34,5 ммоль/л, креатинін крові - 766 мкмоль/л, гіперкаліємія. Чим ускладнився перебіг хвороби?
a. Гострою нирковою недостатністю
b. Амілоїдозом нирок
c. Пієлонефритом
*d. Хронічною нирковою недостатністю
e. Нефротичним синдромом

25. Хвора 60-ти років скаржиться на біль в міжфалангових суглобах кистей, який посилюється при роботі. Об’єктивно: дистальні та проксимальні суглоби II-IV пальців деформовані, з вузлами Гебердена, Бушара, болючі, з обмеженою рухомістю. Рентгенограма суглобів: суглобові щілини звужені, краєві остеофіти, субхондральний склероз. Який діагноз найбільш ймовірний?
*a. Деформуючий остеоартроз
b. Хвороба Бехтерєва
c. Псоріатичний артрит
d. Ревматичний артрит
e. Хвороба Рейтера

26. Хворий 30-ти років працює клепальником протягом 6-ти років. Скарги на різкий біль у плечовому поясі, особливо в нічний час. Пальці рук німіють та біліють при охолодженні. Став дратівливим. Об’єктивно: кисті набряклі, холодні, ціанотичні. Різко знижені всі види чутливості (больова, температурна, вібраційна). При пробі на холод - симптом ”мертвих пальців”. Відзначається слабкість у привідних м’язах V пальця; змінена електрозбудженість. Сухожилкові та періостальні рефлекси живі. Який попередній діагноз?
*a. Вібраційна хвороба локальної дії
b. Синдром Рейно
c. Вібраційна хвороба загальної дії
d. Вузликовий періартеріїт
e. Вегетативно-сенсорна полінейропатія

27. Жінка 37-ми років звернулася до лікаря зі скаргами на болі у ділянці попереку, підвищення температури тіла до 38°C. При фізикальному обстеженні позитивний симптом Пастернацького, більше виражений справа. При лабораторному дослідженні у загальному аналізі крові: гемоглобін - 115 г/л, еритроцити - 3, 9&tіmes;1012/л, лейкоцити - 15, 2&tіmes;109/л, ШОЕ- 28 мм/год. У загальному аналізі сечі: колір - світло жовтий, питома вага - 1018, білок - 0,42 г/л, лейкоцити - 20-30 у полі зору, багато слизу. Який діагноз є найбільш імовірним?
a. Гострий апендицит
*b. Гострий пієлонефрит
c. Гострий гломерулонефрит
d. Гострий аднексит
e. Тубулоінтерстиційний нефрит

28. Робітник очисної лави вугільної шахти зі стажем роботи 15 років звернувся до лікаря зі скаргами на біль у грудній клітці, задишку, сухий кашель, швидку втомлюваність. На рентгенограмі легень дифузний інтерстиціальний фіброз, емфізема, дрібновогнищеві утворення 3-5 мм у нижніх і середніх відділах. На спірограмі порушення функції зовнішнього дихання відсутні. За даними санітарно-гігієнічної характеристики робочої зони запиленість повітря кам’яним вугіллям становить 138 мг/м3, вміст силіцію (IV) оксиду 2% (норма - 10 мг/м3, якщо вугільний пил вміщує до 5% вільного діоксиду кремнію). Який діагноз є найбільш імовірним?
a. Коніотуберкульоз
b. Силікоз
*c. Антракоз
d. Аденокарцинома
e. Саркоїдоз

29. Жінка 46-ти років доставлена до відділення невідкладної допомоги зі скаргами на постійний, інтенсивний абдомінальний біль протягом 8 годин, нудоту та блювання. В анамнезі гіпертригліцеридемія, яку пацієнтка не лікувала. При фізикальному обстеженні температура тіла - 38°C, артеріальний тиск - 100/60 мм рт.ст., пульс - 122/хв. Iктеричність кон’юнктив, при пальпації черевної стінки позитивний симптом флюктуації, позитивні симптоми Хвостека та Труссо. При лабораторному дослідженні в сироватці крові натрій - 142 ммоль/л, калій - 3,1 ммоль/л, бікарбонат - 32 ммоль/л, креатинін - 106 мкмоль/л, кальцій - 0,9 ммоль/л. Який перший крок у веденні пацієнтки буде найбільш доречним?
a. Негайна літотрипсія
b. Апротиніну 10 000 АТрОд (антитрипсинових одиниць) внутрішньовенно
c. Визначення концентрації алкоголю в крові
d. Ендоскопічна ретроградна холангіопанкреатографія (ЕРХПГ)
*e. Натрію хлориду 0,9%, кальцію глюконат та фентаніл внутрішньовенно

30. Хвора 22-х років скаржиться на часте і болюче сечовипускання, поклики на сечопуск вночі, нетримання сечі, біль у надлобковій ділянці та у попереку. Часто сеча має колір пива. Місяць тому вийшла заміж. Об’єктивно: загальний стан задовільний. В легенях - везикулярне дихання. Тони серця ритмічні, частота серцевих скорочень - 78/хв., артеріальний тиск - 128/68 мм рт.ст. Живіт м’який, болючий у надлобковій ділянці. У сечі: еритроцити - 12-18 в полі зору, лейкоцити - 12-15, бактерій +++ в полі зору. Який найбільш імовірний діагноз?
a. Первинний сифіліс
*b. Iнфекція нижніх сечових шляхів - цистит
c. Iнфекція верхніх сечових шляхів - пієлонефрит
d. Сечокам’яна хвороба
e. Гонорея

31. Чоловік 33-х років прийшов до лікаря на профілактичний прийом. Скарг не має. При фізикальному обстеженні лікарем випадково виявлено грубий систолічний шум в тoчці Боткіна, який проводиться в точку аускультації верхівки та на судини шиї. Від подальшого обстеження пацієнт відмовився. Через 2 місяці на фоні грипу у пацієнта розвинулися симптоми серцевої недостатності. Яку ваду найбільш імовірно було виявлено лікарем?
*a. Аортальний стеноз
b. Мітральний стеноз
c. Мітральна недостатність
d. Вроджене ураження тристулкового клапана
e. Аортальна недостатність

32. Чоловік 53-х років хворіє на цукровий діабет протягом 5-ти років. Звертається до лікаря зі скаргами на болі та судоми в нижніх кінцівках, відчуття оніміння в них, мерзлякуватість. При обстеженні нижніх кінцівок ступні звичайного кольору, теплі на дотик, усі види чутливості значно знижені, гіперкератози, пульсація на артеріях кінцівок збережена. Яке ускладнення найбільш імовірно виникло у пацієнта?
a. Хронічна венозна недостатність
*b. Синдром діабетичної стопи, нейропатична форма
c. Облітеруючий ендартеріїт
d. Синдром діабетичної стопи, ішемічна форма
e. Синдром діабетичної стопи, змішана форма

33. Жінка 60-ти років надійшла до відділення невідкладної допомоги зі скаргами на сильний головний біль у потиличній ділянці, нудоту, блювання, запаморочення. При огляді хвора трохи загальмована, обличчя гіперемоване, артеріальний тиск - 220/130 мм рт.ст., пульс - 78/хв. При неврологічному обстеженні парезів не виявлено, рефлекси рівномірно жваві, м’язовий тонус не змінений, чутливість збережена. Менінгеальні симптоми відсутні. Який стан найбільш імовірно розвинувся у хворої?
a. Iшемічний інсульт
b. Пухлина головного мозку
c. Субарахноїдальний крововилив
d. Транзиторне порушення мозкового кровообігу
*e. Гіпертонічний криз

34. Хворий 34-ти років перебуває на лікуванні в психіатричній лікарні з приводу загострення шизофренії. Об’єктивно: перебуває в ліжку, рухливо загальмований, контакт відсутній. На запитання не відповідає. Поза одноманітна, пацієнт гіпомімічний, наявні симптом ”хоботка”, воскова гнучкість м’язів, симптом ”повітряної подушки”. В такому стані лишається близько тижня. Харчування парентеральне. Визначте наявний синдром розладу рухововольової сфери:
*a. Кататонічний ступор
b. Психогенний ступор
c. Екзогенний ступор
d. Апатичний ступор
e. Депресивний ступор

35. Чоловік 25-ти років, звернувся до лікаря зі скаргами на появу висипань в міжпальцевих проміжках, в ділянці променевозап’ястних суглобів, паховій ділянці та живота, які супроводжуються сильним свербежем, особливо в нічний час. Пацієнт зазначає, що після вечірнього душу покращення не наступає. Також йому здається, що як тільки висип проходить в одному місці, він одразу з’являється в іншому. При фізикальному обстеженні на фоні неураженої шкіри множинні еритематозні папули та екскоріації. Який діагноз є найбільш імовірним?
a. Обсесивно-компульсивний розлад
b. Епідермофітія
c. -
*d. Короста
e. Екзема

36. Чоловік 46-ти років звернувся до лікаря зі скаргами на появу висипань в ділянці кистей рук, що супроводжуються сильним свербежем і турбують протягом тижня. У анамнезі бронхіальна астма, сезонні алергії. Пацієнт відзначає, що має дуже суху шкіру. При фізикальному обстеженні на тильній стороні правої та лівої кисті виявлено множинні еритематозні папули та везикули з серозним вмістом, ділянки ліхеніфікації та екскоріації. Який діагноз є найбільш імовірним?
a. Себорейний дерматит
b. Короста
c. Псоріаз
d. Контактний дерматит
*e. Екзема

37. Хворий 43-х років страждає на виразкову хворобу 12-палої кишки протягом 8- ми років. Під час роботи на садовій дільниці відчув різкий біль у епігастральній дільниці, слабкість, запаморочення. Об’єктивно: шкіра бліда, пульс - 102/хв., слабкий, артеріальний тиск - 100/60 мм рт.ст., живіт не приймає участі у акті дихання, напружений, болісний у епігастрії, печінкова тупість відсутня. Яке захворювання є найбільш імовірним?
a. Загострення панкреатиту
b. Iнфаркт міокарда
c. Шлункова кровотеча
d. Кишкова непрохідність
*e. Перфорація виразки

38. Чоловіка 48-ми років доставлено до лікаря у непритомному стані. В анамнезі зловживання алкоголем. При обстеженні шкіра бліда, на тулубі ”судинні зірочки”, печінковий запах з рота, язик обкладений коричневим нальотом. Підшкірні вени передньої стінки живота розширені у вигляді (caput medusae). При пальпації органів черевної порожнини позитивний симптом флуктуації, гепатомегалія, спленомегалія. Набряки нижніх кінцівок. Який стан у хворого є найбільш імовірним?
a. Гіпоглікемічна кома
b. Перфоративна виразка шлунка
c. Гостра шлунково-кишкова кровотеча
*d. Гостра печінкова недостатність
e. Гіперглікемічна кома

39. Хвора 54-х років скаржиться на мерзлякуватість, сонливість, слабкість. В минулому лікувалася з приводу аутоімунного вузлового зоба. За рік її стан погіршився: з’явилася слабкість, набрала вагу, стала повільною. Щитоподібна залоза - I ст. Шкіра холодна, суха, бліда, язик потовщений. Голос захриплий. Тони серця ритмічні, глухі, частота серцевих скорочень - 56/хв., живіт здутий. Випорожнення - закрепи. Який препарат слід призначити для профілактики значного збільшення щитоподібної залози?
a. Мерказоліл
b. Радіоактивний йод
c. Метилтіоурацил
*d. Тироксин
e. Преднізолон

40. Хворого після перенесеного Q-інфаркту міокарда турбує задишка при незначних навантаженнях, нічні напади сухого кашлю, відчуття хрипів у грудній клітці і ортопное. В ході огляду: акроціаноз, частота серцевих скорочень - 96/хв., тахікардія, ослаблення I-го тону над верхівкою, вислуховується III-й тон. В легенях в базальних відділах незвучні хрипи. Під час ехокардіоскопії дилатація лівого шлуночка, витончення і дискінезія міжшлуночкової перегородки, фракція викиду - 39%. Який варіант дисфункції міокарда є найбільш імовірним?
a. Діастолічна дисфункція правого шлуночка
b. Діастолічна дисфункція лівого шлуночка
*c. Систолічна дисфункція лівого шлуночка
d. Систолічна дисфункція правого шлуночка
e. Змішана дисфункція обох шлуночків

41. У хворого 56-ти років, що знаходиться в палаті інтенсивної терапії з приводу гострого інфаркту міокарда у ділянці передньої стінки лівого шлуночка, посилилась загальна слабкість та з’явилось відчуття ”завмирання” у роботі серця. При аналізі ЕКГ виявлено: ритм синусовий, частота серцевих скорочень - 76/хв. Періодично з’являються поширені шлуночкові комплекси тривалістю 0,22 с., неправильної форми, після яких виявляються повні компенсаторні паузи. Яке ускладнення виникло у даного хворого?
a. Атріовентрикулярна екстрасистолія
b. Передсердна екстрасистолія
*c. Шлуночкова екстрасистолія
d. Повна блокада лівої ніжки пучка Гіса
e. Повна блокада правої ніжки пучка Гіса

42. Жінка 35-ти років надійшла до відділення інтенсивної терапії з нападами судом з періодичністю 2-3 хвилини, між якими не відбувається покращення свідомості, реакція зіниць на світло відсутня. З дитинства хворіє на епілепсію. Зазвичай напади виникають 1-2 рази на місяць у нічний час та супроводжуються мимовільним сечовиділенням та дефекацією. Почастішання нападів та вищевказані ускладнення виникли на тлі перенесеного грипу. Який стан найбільш імовірно розвинувся у хворої?
a. Гіпокальціємічний криз
b. -
c. Епілептичний психоз
d. Iстеричний невроз
*e. Епілептичний статус

43. У чоловіка 20-ти років невдовзі після екстракції зуба розпочалася сильна кровотеча. З анамнезу відомо, що пацієнт хворіє на гемофілію А. При лабораторному дослідженні у загальному аналізі крові: еритроцити - 3, 2&tіmes;1012/л, Hb- 98 г/л, кольоровий показник - 0,92, лейкоцити - 7, 4&tіmes;109/л, тромбоцити - 240&tіmes;109/л, швидкість осідання еритроцитів - 11 мм/год. Час кровотечі за Дюке - 3 хв., час зсідання крові за Лі-Уайтом - 20 хв. Яка фармакотерапія є найбільш ефективною для цього пацієнта?
a. Тромбоцитарна маса
b. Еритроцитарна маса
c. Рекомбінантний X фактор
d. Рекомбінантний XI фактор
*e. Рекомбінантний VIII фактор

44. Хворий 29-ти років на другий день після приїзду з Iндії госпіталізований у клініку зі скаргами на біль у животі, рідкі випорожнення зі склоподібним слизом та кров’ю у вигляді ”малинового желе”. Загальний стан задовільний, шкіра бліда, висипу немає. Живіт м’який, чутливий в ділянці сліпої і висхідної кишок. Який етіотропний препарат для лікування цієї патології буде найбільш доречно застосувати?
a. Еритроміцин
b. Ніфуроксазид
*c. Метронідазол
d. Дексазон
e. Цефтриаксон

45. Чоловік 27-ми років, спортсмен, під час тренування раптово втратив свідомість. Пульс і артеріальний тиск не визначаються. Дихання відсутнє. Тони серця не вислуховуються. Зіниці широкі. На ЕКГ: поліморфна шлуночкова тахікардія. Розпочато компресію грудної клітки. Який наступний крок буде найбільш доречним?
*a. Електрична дефібриляція
b. Черезстравохідна кардіостимуляція
c. Внутрішньовенне введення лідокаїну
d. Внутрішньовенне введення дигоксину
e. Вагусні проби

46. Жінка 58-ми років перебуває на стаціонарному лікуванні з приводу гіпертонічної хвороби. Вранці, після прийому каптоприлу та празозину різко піднялася з ліжка та короткочасно знепритомніла. Об’єктивно: шкіра бліда, волога. Пульс - 100/хв., слабкий, артеріальний тиск - 70/40 мм рт.ст. На ЕКГ: ритм синусовий, правильний, ознаки перенавантаження лівого шлуночка. Змін з боку центральної нервової системи не виявлено. Яка причина стану хворої є найбільш імовірною?
a. -
*b. Ортостатична гіпотензія
c. Анафілактичний шок
d. Кардіогенний шок
e. Напад Морганьї-Адамса-Стокса

47. Жінка 37-ми років звернулася до лікаря зі скаргами на слабкість, швидку стомлюваність, запаморочення, поганий апетит, утруднене ковтання їжі. В анамнезі під час вагітності 5 років тому у хворої відзначалося зниження гемоглобіну до 86 г/л. При лабораторному дослідженні в загальному аналізі крові: еритроцити - 3, 4&tіmes;1012/л, Hb70 г/л, колірний показник - 0,6, ретикулоцити - 2%, лейкоцити - 4, 7&tіmes;109/л, е- 2%, п3%, с- 64%, лімф.- 26%, мон.- 5%, швидкість осідання еритроцитів - 40 мм/год. Сироваткове залізо - 6,3 мкмоль/л. Який діагноз є найбільш імовірним?
*a. Залізодефіцитна анемія
b. Аутоімунна гемолітична анемія
c. Гіпопластична анемія
d. Анемія Мінковського-Шоффара
e. Фолієводефіцитна анемія

48. У дівчини 19-ти років скарги на головний біль пульсуючого характеру в лівій лобно-скронево-тім’яній ділянці, який турбує протягом п’яти років. Головний біль виникає нападоподібно і супроводжується нудотою, блюванням, фонофобією та фотофобією. Тривалість нападу від кількох годин до 2-3 діб. Напад цефалгії часто виникає при перевтомі, емоційному перенавантаженні. Частота нападів 1-2 рази на місяць. Неврологічний статус без патологічних змін. Схожі головні болі були у матері хворої. Який діагноз є найбільш імовірним?
a. Лікворно-динамічний головний біль
b. Хронічна цервікокраніалгія
c. Головний біль напруги
d. Кластерний головний біль
*e. Мігрень

49. Хворий 72-х років звернувся до лікаря зі скаргами на тремор рук, більше справа, загальну скутість, сповільнення ходи, мовлення, утруднення при виконанні звичайної домашньої роботи. При фізикальному обстеженні загальна брадикінезія, гіпомімія, емпростотонус, хода ”човгаюча”, ахейрокінез, тремор спокою в руках, D>S, підвищений м’язовий тонус за пластичним типом, феномен ”зубчастого колеса”, виражена постуральна нестійкість. Які ліки, насамперед, мають бути у схемі лікування цього хворого?
a. Препарати, що покращують мікроциркуляцію
*b. Препарати, що містять леводопу
c. Холінолітики
d. Антихолінестеразні препарати
e. Антидепресанти

50. Чоловік 58-ми років звернувся до лікаря зі скаргами на кашель зі слизовогнійним мокротинням, задишку при фізичному навантаженні. Зазначені симптоми турбують протягом 14-ти років. Щоденно викурює 1,5 пачки сигарет з 17-ти років. При фізикальному обстеженні пульс - 96/хв., артеріальний тиск - 130/80 мм рт.ст. Перкуторно над усією поверхнею легень коробковий звук. Аускультативно дихання ослаблене, на фоні подовженого видиху розсіяні сухі хрипи. За даними спірометрії співвідношення ОФВ1/ФЖЄЛ - 30%. Який діагноз є найбільш імовірним?
*a. Хронічне обструктивне захворювання легень (ХОЗЛ)
b. Бронхоектатична хвороба
c. Фіброзуючий альвеоліт
d. Рак легень
e. Бронхіальна астма

51. Хворий 22-х років звернувся до лікаря зі скаргами на появу білих плям на тлі засмаглої шкіри. На шкірі тулуба множинні гіпопігментовані плями, при пошкрябуванні спостерігається мукоподібне лущення. Проба Бальцера позитивна. Яке захворювання можна припустити?
a. Склеродермія
b. Вітиліго
*c. Висівкоподібний лишай
d. Лейкодерма
e. Рожевий лишай

52. Молода жінка звернулася до лікаря зі cкаргами на задишку при незначному фізичному навантаженні, інколи набряки на ногах, слабкість. В анамнезі часті запальні захворювання легень. Задишка вперше з’явилась у дитинстві та поступово зростала. При фізикальному обстеженні пульс - 78/хв., артеріальний тиск - 130/80 мм рт.ст., шкіра ціанотична, набряки на ногах. Аускультативно тони серця ритмічні, грубий систолічний шум уздовж лівого краю груднини, акцент та розщеплення II тону над легеневою артерією. Пальпаторно печінка збільшена. Вибір лікарем якого діагностичного методу буде найбільш доречним?
a. Катетеризація серця
*b. Ехокардіографія
c. Біопсія міокарда
d. Електрокардіограма
e. Коронароангіографія

53. Чоловік 63-х років був госпіталізований 5 днів тому з приводу інфаркту міокарда. Раптом він поскаржився на сильний біль у грудях та втратив свідомість. Пульс не визначається, тони серця відсутні. ЕКГ: синусовий ритм, QS та підйом сегмента ST в V1-V4. Реанімаційні заходи неефективні. При пункції виявлена кров в порожнині перикарда. Вкажіть найбільш імовірне ускладнення:
a. Гострий перикардит
b. Порушення цілісності міжшлуночкової перегородки
c. Тромбоемболія легеневої артерії
d. Гостра мітральна недостатність
*e. Порушення цілісності стінки лівого шлуночка

54. Хвора 55-ти років скаржиться на випорожнення 3-4 рази протягом 1-2 годин переважно вранці, після сніданку. Посилення діареї пов’язує з підвищеними вимогами з боку оточення, хвилюванням, очікуванням небезпеки. Об’єктивно: метушлива, багатомовна, збільшеної ваги. Шкіра без змін, тургор нормальний, живіт м’який безболісний. В аналізі крові змін не має; аналіз калу: несформований, незначна кількість крохмальних зерен та м’язових волокон, лейкоцити - 3-4 в п/з; колоноскопія без патології. Призначення якого препарату буде найбільш доречним?
a. Анаприлін
b. Дротаверин
*c. Лоперамід
d. Ампіцилін
e. Бісакодил

55. Чоловік 25-ти років звернувся до лікаря зі скаргами на наявність висипки протягом 2 тижнів, яка з’явилась несподівано. Під час збору анамнезу пацієнт повідомив, що почуває себе повністю здоровим, але зазначив що 2 місяці тому влітку мав ”жахливу, грипоподібну” застуду. При фізикальному обстеженні на шкірі лобка, геніталій та стегон розташовані сферичні папули, рожевого та тілесного кольору, без запалення, з центральним заглибленням. Який діагноз є найбільш імовірним?
*a. Контагіозний молюск
b. Папілома
c. Вторинний сифіліс
d. Фурункул
e. Оперізуючий герпес

56. У пацієнта 64-х років протягом останніх 2 місяців з’явилося відчуття утрудненого ковтання твердої їжі з затримкою її посередині стравоходу. Втрата ваги - 4 кг. Батько хворого помер від раку шлунка. Запідозрено рак стравоходу. За допомогою якого дослідження найбільш імовірно можна верифікувати цю патологію?
a. Внутрішньостравохідна рН-метрія
b. Дихальний уреазний тест
c. Рентгенконтрастне дослідження стравоходу і шлунка
d. Комп’ютерна томограма грудної клітки
*e. ФЕГДС з біопсією

57. Чоловік 64-х років знаходиться на амбулаторному лікуванні з приводу ішемічної хвороби серця, дифузного кардіосклерозу, постійної форми фібриляції передсердь, серцевої недостатності III функціонального класу. Фармакотерапія складається з кордарону 2 рази на день, торасеміду через день, триметазидину 2 рази на день. Сімейний лікар з метою профілактики тромбоутворення рекомендував хворому прийом варфарину (3 мг на день). Який метод контролю ефективності та безпеки антикоагулянтної терапії в даному випадку буде найбільш доречним?
a. Кількість тромбоцитів
b. Швидкість зсідання еритроцитів
c. Рівень фібриногену
*d. Міжнародне нормалізоване співвідношення
e. Час згортання крові за Лі-Уайтом

58. Хвора 38-ми років, бухгалтер. На прийомі багато говорить, мова прискорена, швидко переключається з теми на тему, що робить розуміння мови хворої скрутним. Не може всидіти на стільці, жестикулює, несподівано починає співати, сміятися, декламувати вірші. Вважає себе ”найздоровішою”, ”найщасливішою”, заявляє, що ”всі заздрять її зовнішності та чудовому голосу”. Зі слів родичів, останні 5 днів не спить вночі, відзначається підвищений апетит, гнівливість. 3 роки тому лікувалася у психіатра з приводу депресії. Який синдромальний діагноз є найбільш імовірним?
a. Синдром гіперактивності з дефіцитом уваги
b. Деліріозний синдром
c. Депресивний синдром
d. Шизофренія, параноїдна форма
*e. Маніакальний синдром

59. Чоловік 78-ми років, правильно називає своє прізвище, ім’я, дату народження. Не може назвати поточну дату, свій вік, дезорієнтований у місці перебування. Не пам’ятає про смерть дружини, яка померла 5 років тому, а також нічого не може повідомити про останні роки свого життя. Мова уповільнена, словниковий запас обмежений, часто не може згадати назви предметів. У пробі на запам’ятовування десяти слів відтворює три слова. Прості арифметичні дії виконує з помилками. Не може пояснити сенсу поширених прислів’- їв і приказок. Який синдромальний діагноз є найбільш імовірним?
*a. Деменція
b. Маячний синдром
c. Галюцинаторний синдром
d. Маніакальний синдром
e. Депресивний синдром

60. Жінка 36-ти років звернулася до лікаря зі скаргами на часте сечовипускання, біль у лівому боці, нудоту та підвищену температуру. При фізикальному обстеженні температура тіла - 39,4°C, артеріальний тиск - 120/80 мм рт.ст., пульс - 89/хв., частота дихання - 18/хв., SpO2 - 98% при кімнатному повітрі. При пальпації болючість у лівому костовертебральному куті та лівому боці. Який наступний крок лікаря у веденні пацієнтки буде найбільш доречним?
a. Призначити триметопримсульфаметоксазол на 10 днів
b. Призначити нітрофурантоїн перорально на 10 днів
*c. Здати загальний аналіз сечі та виконати бактеріологічне дослідження сечі
d. Розпочати внутрішньовенне введення цефтриаксону
e. Рекомендувати пройти тест на вагітність

61. Чоловік 64-х років надійшов у відділення невідкладної допомоги зі скаргами на набряки нижніх кінцівок, попереку та передньої черевної стінки. В анамнезі хронічний бронхіт з бронхоектазами. При фізикальному обстеженні температура тіла - 37,2°C, артеріальний тиск - 110/75 мм рт.ст., пульс - 82/хв., частота дихання - 19/хв. При лабораторному дослідженні у загальному аналізі сечі (ЗАС): питома вага - 1025, білок - 9,9 г/л, лейкоцити - 2-3 у полі зору, еритроцити - 1-2 у полі зору, циліндри - немає. Добова протеїнурія - 11,4 г/добу. У біохімічному аналізі крові загальний білок - 52 г/л, альбуміни - 30 г/л, холестерин - 9,6 ммоль/л. Який тип ураження нирок у цього хворого є найбільш імовірним?
*a. АА амілоїдоз, нефротичний синдром
b. Пієлонефрит, сечовий синдром
c. Діабетична нефропатія, нефритичний синдром
d. Тубуло-інтерстиціальний нефрит, нефротичний синдром
e. Гломерулонефрит, нефритичний синдром

62. До лікаря звернувся чоловік 36-ти років зі скаргами на пекучий загрудинний біль, що зазвичай виникає через 1-1,5 години після вживання їжі. Зазначає, що біль підсилюється в горизонтальному положенні. При верхній ендоскопії виявлені 2 вогнищевих ураження нижньої третини слизової оболонки стравоходу до 5 мм в межах однієї складки. Яка тактика лікаря буде найбільш доречною?
a. Призначення ненаркотичних анальгетиків
b. Хірургічне лікування
c. -
*d. Призначення інгібіторів протонної помпи
e. Призначення кларитроміцину

63. Хворий 57-ми років перебуває на лікуванні з приводу політравми. Через 8 діб виникли скарги на виражений кашель з виділенням гнійного харкотиння, виражену задишку, підвищення температури до 38,8°C. В анамнезі: хронічний бронхіт, палить 20 років. Об’єктивно: в легенях вислуховується жорстке дихання, в нижніх відділах правої легені - вологі дрібнопухирчасті хрипи. Проба на ВIЛ - негативна. Який діагноз у даного хворого?
*a. Нозокоміальна пневмонія
b. Аспіраційна пневмонія
c. -
d. Пневмонія осіб з імунодефіцитом
e. Позагоспітальна пневмонія

64. Чоловіку 42-х років, з діагнозом спастичний парапарез призначено міорелаксант тизанідин за схемою поступового збільшення дози. Хворий порушив рекомендацію і вжив відразу добову дозу, після чого відчув загальну слабість, запаморочення, зниження сили в ногах та на короткий час втратив свідомість. При фізикальному обстеженні артеріальний тиск - 75/55 мм рт.ст., пульс - 69/хв., температура тіла - 36,6°C, загальна м’язова гіпотонія. Який невідкладний стан найбільш імовірно виник у хворого?
a. Симпато-адреналовий криз
*b. Синкопальний стан
c. Ваго-інсулярний криз
d. Транзиторна ішемічна атака
e. Панічна атака

65. Жінка 65-ти років, вранці після сну відмітила затерплість в правих кінцівках, запаморочення, гикавку, зміну голосу, похлинання при вживанні рідини, затерплість та біль у лівій половині обличчя, хиткість ходи. Останні показники артеріального тиску - 160/100 мм рт.ст. У анамнезі гіпертонічна хвороба (систематично не лікується). При фізикальному обстеженні горизонтальний середньоамплітудний ністагм, більше виражений вліво, синдром Горнера ліворуч, гіпестезія лівої половини обличчя за цибулинним типом, правобічна гемігіпестезія, атаксія в позі Ромберга. Мова змінена - нечітка артикуляція, проте зміст і розуміння мови не порушені. Пацієнтці важко висунути язик з рота. Парезів кінцівок немає. Який метод буде найбільш доречним у підтверджені діагнозу цієї пацієнтки?
a. Електроенцефалографія
b. Реоенцефалографія
c. Магнітно-резонансна томографія (МРТ) головного мозку
d. Ангіографія
*e. Комп’ютерна томографія (КТ) головного мозку

66. Пацієнтка 30-ти років впродовж 5-ти років хворіє на системний червоний вовчак (СЧВ) і щоденно приймає 16 мг метилпреднізолону. Яке твердження щодо вакцинації у даному випадку є вірним?
a. Будь-яка вакцинація протипоказана
*b. Рекомендована щорічна планова вакцинація від грипу
c. Вакцинація від грипу протипоказана хворим, що отримують глюкокортикоїди
d. Вакцинація від грипу після зменшення дози преднізолону до мінімальної
e. Вакцинація від грипу проводиться під прикриттям антигістамінних препаратів

67. У лікаря-стоматолога 26-ти років при обстеженні виявили помірну гіперферментемію, позитивний тест на HBsAg. Його дружина 24-х років не має щеплення від вірусного гепатиту В. Дитина 2-х років належно вакцинована за віковим графіком. Яка профілактика вірусного гепатиту В повинна бути проведена у родині?
*a. Негайна вакцинація дружини при негативному тесті на HBsAg
b. Призначення специфічного імуноглобуліну дружині та дитині
c. Призначення специфічного імуноглобуліну дитині
d. Призначення дружині специфічної хіміопрофілактики ненуклеозидними аналогами
e. Призначення дружині та дитині специфічної хіміопрофілактики ненуклеозидними аналогами

68. Жінка 32-х років, вчителька молодших класів, проходить обов’язковий профілактичний медичний огляд. Відомо, що у регіоні проживання спалах кору. Жінка скарг не має. За даними карти профілактичних щеплень порушень календаря немає, у дитинстві отримала усі необхідні щеплення. Останнє щеплення від дифтерії та правця у 26 років. Останній ПАП-тест зроблено у 30 років, без відхилень. При фізикальному обстеженні температура тіла - 37,2°C, пульс - 80/хв., артеріальний тиск - 130/80 мм рт.ст. Що з перерахованого є найбільш доречною тактикою лікаря відносно цієї пацієнтки?
a. Зробити тест на вірус папіломи людини (ВПЛ-тест)
b. Вакцинації та скринінгу не потребує
c. Ввести вакцину АДС-М
d. Направити на мамографію
*e. Визначити рівень IgG до вірусу кору

69. Дівчина 22-х років прийшла у жовтні до свого сімейного лікаря на профілактичний огляд. Самопочуття задовільне, скарг не має. Протягом 3-х років хворіє на добре контрольований цукровий діабет I типу. Її 70-річна бабуся хворіє на рак грудей. Останній ПАП-тест було зроблено рік тому, відхилень не зафіксовано. Її зріст - 172 см, вага - 61 кг, IМТ - 20 кг/м2. Показник глікованого гемоглобіну A1c складає 6,5%, останній показник глюкометра - 6,54 ммоль/л. Яка рекомендація лікаря цій пацієнтці буде найбільш доречною?
a. Легкі аеробні вправи щодня
*b. Вакцинуватися від грипу
c. Модифікація дієти з метою зниження ваги
d. Пройти мамографію
e. Пройти тест на вірус папіломи людини (ВПЛ-тест)

70. 35-річного чоловіка доставлено до приймального відділення у непритомному стані. Його дружина повідомила, що він втратив свідомість після відкриття крану з водою. За день до цього протягом тижня чоловік скаржився на запаморочення, слабкість та порушення координації. Працює спелеологом, проводить екскурсії печерами. Під час лікування у стаціонарі, спостерігалися постійні парестезії, дисфагія, дезорієнтація та атаксія. Стан швидко прогресував, пацієнт почав нерозбірливо говорити, приєдналися галюцинації, ажитація, що потребували седації та інтубації пацієнта. На 14-й день госпіталізації пацієнт помер. Вакцинація від якого збудника найбільш імовірно попередила б смерть цього пацієнта?
*a. Вірусу сказу
b. Вірусу кліщового енцефаліту
c. Вакцина від цього збудника не розроблена
d. Вірусу поліомієліту
e. Вірусу японського енцефаліту

71. Дівчина 21-го року звернулася до лікаря з грипоподібною картиною захворювання, субфебрильною температурою, нездужанням та легкою жовтяницею протягом 2-х днів. Лабораторні показники сироватки крові: аспартатамінотрансфераза (АСТ) - 456 Од/л, аланінамінотрансфераза (АЛТ) - 745 Од/л, IgM до HAV - позитивний результат. Яка тактика по відношенню до контактних осіб буде найбільш доречною?
a. Вакцинація від гепатиту В протягом першого тижня
b. Введення інтерферону альфа-2b протягом першого тижня
c. Введення імуноглобуліну людини нормального протягом 24 годин
d. Профілактичний прийом софосбувіру/ледіпасвіру протягом 1 місяця
*e. Вакцинація від гепатиту А протягом першого тижня

72. Жінка 52-х років прийшла до свого лікаря на щорічний профілактичний огляд. Вона ніколи не госпіталізувалася до лікарні та виконує легкі аеробні вправи чотири рази на тиждень. У її батька було захворювання серцево-судинної системи. Її зріст - 172 см, вага - 77 кг, IМТ- 26 кг/м2. При фізикальному обстеженні температура - 36,8°C, пульс - 81/хв., частота дихання - 16/хв., артеріальний тиск сидячи - 160/100 мм рт.ст. на обох руках. Офтальмоскопія очного дна виявила звуження судин сітківки. Лабораторні показники без відхилень. Що з перерахованого буде найбільш доречним призначенням з метою зниження ризику смерті цієї пацієнтки від серцевосудинних захворювань?
a. Дипіридамол
b. Нітрогліцерин
c. Аспірин
d. Варфарин
*e. Еналаприл

73. Раніше здоровий хлопець 22-х років прийшов на прийом до лікаря зі скаргами на підвищену температуру та кашель з жовтим мокротинням, що продовжуються протягом 7-ми днів. При фізикальному обстеженні температура - 38,3°C, артеріальний тиск - 130/70 мм рт.ст., частота серцевих скорочень - 79/хв., частота дихання - 17/хв., SpO2 - 95% при кімнатному повітрі. При аускультації звучні вологі хрипи зліва. На оглядовій рентгенограмі консолідація у нижній частці лівої легені. Який з перерахованих препаратів буде найбільш доцільно призначити цьому пацієнту?
a. Гентаміцин
b. Левофлоксацин
c. Триметоприм-сульфаметоксазол
d. Ципрофлоксацин
*e. Азитроміцин

74. Дівчина 22-х років звернулася до лікаря зі скаргами на задишку, загрудинний біль, відчуття страху та ”стороннього тіла” у горлі. Зазначені симптоми з’явилися в момент перегляду фільму з друзями і вже протягом 40 хвилин зберігаються і не зникають. Пацієнтка стверджує, що подібний напад у неї не вперше, але раніше вона могла опанувати цей стан та заспокоїтися. При фізикальному обстеженні перед лікарем тремтяча та спітніла дівчина, температура тіла - 37,5°C, артеріальний тиск - 130/90 мм рт.ст., пульс - 112/хв., частота дихання - 18/хв., SpO2 - 99% при кімнатному повітрі. Лікар не може заспокоїти пацієнтку. Вона стверджує, що помирає та благає про допомогу. Який наступний крок лікаря буде найбільш доречним?
a. Призначити аспірин перорально та доставити до найближчого реперфузійного центру
b. Призначити нітрогліцерин перорально та спостерігати мінімум 5 хвилин
*c. Ввести феназепам внутрішньовенно
d. Ввести метопролол внутрішньовенно
e. Розпочати курс флуоксетину перорально

