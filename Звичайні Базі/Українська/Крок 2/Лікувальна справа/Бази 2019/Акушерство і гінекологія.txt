1. Вагітна 22-х років звернулась до жіночої консультації зі скаргами на кровотечу зі статевих шляхів, що розпочалася 2 дні тому, сильну втому та запаморочення. Термін вагітності 13 тижнів. За день вона використала 6 гігієнічних прокладок. При фізикальному обстеженні: артеріальний тиск - 90/60 мм рт.ст., температура - 37,8°C, пульс - 125/хв., частота дихання - 15/хв. Розпочата інфузійна терапія. При вагінальному дослідженні: кров у піхві, шийка матки згладжена та розкрита. На УЗД плідне яйце в порожнині матки, серцебиття і рухи плода не визначаються. Який з наступних кроків у веденні пацієнтки буде найбільш доречним?
*a. Дилатація та кюретаж матки
b. Магнію сульфат внутрішньовенно
c. Антибіотикотерапія
d. Метотрексат
e. Постільний режим та анальгетики

2. В гінекологічне відділення онкодиспансеру доставлено хвору 35-ти років зі скаргами на кров’янисті виділення після статевого акту. При дослідженні в дзеркалах: на шийці матки навколо зовнішнього вічка дефект епітелію. Матка, додатки і параметрії без патологічних змін. При гістологічному дослідженні біоптату шийки матки виявлено рак іn sіtu. Яке лікування буде найбільш доречним?
a. Променева терапія
b. Кріодеструкція шийки матки
*c. Конусоподібна електроексцизія шийки матки
d. Хіміотерапевтичне лікування
e. Розширена екстирпація матки з додатками

3. Жінка 35-ти років звернулася до лікаря зі скаргами на зростаючий біль під час менструації протягом 1-го року. Тривалість менструального циклу 28 днів. 2 роки тому була проведена лапароскопічна перев’язка маткових труб. При пальпації матка збільшена до 8 тижнів вагітності, м’якої консистенції, болюча. Придатки з обох сторін не збільшені, при пальпації безболісні. Який діагноз є найбільш імовірним?
a. Гідросальпінкс
*b. Аденоміоз
c. Зовнішній ендометріоз
d. Позаматкова вагітність
e. Полікістоз яєчників

4. До жіночої консультації звернулася жінка 40-ка років зі скаргами на порушення менструального циклу за типом гіперполіменореї протягом півроку, тягнучі болі в нижніх відділах живота, слабкість. В ході гінекологічного обстеження тіло матки збільшене до 12 тижнів вагітності, щільне, рухоме, безболісне. В крові: Hb- 90 г/л. Яка патологія є найбільш імовірною?
a. Кістома яєчника
b. Дисфункціональна маткова кровотеча
c. Рак тіла матки
d. Вагітність
*e. Міома матки

5. Вагітній 20-ти років 2 дні тому в терміні 18 тижнів вагітності виконано кримінальний аборт на дому. Об’єктивно: температура тіла - 39,4°C, лихоманка, загальний стан тяжкий, пульс - 120/хв., артеріальний тиск - 80/60 мм рт.ст. Дно матки на 4 см вище лона, матка болюча. Сечі за останні 6 годин - 100 мл. Який наступний крок є найбільш доречним?
*a. Антибіотики широкого спектру дії внутрішньовенно, інфузійна терапія, дилатація та кюретаж матки
b. Антибіотики широкого спектру дії внутрішньовенно, дилатація і кюретаж матки
c. Бактеріологічний посів крові, інфузійна терапія, гістеректомія з придатками
d. Бактеріологічний посів крові, форсований діурез, гістеректомія з придатками
e. Антибіотики широкого спектру дії внутрішньовенно, гістеректомія з придатками

6. Хвора 38-ми років звернулася до жіночої консультації зі скаргами на помірні кров’янисті виділення зі статевих шляхів, які виникли після затримки чергової менструації на 1,5 місяці. В ході вагінального обстеження: шийка матки не ерозована, симптом ”зіниці” (+++); матка не збільшена, щільна, рухома, неболюча; придатки з обох боків не збільшені, неболючі; склепіння глибокі. Який діагноз найімовірніший?
a. Рак тіла матки
*b. Дисфункціональна маткова кровотеча
c. Позаматкова вагітність
d. Внутрішній ендометріоз тіла матки
e. Маткова вагітність

7. Роділля 28-ми років доставлена до пологового будинку з бурхливою пологовою діяльністю. Пологи перші. Розміри таза: 23-25-28-18 см. Ознака Генкеля-Вастена позитивна. Роділля збуджена, живіт напружений, болісний в нижніх відділах. Контракційне кільце на рівні пупка, розташоване косо. Голівка плода притиснута до входу у малий таз. Серцебиття плоду - 140/хв. Яке ускладнення виникло у роділлі?
*a. Загроза розриву матки
b. Розпочатий розрив матки
c. Дискоординація пологової діяльності
d. Надмірна пологова діяльність
e. Завершений розрив матки

8. У породіллі 22-х років після відходження вод з’явились безперервні, дуже болючі перейми. Об’єктивно: розміри таза 25-28- 31-21 см, маса плода - 4200 г. Матка постійно в тонусі, контракційне кільце на рівні пупка. Нижній сегмент матки болючий. При піхвовому дослідженні: шийка матки відкрита повністю, плідного міхура немає, голівка плода виповнює термінальну лінію, сагітальний шов в прямому розмірі. Серцебиття плода - 136/хв. Яка тактика лікаря буде найбільш доречною?
a. Провести вакуум-екстракцію плода
b. Накласти акушерські щипці
c. Зробити комбінований поворот плода на ніжку, з наступною його екстракцією
d. Зробити плодоруйнівну операцію
*e. Виключити пологову діяльність та зробити кесарів розтин

9. Пацієнтка 22-х років звернулася до жіночої консультації зі скаргами на затримку менструації протягом 1,5 місяців, нудоту, втомлюваність, сонливість, дратівливість. В ході огляду на її обличчі та сосках виявлена виражена пігментація. З боку внутрішніх органів патології не виявлено. Під час огляду в дзеркалах визначається ціаноз слизової оболонки піхви та шийки матки; в ході бімануального дослідження - збільшення матки, її гіперантефлексія, асиметрія. З чим найімовірніше пов’язані перераховані скарги та дані бімануального дослідження?
a. Ектопічна вагітність
b. Пухлина матки
c. Порушення менструального циклу
d. Захворювання шлунково-кишкового тракту
*e. Маткова вагітність

10. Жінка 39-ти років вперше звернулась до лікаря зі скаргами на значні менструації протягом 10-12 днів. Остання менструація почалась 3 тижні тому та триває дотепер. З анамнезу: цикл порушився 3 місяці тому, пологів - 2, абортів - 5. При дослідженні: шийка матки циліндричної форми, вічко зімкнуте. Матка та придатки без патологічних змін. Виділення кров’яні, надмірні. Яка тактика лікаря буде найбільш доречною?
a. Гемостатична терапія
b. Надпіхвова ампутація матки
c. Кріокоагуляція ендометрію
d. Гормональна терапія
*e. Вишкрібання порожнини матки

11. Вагітна в терміні 34 тижні доставлена в пологовий будинок в зв’язку з кровотечею зі статевих шляхів, що з’явилася під час сну. Біль не турбує. Кровотеча близько 300,0 мл. Який діагноз є найбільш імовірним?
a. Передчасне відшарування нормально розташованої плаценти
b. Кровоточива ерозія
c. Розрив судин пуповини
*d. Передлежання плаценти
e. Рак шийки матки

12. Швидкою допомогою доставлена жінка з виниклим після затримки менструації переймоподібним болем в правій здухвинній ділянці, що іррадіює в пряму кишку, кров’янистими виділеннями зі статевих шляхів. Об’єктивно: частота серцевих скорочень - 100/хв., артеріальний тиск - 90/60 мм рт.ст. Шкірні покриви бліді. Живіт болючий при пальпації, позитивний симптом Щоткіна-Блюмберга. При гінекологічному дослідженні - зсуви шийки болісні, праві придатки збільшені, болючі, заднє склепіння нависає, виділення кров’- янисті. Поставте попередній діагноз:
a. Аборт в ходу
*b. Позаматкова вагітність, що перервалася
c. Апоплексія правого яєчника
d. Гострий правобічний аднексит
e. Апендицит

13. Жінка 49-ти років звернулася до лікаря зі скаргами на головний біль, припливи жару до голови, шиї, підвищену пітливість, серцебиття, підвищення артеріального тиску до 170/100 мм рт.ст., дратівливість, безсоння, плаксивість, послаблення пам’яті, рідкі мізерні менструації, збільшення маси тіла на 5 кг протягом останніх півроку. Який діагноз є найбільш імовірним?
a. Соматоформний розлад
b. Передменструальний синдром
*c. Клімактеричний синдром
d. Артеріальна гіпертензія
e. Посткастраційний синдром

14. Породілля 27-ми років, пологи II, термінові, нормальні. 3 доба післяпологового періоду. Температура тіла - 36,8°C, пульс - 72/хв., артеріальний тиск - 120/80 мм рт.ст. Молочні залози помірно нагрублі, соски чисті. Живіт м’який, безболісний. Дно матки на 3 п/п нижче пупка. Лохії кров’янисті, помірні. Який можна встановити діагноз?
a. Післяпологовий метроендометрит
b. Субінволюція матки
*c. Фізіологічний перебіг післяпологового періоду
d. Залишки плацентарної тканини після пологів
e. Лактостаз

15. Жінка 32-х років звернулась до лікаря зі скаргами на відсутність вагітності впродовж 4-х років. У анамнезі: 5 років тому перша вагітність закінчилась штучним абортом. За даними вагінального дослідження та ультразвукового дослідження (УЗД) встановлено діагноз: ендометріоїдна кіста правого яєчника. Який оптимальний метод лікування?
a. Протизапальна терапія
b. Терапія андрогенами
c. Санаторно-курортне лікування
*d. Оперативна лапароскопія
e. Консервативна терапія естроген-гестагенними препаратами

16. 26-річна вагітна жінка доставлена до відділення невідкладної терапії на 36-му тижні вагітності зі скаргами на інтенсивний головний біль у лобній ділянці. При фізикальному обстеженні: артеріальний тиск - 170/90 мм рт.ст., пульс - 85/хв., частота дихання - 15/хв., температура - 36,9°C, набряки кінцівок. Серцебиття плоду - 159/хв. Під час огляду у жінки розвивається напад генералізованих тонікоклонічних судом. Який препарат лікар має ввести першочергово?
a. Ламотриджин
*b. Магнію сульфат
c. Фенітоїн
d. Діазепам
e. Натрію вальпроат

17. У повторнороділлі 30-ти років пологи тривають 8 годин. Перейми через кожну хвилину по 50 секунд, активні. Серцебиття плоду - 156/хв., ритмічне. Під час зовнішнього дослідження голівка розташована в порожнині малого тазу. Вагінально: розкриття шийки матки повне, голівка плоду в площині виходу з малого тазу. Стрілоподібний шов в прямому розмірі, мале тім’ячко біля лона. Який це період пологів?
*a. Другий період нормальних пологів
b. Активна фаза першого періоду нормальних пологів
c. Прелімінарний період
d. Стрімкі пологи
e. Латентна фаза першого періоду нормальних пологів

18. Жінка 36-ти років звернулася до лікаря зі скаргами на пригнічений настрій, тривожність, дратівливість та нагрубання молочних залоз, що виникають кожного місяця. Найчастіше подібні симптоми виникають за 2 тижні до менструації та зникають після неї. Який з перерахованих діагнозів є найбільш імовірним?
a. Альгодисменорея
*b. Передменструальний синдром
c. Вторинна психогенна аменорея
d. Ранній патологічний клімакс
e. Преклімактеричний синдром

19. Пацієнтка 20-ти років проходить лікування з приводу анемії (гемоглобін - 72 г/л). Півтора роки тому після мимовільного викидня у терміні 16 тижнів та крововтрати, відмічає зниження пам’яті, втомлюваність, втрату апетиту, сухість шкіри, ламкість нігтів, набряклість, порушення менструальної функції. Об’єктивно: артеріальний тиск - 80/55 мм рт.ст., пульс - 54/хв., зріст - 168 см, вага - 48 кг, гіпоплазія статевих органів. Призначення якого з перерахованих препаратів буде найбільш доречним цій пацієнтці?
a. Гідроксихлорохін
b. Iмуноглобулін людини нормальний
c. Iнфліксимаб
*d. Гідрокортизон
e. Метотрексат

20. Хвора 23-х років доставлена ургентно зі скаргами на біль внизу живота, більш інтенсивний справа, з іррадіацією в пряму кишку, запаморочення. Вище зазначені скарги з’явилися раптово вночі. Остання менструація 2 тижні тому. Об’єктивно: шкірні покриви бліді, пульс - 92/хв., температура тіла - 36,6°C, артеріальний тиск - 100/60 мм рт.ст. Живіт дещо напружений, незначно болючий в нижніх відділах, симптоми подразнення очеревини слабо позитивні. Гемоглобін - 98 г/л. Який попередній діагноз?
a. Кишкова непрохідність
b. Ниркова колька
c. Порушена позаматкова вагітність
d. Гострий апендицит
*e. Апоплексія яєчника

21. У породіллі через 4 тижні після термінових пологів підвищилась температура тіла до 39°C, з’явилися слабкість та біль у правій молочній залозі, озноб. Молочна залоза нагрубла, збільшена, чутлива при пальпації. Флуктуації у ділянці інфільтрату немає. В аналізі крові помірний лейкоцитоз. Який діагноз є найбільш імовірним?
a. Абсцедуючий мастит
b. Лактостаз
*c. Серозний мастит
d. Мастопатія
e. Гангренозний мастит

22. Жінка 32-х років звернулася до лікаря жіночої консультації зі скаргами на хронічний тазовий біль, який підсилюється під час менструацій, диспареунію, кровомазання напередодні та після менструації. Остання менструація 3 тижні потому. При огляді у дзеркалах: на шийці матки 2 кісти діаметром 3 і 5 мм синьо-багрового кольору, з яких виділяється темно-коричнева рідина. При бімануальному дослідженні: тіло матки шароподібної форми, збільшене до 6 тижнів вагітності, болісне при пальпації. Придатки з обох боків без особливостей. Лікаря проінформовано, що у найближчий час народження дитини не планується. Яка тактика лікування цієї пацієнтки є найбільш доречною?
a. Призначення андрогенів
b. Призначення антагоністів гонадотропінрилізинг гормону
c. Хірургічне втручання
d. Контрольована гіперстимуляція яєчників
*e. Призначення комбінованих оральних контрацептивів

23. Здорова дівчина 16-ти років прийшла на профілактичний медичний огляд. Під час збору анамнезу вона повідомила, що у 3 роки перехворіла на вітряну віспу. Iнших серйозних захворювань в анамнезі немає. Батьки відмов від щеплень не писали, вакцинувалася у дитячому садочку та школі відповідно до Національного календаря профілактичних щеплень. Фізикальне обстеження без відхилень. Призначення яких вакцин буде найбільш доречним на даний момент?
a. КПК, АДП, ВПЛ
b. IПВ, АаКДП
c. Гепатит В, АДП-М
d. Гепатит В, АаКДП
*e. АДП-М, ВПЛ

24. Жінка 27-ми років на 8-му тижні вагітності скаржиться лікарю, що за останні 8 днів вона відмічає тривалу нудоту та блювання майже після усіх прийомів їжі. За останній тиждень пацієнтка втратила 3 кг ваги. Зараз при рості 160 см жінка важить 46 кг. Пульс - 100/хв., артеріальний тиск - 90/50 мм рт.ст. При огляді відмічаються сухість слизових оболонок, зниження тургору шкіри та астенічна статура. Гінекологічний огляд виявив розмір матки, що відповідає 8-му тижню вагітності, без патологічних змін. На УЗД виявлена вагітність одним плодом. Концентрація гемоглобіну - 150 г/л. У загальному аналізі сечі виявлені кетонові тіла (+++). Що із перерахованого є найбільш доречним наступним кроком у веденні пацієнтки?
a. Пероральний прийом антиеметиків та антихолінергічних препаратів
*b. Внутрішньовенна інфузійна терапія та призначення антиеметиків
c. Постільний режим та часте годування малими порціями
d. Ендоскопічне дослідження та промивання шлунка
e. Внутрішньовенне введення β-адреноблокаторів та парентеральне харчування

