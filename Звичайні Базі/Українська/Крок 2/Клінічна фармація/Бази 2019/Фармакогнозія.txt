1. Для визначення тотожності плодів глоду до витягу додали концентровану хлористоводневу кислоту і магнієву стружку. Спостерігали рожево-червоне забарвлення. Вкажіть, про наявність яких БАРсвідчить дана реакція:
a. Дубильні речовини
b. Алкалоїди
c. Серцеві глікозиди
*d. Флавоноїди
e. Антраценпохідні

2. Препарати валеріани лікарської використовують у медицині як седативні засоби. Основною ознакою, що дозволяє відрізнити сировину валеріани від домішок, є:
*a. Специфічний запах
b. Специфічне забарвлення сировини
c. Залишки стебел
d. Специфічний смак
e. Відсутність специфічного запаху

3. Сировина сої є джерелом субстанцій, що входять до складу препаратів з гепатопротекторною дією. Які біологічні речовини сої обумовлюють таку дію?
a. Ефірні олії
b. Полісахариди
c. Мікроелементи
d. Білки
*e. Фосфоліпіди

4. Сировина артишоку є джерелом препаратів з антисклеротичною, жовчогінною, гепатопротекторною активністю. Що є лікарською сировиною?
a. Трава
b. Корені
*c. Листя і кошики
d. Насіння
e. Плоди

5. Квітки ромашки використовуються в медицині як протизапальний засіб. Яка лікарська рослина є джерелом сировини?
a. Trіpleurospermum іnodorum
*b. Chamomіlla recutіta
c. Anthemіs cotula
d. Leucanthemum vulgare
e. Anthemіs arvensіs

6. На аналіз одержана лікарська рослинна сировина: квіти в кошиках діаметром до 4 см. Крайові квіти безстатеві, сині, лійкоподібні; внутрішні - двостатеві, фіолетові, трубчасті. Сировина якої рослини має дані ознаки?
a. Кропива дводомна
*b. Волошка синя
c. Півонія незвичайна
d. Фіалка триколірна
e. Крушина ламка

7. При проведенні мікроскопічного аналізу коренів алтеї необхідно визначити наявність у клітинах рослини крохмальних зерен. За допомогою якого реактиву можна це зробити?
a. Гідроксидом амонію
b. Спиртовим розчином ?-нафтолу
c. Розчином тимолу
*d. Розчином йоду
e. Концентрованою сульфатною кислотою

8. Настій з листків сени гостролистої, а також препарати на її основі володіють послаблюючим ефектом. Вкажіть, яку групу біологічно активних речовин містить дана лікарська рослинна сирована:
a. Серцеві глікозиди
b. Дубильні речовини
*c. Антраценпохідні
d. Кумарини
e. Хромони

9. Препарат ”Пертусин” застосовують як відхаркувальний засіб. Рослинним джерелом отримання цього препарату є:
a. Плоди фенхелю
b. Трава материнки
*c. Трава чебрецю
d. Корені кульбаби
e. Трава звіробою

10. Препарат ”Дигоксин” застосовується для лікування хронічної серцевої недостатності. Рослинним джерелом цього препарату є:
a. Трава горицвіту весняного
b. Листя наперстянки пурпурової
*c. Листя наперстянки шерстистої
d. Трава конвалії звичайної
e. Трава череди

11. Препарат ”Цистенал” характеризується спазмолітичною, протизапальною та діуретичною дією. Вкажіть лікарську рослину, екстракт з сировини якої входить до складу даного засобу:
*a. Марена красильна
b. Цмин пісковий
c. Цикорій дикий
d. Горобина звичайна
e. Хвощ польовий

12. Супозиторії ”Анузол” та ”Бетіол” мають болетамувальну дію і використовуються для лікування геморою. Екстракт якої лікарської рослини входить до складу цих препаратів?
a. Чорниця звичайна
*b. Беладонна звичайна
c. Блекота чорна
d. Барбарис звичайний
e. Бузина чорна

13. Завдяки наявності іридоїдів у коренях тирличу жовтого основною фармакологічною активністю цієї сировини є:
a. Проносна дія
b. Спазмолітичний ефект
*c. Покращення травлення
d. Антацидна дія
e. Кардіотонічна дія

14. Препарати гепатопротекторної дії ”Силібор”, ”Легалон”, ”Карсил”, ”Гепабене” отримують з сировини:
a. Плоди горобини
b. Кора крушини
c. Трава звіробою
d. Насіння льону
*e. Насіння розторопші плямистої

15. Препарати плодів перцю стручкового однорічного використовують як подразнюючий, зігріваючий засіб для лікування невралгії, радикуліту. Цей ефект обумовлений наявністю в сировині:
a. Хромонів
b. Стероїдних сполук
c. Кумаринів
*d. Алкалоїдів
e. Iридоїдів

16. Рідкий екстракт родіоли виявляє тонізуючу та адаптогенну дію за рахунок наявності в лікарській рослинній сировині:
a. Арбутину
b. Сирінгорезинолу
c. Кверцетину
*d. Салідрозиду
e. Схізандрину

17. Яка із запропонованої лікарської рослинної сировини виявляє P-вітамінну активність?
*a. Плоди та пуп’янки софори японської
b. Квітки пижма
c. Трава гірчака перцевого
d. Квітки цмину піскового
e. Квітки волошки

18. Відвар з листя мучниці використовують як сечогінний та антисептичний засіб. При відсутності листя мучниці в аптеці провізор може запропонувати як замінник:
a. Листя чорниці
*b. Листя брусниці
c. Плоди малини
d. Траву фіалки
e. Листя артишоку

19. Протизапальна дія листя мучниці зумовлена вмістом у рослинній сировині комплексом біологічно активних речовин, основними з яких є:
a. Вітаміни і жирні олії
b. Полісахариди і ксантони
c. Алкалоїди і флавоноїди
d. Ефірні олії і сапоніни
*e. Дубильні речовини і фенологлікозиди

20. Запропонуйте хворому лікарський препарат протимікробної дії, виготовлений на основі біологічно активних речовин сировини маклеї серцевидної:
a. Арфазетин
*b. Сангвіритрин
c. Сальвін
d. Мукалтин
e. Ротокан

21. В аптеці відсутні глоду плоди. Підберіть хворому аналогічну лікарську рослинну сировину, що виявляє гіпотензивну та седативну дію:
*a. Собачої кропиви трава
b. Гірчака перцевого трава
c. Споришу трава
d. Череди трава
e. Софори японської плоди

22. Фармакотерапевтичне використання листків мучниці як уроантисептичного засобу ґрунтується на гідролізі основної діючої речовини з утворенням гідрохінону, який і виявляє зазначену фармакологічну активність. Вкажіть цю речовину:
a. Ехінакозид
*b. Арбутин
c. Цинарин
d. Саліцин
e. Салідрозид

23. Особливістю фармакотерапевтичного використання водних витягів листя сени як проносних засобів необхідно проводити фільтрування лише після їх повного охолодження з метою уникнення потрапляння у ці лікарські форми речовин, що можуть викликати біль у шлунку. Вкажіть їх:
a. Гіркі речовини
b. Фенольні речовини
c. Слизисті речовини
*d. Смолисті речовини
e. Дубильні речовини

24. Відомо, що при аналізі певних видів ЛРС згідно вимог ДФУ проводять визначення комплексу органічних і неорганічних речовин, які екстрагуються із ЛРС відповідним розчинником. Вкажіть, як називаються ці речовини:
a. Баластні
b. Основні
c. Супутні
d. Діючі
*e. Екстрактивні

