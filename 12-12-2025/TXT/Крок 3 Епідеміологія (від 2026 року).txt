1. Від чого залежить механізм передачі збудника інфекційного захворювання?
a. Виду збудника
b. Тяжкості перебігу захворювання
c. Стійкості збудника у зовнішньому середовищі
*d. Первинної локалізації збудника у людини
e. Вірулентності збудника

2. Вкажіть, які неспецифічні ознаки свідчать про застосування супротивником біологічної зброї у місці дислокації військового підрозділу, що є підтвердженням попередньої інформації про планування використання цієї зброї.
a. Позитивний результат ПЛР
*b. Поява жовтих маслянистих крапель на горизонтальних поверхнях
c. Позитивний результат біологічної проби
d. Виявлення антигенів збудника
e. Виділення чистої культури збудника

3. У процесі трудової діяльності працівники можуть зазнати впливу біологічних агентів кількох груп. Що потрібно враховувати під час визначення рівня небезпеки в такому випадку?
a. Стан здоров'я потерпілого на момент звернення, а саме наявність хронічної патології
b. Час, протягом якого діяли біологічні агенти
*c. Комплексну дію всіх наявних небезпечних біологічних агентів
d. Дію найбільш патогенної групи речовин
e. Комбіновану дію біологічного чинника з хімічними речовинами

4. Який збудник за класифікацією біологічних агентів належить до групи 3?
*a. Bacillus anthracis
b. Influenza viruses types A, B and C
c. Corynebacterium diphtheriae
d. Bordetella pertussis
e. Clostridium botulinum

5. У регіоні N у 2015 році інцидентність на гострі кишкові інфекції перевищила середні багаторічні показники, було зареєстровано 3 спалахи. Оцініть епідемічну ситуацію в регіоні N у 2015 році.
a. Нестійка епідемічна ситуація
b. Надзвичайна епідемічна ситуація
c. Благополучна епідемічна ситуація
*d. Неблагополучна епідемічна ситуація
e. Наданої інформації недостатньо для оцінки епідемічної ситуації

6. У таблиці даних надана інформація про стать, вік, національність, вагу, захворілих на гостре кишкове захворювання та ступінь тяжкості захворювання. Укажіть номінальні змінні.
*a. Стать, національність
b. Вік, вага
c. Стать, вік
d. Ступінь тяжкості захворювання
e. -

7. Чоловіки хворіють на рак шлунка у два рази частіше, ніж жінки. Яку роль відіграє стать у виникненні та розвитку цієї патології?
*a. Сприяє захворюванню
b. Посилює розвиток хвороби
c. Прискорює розвиток хвороби
d. Уповільнює розвиток хвороби
e. Не сприяє захворюванню

8. За визначеною групою населення, що не хворіє на гіпертонічну хворобу, встановлено п'ятирічне спостереження з метою виявлення нових випадків цієї хвороби під впливом ендо- і екзогенних факторів. Який вид епідеміологічного дослідження використано у цьому випадку?
a. Ретроспективне
b. Описове
c. Одномоментне
*d. Проспективне
e. Експериментальне

9. Що з нижченаведеного відноситься до абсолютного протипоказання до вакцинації?
a. Протипоказання, які безпосередньо наявні тільки в період вирішення питання щодо щеплення
*b. Стан, за якого існує чітко визначена ймовірність виникнення серйозної побічної реакції на введену вакцину, а ризики від проведення вакцинації значно перевищують її переваги
c. Протипоказання до щеплень, що мають постійний пожиттєвий характер та ймовірно залишаться впродовж життя
d. Ситуація, за якої остаточне рішення щодо щеплення ухвалюється лікарем з урахуванням переваг над ризиками від проведення чи не проведення щеплення
e. -

10. Укажіть одну з ознак, що характеризує поточні тенденції смертності в Україні.
a. Різниця між смертністю чоловіків та жінок відсутня
b. У віковій структурі смертності превалюють діти до року
*c. Смертність серед чоловіків перевищує смертність серед жінок
d. Серед причин смертності превалюють новоутворення
e. Серед причин смертності превалюють хвороби органів дихання

11. Про що може свідчити відношення шансів більше одного?
*a. Збільшення ризику
b. Відсутність ефекту
c. Зниження ризику
d. -
e. Відсутність відносного ризику

12. Як називається сукупність, що складається з відносно однорідних елементів, об'єднаних настанням певної ознаки?
a. Вибіркою
b. -
c. Класом
*d. Когортою
e. Групою

13. Укажіть першочергове завдання біологічної розвідки при отриманні інформації про застосування супротивником біологічних бойових рецептур у зоні ведення бойових дій.
a. Оцінювання епізоотій серед домашніх тварин
b. Оцінювання активності природних осередків
c. Виявлення епізоотії серед диких тварин
d. Вивчення інфекційної захворюваності населення
*e. Негайне оповіщення військ щодо факту застосування біологічної зброї

14. Який критерій причинності Бредфорда–Гілла характеризується твердженням "причина визначається величиною відносного ризику, яка оцінюється за відповідними статистичними критеріями"?
a. Стійкість
b. Специфічність
c. Залежність доза-ефект
*d. Сила зв'язку
e. Зворотність

15. Чисельник - число дітей з синдромом Дауна станом на 1 липня, знаменник - загальне число дітей станом на 1 липня. Який показник можна розрахувати за цими даними?
*a. Моментний преваленс
b. Коефіцієнт навальності
c. Періодний преваленс
d. Щільність інциденсу
e. Кумулятивний інциденс

16. Для якого типу спалаху кишкової інфекції характерний "епідемічний хвіст"?
a. Молочного
*b. Водного
c. -
d. Контактно-побутового
e. Харчового (з невідомим харчовим продуктом)

17. Як проводять епідеміологічний нагляд за інфекціями, які пов'язані з наданням медичної допомоги (ІПНМД) в закладах охорони здоров'я?
*a. Впроваджують рутинний та дозорний епідеміологічний нагляд за ІПНМД
b. Відбувається реєстрація інфекційних та неінфекційних захворювань серед пацієнтів та медичного персоналу
c. Проводять ретроспективний та оперативний аналіз захворюваності на ІПНМД
d. Проводять щоденний моніторинг за інфекціями, які реєструються у закладі
e. Впроваджують моніторинг за динамікою епідемічного процесу ІПНМД, факторами та умовами, що впливають на їх виникнення та розповсюдження

18. Мисливець, якого покусав вовк за шию та обличчя, звернувся за медичною допомогою до лікаря-хірурга. Які заходи щодо термінової профілактики сказу потрібно провести в цьому разі?
a. -
b. Призначення антибіотиків
*c. Уведення антирабічної вакцини та антирабічного імуноглобуліну
d. Уведення антирабічного імуноглобуліну
e. Уведення антирабічної вакцини

19. Відомо, що тривалість катетеризації сечового міхура впливає на частоту інфекційних ускладнень. Який показник доцільно застосувати для порівняння катетер-асоційованих інфекцій сечовивідних шляхів серед пацієнтів двох лікарень?
*a. Щільність інцидентності
b. Інцидентність
c. Моментний преваленс
d. Кумулятивний інциденс
e. Превалентність

20. Де створюється система фармаконагляду в Україні?
a. -
b. Громадськими організаціями, зокрема, пацієнтськими
*c. У системі охорони здоров'я на загальнодержавному рівні та у заявників лікарських засобів, вакцин, туберкуліну
d. У МОЗ України
e. У заявників лікарських засобів, вакцин, туберкуліну на корпоративному рівні

21. Яку функцію епідеміологічного нагляду не виконують надавачі вторинної медичної допомоги?
a. Збір епідеміологічного анамнезу
b. Направлення пацієнта на лабораторне обстеження та шпиталізацію
c. Встановлення переліку осіб, що контактували з пацієнтом
*d. Оцінку ризиків для громадського здоров'я
e. Встановлення можливих причин виникнення інфекційної хвороби

22. За допомогою якого прийому дослідження визначається потенційна (максимально можлива) ефективність профілактичного засобу (заходу)?
a. Дескриптивного статистичного
b. Прогностичного математичного
c. Аналітичного статистичного
*d. Експериментального контрольованого
e. Експериментального неконтрольованого

23. Укажіть основний критерій, який свідчить про ліквідацію осередку інфекційного захворювання.
a. Шпиталізація виявленого хворого в інфекційне відділення
b. Шпиталізація виявленого хворого в інфекційне відділення та проведення заключної дезінфекції в осередку
c. Ізоляція виявленого хворого в інфекційне відділення та проведення заключної дезінфекції в осередку
d. Одужання інфекційного хворого та проведення заключної дезінфекції в осередку
*e. Відсутність нових випадків цієї інфекції серед контактних осіб впродовж максимального інкубаційного періоду після ізоляції хворого та проведення в осередку заключної дезінфекції

24. Які показники не використовуються для оцінки епідеміологічної ефективності вакцинопрофілактики кору за чотири роки на певній території та розрахунку індексу й коефіцієнту ефективності?
a. Кількість захворілих на кір осіб, які були щеплені проти кору
b. Кількість захворілих на кір осіб, які не були щеплені проти кору
*c. Кількість щеплених осіб, які мали позитивні імунологічні реакції
d. Кількість щеплених проти кору осіб
e. Кількість нещеплених проти кору осіб

25. Студент захворів на менінгококову інфекцію. Діагноз встановлено за клінічними та бактеріологічними даними, пацієнта шпиталізовано. У сім'ї крім нього ще двоє дорослих: мати та батько. Сім'я мешкає у трикімнатній квартирі в будинку з усіма зручностями. Які заходи щодо контактних осіб треба провести?
a. Ізоляція
b. Шпиталізація
c. Карантин
*d. Медичний нагляд
e. Диспансерний нагляд

26. Багаторічними дослідженнями в Україні встановлена наявність активних природних вогнищ багатьох інфекцій, що передаються кліщами, на території яких щорічно реєструються поодинокі випадки чи спалахи захворювань людей. Який із нижченаведених рикетсиозів є ендемічним для України?
a. Плямиста гарячка скелястих гір
b. Кліщовий пароксизмальний рикетсіоз
*c. Марсельська гарячка
d. Австралійський кліщовий рикетсіоз
e. Кліщова гарячка тихоокеанського узбережжя

27. У країні зареєстровано випадок поліомієліту, викликаного диким штамом 1 типу. У які терміни Національні органи охорони здоров'я мають повідомити ВООЗ?
a. 72 годин
b. 48 годин
c. 12 годин
d. 36 годин
*e. 24 годин

28. Група туристів від'їжджає до району, неблагополучного щодо захворюваності на черевний тиф та туляремію. До від'їзду залишається 2 тижні. Вкажіть рекомендації щодо їх імунізації.
a. Провести щеплення з максимально можливим інтервалом 12-13 діб
*b. Провести щеплення проти двох інфекцій одночасно
c. Заборонити в'їзд до неблагополучної території
d. Провести щеплення проти черевного тифу до від'їзду, проти туляремії - через 1-1,5 місяці
e. Щеплення не проводити

29. Під час дослідження вивчення розвитку раку легень у групі курців та некурців встановлено, що в кожній групі із 1000 курців виникає на 10,6 випадків раку легень більше, ніж в кожній групі із 1000 некурців. Який ризик було визначено?
a. Частка (%) додаткового популяційного ризику
*b. Різниця ризиків (атрибутивний ризик)
c. Співвідношення шансів
d. Відношення ризиків (відносний ризик)
e. Додатковий популяційний ризик

30. На достовірність отриманих результатів при проведенні клінічних випробувань впливає знання учасниками експерименту виду отриманого лікування. Який спосіб (метод) розподілу пацієнтів по групах підвищить достовірність результатів?
a. Когортний
b. Одномоментний
c. Гніздовий
*d. Рандомізація
e. Експериментальний

31. Укажіть послідовність виконання завдань епідеміологічного нагляду.
*a. Ретроспективний епідеміологічний аналіз, планування, оперативний епідеміологічний аналіз
b. Оперативний епідеміологічний аналіз, ретроспективний епідеміологічний аналіз, планування
c. -
d. Ретроспективний епідеміологічний аналіз, оперативний епідеміологічний аналіз, планування
e. Планування, ретроспективний епідеміологічний аналіз, оперативний епідеміологічний аналіз

32. Спостереження за динамікою інциденсу COVID-19 в одному адміністративному районі сприяло визначенню базового репродуктивного числа R0 цієї інфекції - 2. Який популяційний імунний поріг (ПІП) COVID-19 в цьому адміністративному районі?
a. 30%
b. 10%
c. 20%
d. 40%
*e. 50%

33. Працівник обласного центру громадського здоров'я помітив, що згідно зі звітами закладів охорони здоров’я у конкретному районі у 2018 році не було зареєстровано жодного випадку захворювання на сальмонельоз, хоча впродовж останніх 10 років там щороку реєструвалася спорадична захворюваність на сальмонельоз. Який тип епідеміологічного нагляду сприятиме з'ясуванню причини відсутності випадків сальмонельозу у вищевказаному районі у 2018 році?
a. Пасивний
*b. Активний
c. Рутинний
d. Синдромний
e. Дозорний

34. Яка епідеміологічна тріада є тріадою описової (дескриптивної) епідеміології?
a. Сім'я - сіяч - ґрунт
b. Збудник - середовище - інфікований організм
*c. Особа - місце - час
d. Джерело інфекції - механізм передачі - сприйнятливе населення
e. Опис - аналіз - втручання

35. За результатами дослідження встановлено, що наявність великої кількості гемотрансфузій в анамнезі підвищує ризик зараження ВІЛ-інфекцією. За допомогою якого показника можна зробити такі висновки?
a. Кореляція
b. Регресія
c. Точка перетину
d. Дисперсія
*e. Каузальність

36. Під час збору анамнезу та огляду дитини перед щепленням проти поліомієліту з'ясувалося, що батько дитини ВІЛ-інфікований. Дитина, яка підлягає щепленню, здорова. Вкажіть особливості щеплення проти поліомієліту цієї дитини?
a. Провести щеплення у віці 2 та 4 місяці оральною поліомієлітною вакциною, а у віці 6 та 18 місяців, 6 та 14 років інактивованою поліомієлітною вакциною
b. Проводити щеплення проти поліомієліту не можна, у зв'язку з ризиком розвитку у дитини вакцин-асоційованого поліомієліту
*c. Провести щеплення у віці 2, 4, 6, 18 місяців, 6 та 14 років інактивованою поліомієлітною вакциною
d. Провести щеплення у віці 2, 4, 6, 18 місяців, 6 та 14 років оральною поліомієлітною вакциною
e. Провести щеплення у віці 2 та 4 місяці інактивованою поліомієлітною вакциною, а у 6 та 18 місяців, 6 та 14 років оральною поліомієлітною вакциною

37. Пацієнт віком 56 років, якому 2 дні тому введено вакцину Comirnaty, повідомив сімейного лікаря про почервоніння, біль та набряк в місці введення лікарського засобу. Яка тактика лікаря у разі виявлення несприятливої події після імунізації?
*a. Надати карту-повідомлення до Державного експертного центру МОЗ України через Автоматизовану інформаційну систему фармаконагляду (АІСФ)
b. -
c. Надати карту-повідомлення до обласного Центру профілактики і контролю хвороб МОЗ України
d. Надати карту-повідомлення до Департаменту охорони здоров'я цього регіону
e. Надати карту-повідомлення до Центру Громадського здоров'я МОЗ України

38. Передавання цього захворювання від людини до людини може відбуватися різними шляхами: контактним, повітряно-краплинним та статевим. Яке особливо-небезпечне інфекційне захворювання відноситься до групи екзотичних для України?
a. Менінгококова інфекція
b. Черевний тиф
*c. Гарячка Марбург
d. Краснуха
e. Кашлюк

39. Під час виявлення лабораторно підтверджених випадків захворювання кором та появи висипання в осіб, які контактували з хворим у проміжках між 7 та 18 днями, реєструють спалах кору. За якої мінімальної кількості хворих реєструють спалах кору?
a. 6 випадків
b. 3 випадки
c. 5 випадків
d. 4 випадки
*e. 2 випадки

40. Що належить до епідеміологічного критерію визначення випадку ботулізму (C. botulinum)?
a. Виділення С. botulinum з випорожнень у дорослих
b. Двобічні порушення з боку черепних нервів (наприклад диплопія, нечіткість зору, дисфагія, бульбарна недостатність)
c. Виявлення ботулінічного токсину в клінічному матеріалі
d. Периферійні симетричні парези
*e. Вживання контамінованої їжі/питної води

41. Яким є повний перелік способів гігієни рук?
a. Санітарна обробка, хірургічна обробка, миття з милом
b. Миття з милом, санітарна обробка, гігієнічна обробка
c. Профілактична обробка, гігієнічна обробка, хірургічна обробка
*d. Миття з милом, гігієнічна обробка, хірургічна обробка
e. Гігієнічна обробка, санітарна обробка, профілактична обробка

42. Укажіть вид епідеміологічного дослідження за характером відношення дослідника до досліджуваного явища.
a. Аналітичний когортний
*b. Експериментальний (інтервенційний)
c. Прогностичний
d. Евристичний
e. Ретроспективний

43. Епідеміолог обласного центру контролю та профілактики хвороб збирає дані від закладів охорони здоров'я щодо кількості пацієнтів (із індивідуальними даними), яким вперше встановлено діагноз туберкульоз у поточному році серед внутрішньопереміщених осіб. Визначте рівень епідеміологічного нагляду та моніторингу.
*a. Регіональний
b. Міжнародний
c. -
d. Національний
e. Місцевий

44. У ЦПКХ надійшла інформація про наміри терористичної організації застосувати навмисне розповсюдження мікробних агентів, що викликають харчові отруєння, з метою створення паніки серед населення. Збудники якого захворювання можуть бути застосовані, якщо відомо, що вони належать до інфекційних агентів біотероризму категорії В?
a. Ботулізму
b. Вірусного гепатиту А
*c. Сальмонельозної інфекції
d. Норовірусної інфекції
e. Ротавірусної інфекції

45. Укажіть ендемічне для України особливо-небезпечне інфекційне захворювання, що становить біологічну загрозу для території та населення із нижченаведених.
a. Черевний тиф
b. Вітряна віспа
*c. Холера
d. Кір
e. Дифтерія

46. Яку функцію епідеміологічного нагляду не виконують надавачі первинної медичної допомоги?
a. Направлення пацієнта на лабораторне обстеження та шпиталізацію
b. Встановлення можливих причин виникнення інфекційної хвороби
c. Встановлення переліку осіб, які контактували з пацієнтом
*d. Організацію виконання програм імунізації
e. Збір епідеміологічного анамнезу

47. Наслідки контакту зі збудником не призведуть до втрати життя, інвалідності та до великих матеріальних збитків. До якого рівня ризику, згідно з "Порядком оцінки рівня небезпеки впливу біологічних агентів на працівників" належить наведена ситуація?
a. Високий
b. Допустимий
*c. Помірний
d. Недопустимий
e. Низький

48. Вкажіть кількість ступенів небезпеки біологічних патогенних агентів відповідно до рівня їх інфекційної небезпеки.
a. 6
b. 5
*c. 4
d. 2
e. 3

49. Визначте міру центральної тенденції для представлення даних щодо середньої кількості днів від діагностики випадку туберкульозу до початку лікування у закладах охорони здоров'я, що надають первинну медичну допомогу?
a. Медіана
*b. Середнє арифметичне
c. Середнє геометричне
d. Міра змінності (розкиду) даних
e. Мода

50. У місті реєструються періодичні підйоми захворюваності на грип. У минулому році практично все населення міста було щеплено проти грипу. Згідно з прогнозом Центру грипу на території України передбачається епідемічний підйом захворюваності на грип. Вкажіть рекомендації щодо профілактичних щеплень проти грипу.
a. Особам, які не були щеплені в минулому році, одноразово
b. Особам, старшим за 60 років, одноразово
c. Особам, які мають в анамнезі хронічні захворювання, одноразово
*d. Дорослим та дітям вакцинація одноразово, дітям не щепленим раніше - дворазово
e. Дорослим та дітям одноразово

51. До закладу охорони здоров'я доставлено 550 доз п'ятивалентної АКДПA-ГепВ-Hib вакцини. Під час прийому вакцини виявлено активацію індикатору заморожування (на екрані індикатору з’явилася позначка Х). Яка подальша тактика відносно цієї вакцини?
a. Проводити вакцинацію цією вакциною
b. Повернути вакцину до регіонального оптового складу зберігання вакцин
*c. Провести тест на струшування
d. Повернути вакцину до підприємства-виробника вакцини
e. Утилізувати всі дози вакцини

52. В яких випадках доцільно використовувати абсолютні показники?
a. У разі порівняння захворюваності на кір у довакцинальний та післявакцинальний періоди
*b. Під час опису спалахів інфекційних хвороб
c. Під час опису основних причин смертності в світі
d. Під час опису основних причин смертності в Україні
e. У разі порівняння захворюваності населення двох міст

53. Яка статистична шкала передбачає присвоєння об'єктам певних числових значень у залежності від рівня вираження вимірюваної властивості?
a. Абсолютна
b. Інтервальна
c. Номінальна
*d. Порядкова
e. Відносна

54. Внаслідок весняної повені на Рівненщині існує загроза поширення підтоплення та наводнення на території двох суміжних областей. Для ліквідації надзвичайної ситуації необхідні матеріальні та технічні ресурси в обсягах, що перевищують можливості області. Визначте класифікаційний рівень надзвичайної ситуації.
a. Загальнодержавний
b. Об'єктовий
c. Місцевий
d. Не підлягає кваліфікаційним рівням
*e. Регіональний

55. Для вивчення впливу штучної вентиляції легень на розвиток пневмонії у пацієнтів відділення анестезіології та інтенсивної терапії епідеміолог провів епідеміологічне дослідження "випадок-контроль". Який показник асоціації треба застосувати для вимірювання ефекту впливу?
a. Коефіцієнт кореляції Пірсона
b. Коефіцієнт кореляції рангу Спірмена
c. Атрибутивний ризик
*d. Відношення шансів
e. Відносний ризик

56. Яка мета описово-оціночного прийому епідеміологічного дослідження?
a. Математичне моделювання проявів епідемічного процесу
*b. Формулювання первинних (робочих) гіпотез про можливі причини підвищення рівня захворюваності
c. Організація і проведення епідеміологічного експерименту
d. Доведення (доказ) гіпотез про чинники ризику захворюваності
e. Перевірка первинних (робочих) гіпотез про можливі причини підвищення рівня захворюваності

57. Вкажіть вимоги до санітарно-епідеміологічної розвідки, що здійснюють при передислокації військового підрозділу з тилових районів у зону ведення бойових дій.
*a. Достовірність, своєчасність, безперервність
b. Достовірність, відтермінованість за несприятливих обставин
c. Достовірність, скорочення обсягів для прискорення виконання
d. Достовірність, допустимість заміни ключових об'єктів вивчення
e. Достовірність, допустимість зміни запланованого маршруту

58. Пацієнта віком 32 роки з діагнозом: дифтерія глотки, середньо тяжкий перебіг, шпиталізовано для лікування та медичного спостереження. Вакцинальний статус: отримав 2 дози АаКДП-вакцини у віці 10 місяців та 3 роки. Яка тактика подальшої імунопрофілактики дифтерії цього пацієнта?
*a. До моменту виписки пацієнта зі стаціонару провести щеплення АДП-М-анатоксином, або в умовах закладу первинної медичної допомоги в період реконвалесценції за місцем медичного обслуговування
b. -
c. Увести наступну дозу АДП-М-анатоксину згідно з календарем профілактичних щеплень у віці 36 років
d. Подальша вакцинація не проводиться
e. Провести первинну вакцинальну серію АДП-М-анатоксином із мінімальними інтервалами між першою та другою дозами вакцини в місяць, між другою та третьою дозами вакцини в 6 місяців

59. Який статистичний метод обробки даних треба обрати для того, щоб кількісно визначити лінійну залежність, яка може існувати між незалежною змінною Х і залежною змінною Y?
a. Кореляційний аналіз (коефіцієнт кореляції Пірсона)
*b. Лінійний регресійний аналіз
c. -
d. Кореляційний аналіз (коефіцієнт рангової кореляції Спірмена)
e. Частотний аналіз

60. До якого типу змінної належать дані про захворюваність населення?
a. Номінальної
b. Порядкової
*c. Неперервної
d. Дискретної
e. Дихотомічної

61. Після відпадання кліща на місці його присмоктування можна спостерігати первинний афект у вигляді запального, болючого під час пальпації інфільтрату діаметром до 3-5 мм з некротичною кірочкою в центрі, який зберігається протягом 2-3 тижнів. У багатьох випадках довкола первинного афекту виникає кільцевидна або суцільна еритема. Вкажіть захворювання, яке має вищевказану ознаку першої стадії.
a. Крим-Конго геморагічна гарячка
b. Туляремія
c. Геморагічна гарячка з нирковим синдромом
*d. Лайм-бореліоз
e. Кліщовий енцефаліт

62. Встановлено, що захворюваність на виразкову хворобу у курців становить 25,44^0/_00, некурців - 10,07^0/_00. Ризик захворюваності на виразкову хворобу серед курців становить 15,37 на 1000 курців. Який ризик було визначено?
a. Різниця ризиків (атрибутивний ризик)
b. Відношення ризиків (відносний ризик)
c. Співвідношення шансів
*d. Абсолютний (додатковий) ризик
e. Частка (%) додаткового популяційного ризику

63. За якої тривалості динамічного ряду можливий адекватний аналіз багаторічної динаміки захворюваності на інфекційну хворобу з вираженою циклічністю?
a. Не менше 20 років
b. Не менше 25 років
c. 10-15 років, якщо вони становлять менше двох повних циклів
*d. 5-7 років, якщо вони становлять два повних цикли
e. 10-15 років, якщо вони становлять один повний цикл

64. У результаті запровадження заходів щодо стримування пандемії COVID-19 базове репродукційне число (R0) дорівнювало R0<1. Визначте можливість поширення інфекційної хвороби серед популяції.
a. Епідемічний процес не розвивається
b. Контроль захворюваності стає складнішим
c. Стабільна тенденція
d. Інфекція зможе поширитися серед популяції
*e. Інфекція згасне в довгостроковому періоді

65. Належне використання засобів індивідуального захисту є частиною індивідуального рівня інфекційного контролю. Вкажіть правильне твердження щодо використання медичних рукавичок.
*a. Одна пара рукавичок медичних використовується для одного пацієнта
b. Одна пара рукавичок медичних використовується для двох та більше пацієнтів
c. Гігієнічна обробка рук спиртовмісним антисептиком перед вдяганням рукавичок медичних не потрібна
d. Рукавички медичні потрібно обробляти спиртовмісним антисептиком при використанні для двох та більше пацієнтів
e. Гігієнічна обробка рук спиртовмісним антисептиком після зняття рукавичок медичних не потрібна

66. У районі тимчасового розташування військової частини виявлено підозрілий аерозольний викид, незвичний запах і залишки невідомої порошкоподібної речовини. Експрес-методом виявлено антиген Bacillus anthracis. У військовослужбовців симптоми відсутні, але усі зазнали потенційного ризику зараження. Укажіть первинні протиепідемічні заходи щодо особового складу військової частини.
a. Ізоляція військовослужбовців на 7 днів
b. Передислокація із зони біологічного зараження
c. Дезінфекція території хімічними засобами
d. Вакцинація проти сибірки
*e. Постконтактна антибіотикопрофілактика

67. Для виконання програми профілактики інфекцій та інфекційного контролю керівником закладу охорони здоров'я прийнято рішення про закупівлю бактерицидних ультрафіолетових опромінювачей (УФБ опромінювач) для знезараження повітря та дезінфекції поверхонь в приміщеннях закладу. Який тип УФБ опромінювачей заборонено для використання в закладах охорони здоров'я?
*a. УФБ опромінювач закритого типу (рециркулятор)
b. УФБ опромінювач відкритого типу стельовий
c. УФБ опромінювач екранований (відкритий зверху)
d. УФБ опромінювач екранований (із жалюзі)
e. УФБ опромінювач відкритого типу настінний

68. Якому епідемічному стану відповідає твердження: "Мають місце окремі випадки інфекційних захворювань, які не реєструвались раніше, спостерігається незначне підвищення спорадичного рівня захворюваності, виникають окремі групові захворювання без подальшого розповсюдження"?
*a. Нестійкому
b. Надзвичайному
c. Катастрофічному
d. Неблагополучному
e. Благополучному

69. При якій мінімальній частці в структурі внутрішньорічної захворюваності сезонність вважається вираженою?
a. 30%
b. 40%
c. 70%
*d. 50%
e. 60%

70. Під час епідеміологічного розслідування спалаху черевного тифу серед працівників харчового підприємства в одного з працівників за допомогою РПГА виявлено титр антитіл до Vi-антигену 1:80. Зробіть висновок за результатами обстеження.
*a. Працівник - носій інфекції
b. Працівник з діагнозом: черевний тиф
c. Працівник не є носієм інфекції
d. Працівник перехворів на черевний тиф
e. Працівник щеплений проти черевного тифу

71. Який момент динаміки захворюваності дозволяє визначити епідемічний поріг захворюваності?
a. Спад епідемічного підйому
*b. Початок епідемічного підйому
c. Пік епідемічного підйому
d. Завершення епідемічного підйому
e. -

72. Яка частота НППІ вважається нечастою?
a. >1/10 (більше 10%)
b. >1/10000 та <1/1000 (менше 0,01% до 0,1%)
*c. >1/1000 та <1/100 (менше 0,1% до 1%)
d. <1/10000 (менше 0,01%)
e. >1/100 та <1/10 (від 1 до 10%)

73. З метою формування програм серед споживачів ін'єкційних наркотиків було проведено дослідження, в якому виявили, що клієнти програм зменшення шкоди у разі появи проблем звертаються до аптек частіше, ніж до лікарів. Тому, аптека була визнана безпечним та найбільш зручним місцем для отримання шприців. Яке дослідження було проведено?
*a. Моніторинг та оцінка
b. Експериментальне
c. Епідеміологічний нагляд
d. Епідеміологічний аналіз
e. Епідеміологічна діагностика

74. Укажіть інфекційне захворювання, що має високий ризик виникнення у військовослужбовців у разі отримання ними мінно-вибухової травми під час ведення бойових дій.
a. Дифтерія
*b. Газова гангрена
c. Черевний тиф
d. Чума
e. Шигельоз

75. Які інформаційні джерела мають найвищу інформаційну цінність з урахуванням рівня доказовості?
a. Мета-аналіз та оригінальна стаття з результатами кореляційного дослідження
b. Оглядова стаття та мета-аналіз
c. Оглядова стаття та систематичний огляд
*d. Мета-аналіз та систематичний огляд
e. Оригінальна стаття з результатами кореляційного дослідження та систематичний огляд

76. Проти яких інфекційних хвороб проводяться щеплення дітям у віці 2 місяці згідно чинного календаря профілактичних щеплень в Україні?
*a. Гепатиту В (2 дози), туберкульозу (1 доза), дифтерії, кашлюка, правця (1 доза), поліомієліту (1 доза), гемофільної інфекції (1 доза)
b. Гепатиту В (2 дози), туберкульозу (1 доза), дифтерії, правця (1 доза), поліомієліту (1 доза), гемофільної інфекції (2 дози)
c. Гепатиту В (2 дози), туберкульозу (1 доза), дифтерії, кашлюка, правця (1 доза), поліомієліту (2 дози), гемофільної інфекції (2 дози)
d. Гепатиту В (2 дози), туберкульозу (1 доза), дифтерії, кашлюка, правця (1 доза), поліомієліту (2 дози), гемофільної інфекції (1 доза)
e. Гепатиту В (2 дози), туберкульозу (1 доза), дифтерії, правця (1 доза), поліомієліту (2 дози), гемофільної інфекції (2 дози)

77. У закладі охорони здоров'я, що надає медичну допомогу в стаціонарних умовах, відділом з інфекційного контролю зафіксовано спалах інфекцій в ділянці хірургічного втручання, про наявність якого повідомлено до центру контролю та профілактики хвороб. Вкажіть подальші дії центру контролю та профілактики хвороб.
*a. Розслідування, локалізація та ліквідація спалаху
b. Інформування МОЗ України протягом години після отримання повідомлення про спалах
c. Припинення роботи хірургічного відділення
d. Інформування ДУ "Центр громадського здоров'я МОЗ України" протягом години після отримання повідомлення про спалах
e. Проведення заходів із дезінфекції

78. Під час дослідження розвитку ішемічної хвороби серця в групі курців та некурців встановлено, що ризик розвитку ІХС серед курців у 1,61 раз вищий, ніж серед некурців. Який ризик було визначено?
a. Додатковий популяційний ризик
b. Частка (%) додаткового популяційного ризику
c. Різниця ризиків (атрибутивний ризик)
*d. Відношення ризиків (відносний ризик)
e. Співвідношення шансів

79. Що означає індекс сезонності річної динаміки захворюваності при наявності її регулярного (щорічного) сезонного підйому?
*a. Співвідношення кількості хворих за час сезонного підйому та їх міжсезонної кількості
b. Частку хворих, обумовлену дією постійних (цілорічних) чинників
c. Частку хворих, обумовлену дією сезонних чинників
d. Частку хворих за час сезонного підйому від їх річної (загальної) кількості
e. Частку хворих, обумовлену дією випадкових (спалахових) чинників

80. За результатами визначення ступеня інтенсивності епідемічного процесу ГРВІ та грипу на 48 тижні спостереження встановлено перевищення контрольного рівня (епідемічного порогу) захворюваності в межах 25-75%. Який рівень інтенсивності епідемічного процесу?
a. Відсутній
b. Низький
*c. Високий
d. Дуже високий
e. Середній

81. На якому етапі епідеміологічного дослідження визначається фактична ефективність профілактичного засобу (заходу)?
a. Дескриптивному статистичному
*b. Експериментальному неконтрольованому
c. Експериментальному контрольованому
d. Аналітичному статистичному
e. Прогностичному математичному

82. Визначте значення атрибутивного ризику, якщо за результатами когортного дослідження виявлено, що ризики виникнення захворювання Х в експонованій та неекспонованій групі однакові.
a. 0,5
b. 1
c. -1
d. 1,5
*e. 0

83. Проти яких інфекційних хвороб проводяться обов'язкові щеплення здоровій однорічній дитині згідно з чинним календарем профілактичних щеплень в Україні, якщо всі попередні щеплення їй проведені за віком?
*a. Гемофільної інфекції, кору, краснухи, паротиту
b. Грипу, кору, краснухи, паротиту
c. Менінгококової інфекції, кору, краснухи, паротиту
d. Ротавірусної інфекції, кору, краснухи, паротиту
e. Вітряної віспи, кору, краснухи, паротиту

84. Який мінімальний період мікробіологічного моніторингу результатів посівів первинних зразків із первинних афектів дозволить закладу охорони здоров'я сформувати власну локальну базу чутливості мікроорганізмів до антимікробних препаратів (АМП)?
*a. 12 місяців
b. 24 місяці
c. 9 місяців
d. 18 місяців
e. 6 місяців

85. Що з нижченаведеного є недоліком дослідження "випадок-контроль"?
a. Дороговартісне
*b. Не можна отримати інформацію про часовий зв'язок між експозицією та захворюванням
c. Тривале у виконанні
d. -
e. Не можна використовувати для вивчення рідкісних захворювань

86. У місті проживало 1346 осіб із діагнозом: вірусний гепатит С. Показник ураженості населення склав 38,6 на 100000. Який епідеміологічний показник був розрахований?
a. Періодний преваленс
b. Щільність інциденсу
c. Кумулятивний інциденс
*d. Моментний преваленс
e. Превалентність

87. Який показник використовується для складання прогнозу щодо наступного підйому захворюваності на грип?
a. Індекс сезонності
b. Епідемічний спалах
*c. Циклічність
d. Нормативний рівень захворюваності
e. Річна захворюваність

88. За наявності ефективної системи епідеміологічного нагляду за кором може буде встановлена елімінація ендемічного поширення цієї інфекції. Вкажіть мінімальний період часу, протягом якого має бути відсутньою циркуляція вірусу кору на території країни?
a. 6 місяців
b. 36 місяців
c. 18 місяців
d. 24 місяці
*e. 12 місяців

89. Який метод доцільно застосувати для контролю конфаундінгу на етапі аналізу даних?
*a. Стратифікація
b. -
c. Рандомізація
d. Рестрикція
e. Підбір контролів

90. У 2021 році національною системою епідеміологічного нагляду країнами Африканського регіону ВООЗ зареєстровано 2 випадки хвороби, спричиненої вірусом Марбург. Виявлено 90 контактних осіб, зокрема серед медичних працівників, за ними встановлено медичне спостереження. Упродовж якого часу уряд країни має повідомити ВООЗ про цю ситуацію?
a. 72 годин
*b. 24 годин
c. 48 годин
d. Негайно
e. За тиждень

91. Чоловік віком 45 років, який повернувся з африканської країни три доби тому, раптово захворів. Скаржиться на напади ознобу, підвищення температури тіла до 39-40^0С, рясне потовиділення. Об'єктивно спостерігається: шкіра бліда, з жовтяничним відтінком, гепатоспленомегалія. Який метод дослідження є найінформативнішим для встановлення діагнозу?
a. Загальний аналіз крові
b. УЗД печінки та селезінки
c. Біохімічне дослідження функціональних проб печінки
d. Серологічне обстеження на наявність антитіл до вірусного гепатиту А
*e. Мікроскопія товстої краплі та мазка на наявність збудника малярії

92. Встановлено, що між захворюваністю на дифтерію (залежна змінна) та рівнем популяційного протидифтерійного імунітету (незалежна змінна) коефіцієнт кореляції становить -0,54 (мінус 0,54). Про що свідчить цей показник?
a. -
b. Зворотній середньої сили фізичний зв'язок
c. Прямий сильний фізичний (каузальний) зв'язок
*d. Зворотній середньої сили статистичний зв'язок
e. Прямий сильний статистичний зв'язок

93. У 1941 р. під час японсько-китайської війни на місто Чанде та його околиці з літака були скинуті заражені збудником чуми блохи та зерно - приманка для щурів, внаслідок чого спалахнула епідемія. За чотири місяці загинуло майже 8 тис. мешканців Чанде. Який спосіб застосування біологічної зброї був використаний?
a. Застосування літаків
b. Використання приманок
*c. Використання переносників
d. Диверсійний
e. Аерозольний

94. За який мінімальний період часу треба зібрати дані, щоб розрахувати контрольний рівень захворюваності?
a. -
b. 5 діб
*c. 5 років
d. 5 тижнів
e. 5 місяців

95. Визначте переваги когортного епідеміологічного дослідження у порівнянні з дослідженням "випадок-контроль".
*a. Можливість вивчати причини, що рідко трапляються
b. Відносно невеликі витрати на дослідження
c. Можливість встановлення причинно-наслідкового зв'язку від результату до причини
d. Відносно невеликий час проведення дослідження
e. Можливість вивчати причини хвороб, що рідко трапляються

96. Яким типом вакцини здійснюється щеплення проти кору?
a. м-РНК
b. Інактивованою
c. Субодиничною
d. Спліт-вакциною
*e. Живою атенуйованою

97. Після перенесеного захворювання на кашлюк реконвалесценти допускаються в колектив після клінічного одужання та через певний період часу від початку захворювання. Скільки днів триває цей період?
a. 7 днів
b. 21 день
c. 10 днів
d. 14 днів
*e. 25 днів

98. Яке епідеміологічне дослідження проводиться шляхом співставлення даних про дію чинника, який вивчається, серед групи хворих в порівнянні з групою здорових осіб?
*a. "Випадок-контроль"
b. Контрольований експеримент
c. Когортне
d. Неконтрольований експеримент
e. Дескриптивне

99. Які особливі ознаки характерні для епідемій з водним шляхом передачі?
a. Одномоментність і масовість ураження населення
b. Різноманітність чинників передачі
c. Виникнення захворювань переважно у групі дітей раннього віку
*d. Каскадність, послідовність виникнення захворювань відповідно до тривалості інкубаційного періоду
e. -

100. У селищі, в якому мешкає 1300 осіб, зареєстровано 7 випадків холери серед мешканців двох сусідніх приватних будинків. Мешканці користуються водою з одного колодязя та окремими вигрібними ямами. У селищі немає централізованого водопроводу та каналізації. Оцініть епідемічну ситуацію в селищі.
a. Нестійка
*b. Надзвичайна
c. -
d. Неблагополучна
e. Благополучна

101. У дитини спостерігаються гарячка, макулопапульозний висип на шкірі, кон'юнктивіт. З анамнезу відомо, що вона 10 днів тому контактувала з дитиною, у якої лабораторно підтверджено діагноз: кір. Вкажіть клас захисту респіраторy, що потрібно одягти сімейному лікарю під час надання медичної допомоги цій дитині.
a. N95
b. FFP2
*c. FFP3
d. -
e. FFP1

102. У селищі зареєстровано випадок черевного тифу у фермера. Чоловіка шпиталізовано до інфекційного стаціонару, визначено межі осередку, проведено заключну дезінфекцію в осередку захворювання, визначено коло контактних осіб. На який термін встановлюється медичне спостереження за контактними особами в цьому разі?
a. 17 днів
b. 10 днів
c. 7 днів
*d. 21 день
e. 14 днів

103. У чому полягає цінність короткострокового прогнозу захворюваності?
a. Інформаційно забезпечує планування організації виробництва вакцин та лікарських препаратів
*b. Убезпечує підставу для оперативного проведення протиепідемічних та профілактичних заходів
c. Дає можливість ретроспективно оцінити фактори ризику захворюваності
d. Необхідний для складання цільових програм зниження захворюваності
e. Дає можливість визначення термінів загострення епідемічної ситуації за кілька років

104. Що не є абсолютним протипоказанням до введення вакцини?
a. Гострі захворювання з підвищенням температури вище 38,0^оC
b. Введення живих вакцин вагітним
c. Наявність в анамнезі анафілактичної реакції на попередню дозу вакцини
*d. Введення інактивованих вакцин вагітним
e. Введення живих вакцин особам з тяжкою імуносупресією (імунодефіцитом)

105. У військовій частині спостерігається: серед особового складу з'явилися групові інфекційні захворювання та є умови для їх подальшого поширення, противник застосував біологічну зброю, що не включає збудників ОНІ. Яким вважається санітарно-епідемічний стан частини?
a. Нестійким
b. Катастрофічним
*c. Неблагополучним
d. Благополучним
e. Надзвичайним

106. За даними Центру громадського здоров'я з 2015 року в Україні у чотирьох дітей на Закарпатті та 15 дітей на Рівненщині, між якими був контакт, виявлено вакциноспоріднений поліовірус типу 2, що раніше виділявся в деяких країнах Середньої Азії. Що таке вакциноспоріднений поліовірус (CVPV)?
a. Вакцинний поліовірус, ізольований з об'єктів довкілля
b. "Дикий" поліовірус, який ослабив свою вірулентність у процесі циркуляції
*c. Вірус, який походить від вакцинного, але в процесі циркуляції набув нейровірулентних властивостей
d. "Дикий" поліовірус, який підвищив свою вірулентність у процесі циркуляції
e. Авірулентний вірус поліомієліту

107. В роботі епідеміолога використовується систематичний та безперервно діючий збір, облік, складання та аналіз, тлумачення, поширення даних медико-санітарного призначення, епідемічного благополуччя населення і показників середовища життєдіяльності для оцінки і прийняття необхідних відповідних заходів в сфері громадського здоров’я. Як називається така система?
a. Епідеміологічний аналіз
b. Епідеміологічне обстеження
*c. Епідеміологічний нагляд
d. Моніторинг
e. Оцінка

108. Для вирішення поставлених перед епідеміологією завдань, як будь-яка наука, вона повинна мати у своєму розпорядженні спеціальні методи дослідження. Які епідеміологічні методи в залежності від цілей дослідження можуть бути?
a. Контрольовані
b. Емпіричні
c. Експериментальні
d. Описові та аналітичні
*e. Емпіричні та експериментальні

109. Наказом у закладі охорони здоров'я затверджено інструменти для перевірки теоретичних знань та практичних навичок із гігієни рук персоналу з планом навчання та перевірок у структурних підрозділах закладу. Який рівень інфекційного контролю впроваджений у цьому закладі охорони здоров'я?
a. Інженерний
b. -
c. Індивідуальний
d. Екстрений
*e. Адміністративний

110. На основі даних інфекційної захворюваності особового складу, санітарно-гігієнічного стану території, результатів санітарно-епідеміологічної та біологічної розвідки, а також санітарно-епідеміологічного спостереження, санітарно-епідемічний стан визначений як надзвичайний. Які заходи доцільно провести відповідно до визначеного санітарно-епідемічного стану?
a. Диспансерний нагляд
b. Обсервація
c. Посилений медичний нагляд
*d. Карантин
e. Планові протиепідемічні заходи

111. За даними Всесвітньої організації охорони здоров'я, за останні 20 років люди найчастіше помирають від неінфекційних захворювань: серцево-судинних захворювань, діабету та раку. Які з факторів ризику смертності складають найбільшу частку?
*a. Метаболічні
b. Професійні
c. Соціальні
d. Навколишнього середовища
e. Поведінкові

112. У 2022 році ВООЗ оголосила про надзвичайну ситуацію в області громадського здоров'я, що має міжнародне значення. Яка інфекційна хвороба стала причиною цієї надзвичайної ситуації?
a. COVID-19
b. Натуральна віспа
c. Кір
d. Пташиний грип
*e. Віспа мавп

113. Який розмах характеризує інтерквартильну широчінь?
a. Від 1,96 стандартного відхилення нижче середнього значення до 1,96 стандартного відхилення вище середнього значення
b. Від 10-го процентиля до 90-го процентиля
c. Від 1 стандартного відхилення нижче середнього значення до 1 стандартного відхилення вище середнього значення
d. Від 5-го процентиля до 95-го процентиля
*e. Від 25-го процентиля до 75-го процентиля

114. У який період обласні центри контролю та профілактики хвороб Міністерства охорони здоров'я України здійснюють лабораторний моніторинг циркуляції збудника холери у навколишньому середовищі?
*a. З червня по вересень щорічно
b. З травня по вересень за епідпоказниками
c. З травня по серпень за епідпоказниками
d. З червня по жовтень щорічно
e. -

115. Юнаку, який проживає у студентському гуртожитку, встановлено діагноз: шигельоз. Відомо, що разом із ним у кімнаті проживають ще дві особи, на поверсі загальна кухня та туалетні кімнати. Визначте територіальні межі осередку інфекції.
a. Кімната гуртожитку
*b. Поверх гуртожитку
c. Кухня гуртожитку
d. Усе місто
e. Увесь гуртожиток

116. Визначте групу підвищеного ризику захворювання на кашлюк за віком.
a. Діти віком 2-3 роки
*b. Діти першого року життя
c. Дорослі
d. Діти шкільного віку
e. Діти віком 4-6 років

117. Чи потрібно проводити протиепідемічні заходи серед контактних осіб пацієнта, хворого на малярію, що повернувся після відрядження з ендемічної країни?
a. Потрібно, тому що є переносник інфекції
b. -
c. Не потрібно, бо протиепідемічні заходи у цьому разі неефективні
*d. Не потрібно, тому що відсутній переносник інфекції
e. Потрібно, бо реконвалесцент виділяє збудника

118. У регіоні, де 10 років тому сталася техногенна катастрофа, проведено аналітичне ретроспективне дослідження типу "випадок-контроль" для з'ясування чинників ризику виникнення легеневої патології. За величиною якого показника орієнтовно оцінюється наявність причинно-наслідкових зв'язків?
a. Атрибутивного ризику
b. Відносного ризику
c. Додаткового популяційного ризику
d. Частки додаткового популяційного ризику
*e. Cпіввідношення шансів

119. В Україні здійснюється епідеміологічний нагляд за вірусним гепатитом А, при якому працівники системи громадського здоров'я отримують необхідну інформацію від мережі епідеміологічного нагляду на регулярній основі у вигляді затверджених звітів/повідомлень. Який це вид епідеміологічного нагляду?
a. Мінімальний
b. Дозорний
c. Активний
*d. Пасивний
e. Синдромний

120. Який критерій причинності Бредфорда–Гілла характеризує таке твердження: "асоціація стабільна у разі відтворення результатів досліджень іншими дослідниками"?
a. Зворотність
b. Біологічна правдоподібність
*c. Стійкість
d. Специфічність
e. Залежність доза-ефект

121. У яких місцях перетину державного кордону України створюються санітарно-карантинні пункти?
a. Міжнародних залізницях
*b. Міжнародних морських портах
c. -
d. Міжнародних аеропортах
e. Міжнародних автошляхах

122. П'ятирічна дитина, яка не була щеплена проти кору через абсолютні протипоказання, захворіла на кір. У родині також є семимісячна дитина. Які заходи треба вжити для попередження захворювання на кір у семимісячної дитини?
a. Застосувати противірусні препарати
b. -
*c. Провести щеплення проти кору
d. Увести протикоровий імуноглобулін
e. Застосувати бактеріофаг

123. Епідеміологічний аналіз захворюваності в багаторічній динаміці дає змогу зрозуміти характер змін рівня інфекційної захворюваності. Який прийом дає можливість усунути вплив випадкових чинників і точніше представити у вигляді прямої лінії (тенденції) показники динамічного ряду?
a. Ковзної середньої
b. Регресійно-кореляційні моделі
c. Простих прогнозних моделей
*d. Метод найменших квадратів
e. Довгострокового прогнозування

124. У хірургічному відділенні міської лікарні кільком пацієнтам були проведені оперативні втручання в один період часу із пацієнтом, якому у післяопераційному періоді діагностували: вірусний гепатит В. Укажіть термін медичного спостереження за вказаними пацієнтами?
a. 9 міс
b. 5 міс
*c. 6 міс
d. 3 міс
e. 1 міс

125. Оцінка ефективності реалізації закладом охорони здоров'я програми адміністрування антимікробних препаратів обов'язково містить показники розповсюдженості антимікробної резистентності для групи бактерій ESKAPE) Які бактерії входять до групи ESKAPE?
a. E. faecium VR, S. aureus MR, K. pneumoniae KPC, A. baumannii MDR, P. aeruginosa MDR, E. coli
b. E. faecium VR, S. aureus MR, K. pneumoniae KPC, A. tropicalis, P. aeruginosa MDR, Enterobacteriaceae ESBL
*c. E. faecium VR, S. aureus MR, K. pneumoniae KPC, A. baumannii MDR, P. aeruginosa MDR, Enterobacteriaceae ESBL
d. -
e. E. faecium VR, S. aureus MR, K. pneumoniae KPC, A. baumannii MDR, Р. fluorescens, Enterobacteriaceae ESBL

126. Який показник визначає епідеміологічну ефективність вакцинації?
a. Відношення показника захворюваності серед нещеплених до показника захворюваності серед щеплених
b. -
*c. Відношення показника захворюваності серед щеплених до показника захворюваності серед нещеплених
d. Рівень захворюваності нещеплених
e. Рівень захворюваності щеплених

127. Яке захворювання з переліку інфекційних хвороб, що підлягають реєстрації, належить до групи А для потреб епідеміологічного нагляду?
a. Кашлюк
*b. Крим-Конго геморагічна гарячка
c. Правець
d. Кір
e. Краснуха

128. У військовій частині та місці її дислокації запроваджено карантин у зв'язку зі стрімким зростанням серед особового складу інфекційної захворюваності на гострі кишкові інфекції, зокрема на холеру, що унеможливлює виконання ними бойових завдань. Групові захворювання на холеру реєструються також серед цивільного населення. За даними біологічної розвідки супротивник використав біологічну зброю. Визначте, який епідемічний стан виник у військовій частині та місці її дислокації.
a. Стійкий неблагополучний
*b. Надзвичайний
c. Неблагополучний
d. Благополучний
e. Нестійкий

129. Який тип змінної використовують для внесення даних про титр протидифтерійних антитіл?
a. Дихотомічна
*b. Дискретна
c. Неперервна
d. Номінальна
e. Порядкова

130. Який показник потрібно розрахувати для визначення частини загального ризику смертельного захворювання X, що спричинене впливом фактору Y серед загальної популяції?
*a. Додатковий популяційний ризик
b. Відносний ризик
c. Частка додаткового популяційного ризику
d. Різниця ризиків
e. Відношення шансів

131. Який із нижченаведених методів епідеміологічних досліджень використано під час вивчення у 2020 році захворюваності на вірусний гепатит В на підставі даних за період 2010–2019 рр.?
a. Експериментальний
b. Аналітичний
c. Проспективний
*d. Ретроспективний
e. Описовий

132. За допомогою якого прийому епідеміологічного методу формуються первинні (робочі) гіпотези про чинники ризику?
*a. Описово-оціночного
b. Когортного
c. "Випадку-контролю"
d. Експериментального
e. Прогностичного

133. В якому з нижченаведених випадків буде зростати превалентність захворювання X?
*a. Якщо інцидентність захворювання X збільшується, а кількість випадків одужань та смертей від захворювання Х залишається без змін
b. Якщо інцидентність захворювання X та кількість випадків одужань від захворювання Х залишається без змін, а кількість випадків смертей від захворювання Х збільшується
c. Якщо інцидентність захворювання X залишається без змін, а кількість випадків одужань та смертей від захворювання Х збільшуються
d. Якщо інцидентність захворювання X та кількість випадків смертей від захворювання Х залишається без змін, а кількість випадків одужань від захворювання Х збільшується
e. Якщо інцидентність захворювання X, кількість випадків одужань та смертей від захворювання Х залишаються без змін

134. Дослідники визначали поширеність цукрового діабету в осіб похилого віку у виборці із 5000 пенсіонерів із грудня 2021 року по листопад 2022 року. Під час дослідження використано анкету, яку дослідники пропонували самостійно заповнити потенційним респондентам. Укажіть дизайн проведеного дослідження.
a. Дослідження "випадок-контроль"
b. Екологічне дослідження
c. Когортне дослідження
*d. Крос-секційне дослідження
e. Неконтрольований експеримент

135. Яке захворювання з переліку інфекційних хвороб, що підлягають реєстрації, належить до групи В для потреб епідеміологічного нагляду?
*a. Гострий та хронічний гепатит В
b. Холера
c. Гострий поліомієліт
d. Натуральна віспа
e. Гарячка Денге

136. Під час професійної діяльності медичному працівнику потрапив біологічний матеріал (кров) від ВІЛ-інфікованого пацієнта на пошкоджені шкірні покриви, очі та слизову оболонку. Укажіть термін проведення екстреної постконтактної профілактики для медичного працівника.
a. Не пізніше 36 годин з моменту аварії
b. Не пізніше 24 годин з моменту аварії
c. Не пізніше 12 годин з моменту аварії
d. Не пізніше 48 годин з моменту аварії
*e. Не пізніше 72 годин з моменту аварії

137. Яка риса притаманна епідемічному процесу інфекцій з трансмісивним механізмом передачі.
a. Відсутність сезонності
b. Переважна захворюваність дітей до одного року
c. Переважна захворюваність осіб з закритих колективів
*d. Сезонність
e. Періодичність (циклічність)

138. У кількох країнах зафіксовано спалах інфекційного захворювання, що потребує відповідної реакції з боку ВООЗ: відповіді та допомоги ресурсами. До якого рівня за класифікацією ВООЗ належить цей спалах, якщо допомога не перевищує можливостей Регіонального Офісу ВООЗ?
*a. Другого
b. Першого
c. -
d. Третього
e. Четвертого

139. Які з нижченаведених заходів є найефективнішими для досягнення довгострокових результатів у профілактиці та контролі холери відповідно до Глобальної стратегії ВООЗ з боротьби з холерою "Ліквідація холери: дорожня карта до 2030 року", яка спрямована на скорочення смертності на 90%?
*a. Впровадження інтегрованих заходів у таких секторах: WASH, спостереження та звітність, ОВХ, зміцнення системи охорони здоров'я, залучення громади
b. Масова вакцинація ОВХ
c. Використання оральної вакцини проти холери (ОВХ) разом із заходами WASH
d. Створення адекватної медичної мережі та матеріального забезпечення центрів лікування холери
e. Залучення до розробки Національних планів боротьби з холерою Глобальної робочої групи з боротьби з холерою (GTFCC)

140. Цільова група немовлят, що доживають до року - 4680 дітей, цільовий показник охоплення трьома дозами пентавалентної вакцини - 95%. Обчисліть річний цільовий показник для вакцинації трьома дозами.
a. 4680
*b. 4446
c. 4212
d. 3978
e. 3744

141. Агенти, що можуть використовуватись в якості біологічної зброї, розподіляють на категорії. До якої категорії, згідно з чинним законодавством, належать агенти, механізми використання яких тільки розробляються та мають виключно потенціал в майбутньому?
a. Клас С
b. Клас B
*c. Клас D
d. Клас A
e. Клас E

142. За результатами оперативної оцінки епідемічної ситуації щодо поширення COVID-19 в регіоні встановлено перевищення чотирьох із шести індикаторних показників на поточному тижні. Який рівень епідемічної небезпеки поширення COVID-19 треба встановити у цьому регіоні?
a. Блакитний
b. Жовтий
c. Зелений
*d. Червоний
e. Помаранчевий

143. Яка обробка рук проводиться після контакту зі слизовими оболонками і секретами організму?
*a. Гігієнічна
b. Санітарна
c. Профілактична
d. Хірургічна
e. Миття з милом

144. Під час епідеміологічного дослідження встановлено, що часте куріння підсилює дію канцерогенів і пошкодження тканини, а отже, збільшує вірогідність канцерогенезу. Який критерій причинності Гілла спостерігається у цьому разі?
a. Узгодженість
b. Специфічність
c. Сила
*d. Біологічний градієнт
e. Відтворюваність

145. Яка державна установа має повноваження щодо встановлення та припинення карантину у разі виникнення випадку карантинної інфекції?
a. -
*b. Кабінет Міністрів України
c. Рада національної безпеки і оборони
d. Президент України
e. Верховна Рада України

146. Під час проведення епідеміологічного дослідження були визначені параметри малої вибірки. Для визначення точності та надійності оцінки використано довірчий інтервал. Що таке довірчий інтервал в біостатистиці?
a. Інтервал значень, який описує залежність між двома змінними
*b. Інтервал значень, що містить оцінки параметра з заданою ймовірністю
c. Інтервал між найменшим і найбільшим значенням параметру
d. Фактори, що впливають на здоров’я людини
e. Інтервал значень, що відповідає здоровому стану людини

147. Що не містить медичний огляд у пунктах перетину державного кордону?
a. Перевірку медико-санітарної декларації
b. Перевірку міжнародних свідоцтв про вакцинацію
c. Перевірку медико-санітарної частини загальної декларації судна
d. Огляд пасажирів та екіпажу за показаннями
*e. Інвазивні діагностичні процедури

148. Збудник захворювання має три характерні ознаки: є анаеробом, утворює стійкі спори у навколишньому середовищі та виділяє екзотоксин. Вкажіть інфекційне захворювання, що може виникати внаслідок проникаючих поранень або за інших контамінованих травм, які супроводжуються ушкодженням шкірних і слизових покривів.
a. Шигельоз
b. Дифтерія
c. Кір
d. Чума
*e. Правець

149. Укажіть одну з ознак, що характеризує поточні тенденції смертності в світі.
a. Смертність від серцево-судинних хвороб серед жінок перевищує смертність від цих хвороб серед чоловіків
b. Серед причин смертності превалюють інфекційні хвороби
*c. Превалювання ендогенних та квазіендогенних причин смертності
d. Відсутність різниці між смертністю чоловіків та жінок
e. Превалювання екзогенних причин смертності

150. У чому полягає одна з відмінностей між аналітичними прийомами "випадок-контроль" та когортним дослідженням?
a. У тривалості проведення спостереження
b. У непридатності одного з прийомів для вивчення причин виникнення неінфекційних хвороб
*c. У правилах формування досліджуваної та контрольної груп
d. У більшому практичному значенні одного з прийомів дослідження
e. У малій придатності одного з прийомів для визначення причин спалахів інфекцій

