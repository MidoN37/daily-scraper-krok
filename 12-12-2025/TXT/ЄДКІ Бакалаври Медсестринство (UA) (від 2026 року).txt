1. Пацієнт віком 35 років перебуває в реанімаційному відділенні у зв'язку з гострим отруєнням невідомою речовиною. Які лабораторні зміни в аналізі сечі можуть свідчити про розвиток гострої ниркової недостатності?
*a. Олігурія та гіпостенурія
b. Діурез та відносна густина сечі в межах норми
c. Поліурія та гіперстенурія
d. -
e. Олігурія та гіперстенурія

2. У пацієнтки віком 19 років спостерігаються зміни зовнішності: збільшення кистей рук, стоп, лицевої частини черепа, зріст - 195 см. Рівень якого гормону доцільно насамперед перевірити в крові пацієнтки?
a. Тестостерону
*b. Соматотропіну
c. Тиреотропіну
d. Інсуліну
e. Прогестерону

3. У пацієнта як реакція на стрес розвинувся патологічний стан, що проявляється значним зниженням рівня реагування на зовнішні подразники (навіть тим, що можуть загрожувати його життю), обмеженням спонтанних рухів та активності. Який патологічний стан розвинувся в пацієнта?
a. Деменція
b. Кома
c. Параліч
d. Делірій
*e. Ступор

4. Який підрозділ організовують в амбулаторно-поліклінічних закладах або поліклінічних відділеннях лікувально-профілактичних установ для надання медичної допомоги пацієнтам, які не потребують цілодобового лікарського та медсестринського догляду?
a. Лікувально-діагностичний центр
b. Відділення реабілітації
*c. Денний стаціонар
d. Центр первинної медико-санітарної допомоги
e. Домашній стаціонар

5. Пацієнтка віком 55 років перебуває у стані без свідомості. В анамнезі: інсулінозалежний цукровий діабет, артеріальна гіпертензія. Об'єктивно спостерігається: шкіра бліда, рясне потовиділення, зіниці розширені, пульс - 98/хв, АТ - 140/90 мм рт. ст., судоми. Який патологічний стан розвинувся в пацієнтки?
a. Кардіогенний шок
b. Гіпертонічний криз
c. Гіперглікемічна кома
d. Анафілактичний шок
*e. Гіпоглікемічна кома

6. Після успішного проведення реанімаційних заходів новонародженій дитині в пологовій залі необхідно забезпечити доступ до внутрішньовенного введення лікарських засобів для подальшої підтримки життєдіяльності організму. Які судини найкраще використовувати для катетеризації в цьому разі?
a. Підключичні вени
b. Вени голови
*c. Вени пуповини
d. Ліктьові вени
e. Пахові вени

7. Пацієнт віком 65 років під час нападу стенокардії прийняв сублінгвально 1 таблетку нітрогліцерину. Укажіть найчастіший побічний ефект цього лікарського засобу.
a. Парестезії
b. Агранулоцитоз
*c. Головний біль
d. Зниження слуху
e. Ністагм

8. Який лікарський засіб необхідно насамперед застосувати для надання невідкладної допомоги пацієнту, у якого розвинувся напад бронхіальної астми?
a. Азитроміцин
b. Дексаметазон
c. Дротаверин
d. Фуросемід
*e. Сальбутамол

9. Який етап алгоритму MARCH передбачає оцінювання прохідності верхніх дихальних шляхів?
a. R
b. M
c. C
*d. A
e. H

10. Потерпілому внаслідок ДТП чоловіку віком 44 роки проведено ургентне оперативне втручання з приводу гемоперитонеуму. У разі пошкодження якого внутрішнього органа можна використовувати кров пацієнта із черевної порожнини для реінфузії, якщо забезпечені необхідні умови стерильності?
a. Підшлункової залози
b. Шлунка
c. Печінки
*d. Селезінки
e. Тонкого кишечника

11. Пацієнтку віком 25 років шпиталізовано до лікарні із симптомами передозування морфіном. Після внутрішньовенного введення налоксону її стан значно покращився. Який механізм дії цього препарату?
a. Блокада дофамінових рецепторів
*b. Блокада опіоїдних рецепторів
c. Стимуляція серотонінових рецепторів
d. Блокада ГАМК-рецепторів
e. Стимуляція бензодіазепінових рецепторів

12. У здорової доношеної дитини на третю добу життя сеча набула жовтувато-цегляного кольору (залишає червонуватий слід на пелюшках). Загальний стан дитини не порушений. Для якого перехідного стану періоду новонародженості характерні ці клінічні прояви?
a. Токсичної еритеми
b. -
c. Статевого кризу
*d. Сечокислого інфаркту нирок
e. Транзиторної альбумінурії

13. У пацієнта, який хворіє на пневмонію, температура тіла впродовж кількох годин швидко знизилася з 39,5^oС до 37^oС. Об'єктивно спостерігається: свідомість збережена, пацієнт млявий, апатичний, із зусиллям відповідає на запитання, шкірні покриви та слизові оболонки бліді, холодний липкий піт, кінцівки холодні, дихання поверхневе, пульс - 98/хв, слабкого наповнення, АТ - 80/50 мм рт. ст. Який патологічний стан розвинувся в пацієнта?
a. Гостра серцева недостатність
*b. Гостра судинна недостатність
c. Гостра дихальна недостатність
d. Гіпертонічний криз
e. Гіпоглікемічна кома

14. Під час роботи на промисловому об'єкті один із працівників зазнав ураження електричним струмом. Постраждалий лежить на землі без свідомості, у його руці помітний провід. Укажіть перший крок у наданні домедичної допомоги постраждалому в цьому разі.
*a. Безпечно припинити контакт постраждалого із джерелом електроструму
b. Негайно розпочати проведення серцево-легеневої реанімації
c. Увести внутрішньовенно 0,1%-ий розчин адреналіну (епінефрину)
d. Очікувати на прибуття бригади екстреної (швидкої) медичної допомоги
e. Провести оксигенотерапію

15. Сестрі медичній кардіологічного відділення необхідно виміряти пульс пацієнту. У який період доби та за яких обставин можна отримати найточніші показники цього параметра?
a. В обідній час, після вживання їжі
b. Вранці, одразу після сніданку
c. Ввечері, перед сном, після вечері
*d. Вранці, одразу після пробудження, натще
e. Вдень, після фізичного навантаження

16. Головна сестра медична лікувального закладу концентрує управлінські функції на собі, самостійно приймає рішення з усіх питань, а стосунки з підлеглими будує на офіційній основі, надаючи завдання у формальному жорсткому тоні. Який стиль управління відображає цей підхід у взаємодії з підлеглими?
a. -
b. Діловий
*c. Авторитарний
d. Ліберальний
e. Колегіальний

17. Чоловік отримав вогнепальне поранення обличчя. Об'єктивно спостерігається: свідомість збережена, наявні травматичні пошкодження м'яких тканин ротової порожнини, зубів верхньої та нижньої щелепи. Самостійне дихання збережене, однак проявляються ознаки обструкції верхніх дихальних шляхів. Який медичний пристрій доцільно насамперед застосувати для тимчасового забезпечення прохідності дихальних шляхів?
a. Ендотрахеальна трубка
b. Орофарингеальний повітровід
*c. Носоглотковий повітровід
d. Зонд Блекмора
e. Пульсоксиметр

18. У вагітної жінки віком 33 роки на 39-му тижні вагітності розпочалися генералізовані судоми, яким передував інтенсивний головний біль, порушення зору ("мушки" перед очима, двоїння в очах), біль у правому верхньому квадранті живота та в епігастрії, нудота, блювання. Також з'ясувалося, що протягом вагітності в жінки спостерігалися підвищення артеріального тиску, набряки та протеїнурія. Який патологічний стан розвинувся в пацієнтки?
*a. Еклампсія
b. -
c. Епілептичний статус
d. Тяжка прееклампсія
e. Тромбоемболія легеневої артерії

19. У дев'ятирічної дитини триває напад надшлуночкової тахікардії. Після проведення вагусних маневрів (проби Вальсальви) напад не припинився. Який лікарський засіб доцільно застосувати в цьому разі?
a. Аміодарон
b. Адреналін (епінефрин)
c. Атропін
d. Анальгін (метамізол натрію)
*e. Аденозин

20. Пацієнту, який хворіє на артеріальну гіпертензію, призначено проведення офтальмоскопії. Перед процедурою сестра медична закрапала йому в очі мідріатичний засіб. Через 10 хв пацієнт поскаржився на біль у правій скроневій ділянці, нудоту, нечіткість зору. Об'єктивно спостерігається: АТ - 120/80 мм рт. ст., ЧСС - 68/хв, ЧД - 22/хв. Укажіть наймовірнішу причину появи цих скарг у пацієнта.
*a. Напад закритокутової глаукоми
b. Анафілактичний шок
c. Крововилив у сітківку
d. Гіпертонічний криз
e. Гострий іридоцикліт

21. У десятирічної дівчинки спостерігаються тривалий субфебрилітет, зменшення маси тіла. Під час об'єктивного обстеження виявлено: блідість шкіри та слизових оболонок, дрібнопетехіальний висип на шкірі тулуба і кінцівок, генералізоване збільшення лімфовузлів, гепатоспленомегалія. У периферичній крові: анемія, лейкоцитоз, тромбоцитопенія. У пунктаті кісткового мозку: тотальна бласттрансформація. Для якого захворювання характерні ці клініко-лабораторні показники?
a. Гідраденіту
b. Вітамін B_12-дефіцитної анемії
c. Анемії Фанконі
d. Інфекційного мононуклеозу
*e. Гострого лейкозу

22. Яка із загальних функцій менеджменту передбачає спонукання працівників організації до високопродуктивної діяльності для задоволення своїх потреб і досягнення цілей організації в цілому?
*a. Мотивація
b. Організація
c. Планування
d. Контроль
e. Прогнозування

23. У пацієнтки віком 30 років розвинувся напад пароксизмальної тахікардії. З яких заходів необхідно розпочати надання невідкладної допомоги в цьому разі?
a. -
*b. Проведення вагусних проб
c. Забезпечення горизонтального положення тіла
d. Виконання електричної дефібриляції
e. Введення гіпотензивних засобів

24. Пацієнтці з декомпенсованою хронічною серцевою недостатністю призначено комплексне лікування: інгібітор АПФ (еналаприл), діуретик (фуросемід), beta-адреноблокатор (бісопролол) і блокатор рецепторів до альдостерону (спіронолактон). Через два тижні стан пацієнтки значно покращився: зменшилися задишка та набряки ніг, але з'явився сухий виснажливий кашель. Клінічних проявів ГРВІ не виявлено. Який лікарський засіб, найімовірніше, спричинив появу кашлю в пацієнтки?
a. -
b. Фуросемід
c. Бісопролол
*d. Еналаприл
e. Спіронолактон

25. Пацієнтка після перенесеного інсульту відчуває виражений страх втратити рівновагу та впасти, через що відмовляється виконувати балансувальні вправи. Сестра медична реабілітаційного відділення провела з нею бесіду щодо її побоювань та запропонувала спільно розробити стратегію їх подолання. Який принцип реабілітації реалізувала сестра медична під час сестринського втручання?
a. Цілеспрямованість
*b. Пацієнтоцентричність
c. Своєчасність
d. Безперервність
e. Послідовність

26. Вакцинація проти яких захворювань розпочинається у віці 12 місяців (вводиться перша доза вакцини) згідно з Національним календарем профілактичних щеплень в Україні?
a. Дифтерії, туберкульозу, вірусного гепатиту В
b. Туберкульозу, кашлюка, вірусного гепатиту В
c. Краснухи, кашлюка, туберкульозу
*d. Епідемічного паротиту, краснухи, кору
e. Кашлюка, дифтерії, правця

27. У шестирічної дитини раптово підвищилася температура тіла до 39,5^oС. Який лікарський засіб категорично протипоказано для використання з метою зниження високої температури тіла дітям віком до 15 років?
a. Парацетамол
*b. Ацетилсаліцилова кислота
c. -
d. Мефенамінова кислота
e. Ібупрофен

28. У закладі охорони здоров'я за наказом МО3 створено відділ, до складу якого увійшли: лікар-епідеміолог, помічник лікаря-епідеміолога, координатор з адміністрування антимікробних препаратів, координатор з гігієни рук, координатор навчання і підготовки з профілактики інфекцій, статистик. Укажіть цей відділ.
*a. Інфекційного контролю
b. Особливо небезпечних інфекцій
c. Інфекційних захворювань
d. Епідеміологічний
e. Профілактики внутрішньолікарняних інфекцій

29. Пацієнтка віком 20 років скаржиться на рясні виділення зі статевих шляхів із неприємним "рибним" запахом. Результати гінекологічного дослідження: слизова оболонка піхви блідо-рожева, вагінальні виділення молочно-білого кольору, прилипають до стінок піхви, pH піхви - 5,0. Для якої патології характерні ці симптоми?
*a. Бактеріального вагінозу
b. Генітального герпесу
c. Трихомоніазу
d. Хламідіозу
e. Кандидозного вульвовагініту

30. Пацієнт, який хворіє на виразкову хворобу дванадцятипалої кишки, скаржиться на слабкість, задишку під час незначних фізичних навантажень, спотворення смаку (бажання їсти крейду). Об'єктивно спостерігається: блідий, трофічні зміни шкіри. У крові: гемоглобін - 90 г/л, еритроцити - 3,3·10^12/л, КП - 0,75. Яке ускладнення основного захворювання розвинулося в пацієнта?
a. Вітамін B_12-дефіцитна анемія
b. Апластична анемія
*c. Залізодефіцитна анемія
d. Еритремія
e. Гемолітична анемія

31. У пацієнтки віком 56 років на тлі дефіциту вітаміну В_12 в організмі розвинулися такі симптоми: зміна ходи, атрофія м'язів нижніх кінцівок, порушення чутливості в кінцівках. Для якого захворювання характерний вказаний симптомокомплекс?
a. Метаболічної міопатії
b. Остеопорозу
c. Поліартриту
d. Атеросклерозу
*e. Фунікулярного мієлозу

32. Пацієнтка віком 42 роки скаржиться на задишку, помірний кашель із виділенням невеликої кількості мокротиння, тяжкість у лівій половині грудної клітки, підвищення температури тіла до 38,2^oC. Об'єктивно спостерігається: ЧД - 28/хв, ліва половина грудної клітки відстає в акті дихання, голосове тремтіння нижче кута лівої лопатки різко ослаблене, аускультативно в цій ділянці дихальні шуми відсутні. Для якого захворювання найхарактерніші ці симптоми?
a. Бронхоектатичної хвороби
b. Туберкульозу легень
c. Міжреберної невралгії
d. Абсцесу легені
*e. Ексудативного плевриту

33. Сестрі медичній потрібно оцінити швидкість адаптації організму пацієнтки до фізичного навантаження, а також визначити час, необхідний для відновлення після нього. Яку з нижченаведених проб потрібно провести в цьому разі?
a. Штанге
b. -
c. Кліностатичну
d. Генчі
*e. Мартіне-Кушелевського

34. Як називається комплекс заходів, спрямованих на знищення збудників патогенних мікроорганізмів на об'єктах навколишнього середовища?
*a. Дезінфекція
b. Дератизація
c. Дезінсекція
d. Вакцинація
e. Асептика

35. Укажіть частоту компресій на грудну клітку за 1 хв під час проведення серцево-легеневої реанімації у дорослих.
a. 130-140
b. 80-90
*c. 100-120
d. 60-70
e. 70-80

36. Яка форма медичного страхування згідно із Законом України "Про страхування" реалізується шляхом фінансування за рахунок коштів фізичних чи юридичних осіб і передбачає встановлення загальних умов страхування страховиком самостійно?
a. Обов'язкове
b. Загальне
c. Некомерційне
*d. Добровільне
e. Спеціальне

37. Дiвчина підліткового віку, перебуваючи в малопровітрюваному людному примiщеннi, спочатку вiдчула загальну слабкість, нудоту, запаморочення, мерехтіння "мушок" перед очима та шум у вухах, після чого знепритомніла. Які дії є пріоритетними під час надання невідкладної допомоги пацієнтці в цьому разі?
a. -
b. Увести адреналін (епінефрин) внутрішньовенно
c. Дати вжити легкозасвоювані вуглеводи (воду з цукром)
d. Розпочати виконання серцево-легеневої реанімації у співвідношенні 30 компресій на грудну клітку до 2 вдихів
*e. Забезпечити доступ свіжого повітря, надати пацієнтці горизонтальне положення з трохи піднятими нижніми кінцівками

38. Старша сестра медична амбулаторії складає графік роботи підлеглих працівників. Укажіть норми навантаження на сестру медичну загальної практики згідно з чинним законодавством України.
a. 900 осіб у місті, 800 осіб у сільській місцевості
b. 450 осіб у місті, 150 осіб у сільській місцевості
c. 800 осіб у місті, 400 осіб у сільській місцевості
d. 1500 осіб у місті, 1200 осіб у сільській місцевості
*e. 750 осіб у місті, 600 осіб у сільській місцевості

39. Яка з нижченаведених причин є основною для виникнення ділових конфліктів у медичних установах?
a. Дисбаланс у розподілі матеріальних ресурсів
b. Дефіцит товарів першої необхідності
*c. Низький рівень управлінської культури
d. Відсутність належних умов праці
e. Нестабільність у суспільстві

40. Як називається національний документ, що засвідчує право на здійснення медичної діяльності з дотриманням спеціальних вимог?
a. Розпорядження
b. Постанова
c. Закон
d. Припис
*e. Ліцензія

41. Як називаються помилкові або неадекватні дії медичного працівника, що були виконані з профілактичною, діагностичною або лікувальною метою, спричинили розвиток захворювання або патологічного стану в пацієнта і класифікуються як нещасний випадок з юридичному аспекті?
a. Лікарська помилка
b. Медична помилка
c. Лікарська недбалість
*d. Ятрогенія
e. Упущення

42. У концепції надання допомоги постраждалим на догоспітальному етапі основою є проведення первинного огляду постраждалого. Укажіть головну мету цього огляду.
a. Забезпечення психоемоційного супроводу
b. Аналіз функцій центральної нервової системи
*c. Швидке визначення станів, що загрожують життю постраждалого, та їх негайне усунення
d. Забезпечення достатньої оксигенації з метою підтримання аеробного метаболізму
e. Забезпечення прохідності верхніх дихальних шляхів та стабілізація шийного відділу хребта

43. У чоловіка під час фізичних навантажень часто виникають синкопальні стани та задишка. В анамнезі – хронічна ревматична хвороба серця. Об'єктивно спостерігається: блідість шкірних покривів, синхронна пульсація сонних артерій із похитуванням голови, АТ – 180/50 мм рт. ст. Для якої вади серця характерні ці симптоми?
a. Недостатності тристулкового клапана
b. Стенозу мітрального клапана
c. Дефекту міжшлуночкової перегородки
d. Недостатності мітрального клапана
*e. Недостатності аортального клапана

44. Головна сестра медична розробила заходи, які заклад охорони здоров'я має виконати за рік, вказала терміни виконання та відповідальних виконавців. Яку функцію управління організацією вона виконала?
a. Організаційний аналіз
b. Сервісне блокування
*c. Оперативне планування
d. Функціональне блокування
e. Стратегічний менеджмент

45. Пацієнт, який перебуває на етапі відновлення після інсульту, висловив бажання самостійно виконувати певні вправи вдома. Сестра медична, замість простої відмови, обговорила з ним можливі ризики та переваги, запропонувала адаптований комплекс вправ і домовилася про регулярний онлайн-моніторинг його стану. Яка модель взаємин між сестрою медичною у наведеній ситуації базується на діалозі, рівноправності та спільному прийняття рішень?
a. Патерналістична
b. Авторитарна
c. Інженерна
d. Контактна
*e. Колегіальна

46. У новонародженої дитини (вік - 1 місяць) виявлено холодний абсцес у ділянці верхньої третини лівого плеча. Яке порушення під час проведення щеплення проти туберкульозу спричинило появу цього ускладнення?
a. Недотримання умов асептики
b. Термін вакцинації
c. Вибір ділянки введення вакцини
d. Дозування імунобіологічного препарату
*e. Спосіб введення вакцини

47. Пацієнту інфекційного стаціонару встановлено діагноз: дифтерія ротоглотки - та з лікувальною метою введено протидифтерійну сироватку. Укажіть її основний механізм дії.
a. Стабілізація гемодинаміки
b. Забезпечення седативного ефекту
*c. Нейтралізація токсину
d. Стимуляція імунної системи
e. Знищення збудника інфекції

48. У пацієнта віком 60 років шпиталізовано до лікарні зі скаргами на сильний оперізувальний біль в епігастрії, багаторазове блювання, що не приносить полегшення. Пацієнт блідий, шкіра волога, АТ - 85/50 мм рт. ст., ЧСС - 110/хв. В анамнезі - зловживання алкоголем. Для якого захворювання характерні вказані симптоми?
a. Інфаркту міокарда
b. Кишкової непрохідності
c. Гострого апендициту
*d. Гострого панкреатиту
e. Ниркової коліки

49. Між сестрами медичними лікувального закладу, які працюють в одному відділенні, виник конфлікт через розбіжності в підходах до догляду за пацієнтами. Укажіть цей вид конфлікту.
a. Між особою та групою
b. -
c. Внутрішньоособовий
d. Міжгруповий
*e. Міжособовий

50. Пацієнту кардіологічного відділення проводиться аускультація серця. Який клапан серця найкраще вислуховується у точці, розташованій у II міжребер'ї праворуч від краю груднини?
a. Легеневої артерії
*b. Аортальний
c. Мітральний
d. -
e. Тристулковий

51. Кому з нижченаведених пацієнтів показане лікування в денному стаціонарі медичного центру?
a. Пацієнту віком 56 років із термінальною стадією цирозу печінки
*b. Пацієнту віком 49 років із загостренням хронічного холециститу
c. Пацієнту віком 67 років із гострим порушенням мозкового кровообігу
d. Пацієнтці віком 78 років із ІV стадією раку шлунка
e. Пацієнтці віком 27 років, якій показаний остеосинтез

52. Керівник лікувального закладу проводить загальні збори з працівниками, а секретар задокументовує інформацію в письмовому вигляді. Як називається документ, у якому фіксується хід обговорення питань та прийняття рішень?
*a. Протокол
b. -
c. Розпорядження
d. Наказ
e. Вказівка

53. Пацієнту віком 43 роки встановлено попередній діагноз: хронічний панкреатит. Які лабораторні маркери мають найбільшу діагностичну значущість для виявлення порушення функції підшлункової залози?
a. Холестерин, білірубін
b. Протромбіновий індекс, гематокрит
*c. alpha-амілаза, еластаза 1
d. Трансамінази, С-реактивний білок
e. Білірубін, трансамінази

54. Пацієнтка віком 49 років після фізичного перенавантаження відчула раптове прискорене серцебиття, дискомфорт у грудній клітці, запаморочення, відчуття нестачі повітря. Об'єктивно спостерігається: пульс - 140/хв, ритмічний, маятникоподібний, АТ - 100/60 мм рт. ст. Діагностовано напад пароксизмальної тахікардії. Яка специфічна методика, що рефлекторно підвищує тонус блукаючого нерва, використовується під час надання долікарської допомоги?
a. Електрична дефібриляція
b. Черезстравохідна електростимуляція
*c. Проба Вальсальви
d. Перикардіоцентез
e. Катетерна абляція

55. У пацієнта під час аускультації серця вислуховується систолічний шум у ділянці верхівкового поштовху. Для недостатності якого клапана серця це характерно?
a. -
b. Тристулкового
c. Легеневої артерії
d. Аортального
*e. Мітрального

56. Під час оцінки рівня свідомості в постраждалого з'ясувалося, що він не реагує на зовнішні подразники - голос та біль (перебуває у стані без свідомості). Яку шкалу використано для оцінки рівня свідомості постраждалого в цьому разі?
a. SAMPLE
b. ABCDE
*c. AVPU
d. SCORE
e. FAST

57. У центрі ПМСД медичний працівник проводить обстеження трирічної дитини. Яка формула використовується для визначення нормального артеріального тиску у дітей цього віку.
a. 80 * n
b. 70 + 5n
c. 70 * n
*d. 90 + 2n
e. 10 + 2n

58. Укажіть вид медичної допомоги, що надається пацієнтам з невиліковними захворюваннями на пізніх стадіях, мета якої - полегшити симптоми та покращити якість життя пацієнтів.
a. Первинна
b. Реабілітаційна
c. Вторинна
d. Висококваліфікована
*e. Паліативна

59. Унаслідок бойових дій постраждалий опинився під завалами зруйнованої будівлі. Об'єктивно спостерігається: права нижня кінцівка, яка стиснута уламками бетонних конструкцій, бліда, набрякла, пульс на підколінній артерії відсутній, чутливість порушена. Які дії треба виконати, якщо необхідно терміново евакуювати постраждалого, а з моменту стиснення кінцівки минуло більше ніж 10 хв?
*a. Накласти джгут на кінцівку вище місця стиснення перед її звільненням
b. Накласти джгут на кінцівку вище місця стиснення після її звільнення
c. Одразу після звільнення кінцівки розтерти її спиртовмісним розчином
d. Негайно після звільнення розмасажувати стиснуту кінцівку
e. Одразу після звільнення кінцівки підняти її вище рівня голови постраждалого

60. В операційному блоці, де чіткий розподіл повноважень є критично важливим для безпеки пацієнтів, існує ризик виникнення конфліктів через нечіткість функціональних обов'язків. Який структурний метод управління є найефективнішими для запобігання та врегулювання конфліктів серед медичного персоналу в цьому разі?
a. -
b. Поступливість
c. Консенсус
d. Переговори
*e. Роз'яснення

61. У чоловіка віком 42 роки діагностовано вивих нижньої щелепи. Який вид пов'язки накладається після вправлення нижньої щелепи з метою іммобілізації (фіксації) щелепи в певному положенні?
a. Хрестоподібна
b. Вузлова
c. Чепець
*d. Пращоподібна
e. Неаполітанська

62. Головна сестра медична клінічної лікарні на нараді з підлеглими сестрами медичними, які пройшли курси підвищення кваліфікації, обговорювала стадії життєвого циклу організації. Укажіть стадії життєвого циклу організації.
a. Період росту та розвитку, етап стабілізації діяльності, припинення існування або оновлення
b. Період розвитку, етап стабілізації діяльності, припинення існування або оновлення
c. Утворення, народження, період росту, припинення існування або оновлення
*d. Заснування, період росту та розвитку, етап стабілізації діяльності, припинення існування або оновлення
e. Заснування, етап стабілізації діяльності, припинення існування або оновлення

63. Яка група інвалідності встановлюється пацієнту зі стійкими, вираженими функціональними порушеннями, що значно обмежують життєдіяльність й унеможливлюють самообслуговування, вимагаючи постійного стороннього догляду?
a. Третя
b. Четверта
*c. Перша
d. -
e. Друга

64. Який лікарський засіб призначають усім здоровим новонародженим дітям у першу добу життя з метою профілактики геморагічної хвороби новонароджених?
a. Гепарин
b. Вітамін D
*c. Вітамін К
d. Вітамін С
e. Транексамову кислоту

65. Пацієнт віком 45 років скаржиться на біль у грудній клітці зліва, що посилюється під час дихання, кашлю, нахилах тулуба у здоровий бік та на непродуктивний болісний кашель. Об’єктивно спостерігається: рухомість грудної клітки обмежена з ураженого боку, аускультативно вислуховується шум тертя плеври. Для якого захворювання характерні вказані клінічні прояви?
a. Гострого бронхіту
b. Бронхіальної астми
c. Гострого стенозуючого ларингіту
*d. Сухого плевриту
e. Бронхоектатичної хвороби

66. Постраждалий перебуває у стані без свідомості, але в нього збережений пульс і самостійне дихання. Яке положення необхідно надати постраждалому, щоб запобігти регургітації та западінню язика, в очікуванні приїзду бригади швидкої (екстреної) медичної допомоги?
a. Фаулера
*b. Стабільне бічне
c. Сімса
d. Ортопное
e. Тренделенбурга

67. Укажіть медичний заклад, що надає медичну допомогу з багатьох лікарських спеціальностей у межах закладу та вдома.
a. Хоспіс
b. Станція переливання крові
c. Перинатальний центр
d. Санітарна станція
*e. Поліклініка

68. Пацієнтка віком 58 років скаржиться на загальну слабкість, зниження працездатності, сонливість, сухість та лущення шкіри, випадіння волосся, огрубіння голосу, збільшення маси тіла, мерзлякуватість. Об'єктивно спостерігається: пастозність обличчя, жовтуватий колір шкіри, збільшення язика, надмірний розвиток підшкірної жирової клітковини, пульс - 56/хв, ритмічний, АТ - 100/60 мм рт. ст. Рівень гормонів у крові: Т_4 і Т_3 знижений, ТТГ - підвищений. Для якого захворювання щитоподібної залози характерні вказані клініко-лабораторні показники?
a. Хронічного тиреоїдиту
b. Вузлового токсичного зоба
*c. Гіпотиреозу
d. Гострого тиреоїдиту
e. Тиреотоксикозу

69. Пацієнтці віком 46 років, яка скаржиться на сухість у роті та швидку стомлюваність, проведено глюкозо-толерантний тест та отримано такі результати: рівень глюкози в крові натще - 6,5 ммоль/л, через 2 год - 8,4 ммоль/л. Оцініть результати тесту.
a. Цукровий діабет 2-го типу
b. Фізіологічна норма
c. Цукровий діабет 1-го типу
*d. Порушення толерантності до вуглеводів
e. Нецукровий діабет

70. Укажіть форму первинної медико-санітарної допомоги, надаючи яку, лікар загальної практики опікується членами прикріплених сімей протягом усього життя і несе повну відповідальність за стан їхнього здоров'я.
*a. Сімейна
b. Спеціальна
c. Консультативна
d. Педіатрична
e. Екстрена (швидка)

71. У лейкоцитарній формулі здорової дитини спостерігається приблизно однакова кількість нейтрофілів та лімфоцитів (<<другий перехрест>> лейкоцитарної формули). У якому віці виявляється цей лабораторний феномен?
a. 2-3 роки
b. 11-12 років
*c. 5-6 років
d. 9-10 років
e. 7-8 років

72. Медичну допомогу населенню надають медичні заклади, номенклатура яких затверджена Міністерством охорони здоров'я України. Які з нижченаведених закладів належать до лікувально-профілактичних?
*a. Амбулаторії
b. Клінічні лабораторії
c. -
d. Бактеріологічні лабораторії
e. Аптечні установи

73. Пацієнту віком 55 років встановлено діагноз: артеріальна гіпертензія, І стадія, 2-й ступінь. У складі двокомпонентної антигіпертензивної терапії йому призначено амлодипін. До якої фармакологічної групи належить цей лікарський засіб?
*a. Антагоністи кальцію
b. Петльові діуретики
c. Адреноміметики
d. Тіазидні діуретики
e. Адреноблокатори

74. Укажіть форму соціального медичного страхування в країнах із розвиненою системою охорони здоров'я, що є складовою частиною системи соціального страхування, проводиться в порядку, передбаченому законодавством країни і, відповідно, затверджена урядом.
a. Приватне
b. Змішане
c. Державне
*d. Обов'язкове
e. Добровільне

75. Чоловік віком 42 роки отримав проникаючу травму грудної клітки. Об'єктивно спостерігається: шкіра та слизові оболонки ціанотичні, прискорене поверхневе дихання, з рани на грудній клітці витікає піниста кров, а під час вдиху чутно шиплячий звук (звук всмоктування повітря через рану). Яку невідкладну допомогу необхідно насамперед надати пацієнту?
a. Провести електричну дефібриляцію
*b. Накласти на рану оклюзійну пов’язку
c. Прикласти холодний компрес на грудну клітку
d. Надати постраждалому стабільне бічне положення
e. Накласти комірець Шанца

76. У п'ятирічної дитини протягом останніх трьох років спостерігаються періодичні напади чхання, свербіж у носі (дитина часто чухає ніс та морщить його, що спричинило появу поперечної складки вище кінчика носа). Також відзначаються закладеність носа, рясні прозорі виділення з носа, утруднене носове дихання та поява синців під очима. Для якого захворювання характерний цей симптомокомплекс?
a. Інфекційного мононуклеозу
b. Гострого фарингіту
c. Дифтерії носа
d. Гострого гаймориту
*e. Алергічного риніту

77. Пацієнту встановлено попередній діагноз: шигельоз. Який специфічний лабораторний метод діагностики використовується для підтвердження діагнозу?
a. Загальний аналіз сечі
b. Загальний аналіз крові
c. Біохімічний аналіз крові
d. Аналіз крові на глюкозу
*e. Бактеріологічне дослідження випорожнень

78. Для якої вродженої вади серця характерні чотири анатомічні ознаки: стеноз легеневої артерії, дефект міжшлуночкової перегородки, декстрапозиція аорти та гіпертрофія правого шлуночка?
a. Аномалії Ебштейна
b. Декстракардії
*c. Тетради Фалло
d. Коарктації аорти
e. -

79. Який саме аспект управлінського процесу стосується створення й закріплення системи прав, обов'язків, повноважень і відповідальності працівників та підрозділів у рамках виконання конкретних операцій, робіт і етапів управлінських рішень?
a. Правовий
b. Технологічний
c. Соціальний
d. Економічний
*e. Організаційний

80. Жінка віком 25 років годину тому отримала опік лівої кисті окропом. Об'єктивно спостерігається: шкіра в місці опіку гіперемована, набрякла, є пухирі, наповнені прозорою рідиною. Який із нижченаведених заходів треба насамперед провести на догоспітальному етапі під час надання невідкладної допомоги пацієнтці?
a. Накласти пов'язку з антисептиком на уражену ділянку
*b. Охолодити місце опіку прохолодною проточною водою
c. Накласти мазеву пов'язку на уражену ділянку
d. Обробити місце опіку спиртовмісним розчином
e. Проколоти пухирі та накласти суху пов'язку на уражену ділянку

81. Пацiєнт скаржиться на інтенсивний бiль у правому пiдребер'ї, що iррадiює в праву лопатку. Напередодні було блювання, що не принесло полегшення. Об'єктивно спостерігається: температура тiла - 37,8^oС, під час пальпації живіт помiрно здутий, напружений та болючий у правому пiдребер'ї, помiрне напруження м'язiв черевної стiнки у правому пiдребер'ї, симптом Ортнера позитивний. Для якого захворювання характерні ці клінічні прояви?
a. Перфоративної виразки шлунка
b. Гострого панкреатиту
c. Гострого апендициту
*d. Гострого холециститу
e. Кишкової непрохiдності

82. Пацієнт, який довгий час працює бурильником у шахті, скаржиться на дискомфорт у кистях. Який із нижчезазначених методів дослідження дозволить оцінити їх больову чутливість?
a. Холодова проба
b. Динамометрія
c. Капіляроскопія
*d. Алгезиметрія
e. Палестезіометрія

83. Який із нижченаведених факторів є протипоказанням для лікування пацієнта в умовах домашнього стаціонару?
a. -
*b. Тяжкий перебіг захворювання
c. Похилий вік
d. Часті респіраторні захворювання
e. Інвалідність

84. Який спеціальний державний орган, створений для реформування галузі охорони здоров'я в Україні, відповідає за замовлення медичних послуг у закладах охорони здоров'я незалежно від форми власності чи фізичної особи-підприємця та за їх оплату в рамках гарантованого обсягу медичної допомоги?
a. Міністерство охорони здоров'я України
b. Кабінет Міністрів України
c. Центр первинної медико-санітарної допомоги
d. Обласна державна адміністрація
*e. Національна служба здоров'я України

85. Як називається шкала, що використовується для об’єктивного оцінювання рівня свідомості пацієнта, та застосовується переважно в разі травматичних уражень головного мозку?
a. Апгар
*b. Глазго
c. Нортона
d. Бартела
e. Франкеля

86. Укажіть обов'язковий документ, що медичний працівник має надати для проходження атестації, де зазначені відомості про трудову діяльність і надано оцінку його ділових і моральних якостей.
*a. Характеристика з місця роботи
b. Довідка про доходи
c. Особова медична картка
d. Протокол засідання лікарської комісії
e. Автобіографія

87. Лікар встановив пацієнту діагноз: цукровий діабет 2-го типу - та виписав рецепт на антидіабетичний препарат (метформін). Пацієнт повідомив лікарю, що має фінансові труднощі. Яке пояснення потрібно надати пацієнтові щодо придбання цього препарату?
a. Порекомендувати звернутися до соціальних служб, які можуть фінансово допомогти з придбанням препарату
*b. Препарат можна придбати за рецептом безкоштовно або з частковою доплатою в аптеках, що беруть участь у державній програмі "Доступні ліки"
c. Препарат можна придбати зі знижкою в аптеках, що проводять спеціальні акції
d. Препарат можна придбати нетерміново, після вирішення фінансових проблем
e. Потрібно порекомендувати придбати препарат пізніше, коли з'являться кошти

88. Чоловік віком 57 років скаржиться на стискальний пекучий біль за грудниною з іррадіацією в ліве плече, що виник під час фізичного навантаження та не минув після приймання нітрогліцерину. Об'єктивно спостерігається: пацієнт стривожений, шкіра та видимі слизові оболонки бліді, тони серця ослаблені, ритмічні, АТ - 90/50 мм рт. ст. Результати ЕКГ: сегмент S-T над ізолінією, коронарний зубець Q. Для якої патології це характерно?
a. Перикардиту
*b. Інфаркту міокарда
c. Міокардиту
d. Ревматичної хвороби серця
e. Ендокардиту

89. Пацієнту гематологічного відділення встановлено попередній діагноз: хронічний лімфолейкоз. Укажіть найхарактернішу об'єктивну клінічну ознаку цього захворювання.
a. Гемартроз
b. Жовтяниця
*c. Лімфаденопатія
d. Анасарка
e. Артралгія

90. Пацієнт віком 45 років хворіє на бронхіальну астму. Який метод функціональної діагностики використовують для моніторингу пікової об’ємної швидкості форсованого видиху з метою оцінки ефективності лікування та попередження загострень бронхіальної астми?
a. -
b. Пневмотахометрія
c. Спірометрія
d. Пульсоксиметрія
*e. Піклуфометрія

91. Пацієнтка віком 62 роки скаржиться на біль у язику, відсутність апетиту, зміни смаку, оніміння, «повзання мурашок» та відчуття холоду в кінцівках, розлади дефекації й сечовипускання. В анамнезі - гастректомія. Об'єктивно спостерігається: хитка хода, м'язова слабкість, шкіра блідо-жовтяничного кольору, «лакований» яскраво-червоний язик, збільшення печінки та селезінки. У крові виявлено зниження кількості еритроцитів та гемоглобіну, підвищення кольорового показника, макроцитоз, наявність в еритроцитах тілець Жоллі та кілець Кебота. Для якого виду анемії характерні ці клініко-лабораторні показники?
*a. Вітамін В12-дефіцитної
b. Постгеморагічної
c. Апластичної
d. Залізодефіцитної
e. Гіпопластичної

92. Генеральний директор медичного закладу під час обговорення конфліктної ситуації наголосив, що система управління охорони здоров'я в Україні має три рівні. Яка з нижченаведених посад належить до оперативного рівня управління?
*a. Старша сестра медична відділення
b. Заступник головного лікаря
c. Постова сестра медична відділення
d. Головний лікар
e. Головна сестра медична

93. Яку допомогу потрібно надати породіллі в ІІІ періоді пологів, якщо плацента не відокремилася після введення утеротоніків і триває кровотеча?
a. Спостерігати за кровотечею
b. Ушити розриви промежини
*c. Провести ручне відділення та виділення посліду
d. Підготувати роділлю до лапаротомії
e. Оглянути пологові шляхи на цілісність

94. Укажіть технічний нормативний документ, який визначає вимоги до надання медичної допомоги пацієнту в разі конкретного захворювання, визначеного синдрому або в конкретній ситуації.
a. Рецепт
b. Формуляр
*c. Клінічний протокол
d. Технологічні стандарти
e. Комплексні стандарти

95. У дитини, яка народилася з масою тіла 5200 г, об'єктивно спостерігається: щільні набряки на тильних поверхнях кистей та стоп, набряки обличчя, напіврозкритий рот, збільшені язик і губи, грубий, низького тембру голос під час плачу, уповільненість рухів і рефлексів, пізнє відходження меконію. Укажіть основний лікарський засіб, що використовуватиметься для лікування цієї дитини.
a. Преднізолон
b. Гідрокортизон
*c. Левотироксин (L-тироксин)
d. Діазепам
e. Калію йодид (йодомарин)

96. Пацієнтка віком 34 роки, яка хворіє на цукровий діабет 1-го типу, раптово втратила свідомість. Об'єктивно спостерігається: судомні посмикування м'язів, блідість та вологість шкіри, мідріаз, пульс - 98/хв, АТ - 110/70 мм рт. ст. Який із нижченаведених лікарських засобів необхідно застосувати негайно з метою надання невідкладної допомоги пацієнтці?
a. 10-14 ОД інсуліну короткої дії в/в
b. 5%-ий розчин глюкози в/в
c. 0,2%-ий розчин норадреналіну в/в
*d. 40%-ий розчин глюкози в/в
e. 0,1%-ий розчин адреналіну (епінефрину) в/м

97. Пацієнт віком 49 років, який упродовж двадцяти трьох років працює апаратником синтезу на фармацевтичній фабриці, скаржиться на загальну слабкість, швидку стомлюваність, запаморочення, головний біль, порушення сну та кровоточивість ясен. Об'єктивно спостерігається: петехіальний висип та поодинокі крововиливи на шкірі, лабільність пульсу, АТ -- 100/60 мм рт. ст., печінка виступає з-під краю реберної дуги на 3 см. Результати аналізу крові: гемоглобін - 102 г/л, еритроцити 3,89·10^12/л, КП - 0,78, лейкоцити - 2,7·10^9/л, тромбоцити - 103·10^9/л. Яка найімовірніша причина появи цього клініко-лабораторного симптомокомплексу?
*a. Хронічна інтоксикація бензолом
b. -
c. Гостра інтоксикація окисом вуглецю
d. Хронічна інтоксикація марганцем
e. Гостра інтоксикація бензолом

98. Укажіть посаду керівника недержавної форми власності, який відповідає за раціональну фінансово-господарську діяльність, використання матеріальних, фінансових і трудових ресурсів лікувально-профілактичного закладу.
a. Ординатор
b. Старша сестра медична
c. Завідувач відділення
d. Головна сестра медична
*e. Директор

99. Який інформативно-аналітичний документ на вимогу старшої сестри медичної терапевтичного відділення складено постовою сестрою медичною у зв'язку з її запізненням на роботу?
a. Заява про звільнення
*b. Пояснювальна записка
c. Доповідна записка
d. Акт про неявку на роботу
e. Службова записка про дисциплінарне порушення

100. Жінка віком 29 років скаржиться на свербіж і печіння в ділянці зовнішніх статевих органів, дискомфорт у піхві, що посилюється під час статевого акту. Результати гінекологічного дослідження: слизова оболонка піхви гіперемована, набрякла, петехіальні крововиливи на слизовій оболонці вагінальної частини шийки матки ("полунична" шийка матки), вагінальні виділення пінисті, сіро-жовтого кольору, з неприємним запахом. Для якого захворювання характерні ці симптоми?
*a. Трихомоніазу
b. Кандидозного вульвовагініту
c. Бактеріального вагінозу
d. Аеробного вагініту
e. Хламідіозу

101. У чоловіка внаслідок проникаючого поранення грудної клітки розвинувся напружений пневмоторакс, який супроводжується блискавично наростаючою задишкою, ціанозом, тахікардією, гіпотензією. Укажіть оптимальне місце для проведення термінової пункційної декомпресії.
a. 2-е міжребер'я по пригруднинній лінії
*b. 5-те міжребер'я по передній пахвинній лінії
c. -
d. 5-те міжребер'я по середньоключичній лінії
e. 4-те міжребер'я по передній пахвинній лінії

102. У хірургічному відділенні перебуває пацієнт після пілороантрумектомії (операції на шлунку у зв’язку зі стенозом воротаря). В анамнезі: хронічний бронхіт і тромбофлебіт вен нижніх кінцівок. Який метод профілактики розвитку гіпостатичної пневмонії у пацієнта доцільно застосувати в ранньому післяопераційному періоді?
*a. Дихальну гімнастику
b. Еластичне бинтування нижніх кінцівок
c. Антибіотикотерапію
d. Часте провітрювання палати
e. Суворий ліжковий режим

103. Пацієнтка віком 82 роки скаржиться на біль у мезогастральній ділянці, нудоту та триразове блювання. Укажіть правильну послідовність методів об'єктивного обстеження травної системи в цьому разі.
a. Огляд, аускультація, пальпація, перкусія
b. Огляд, перкусія, аускультація, пальпація
c. Огляд, пальпація, перкусія, аускультація
*d. Огляд, аускультація, перкусія, пальпація
e. Огляд, перкусія, пальпація, аускультація

104. У пацієнта, який хворіє на туберкульоз легень, після фізичного навантаження раптово з'явилося відчуття стиснення в грудях та виник нападоподібний кашель, під час якого з рота й носа почала виділятися піниста кров (яскраво-червоного кольору, повільно згортається). Об'єктивно спостерігається: загальний стан тяжкий, шкіра бліда, ЧД - 43/хв, АТ - 95/60 мм рт. ст., пульс - 115/хв, ниткоподібний. Яке ускладнення основного захворювання розвинулося в пацієнта?
a. Шлункова кровотеча
b. Носова кровотеча
*c. Легенева кровотеча
d. Відкритий пневмоторакс
e. Спонтанний пневмоторакс

105. Складність і різноманітність організацій зумовлюють необхідність їх класифікації. Укажіть види організації за формою результату діяльності організації.
*a. Комерційні та некомерційні
b. Одиничні та об'єднані на основі кооперації
c. Приватні і державні
d. Безстрокові та тимчасові
e. Формальні та неформальні

106. Сестра медична проводить бесіду з пацієнтом, який нещодавно завершив лікування з приводу гострого гломерулонефриту. Яка з нижченаведених рекомендацій є найбільш важливою для профілактики повторного епізоду гломерулонефриту?
a. Уникнення вживання солодощів
b. Обмеження вживання солі
c. Збільшення фізичної активності
*d. Санація вогнищ хронічної інфекції
e. Регулярний прийом сечогінних препаратів

107. Як у медичній організації називається комплекс заходів, спрямований на врахування потреб пацієнтів, адаптацію послуг до їхніх вимог, просування медичних послуг і популяризацію послуг медичного закладу?
a. Фінансовий менеджмент
b. Адміністративне управління
*c. Маркетинг
d. Логістика
e. Управління персоналом

108. Як називається тип професійного спілкування, що передбачає обмін інформацією, пропозиціями, вимогами, поглядами та мотивацією з метою розв'язання конкретних проблем як усередині організації, так і поза її межами?
a. Формальне
*b. Ділове
c. Товариське
d. Розважальне
e. Емоційне

109. У дитини грудного віку (вік - 6 місяців), яка хворіє на ГРВІ, спостерігається гарячка (температура тіла підвищилася до 39,6^oС). Який із нижченаведених лікарських засобів використовується для зниження температури тіла в дітей цього віку?
*a. Парацетамол
b. Фуросемід
c. Дротаверин
d. Лоратадин
e. Ацетилсаліцилова кислота

110. Під час огляду грудної клітки пацієнта терапевтичного відділення сестра медична виявила такі зміни: збільшення її передньо-заднього розміру, розширення міжреберних проміжків, горизонтальне розташування ребер, вибухання над- та підключичних ямок, тупий епігастральний кут. Яка патологічна форма грудної клітки сформувалася в пацієнта?
a. Рахітична
b. Паралітична
c. Човникоподібна
d. Воронкоподібна
*e. Емфізематозна

111. У постраждалого, який отримав вогнепальне поранення передпліччя, через 2 доби з'явилися інтенсивний нестерпний біль, щільний напружений набряк та порушення чутливості в кисті травмованої руки. Який патологічний стан, найімовірніше, розвинувся в постраждалого?
a. М'язова контрактура
b. Тромбофлебіт
c. Синдром тривалого стиснення
*d. Компартмент-синдром
e. ДВЗ-синдром

112. Сімейний лікар встановив пацієнту попередній діагноз: гіпотиреоз - та скерував його на консультацію до ендокринологічного диспансеру. Який вид медичної допомоги він отримає в цьому медичному закладі?
a. Вторинну
b. Невідкладну
c. Первинну
d. Екстрену
*e. Третинну

113. Основною формою медсестринської комунікації є спілкування сестри медичної та пацієнта, успішність якого залежить від певних критеріїв ефективної комунікації. Укажіть основні критерії міжособового спілкування.
*a. Формування, отримання, оброблення інформації та розвиток стосунків
b. Відсутність спільного комунікативного простору
c. Неправильність думки співрозмовника та відповідна реакція на неї
d. Виникнення комунікативних бар'єрів
e. Пасивність учасників комунікації

114. У дворічної дитини, яка протягом п'яти днів хворіє на ГРВІ, раптово вночі з'явилися хриплий голос та грубий "гавкітливий" кашель, що супроводжувався шумним диханням з утрудненим вдихом. Об'єктивно спостерігається: тахіпное, ціаноз шкіри, втягнення над- і підключичних ямок та міжреберних проміжків під час вдиху. Який патологічний стан розвинувся в дитини?
a. Гострий обструктивний бронхіт
*b. Гострий стенозуючий ларинготрахеїт
c. Обструкція дихальних шляхів стороннім тілом
d. Напад бронхіальної астми
e. Паратонзилярний абсцес

115. Укажіть орієнтовний вік дитини, яка добре фіксує погляд на яскравих предметах, піднімає голівку, лежачи на животі, видає незначні звуки ("агукає"), усміхається, спить близько 18-20 год на добу.
a. 4 місяці
*b. 2 місяці
c. 8 місяців
d. 7 місяців
e. 5 місяців

116. Під час оцінки нервово-психічного та фізичного розвитку дитини з'ясувалося, що вона знає назви багатьох предметів, показує частини тіла, вимовляє 8-10 слів, розуміючи їхнє значення (наприклад, припиняє дію, коли чує слово "не можна"), виконує прості доручення на прохання дорослих, присідає без опори, самостійно ходить. Укажіть орієнтовний вік дитини.
a. 8 місяців
b. 3 місяці
c. 9 місяців
*d. 12 місяців
e. 5 місяців

117. У пацієнтки, яка хворіє на ревматоїдний артрит та впродовж року приймає глюкокортикоїди, з'явилися симптоми остеопорозу. Який інструментальний метод дослідження є інформативним для визначення щільності кісток?
a. Томографія
b. Термографія
c. Ангіографія
d. Артропневмографія
*e. Денситометрія

118. Жінка віком 30 років, яку за нижню кінцівку вкусила змія, скаржиться на різкий біль і печіння в ділянці укусу, спостерігається швидконаростаючий набряк кінцівки. Який із нижченаведених заходів входить до алгоритму надання невідкладної допомоги в цьому разі?
a. Припікання місця укусу гарячим предметом
b. Надрізання шкіри в місці укусу
*c. Проведення іммобілізації кінцівки
d. Накладання джгута на кінцівку вище місця укусу
e. Відсмоктування ротом отрути з місця укусу

119. Умови денного стаціонару поліклініки передбачають надання медичної допомоги пацієнтам, які не потребують контролю та спостереження протягом доби. Який стан або захворювання є показаннями для лікування пацієнтів у денному стаціонарі?
a. -
*b. Діабетична ангіопатія нижніх кінцівок
c. Гострий психоз
d. Активна (відкрита) форма туберкульозу
e. Ускладнений гіпертонічний криз

120. У тримісячної дитини, яка перебуває на грудному вигодовуванні, за результатами антропометричних досліджень виявлено недостатній приріст маси тіла за останній місяць. Під час опитування матері дитини з'ясувалося, що вона помічає зменшення об'єму грудного молока. Яку процедуру найдоцільніше насамперед провести для визначення подальшої тактики в цьому разі?
a. Перевірка наявності й симетричності сухожильних рефлексів
b. Визначення пульсу та його властивостей
c. Вимірювання окружності голови та грудної клітки
d. Вимірювання довжини тіла дитини
*e. Контрольне зважування дитини

121. Бойовий медик надає допомогу пораненим під час бойових дій. У якій зоні надання допомоги він може застосувати алгоритм MARCH згідно з концепцією TCCC?
a. Червоній або жовтій
*b. Жовтій або зеленій
c. Тільки в зеленій
d. Червоній або зеленій
e. Тільки в червоній

122. Укажіть пріоритетні дії медичного працівника перед початком надання невідкладної допомоги постраждалому в умовах надзвичайної ситуації.
a. Негайно розпочати серцево-легеневу реанімацію
b. Перевірити в постраждалого життєво важливі показники (пульс, АТ, дихання)
c. Перевести постраждалого в стабільне бічне положення
d. Негайно перевезти постраждалого до найближчого медичного закладу
*e. Оцінити місце події та впевнитися в безпеці - власній та постраждалого

123. Під час консультації в центрі первинної медико-санітарної допомоги мати трирічної дитини цікавиться принципами здорового харчування. Який відсоток від добового раціону має становити сніданок у дітей для забезпечення здорового харчування згідно з рекомендаціями ВООЗ?
a. 35%
b. 40%
c. 15%
d. 50%
*e. 25%

124. Старша сестра медична нефрологічного відділення проводить ознайомлення підлеглого медичного персоналу з основними службовими обов'язками, необхідними професійними навичками та організаційними аспектами їх діяльності. Який організаційно-правовий документ визначає розподіл обов'язків та повноважень медичних працівників у лікувальному закладі?
a. Розпорядження
b. Договір
c. Рішення
d. -
*e. Посадова інструкція

125. Пацієнт віком 45 років скаржиться на довготривалий кашель, зниження маси тіла, загальну слабкість та нічну пітливість, підвищення температури тіла до субфебрильних цифр. Попередній діагноз: туберкульоз легень. Укажіть основний критерій для підтвердження цього діагнозу.
a. Позитивний квантифероновий тест
b. Специфічні рентгенологічні зміни органів грудної клітки
c. Лейкоцитоз у периферичній крові
d. Позитивна проба Манту
*e. Виявлення збудника туберкульозу в мокротинні

126. У пацієнта без свідомості на кардіомоніторі фіксується порушення серцевого ритму, що потребує негайної дефібриляції. Який із нижченаведених серцевих ритмів є показанням до проведення дефібриляції?
a. Безпульсова електрична активність
*b. Шлуночкова тахікардія без пульсу
c. Атріовентрикулярна блокада
d. Асистолія
e. Фібриляція передсердь

127. Пацієнта віком 68 років, який хворіє на цукровий діабет, шпиталізовано до лікарні в коматозному стані. Об'єктивно спостерігається: виражена сухість шкіри і слизових оболонок, зниження тонусу очних яблук, відсутність дихання Куссмауля та запаху ацетону з рота, пульс - 120/хв, виражена гіперглікемія (глюкоза крові - 45 ммоль/л). Який вид коми розвинувся в пацієнта?
a. Діабетична кетацидотична
b. Лактацидотична
*c. Гіперосмолярна
d. -
e. Гіпоглікемічна

128. У доношеної новонародженої дівчинки на четвертий день життя з’явилися кров'янисто-слизові виділення зі статевої щілини та збільшення грудних залоз. Загальний стан дитини задовільний, апетит збережений, сон не порушений, рефлекси жваві, відповідають віку. Для якого стану характерні вказані симптоми?
a. Вульвовагініту
b. Гнійного маститу
*c. Статевого кризу
d. Вагініту
e. Сечокислого інфаркту нирок

129. У трирічної дитини розвинувся гострий стенозуючий ларинготрахеїт. Об'єктивно спостерігається: ціаноз носогубного трикутника, стридорозне дихання, пульс - 105/хв, АТ - 100/60 мм рт. ст., сатурація - 92%. На якому етапі оцінки стану пацієнта за шкалою ABCDE можна виявити стридорозне дихання?
a. E
*b. В
c. D
d. А
e. С

130. Пацієнт віком 57 років скаржиться на біль у ділянці шлунка, який виникає після їжі переважно в осінньо-весняний період. Попередній діагноз: виразкова хвороба шлунка. Яка діагностична процедура є найінформативнішою для підтвердження діагнозу?
a. Дуоденальне зондування
*b. Фіброезофагогастродуоденоскопія
c. Біохімічний аналіз крові
d. УЗД органів черевної порожнини
e. Колоноскопія

131. Старша сестра медична терапевтичного відділення організовує роботу підлеглого медичного персоналу, застосовуючи командну інформацію як елемент інформаційного забезпечення. Яка ключова характеристика інформації є визначальною для оперативного виконання сестрами медичними призначень лікаря та якісного догляду за пацієнтами?
a. -
b. Корисність
c. Періодичність
*d. Своєчасність
e. Доступність

132. Пацієнт віком 70 років скаржиться на стискальний біль за грудниною, що іррадіює в ліве плече, руку та лопатку. Біль виник після стресової ситуації. Який лікарський засіб доцільно насамперед застосувати із метою надання невідкладної допомоги пацієнту?
a. Парацетамол
*b. Нітрогліцерин
c. Дротаверин
d. Гідазепам
e. Ібупрофен

133. У пацієнта фтизіатричного стаціонару на тлі нападоподібного кашлю виникли різка задишка та біль у грудній клітці праворуч, що іррадіює в праве плече. Об'єктивно спостерігається: ціаноз губ, ЧД - 34/хв, АТ - 100/60 мм рт. ст., пульс - 110/хв, права половина грудної клітки відстає в акті дихання. Під час перкусії грудної клітки визначається виражений тимпанічний звук праворуч. Аускультативно - ослаблення дихальних шумів праворуч. Який патологічний стан, найімовірніше, розвинувся в пацієнта?
a. Тромбоемболія легеневої артерії
b. Гострий коронарний синдром
*c. Спонтанний пневмоторакс
d. Напад бронхіальної астми
e. Набряк легень

134. У перинатальному центрі народилася дитина, яка має ознаки недоношеності. Яка шкала використовується для визначення гестаційного віку дитини методом оцінювання показників фізичної та нервово-м'язової зрілості новонародженого?
a. Бішопа
b. Глазго
*c. Баллард
d. Апгар
e. Лаутона

135. У жінки, яка перебуває на 30-му тижні вагітності, спостерігаються такі зміни показників крові: гемоліз еритроцитів, підвищення активності амінотрансфераз, зниження концентрації фібриногену та тромбоцитопенія. Для якого патологічного стану характерні ці лабораторні ознаки?
a. Помірної прееклампсії
b. Еклампсії
*c. HELLP-синдрому
d. Тяжкої прееклампсії
e. Поєднаної прееклампсії

136. Який внутрішній змінний фактор в організації визначає поділ праці та відповідальність за виконання конкретних завдань, що безпосередньо впливає на ефективність виробничого процесу?
*a. Організаційна структура
b. Трудові ресурси (персонал)
c. Постановка завдань
d. Загальні цілі
e. Матеріально-технічні ресурси

137. Пацієнтка віком 62 роки одразу після парентерального введення вітаміну групи В відчула раптову слабкість та запаморочення, з'явилися жар у всьому тілі, кашель, задишка, генералізований висип на шкірі. Об'єктивно спостерігається: АТ - 80/40 мм рт. ст., пульс слабкий, частий, тони серця глухі, дихання поверхневе, часте. В анамнезі: цукровий діабет, артеріальна гіпертензія. Який патологічний стан, найімовірніше, розвинувся в пацієнтки?
a. Гіперглікемія
b. Пневмоторакс
c. Гіпертонічний криз
*d. Анафілаксія
e. Гіпоглікемія

138. У пацієнта віком 45 років після фізичного навантаження розвинулися такі симптоми: задишка, виснажливий нападоподібний малопродуктивний кашель, відчуття стиснення в грудях. Об'єктивно спостерігається: шкіра бліда з ціанотичним відтінком, видих утруднений і подовжений, пульс прискорений, наявні голосні дистанційні сухі хрипи. Для якого патологічного стану найбільш характерні ці симптоми?
*a. Нападу бронхіальної астми
b. Набряку легень
c. Гострого коронарного синдрому
d. Нападу надшлуночкової пароксизмальної тахікардії
e. Тиреотоксичного кризу

139. У чоловіка віком 55 років раптово виникли сильний головний біль, запаморочення, блювання, оніміння та слабкість правої половини тіла. Об'єктивно спостерігається: гіперемія та асиметрія обличчя, АТ - 170/120 мм рт. ст. Який патологічний стан розвинувся в чоловіка?
a. Мігренозний статус
b. Гострий менінгіт
c. Гіпертензивний криз
d. Неврит лицевого нерва
*e. Гостре порушення мозкового кровообігу

140. Пацієнту віком 69 років сестра медична за призначенням лікаря ввела внутрішньом'язово 1%-ий розчин морфіну гідрохлориду. Який показник потрібно обов'язково контролювати в пацієнта після введення цього препарату?
a. Частоту серцевих скорочень
*b. Частоту дихання
c. Рівень глюкози в крові
d. Колір шкірних покривів
e. Температуру тіла

141. Укажіть три основних типи поведінки керівника залежно від стилю лідерства.
a. Демократичний, ліберальний, охлократичний
b. Партократичний, монархічний, ліберальний
*c. Автократичний, демократичний, ліберальний
d. Демократичний, монархічний, партократичний
e. Анархічний, автократичний, партократичний

142. Який тип управління домінує в медичному закладі, якщо більшу частину повноважень щодо ухвалення управлінських рішень має керівник цього закладу?
a. Лінійно-функціональний
*b. Централізований
c. Функціональний
d. Децентралізований
e. Змішаний

143. Пацієнту віком 37 років призначено інгаляції іпратропію броміду (беродуалу). Який прилад використовується для проведення інгаляцій, що забезпечує наддрібнодисперсне розпилення лікарської речовини, сприяючи її глибокому проникненню в нижні дихальні шляхи?
a. -
b. Спірометр
c. Пульсоксиметр
*d. Небулайзер
e. Пікфлуометр

144. У центрі ПМСД проводиться обстеження дитини віком 4 тижні, щодо дисплазії кульшових суглобів. Укажіть симптом, при позитивному виявленні якого, дитину необхідно скерувати до лікаря-ортопеда–травматолога.
a. Мюссі
b. Кера
*c. Ортолані
d. Бабкіна
e. Мерфі

145. Існує багато ефективних методів управління конфліктними ситуаціями в трудовому колективі. Які з нижченаведених методів управління передбачають чітке пояснення вимог до роботи для запобігання та усунення організаційних конфліктів?
a. Міжособові
b. Персональні
c. Внутрішньоособові
*d. Структурні
e. -

146. Пацієнт віком 62 роки скаржиться на біль у правому колінному суглобі, що виникає в момент початку руху та зменшується через деякий час після ходьби. Останнім часом з'явилося відчуття "блоку" у суглобі, коли нога "защемлюється" в певному положенні, що супроводжується різким болем та обмеженням рухів. Об'єктивно спостерігається: деформація та обмеження згинання колінного суглоба, хрускіт у ньому. Для якого захворювання найхарактерніші ці симптоми?
a. Подагри
*b. Деформуючого остеоартрозу
c. Бурситу
d. Ревматоїдного артриту
e. Системного червоного вовчака

147. Пацієнту, який хворіє на Н. pylori-асоційований гастрит, у складі комплексної терапії призначено кларитроміцин. До якої фармакологічної групи належить цей препарат?
a. Пробіотики
b. Спазмолітики
*c. Антибіотики
d. Антациди
e. Гастропротектори

148. Пацієнту віком 20 років проводять серцево-легеневу реанімацію. Який із нижченаведених критеріїв свідчить про ефективність штучної вентиляції легень і закритого масажу серця на етапі базової підтримки життя?
a. Збільшення ціанозу
b. Поява акроціанозу
c. Зниження тонусу повік
d. -
*e. Звуження зіниць

149. Який тип організаційної структури дозволяє організувати управлінський процес за схемою: керівник вищого рівня - керівник нижчого рівня - виконавці, які виконують основну роботу в організації, а також характеризується наявністю методичної підтримки від обслуговуючих спеціалізованих підрозділів для виконання управлінських завдань?
a. Дивізіонально-продуктова
b. Лінійно-штабна
c. Матрична
*d. Лінійно-функціональна
e. Проєктна

150. У пацієнтки, яка хворіє на дифузний токсичний зоб, після раптового стресу з'явилися такі симптоми: різке психомоторне збудження, виражена пітливість, тахікардія (пульс - 194/хв, аритмічний), головний біль, гіпертермія (температура тіла 41,3^oС), блювання. Об'єктивно спостерігається: пацієнтка лежить у положенні "жаби", шкіра гіперемована, обличчя маскоподібне з виразом жаху, слизові оболонки сухі, АТ - 210/100 мм рт. ст. Яке ускладнення основного захворювання розвинулося в пацієнтки?
a. Гіпоглікемічна кома
b. Анафілаксія
*c. Тиреотоксичний криз
d. Гіпертонічний криз
e. Гіпотиреоїдна кома

