1. Яке положення кисті та пальців повинен забезпечувати статичний ортез на долонну сторону кисті та передпліччя, що накладається після опіків?
*a. 30^o екстензії кисті, 90^o флексії метакарпофалангових суглобів ІІ-V пальців, міжфалангові суглоби в положенні екстензії, великий палець відведений
b. 30^o екстензії кисті, 0^o флексії метакарпофалангових суглобів ІІ-V пальців, міжфалангові суглоби в положенні екстензії, великий палець відведений
c. 5^o екстензії кисті, 90^o флексії метакарпофалангових суглобів ІІ-V пальців, міжфалангові суглоби в положенні екстензії, великий палець приведений
d. 0^o екстензії кисті, 90^o флексії метакарпофалангових суглобів ІІ-V пальців, міжфалангові суглоби в положенні екстензії, великий палець приведений
e. 0^o екстензії кисті, 90^o флексії метакарпофалангових суглобів ІІ-V пальців, міжфалангові суглоби в положенні екстензії, великий палець відведений

2. Що належить до адаптивних технологій для мобільності?
a. Стілець для душу, підвищене сидіння для туалету, приліжковий комод з поручнем
*b. Крісло колісне, милиці, тростини
c. Ортез на гомілковостопний суглоб, ортез на колінний суглоб
d. Комунікаційні дошки, спеціальне програмне забезпечення, картки для альтернативної комунікації
e. Кошик для ходунків, таця для ходунків, тримач для посуду

3. Дайте рекомендації щодо пози для сну пацієнту після ендопротезування кульшового суглоба через 1 тиждень після операції.
*a. Лежачи на спині з подушкою для відведення між ногами
b. На оперованому боці з подушкою для відведення між ногами
c. На неоперованому боці з подушкою для відведення між ногами
d. На неоперованому боці без допоміжних пристроїв
e. На спині з подушкою під колінними суглобами

4. Пацієнту віком 35 років встановлено діагноз: травма спинного мозку на рівні Th9-Th10, ASIA C, нижня параплегія. Об'єктивно спостерігається: самостійне присаджування на край ліжка, з незначною допомогою переміщення на приліжкове крісло та приліжковий туалет, самостійне пересування на кріслі колісному, самостійне вдягання одягу на верхню частину тіла, з помірною допомогою - на нижню частину тіла. Із анамнезу відомо, що працював водієм-експедитором, через травму втратив роботу. Одружений, дітей не має. Добре вмотивований. На якій довгостроковій цілі в контексті домена участь (за МКФ) фокусуватиметься кінцевий результат ерготерапії для пацієнта?
a. Навчання користуванню туалетом
*b. Повернення до роботи або її модифікація
c. Навчання вдяганню речей на нижню частину тіла
d. Відновлення сили м'язів нижніх кінцівок
e. Навчання самостійному переміщенню на крісло

5. Когнітивна реабілітація пацієнтів після черепно-мозкової травми в післягострий період реабілітації передбачає реалізацію алгоритмів відновлення та алгоритмів компенсації когнітивних функцій. Яка із нижченаведених стратегій є ефективною для відновлення виконавчих функцій з позиції доказової практики?
a. Навчання завданням із розподіленою увагою
b. Глибоке кодування інформації шляхом асоціацій
c. Повільне надання інформації шляхом її розчленування
*d. Використання середовища віртуальної реальності
e. Застосування техніки тестування

6. Які з нижченаведених визначень не належать до підрозділів МКФ?
a. Структура і функція
b. Реадаптація і участь
*c. Інвалідність і реадаптація
d. Фактори навколишнього середовища
e. Активність і участь

7. Що може запропонувати ерготерапевт пацієнту з порушенням розрізнення правої та лівої сторони в контексті виконання ADL та IADL?
a. Маркування різними кольорами предметів різного призначення
b. Використання письмових підказок і покрокових інструкцій
c. Використання контрастних кольорів у домашньому середовищі
*d. Маркування сторін одягу та взуття, використання яскравого браслета чи годинника на руці
e. Використання допоміжних засобів для одягання - засоби для взування з подовженою ручкою, допоміжний засіб для вдягання шкарпеток та одягу на нижню частину тіла

8. Пацієнт віком 48 років отримав легку черепно-мозкову травму внаслідок дії вибухової хвилі. Заплановані ерготерапевтичні втручання для пацієнта передбачають вправи зі стабілізації погляду з одночасними рухами головою. Яка терапевтична мета застосування цих вправ?
a. Підтримка та покращення зорово-моторної координації
*b. Компенсація та адаптація вестибулярної функції
c. Профілактика та усунення порушень периферичного зору
d. Відновлення та покращення рухливості шийного відділу хребта
e. Усунення та зменшення інтенсивності головного болю

9. Який рух потрібно зробити, для перевірки спастичності м'язів задньої групи стегна (hamstring muscles group)?
a. Повільне розгинання стегна
b. Повільне розгинання гомілки
c. Швидке розгинання гомілки
*d. Швидке згинання гомілки
e. Швидке розгинання стегна

10. У пацієнтки віком 63 роки з паркінсонізмом під час наближення ручки до аркуша з'являється сильне тремтіння рук. Які рекомендації може надати ерготерапевт у цьому разі?
*a. Належне освітлення, обтяжувачі на ручки та олівці
b. Використовувати контрастні кольори ручки та аркуша
c. Вибір тонких ручок для письма
d. Користування електронними приладами для написання листів або стороння допомога
e. Класти аркуш на м'яку поверхню

11. Недоношена дитина перебуває у відділені інтенсивної терапії. Через м'язову слабкість відсутні антигравітаційні довільні рухи верхніми кінцівками. Позиціонування в якому положенні сприятиме функціональним рухам "з рук у рот"?
a. Лежачи на животі
b. Напівлежачи на спині
c. Лежачи на спині
*d. Лежачи на боці
e. -

12. Жінка віком 90 років скаржиться на зниження пам'яті, що заважає їй у повсякденному житті. Лікар призначив ліки, але пацієнтка забуває їх приймати. Яку рекомендацію може надати ерготерапевт?
*a. Використовувати нагадування, не залежні від соціального середовища - будильники, таймери на побутовій техніці, стікери
b. Тримати ліки поруч із їжею, щоб не забувати їх приймати разом або після їжі
c. Домовитися із сусідкою, щоб вона приходила до жінки та давала їй ліки
d. Просити родичів взяти під контроль процес приймання ліків
e. Звернутися до представників соціальних служб, які будуть приходити та давати їй ліки вчасно

13. Який вид контролю застосовують для оцінки ефективності проведеного комплексного лікування та його корекції?
a. Одночасний
*b. Етапний
c. Тимчасовий
d. Поєднаний
e. Комплексний

14. Укажіть вихідну позицію при страхуванні пацієнта після перенесеного ГПМК з лівостороннім геміпарезом під час спускання сходами.
a. Позаду та трохи ліворуч від пацієнта
b. Попереду та трохи праворуч від пацієнта
c. Позаду пацієнта
d. Позаду та трохи праворуч від пацієнта
*e. Попереду та трохи ліворуч від пацієнта

15. Який параметр оцінює мануально-м'язове тестування?
*a. Силу м'язів
b. Пропріоцепцію
c. Діапазон рухів у суглобах
d. Чутливість м'язів
e. Витривалість м'язів

16. Якому діапазону відповідає задовільна адаптація за шкалою самооцінки побутових можливостей повсякденного життя Мертон і Саттон?
a. Від 10 до 25 балів
*b. Від 30 до 45 балів
c. Від 46 до 55 балів
d. Від 20 до 40 балів
e. Від 50 до 65 балів

17. На розумінні чого зосереджується навичка активного слухання пацієнта ерготерапевтом під час спілкування?
a. Можливості для ерготерапевта поставити відкриті питання
b. Вміння перевести розмову в потрібний ерготерапевту напрям
c. Тривалості спілкування та дотриманні плану розмови ерготерапевтом
d. Проблем постави, міміки та жестів клієнта
*e. Змісту повідомлення, влучності відображення емоцій і почуттів ерготерапевтом

18. Який симптом характерний для контрактури суглоба?
a. Розхитаність
b. Гойдальні рухи
*c. Обмеження рухів
d. Перерозгинання
e. Біль у спокої

19. Пацієнт віком 64 роки з третьою стадією хвороби Паркінсона скаржиться на зміну швидкості ходьби (стала повільнішою). Під час зміни напрямку та піднімання сходами періодично відзначається втрата постурального контролю протягом 3-5 секунд у вигляді стартових затримок і короткочасних зупинок, щоб не впасти. Який тест потрібно використати для оцінки функціональної мобільності цього пацієнта?
a. "Швидких поворотів" з обліком часу
b. "Ходьба на 10 метрів" з обліком часу
c. "П'яти присідань" з обліком часу
d. "Ходьба на 6 метрів" з обліком часу
*e. "Оцінка часу підйому і ходьби" з обліком часу

20. Яка мета аналізу виконання заняттєвої активності?
*a. Зрозуміти якомога більше про те, які заняття пацієнт може, хоче або повинен виконувати; виявити перешкоди на рівні особи, середовища та заняття; визначити, що потрібно для залучення у виконання активності
b. Зрозуміти, чи вдасться пацієнту виконати заняття
c. Продемонструвати родичам пацієнта, що він може бути незалежним у виконанні занять
d. Дізнатися, як пацієнт виконує заняття
e. Зрозуміти, якому заняттю пацієнт надає перевагу

21. У дитини з атаксією порушені стабільність, координація та селективність рухів. Що може рекомендувати ерготерапевт для чіткішого сприйняття дитиною сенсорної інформації від свого тіла (положення тіла в просторі)?
a. Корсет із еластичними вставками
*b. Жилет зі свинцевими вставками
c. Ходунки
d. Вертикалізатор
e. Брючки для сидіння

22. За допомогою якого методу можна визначити здатність пацієнта модифіковувати ходьбу, пов'язану з рухом голови, когнітивними завданнями, зміною її швидкості чи перешкодами?
a. Індекс Мотрісіті
b. Тест "Встань та йди"
c. Десятиметровий тест ходьби
d. Шестихвилинний тест
*e. Динамічний індекс ходьби

23. Чоловік віком 42 роки перебуває в лікарні після ампутації лівої нижньої кінцівки вище коліна. Пацієнт живе один у квартирі на першому поверсі, до якої можна потрапити бетонним безрейковим пандусом, побудованим зі співвідношенням висоти до довжини 1:6. Результати первинної ерготерапевтичної оцінки вказують на зниження чутливості в правій стопі, наявність великої ділянки почервоніння на куприку, самостійний динамічний баланс у сидінні, функціональну силу верхніх кінцівок і погану статичну рівновагу стоячи. Який мобільний пристрій найкраще підходить для пацієнта?
a. Милиці з підлокітниками
b. Крокувальні ходунки
c. Баріатричні ходунки із сидінням
*d. Крісло колісне з електричним приводом
e. Крісло колісне з ручним керуванням

24. Чоловік віком 65 років впав на кисть та отримав перелом зап'ястка в типовому місці. Накладено гіпс на чотири тижні. Після зняття гіпсу спостерігаються м'язові контрактури, набряк і біль. Запит пацієнта - відновити здатність писати та друкувати на комп'ютері. Яку короткострокову ціль поставить ерготерапевт?
a. Через 2 тижні збільшиться пасивна амплітуда рухів у променево-зап'ястковому суглобі та суглобах кисті
b. -
c. Через 2 тижні пацієнт повністю повернеться до виконання робочих завдань
d. Через 2 тижні пацієнт навчиться тримати в руці ручку, столові прибори тощо
*e. Через 2 тижні пацієнт, використовуючи адаптивне обладнання та ручку, за 5 хв самостійно напише номер телефону та своє ім'я

25. Ерготерапевт під час роботи з пацієнтом із прозопагнозією вчить його асоціювати людину з її характерними рисами (голосом, мімікою, способом ходьби, зростом) та вчить родичів важливості використання голосу, міміки та інших специфічних ознак. Який підхід використовує терапевт?
a. Відновлення
*b. Адаптаційний
c. Компенсаторний
d. -
e. Навчальний

26. Яка шкала використовується для оцінки індексу активності повсякденного життя?
*a. Шкала Бартела
b. Шкала Баллард
c. Шкала Ашфорта
d. Європейська шкала інсульту
e. Шкала Хачинського

27. Ерготерапевт працює у центрі для осіб із порушеннями психічного здоров'я. Один із пацієнтів скаржиться, що після зміни ліків він відчуває труднощі з читанням інструкцій на роботі. Яку тактику потрібно застосувати ерготерапевту першочергово?
a. Запропонувати пацієнту купити окуляри для читання в місцевій аптеці
*b. Заохочувати пацієнта проконсультуватися з лікарем-психіатром щодо виявлених проблем із зором
c. Звернутися до лікаря-офтальмолога для перевірки зору
d. Навчити пацієнта, як обговорити його проблему з роботодавцем
e. Переконати пацієнта в тому, що порушення зору не пов'язане з прийманням ліків

28. Десятирічна дитина скаржиться на біль у спині та швидку втомлюваність. Діагностовано сколіотичну поставу. Який вид лікувального масажу потрібно призначити та яку кількість процедур передбачити?
a. Сполучнотканинний, 20-25
*b. Класичний, 10-15
c. Сегментарно-рефлекторний, 10-12
d. Точковий, 10-15
e. Періостальний, 5-10

29. Де має знаходитися терапевт для страхування пацієнта з правостороннім геміпарезом під час піднімання сходами?
a. Праворуч від пацієнта, стоячи на сходинку вище від пацієнта
b. Ліворуч від пацієнта, стоячи на сходинку вище від пацієнта
c. Ліворуч від пацієнта, стоячи на сходинку нижче від пацієнта
*d. Праворуч від пацієнта, стоячи на сходинку нижче від пацієнта
e. Праворуч від пацієнта, стоячи перед пацієнтом

30. Чоловік віком 84 роки хворіє на хронічну серцеву недостатність унаслідок ішемічної хвороби серця. Він відчуває труднощі з пересуванням, деякими аспектами самообслуговування та демонструє зниження витривалості. Враховуючи стан серцево-судинної системи пацієнта, виконання якого завдання було б для нього найскладнішим?
a. Знімання взуття
b. Підстригання нігтів
c. Гоління електробритвою
*d. Миття голови під душем
e. Одягання светра-пуловера

31. Як називаються заходи, які ерготерапевт проводить з пацієнтом після оцінювання?
a. Комплекс терапевтичних заходів
b. План дій
*c. Втручання
d. План заходів
e. Вправи

32. Для діагностики якого захворювання використовують метод ультразвукової денситометрії?
*a. Остеопорозу
b. Сколіозу
c. Спондильозу
d. Остеохондрозу
e. Коксартрозу

33. Скільки існує рівнів залежності за шкалою FIM: критерії функціональної незалежності старих людей?
a. 5
b. 3
c. 2
*d. 7
e. 4

34. Які параметри необхідно виміряти для коректного вибору крісла колісного?
a. Ширина, глибина та висота сидіння, маса тіла
*b. Ширина, глибина та висота сидіння, довжина ніг, висота передпліч і висота спинки
c. Довжина ніг і довжина тулуба
d. Маса та довжина тіла
e. Маса тіла, довжина передпліччя, довжина гомілки, довжина тулуба

35. Чоловікові віком 28 років з переломом плечової кістки встановлено пластину для остеосинтезу. З ерготерапевтом почав працювати через місяць після операції. Його запит: водити авто, грати на гітарі, друкувати на ноутбуці. Яке оцінювання потрібно застосувати, щоб зрозуміти пріоритетну ціль для пацієнта?
a. Оцінювання інструментальної повсякденної активності
b. Шкала функціональної незалежності (FIM)
c. Оцінка спроможності верхньої кінцівки DASH
d. Шкала Бартела
*e. Канадська оцінка виконання заняттєвої активності та участі

36. Яка навичка не є передумовою навчання самостійного одягання?
*a. Здатність утримувати рівновагу в положенні стоячи
b. Здатність утримувати рівновагу в положенні сидячи
c. Наявність пальцевого або долонного хапання
d. Достатня амплітуда рухів у суглобах верхніх та нижніх кінцівок
e. Сила плечового поясу та верхніх кінцівок мінімум 3 бали за ММТ

37. Чоловік віком 90 років має остеоартрит правого колінного суглоба. Відчуває труднощі з пересуванням та самообслуговуванням. Ерготерапевт вважає, що пацієнт потребує спеціального обладнання, яке сприятиме підвищенню його безпеки, однак чоловік від усього відмовляється. Які дії ерготерапевта є першочерговими?
a. Продовжувати переконувати пацієнта в необхідності обладнання
*b. Задокументувати відмову пацієнта від обладнання
c. Знайти можливість для пацієнта придбати рекомендоване обладнання зі знижкою
d. Надати рекомендоване обладнання у тимчасове безкоштовне користування
e. Обговорити з дружиною пацієнта рекомендоване обладнання

38. Ерготерапевт працює з пацієнтом із травмою сегмента спинного мозку рівня С_8. Яких цілей може досягти пацієнт?
a. Бути незалежним в усіх ADL (активностях повсякденного життя) із використанням допоміжних засобів
b. Виконувати більшість ADL (активностей повсякденного життя)
*c. Бути незалежним в усіх ADL (активностях повсякденного життя) без допоміжних засобів
d. Виконувати більшість ADL (активностей повсякденного життя) із використанням тенодезного хапання
e. Виконувати більшість ADL (активностей повсякденного життя) із використанням допоміжних засобів

39. До ерготерапевта звернулася сім'я п'ятирічного хлопчика з такими поведінковими розладами: вибірковість у їжі й тактильна надчутливість. Який метод ерготерапевтичного оцінювання найдоцільніший для розуміння причини заняттєвих проблем?
*a. Сенсорний профіль
b. Заняттєвий аналіз
c. Опитувальник якості життя
d. Тестування великих моторних функцій
e. Анкетування

40. Майже дворічна дитина з геміпарезом мотивована до самостійного вживання "пальчикової їжі". Під час заняття реабілітації ерготерапевт пропонує родзинки, які дитина піднімає неураженою кінцівкою. Який тип хапання демонструє дитина?
a. Сферичне
b. Пінцетне
c. Нігтьове
*d. Латеральне
e. Пучкою

41. Якою є залежність пацієнта в активності повсякденного життя за індексом Бартела, якщо цей індекс становить 50 балів?
a. Помірна
b. Повна
*c. Виражена
d. Відсутня
e. Легка

42. Пацієнту після перенесеного ГПМК потрібно обстежити ризик падіння. Який тест буде оптимальним для використання, якщо в доступі є коридор довжиною 5 метрів?
a. Динамічний індекс ходьби
b. Тест 20-ти присідань
*c. Тест "Встань та йди"
d. Тест Френчай
e. Шестихвилинний тест ходьби

43. Який тест можна використовувати для тестування координаційних здібностей літніх людей?
*a. Тінетті
b. Флосінга
c. Ловетта
d. Мотрісіті
e. Френчай

44. Укажіть специфічну шкалу, яку використовують для оцінки якості життя після інсульту.
a. Ноттінгемський профіль здоров'я
b. Шкалу інсульту Національного інституту здоров'я
*c. Шкалу впливу інсульту
d. Європейську шкалу інсульту
e. Шкалу профілю впливу хвороби

45. Мати дитини, у якої знижений м'язовий тонус, звернулася до ерготерапевта з проханням зробити для дитини корсет з еластичними вставками для стимуляції сприйняття власного тіла. Які розміри ерготерапевт повинен врахувати?
a. На спині - від низу лопаток, спереду - 3-4 см вище сосків, з боків - 2 см вниз від пахвової западини і до великого вертлюга, на нижньому краї спереду повинна бути виїмка (приміряти сидячи)
*b. На спині - до середини лопаток, спереду - 3-4 см вище сосків, з боків - 2 см вниз від пахвової западини і до великого вертлюга, на нижньому краї спереду повинна бути виїмка (приміряти сидячи)
c. На спині - до верху лопаток, спереду - 3-4 см вище сосків, з боків - від пахвової западини і до стегна
d. На спині - до верху лопаток, спереду - 3-4 см вище сосків, з боків - 2 см вниз від пахвової западини і вниз до великого вертлюга
e. На спині - до середини лопаток, спереду - 5-6 см нижче сосків, з боків - 2 см вниз від пахвової западини і до великого вертлюга

46. Проведено первинне оцінювання пацієнтки, яка перенесла інсульт середньої мозкової артерії 2 тижні тому. Жінка демонструє порушення динамічної рівноваги сидячи під час виконання особистих ADL (активностей повсякденного життя), динамічної рівноваги під час функціональних переміщень та лівосторонній неглект. Яке втручання найкраще задовольняє усі потреби пацієнтки?
a. Залучення клієнтки до споживання їжі, сидячи за столом, із вербальними підказками для уваги до лівого боку
b. Виконання завдань, сидячи за столом із папером та ручкою, для розширення лівого поля зору
c. Виконання будь-яких значних для пацієнта завдань
d. Залучення клієнтки до вправ для покращення рівноваги у терапевтичній залі
*e. Тренування зорового сканування полички над умивальником для пошуку засобів гігієни під час умивання та чищення зубів

47. Пацієнтці віком 46 років встановлено діагноз: інфаркт головного мозку з лівобічним геміпарезом. Пацієнтка звертається до ерготерапевта із запитом на покращення можливості виконувати щоденні домашні завдання із залучення лівої руки. Зазначає, що може виконувати завдання, які передбачають відведення руки до рівня плечей, але руки швидко втомлюються. Також хоче покращити активні рухи кисті, адже зараз пацієнтка може брати в руку великі циліндричні предмети, але деколи відчуває неможливість відпустити предмет. Яке доказове втручання для покращення функції лівої руки та активності повсякденного життя є оптимальним для цієї пацієнтки?
a. Індукована обмеженням рухова терапія
b. Інтенсивне бімануальне тренування
*c. Дзеркальна терапія
d. Контекст-орієнтовна терапія
e. Когнітивно-поведінкова терапія

48. Ерготерапевт оглядає пацієнта віком 65 років з черепно-мозковою травмою для оцінки його активності та здатності до самообслуговування. Ерготерапевт просить приготувати просту гарячу їжу. Пацієнт відповідає, що зазвичай не готує їжу вдома. Яка тактика ерготерапевта в цьому разі?
*a. Запитати у пацієнта, чим він хоче займатися
b. Призначити особу, яка піклуватиметься про пацієнта
c. Попросити пацієнта докласти зусиль для виконання цього заняття
d. Інформувати пацієнта про важливість виконання цього заняття для якісної оцінки функціональних можливостей
e. Інформувати пацієнта про характер його травми та можливі наслідки

49. Трирічна дитина із церебральним паралічем має труднощі зі споживанням їжі. Для побудови плану терапії потрібно визначити рівень навичок. За допомогою якого інструмента оцінювання ерготерапевт має змогу чітко визначити рівень умінь споживання?
a. Оцінки рівня розвитку дітей
b. Сенсорного профілю
c. Питальника визначення дитячої інвалідності
*d. Системи класифікації спроможності вживання їжі та рідини
e. Педіатричного опитувальника якості життя

50. Жінка віком 82 роки перебуває на лікуванні в кардіологічному відділенні через перенесений інфаркт міокарда. Пацієнтка повідомляє, що відчуває задишку під час одягання. Яку рекомендацію має надати ерготерапевт?
a. Звертатися по допомогу до сестри медичної
b. Спочатку одягати сорочку на праву верхню кінцівку
*c. Одягаючись, сидіти на краю ліжка
d. Використовувати гачок для застібання ґудзиків сорочки
e. Використовувати одяг без ґудзиків і застібок

51. У пацієнтки діагностовано синдром Броуна-Секара. Яке порушення буде виявлено ерготерапевтом під час первинного оцінювання?
a. Руховий параліч і втрата пропріоцепції на контралатеральній стороні та втрата відчуття болю, температури і дотику на іпсилатеральній стороні нижче від рівня ураження
b. Параліч і часткова втрата відчуття болю, температури та дотику вище від рівня ураження
c. Параліч і повна втрата відчуття болю, температури та дотику нижче від рівня ураження
d. Параліч та біль
*e. Руховий параліч і втрата пропріоцепції на іпсилатеральній стороні та втрата відчуття болю, температури і дотику на контрлатеральній стороні нижче від рівня ураження

52. Пацієнт має підвищений тонус у правій верхній кінцівці дистальніше ліктя внаслідок інсульту. Ерготерапевт позиціонує пацієнта в положенні лежачи на правому боці. Яка основна перевага цього положення тіла?
a. Сприяння безпечному переміщенню в ліжку
b. Сприяння активному використанню протилежної частини тіла
c. Сприяння комфортному положенню тіла пацієнта
d. Сприяння виконанню активностей повсякденного життя
*e. Сприяння зменшенню спастичності

53. Що з нижченаведеного повинен зробити ерготерапевт під час першого інтерв'ю з пацієнтом?
*a. Запитати пацієнта про його інтереси
b. Попросити пацієнта продемонструвати активні рухи верхньої кінцівки
c. Погодити з пацієнтом цілі ерготерапії
d. Проінформувати пацієнта про важливість оцінювання
e. Проінформувати пацієнта про особливості ерготерапевтичних втручань, які пропонуються пацієнту

54. Яка з нижченаведених характеристик не належить до SMART-цілей, що визначаються для пацієнта?
a. Реалістична
*b. Соціальна
c. Обмежена в часі
d. Вимірювана
e. Специфічна

55. Які відкриті питання можуть застосовуватися ерготерапевтом під час інтерв'ю?
a. Питання для пошуку варіантів правильної відповіді, питання, які передбачають єдину правильну відповідь
*b. Уточнювальні питання, питання зондування, питання для вирішення
c. Питання, з якими погоджується пацієнт, питання, які не містять протиріч, питання, у змісті якого вже міститься відповідь
d. Питання для покращення розуміння, питання з відповіддю, питання "так" і "ні"
e. Питання на пошук причин проблем пацієнта, питання, які вже мають відповідь, питання, які не передбачають різних тлумачень

56. Що належить до компонента "участь" за міжнародною класифікацією функціонування (МКФ)?
a. Хода
b. Витривалість
*c. Прогулянка з онуками
d. Гнучкість
e. Сила

57. Який показник входить до компоненту "функції" за міжнародною класифікацією функціонування (МКФ)?
a. Спускання східцями
b. Догляд за квітами
c. Робота
*d. Гнучкість
e. Прогулянка з онуками

58. За допомогою якої шкали оцінюють морфологічну та функціональну незрілість організму, його органів і систем у недоношених дітей?
a. Бартел
b. MoCA
c. FIM
d. Апгар
*e. Баллард

59. Дитина самостійно утримує положення сидячи в стільці, однак під час спроби виконати будь-яку активну дію спостерігається підвищення тонусу м'язів, приведення та внутрішня ротація ніг. Що може порекомендувати ерготерапевт у цьому разі?
a. Циліндр
b. Корсет із еластичними вставками
c. Наплічну хустку
d. U-подібну ортопедичну подушку
*e. Брючки для сидіння

60. Пацієнт хворіє на синдром Гійєна-Барре з повним паралічем м'язів тіла. Яку тактику в роботі з цим пацієнтом потрібно застосувати першочергово?
a. Заняття для зміцнення м'язів кисті руки
b. Тренування навичок АDL (активності повсякденного життя)
*c. Збільшення пасивного діапазону рухів, позиціонування та ортезування
d. Заняття для зміцнення м'язів
e. Рівновага та вправи на загальне зміцнення

61. Які загальні напрями роботи з пацієнтом із спинномозковою травмою на рівні С6 ASIA A?
a. Навчання вертикальним переміщенням (підлога-візок)
*b. Сприяння формуванню тенодезного захвату, уникаючи надмірного розгинання кисті та пальців, підбір адаптивних засобів
c. Підбір милиць для навчання користуватися ними
d. Втручання, направлені на відновлення ковтання
e. Розвиток тонких маніпуляцій, що потребують розвиненої дрібної моторики, іммобілізація вирівняних пальців

62. Пацієнт віком 22 роки, який знаходиться в лікарні під спостереженням у зв'язку із ризиком суїциду, здається веселим, оскільки виписується. Що з нижченаведеного, ймовірно, відбувається?
a. Пацієнт передбачає, що зміна обстановки може бути для нього корисною
b. Пацієнт радіє, що зможе припинити прийом ліків за межами лікарні
c. Пацієнт задоволений, що йому не треба буде знову спілкуватися з медичними працівниками
d. Пацієнт схвильований та радий бути знову в колі сім'ї
*e. Його суїцидальний план прогресував

63. Вкажіть рівні незалежності в контексті ерготерапії.
*a. Незалежний, під наглядом, з мінімальною допомогою, з середньою допомогою, із максимальною допомогою, залежний
b. Незалежний та залежний
c. Незалежний, такий, що потребує допомоги чи нагадування, та залежний
d. Незалежний, такий, що потребує допомоги, та залежний
e. Самостійний у виконанні занять та несамостійний у виконанні занять

64. Яке порушення не характерне для пацієнтів з діагнозом: синдром Гієна-Барре?
a. Низькі показники оцінювання монофіламентами Семмеса-Вайнштейна
b. Неможливість виконання тесту з дев'ятьма кілочками (9-HPT)
c. Зниження концентрації уваги
*d. Невиразне мовлення
e. Відчуття болю у нижніх та верхніх кінцівках

65. Який вектор для адаптації процесу навчання, зокрема письма, для дітей із м'язовою дистрофією Дюшена є найкращим?
a. Зміна нахилу столу
b. Заміна ручки на легшу
*c. Застосування програми голосової активації
d. Зміна положення впродовж заняття
e. Перерви під час заняття

66. Що означає оцінка 35 балів за шкалою самооцінки побутових можливостей повсякденного життя Мертон і Саттон?
*a. Задовільну побутову адаптацію
b. Повну побутову адаптацію
c. Відсутність побутової адаптації
d. Достатню побутову адаптацію
e. Мінімальну побутову адаптацію

67. Якою має бути висота ручки чотириопорної палиці для особи після перенесення ГПМК?
a. На висоті ліктя
b. На висоті середини передпліччя
c. На висоті кінчиків пальців
d. На висоті 1/3 передпліччя
*e. На висоті згину зап'ястка

68. Який допоміжний засіб не потребують пацієнти з бічним аміотрофічним склерозом у паліативному періоді?
*a. Слуховий апарат
b. Засіб альтернативної та допоміжної комунікації
c. Апарат штучної вентиляції легень
d. Окуляри
e. Крісло колісне на електричному приводі

69. Що належить до адаптивних технологій для ADL?
a. Крісло колісне, милиці, тростини
b. Комунікаційні дошки, спеціальне програмне забезпечення, картки для альтернативної комунікації
*c. Стілець для душу, ручка з піни для зубної щітки, тарілка з бортиком, підвищене сидіння для туалету
d. Ручка з піни для олівця/ручки, адаптивна дошка для нарізання, тримач для посуду
e. Ортез відпочинку на кисть, резинка на великий палець

70. Пацієнту встановлено діагноз: слуховий неглект. Яку тактику потрібно застосувати ерготерапевту для підтвердження діагнозу?
a. Зав'язати очі пацієнту та перевірити його координацію
b. Попросити пацієнта скопіювати малюнок годинника
c. Гучно увімкнути музику
d. Попросити пацієнта виконати будь-яку дію
*e. По черзі з одного та з іншого боку плескати долонями за спиною в пацієнта

71. На які характеристики ерготерапевт має орієнтуватися, вибираючи взуття для шестирічної дитини з розладами аутистичного спектра?
a. Легкість взування та знімання взуття, наявність довгої застібки, наявність шнурівки, ортопедичне взуття
b. Розрахунок на більший розмір, наявність довгої застібки, наявність шнурівки
c. Самостійний вибір дитини, легкість взування та знімання взуття, однотипні матеріали на всіх типах взуття
d. Самостійний вибір дитини, легкість взування та знімання взуття, наявність довгої застібки, наявність шнурівки
*e. Реакція дитини під час носіння, легкість взування та знімання взуття, наявність довгої застібки

72. Дайте визначення терміна "апоптоз" в контексті теорій старіння.
*a. Процес запрограмованої загибелі клітин
b. Процес поступового знищення здорових клітин організму
c. Процес заміщення здорових клітин на погані
d. Процес згасання енергії в організмі
e. Процес погіршення функцій та систем організму

73. У чоловіка віком 57 років спостерігаються наслідки ішемічного інсульту з лівостороннім геміпарезом. Під час обстеження виявлено: збіднене мовлення, складно добирає слова, не всі предмети може назвати, однак правильно пояснює їхнє призначення. Читає по складах і розуміє значення лише простих слів, але не всього тексту. Здатність рахувати грубо порушена. На прохання дати праву руку - дезорієнтований. Яке порушення функції мовлення спостерігається у пацієнта?
a. Тотальна афазія
*b. Амнестична афазія
c. Моторна афазія
d. Семантична афазія
e. Сенсорна афазія

74. Пацієнт після перенесеного ГПМК не здатен до функціонального використання правої верхньої кінцівки. Яке втручання є першочерговим у гострому періоді реабілітації?
a. Використання ураженої кінцівки для підтримки вертикальної постави під час виконання ADL (активностей повсякденного життя)
b. Використання ураженої верхньої кінцівки для прасування сорочки
c. Використання ортеза для ефективнішого виконання ADL (активностей повсякденного життя)
d. Перенесення ваги на уражену кінцівку з дотягуванням протилежною верхньою кінцівкою під час функціональних завдань
*e. Навчання технікам захисту ураженого плеча

75. Яка послідовність спускання сходами з двома милицями після операційного втручання на нижній кінцівці?
a. Неоперована кінцівка, прооперована кінцівка, милиці
b. Милиці, неоперована кінцівка, прооперована кінцівка
c. Прооперована кінцівка, неоперована кінцівка, милиці
d. Неоперована кінцівка, милиці, прооперована кінцівка
*e. Милиці, прооперована кінцівка, неоперована кінцівка

76. Яка компенсаторна стратегія не підходить пацієнту з геміплегією?
*a. Формування звички спрямовувати увагу на уражену кінцівку
b. Покращення спритності дрібної моторики неураженої кінцівки, якщо домінантна кінцівка є ураженою
c. Навчання прийомам виконання однією рукою тих завдань, що зазвичай виконуються двома руками
d. Навчання рухатися за підказками
e. Забезпечення допоміжними пристроями, які замінюють функцію стабілізації або утримання ураженої кінцівки

77. Яке положення гомілковостопного суглоба повинна забезпечувати статична шина, що накладається після опіків?
a. 20^o інверсії
b. 30^o плантарної флексії
c. 20^o дорсальної флексії
d. 20^o еверсії
*e. Нейтральне положення 90^o

78. Який етап рухового навчання потребує словесних і тактильних сигналів для правильного виконання вправи?
a. Автономний
*b. Когнітивний
c. Маніпулятивний
d. Асоціативний
e. Формувальний

79. Пацієнт віком 20 років з діагнозом: травма спинного мозку, неврологічний рівень C_6, ASIA A) Після травми минув один місяць. Під час заняття в ліжку в положенні лежачи виникли такі симптоми: головний біль, раптове збільшення артеріального тиску на 30 мм рт. ст., потовиділення вище рівня ураження. Яку допомогу потрібно швидко надати пацієнту?
a. Посадити та підняти ноги під кутом більше ніж 90^o
*b. Посадити та опустити ноги
c. Покласти та підняти ноги вище рівня тулуба
d. Покласти з прямими ногами
e. Перевернути на правий бік і зігнути ноги в колінах

80. Жінка віком 66 років перебуває у відділенні інтенсивної терапії після операції на шлунку. Вона має масу тіла 147 кг та вимагає певного методу переміщення, щоб вставати з ліжка. Ерготерапевт не знайомий із цим видом трансферу. Асистент ерготерапевта працює у відділенні два роки і має досвід роботи з клієнтами, які мають ожиріння. Що повинен зробити ерготерапевт у цьому разі?
a. Відмовитися від трансферу пацієнтки через ризик травми
b. Доручити трансфер пацієнтки сестрі медичній, яка працює у відділенні
*c. Попросити асистента ерготерапевта продемонструвати трансфер
d. Уповноважити асистента самостійно виконувати трансфер
e. Виконувати трансфер із використанням техніки, що добре знайома ерготерапевту

81. Під час обстеження чоловіка після перенесеного ГПМК виявилося, що в нього слабкість у верхній та нижній кінцівках з правого боку. Який тип ослаблення м'язів наявний у цього пацієнта?
a. Парапарез
b. Геміплегія
c. Тетрапарез
d. Параплегія
*e. Геміпарез

82. Щоб вибрати тест для обстеження пацієнта, необхідно спиратися на основні вимоги до використання тесту. Яка ключова вимога для використання тесту в неврології?
a. Доцільність
b. Ергономічність
c. Типовість
d. Ефективність
*e. Валідність

83. Пацієнт після перенесеного ГПМК повідомляє ерготерапевту, що не впізнає своїх рідних та знайомих. Яке порушення спостерігається в пацієнта?
*a. Прозопагнозія
b. Апраксія
c. Ністагм
d. Агнозія
e. Неглект

84. Ерготерапевт під час роботи з пацієнтом з агнозією вибрав підхід відновлення. Які завдання потрібно використовувати на заняттях?
a. Здатність розкласти предмети за категоріями
b. Використання комп'ютерних програм для дефіцитів поля зору
c. Розподіл малюнків за категоріями
d. Здатність зосереджуватися на зорових стимулах
*e. Розпізнавання та використання предметів у побуті

85. Що таке терапевтичні стосунки з точки зору ерготерапії?
a. Процес, коли ерготерапевт пояснює пацієнту, що він повинен взяти на себе відповідальність за своє відновлення
b. Процес, коли ерготерапевт та пацієнт працюють над покращенням функціональних можливостей
c. Процес, коли ерготерапевт визначає цілі, яких може досягнути пацієнт в процесі втручання, та будує відповідний план терапії
*d. Взаємодія між ерготерапевтом та пацієнтом, у якій ерготерапевт відповідальний за залучення до процесу ерготерапії, сприяння реабілітаційному процесу
e. Взаємодія між ерготерапевтом та пацієнтом, у якій ерготерапевт знає, у якій ситуації треба порадити пацієнту звернутися до психолога чи іншого спеціаліста

86. Ерготерапевт проводить скринінгове оцінювання пацієнта, якому нещодавно наклали гіпс на ліву верхню кінцівку. Яка з нижченаведених ситуацій має його найбільше насторожити?
a. Зауваження про недотримання рекомендацій лікаря щодо тримання руки у піднятому положенні
*b. Скарга на біль у лівому передпліччі
c. Роздратування щодо неможливості нормального миття
d. Скарга на свербіж лівої руки
e. Скарга на прояви артриту у зап'ястях під час спирання на милиці

87. У п'ятирічної дитини з обтяженим алергологічним анамнезом спостерігається: підвищення температури тіла до 37,8^oC, сухий кашель і задишка з утрудненим видихом. Над легенями вислуховується жорстке дихання з обох боків. Які ліки та в якому дозуванні необхідно застосувати для інгаляційної терапії цієї дитини?
a. Розчин натрію гідрокарбонату, 100 мл
b. Розчин новоіманіну, 5 мл
c. Олію евкаліптову, 10 крапель
d. Настій квіток ромашки, 50 мл
*e. Сальбутамол, 100 мкг

88. Який тест використовують для оцінки здатності орієнтувати своє тіло в просторі та сприймати положення предметів відносно себе й інших предметів?
a. Шестихвилинний тест
b. Тест ARAT
c. Десятиметровий тест ходьби
d. Тест "Встань та йди"
*e. Тест візуального сприйняття (без рухів)

89. Укажіть основну мету ерготерапевта під час роботи з пацієнтом із хворобою Паркінсона.
a. Навчити не комплексувати при треморі
b. Навчити самостійно виконувати гігієнічні процедури
c. Навчити самостійно ходити
d. Навчити самостійно їсти
*e. Максимально довго зберегти здатність пацієнта до незалежності та самообслуговування

90. Яка загальна тривалість реабілітаційних сесій протягом робочого дня ерготерапевта, що працює на повну ставку, під час надання реабілітаційної допомоги в стаціонарних та/або амбулаторних умовах згідно з чинним законодавством України?
a. Не більше 5 год
b. Не менше 2 год
*c. Не більше 6 год
d. Не менше 7 год
e. 8 год

91. У будинку для літніх людей жінці віком 83 роки діагностовано хворобу Альцгеймера. Пацієнтка дезорієнтована в часі та просторі, що погіршує її координацію та рівновагу під час ходьби. Вона не знає, де перебуває та чому, відмовляється користуватися кріслом колісним. Яку з нижченаведених рекомендацій надасть ерготерапевт першочергово?
a. Скерувати пацієнтку до психіатра або психотерапевта
b. Рекомендувати пацієнтці штовхати крісло колісне перед собою для безпеки
c. Рекомендувати пацієнтці не виходити зі своєї кімнати
*d. Рекомендувати членам сім'ї принести родинні фотографії в кімнату пацієнтки
e. Рекомендувати членам родини постійно бути поруч із пацієнткою

92. У чоловіка віком 88 років встановлено діагноз: застійна серцева недостатність і двосторонній остеоартрит коліних суглобів. Він використовує тростину під час прогулянок по вулиці та відчуває труднощі з пересуванням і зниження витривалості. Який мобільний пристрій найкраще підходить для вирішення проблеми пересування пацієнта по вулиці?
a. Крісло колісне з електричним приводом
*b. Колісні ходунки із сидінням
c. Крісло колісне з ручним керуванням
d. Ще одна тростина
e. Крокувальні ходунки

93. У пацієнта після перенесеного ГПМК під час оцінки дрібної моторики спостерігається використання компенсаторних рухів ліктем при спробах посунути запропоновані предмети. Який тип хапання спостерігається у пацієнта?
*a. Вторинний
b. Первинний
c. Третинний
d. Неповний
e. Третинний неповний

94. Чоловік віком 71 рік був шпиталізований з приводу гострої пневмонії та хронічного обструктивного захворювання легень (ХОЗЛ). Пересувається самостійно. Проживає з дружиною у фізично доступному одноповерховому будинку. За всі інструментальні активності повсякденного життя відповідає його дружина. Пацієнт не демонструє порушень когнітивної функції. Яку діяльність було б найважливіше виконувати пацієнтові?
a. Керування автомобілем
*b. Купання у ванній
c. Туалет
d. Оплата рахунків
e. Гоління

95. Чоловік віком 75 років ходить повільно, однак скаржиться, що швидко стомлюється. Який тест можна використати для обстеження пацієнта?
a. "Встань та йди"
b. Перевірку за секундоміром
c. Тінетті
d. Френчай
*e. Шестихвилинний тест ходьби

96. Пацієнт віком 47 років отримав травму під час професійної діяльності. Спостерігається уламковий перелом плечової та променевої кістки. На першу консультацію до ерготерапевта прийшов у гіпсі від дистальних відділів кисті до середини плечової кістки. Яке оцінювання та втручання виконає ерготерапевт у цьому разі?
*a. ММТ, гоніометрія, наявність набряку; білатеральні вправи, ізометричні вправи, навчання пацієнта виконувати вправи самостійно
b. ММТ, гоніометрія, "Box and blocks"; пасивні ізометричні вправи
c. ММТ, гоніометрія; пасивні вправи
d. -
e. ММТ, "Box and blocks"; навчання пацієнта виконувати вправи самостійно

97. Чоловік після перенесеної черепно-мозкової травми під час первинного огляду ерготерапевта був наляканий, не розумів, що терапевт намагається допомогти. Реагував різко на навколишні стимули, але поводився стримано, боячись нашкодити собі. Зосереджувався на фізіологічних потребах (зокрема візит до туалету), одягнув кофтину з допомогою та за вказівками дружини. На якому рівні когнітивного функціонування шкали Ранчо перебував чоловік?
*a. 4
b. 9
c. 7
d. 6
e. 1

98. Жінці віком 42 роки діагностовано адгезивний капсуліт плеча. Пацієнтка скаржиться на сильний біль, обмеження активної та пасивної амплітуди рухів, набряк. Працює пекарем та хоче повернутися до роботи. Яке оцінювання потрібно провести пацієнтці?
*a. Шкала DASH, специфічні тести для плеча, візуально-аналогова шкала, сантиметрова стрічка для перевірки наявності набряку, тест "Box and blocks", гоніометрія, СОМР
b. ММТ, гоніометрія, наявність набряку, СОМР
c. Тест "Box and blocks»", ММТ, специфічні тести для плеча, гоніометрія
d. Тест "Box and blocks", шкала DASH, специфічні тести для плеча, візуально-аналогова шкала
e. Тест "Box and blocks", шкала DASH, специфічні тести для плеча, гоніометрія

99. Тримісячна дитина має вроджену правобічну кривошию. Оберіть положення для позиціонування, які сприятимуть корекції асиметричної пози та постави.
*a. Положення лежачи на животі та на правому боці
b. -
c. Положення лежачи на животі та на лівому боці
d. Положення лежачи на животі та на спині
e. Положення лежачи на спині та сидячи під прямим кутом

100. Пацієнт скаржиться на труднощі в користуванні мобільним телефоном, зазначає, що не бачить ліву нижню частину екрана. Яке функціональне порушення спостерігається в пацієнта?
a. Геміанопсія
*b. Квадрантопсія
c. Атаксія
d. Неглект
e. Квадроплегія

101. Які втручання найдоречніше проводити ерготерапевту дитині, у якої присутня гравітаційна невпевненість, з метою підвищення толерантності до рухової активності та зменшення страху?
a. Активність, яка вимагає використання симетричних рухових патернів (наприклад, гра в м'яч обома руками)
*b. Лінійні, вертикальні рухи (наприклад, батут), гойдання на низько підвішених гойдалках з двома точками кріплення
c. Мінімізувати вестибулярні стимуляції
d. Активність, яка вимагає чергування рухових патернів (наприклад, перетягування канату)
e. Активність, яка вимагає стабільного поля зору під час руху (наприклад, кидання в ціль під час руху)

102. Що не належить до виконавчих моделей у контексті ерготерапії?
*a. Активності повсякденного життя
b. Рутини
c. Звички
d. Ритуали
e. Ролі

103. Чоловіку віком 72 роки діагностовано хворобу Альцгеймера. У другій половині дня він самостійно ходить у саду. Які стратегії допоможуть йому не заблукати?
a. Годинник
b. Календар
c. Фотографії
*d. Значущі предмети протягом всього маршруту
e. Щоденник

104. Жінка після ендопротезування кульшового суглоба (тиждень після операції) звернулася до ерготерапевта. Її запит стосується правильного положення під час сну. Що може рекомендувати ерготерапевт?
*a. На спині, використовуючи подушку між ногами, зі згоди терапевта - на неоперованому боці з подушкою для відведення для уникнення внутрішньої ротації та аддукції
b. На оперованому боці з подушкою для відведення між ногами для уникнення внутрішньої ротації та аддукції
c. Обмежень у положенні під час сну немає
d. Положення під час сну - лежачи на спині, не використовуючи допоміжні засоби, або на оперованому боці з подушкою для відведення з метою уникнення аддукції
e. Тільки на неоперованому боці без допоміжних засобів

105. Чоловік віком 71 рік шпиталізований з приводу пневмонії та хронічного обструктивного захворювання легень (ХОЗЛ). Він пересувається самостійно. За всі інструментальні активності повсякденного життя відповідає його дружина. Пацієнт не демонструє порушень когнітивної функції. Він працював столяром і як хобі продовжує виготовляти меблі. Яку рекомендацію насамперед потрібно дати пацієнту щодо продовження столярної справи?
a. Використовувати легші інструменти
b. Сидіти на високому табуреті
c. Продовжувати цю діяльність не можна з таким діагнозом
d. Працювати вранці
*e. Вдягати маску

106. Жінка віком 46 років скаржиться на появу хиткості вправо під час ходьби, не може втримати ложку в правій руці (вміст ложки розливається). У пацієнтки змінився почерк - літери стали великими, розмашистими. Під час обстеження виявлено горизонтальний ністагм при погляді вправо. Під час пальце-носової проби спостерігаються кінетичний тремор із амплітудою <5 см у правій руці, знижений м'язовий тонус, гіперметрія правої верхньої та нижньої кінцівок. Під час проби Ромберга виявлено нестійкість із відхиленням вправо та назад. Який синдром порушення координації виявлено у цієї пацієнтки?
a. Правосторонню лобну атаксію
*b. Правосторонню мозочкову атаксію
c. Правосторонню сенситивну атаксію
d. Правосторонню коркову атаксію
e. Правосторонню вестибулярну атаксію

107. Що враховує ерготерапевт під час планування втручання, коли аналізує особистісно та духовно важливі для пацієнта дії/серії дій, що виконуються пацієнтом у певній послідовності, у зручний для нього час, спосіб і манеру?
*a. Ритуали
b. Рутини
c. Ролі
d. Уміння та навички соціальної взаємодії
e. Звички

108. Який основний м'яз відповідає за рух розгинання в колінному суглобі?
a. Півсухожилковий м'яз
b. Клубово-поперековий м'яз
c. Двоголовий м'яз стегна
*d. Чотириголовий м'яз стегна
e. Передній великогомілковий м'яз

109. Жінка звернулась до ерготерапевта через 6 місяців після інсульту. Який метод оцінювання найкраще застосувати для визначення бачення пацієнтки власної можливості функціонального використання кисті та руки?
*a. Опитувальник DASH - Disability of Arm Shoulder and Hand
b. Шкалу Фуґл-Мейера
c. Тест функціонування Джебсона-Тейлора
d. -
e. Модифіковану шкалу Ашфорта

110. Жінка віком 63 роки хворіє на морбідне ожиріння і два дні тому перенесла операцію шлункового шунтування. Перебуває у відділенні інтенсивної терапії через перфорацію кишечника. Під час зміни положення тіла пацієнтка впала з ліжка на підлогу. Після цього вона почала відмовлятися від мобілізації. У пацієнтки підвищений ризик захворіти на аспіраційну пневмонію. Що повинен зробити ерготерапевт прешочергово, щоб попередити акт аспірації?
*a. Підняти узголів'я та підніжжя ліжка
b. Забезпечити пацієнтку протертою їжею
c. Заохочувати пацієнтку часто кашляти
d. Забезпечити пацієнтку адаптованим посудом
e. Оцінити ковтання

111. Визначте поняття "стандартизований тест" у практиці роботи ерготерапевта.
a. Тест, який виявився оптимальним для оцінювання у випадку, подібному до того, що розглядається зараз
b. Тест, яким часто користуються у певних ситуаціях
c. -
d. Тест, який має детальну інструкцію для використання
*e. Тест, який пройшов процес наукового випробування, щоб визначити його валідність та надійність

112. Під час роботи з пацієнтом із контрактурою в колінному суглобі відзначається патологічне кінцеве відчуття "пружинний блок". Які відчуття виникають у пацієнта?
a. Відсутність механічної протидії, проте рух зупиняється через сильний біль
b. Подібне до нормального відчуття розтягнення м'яких тканин, проте виникає значно раніше, відчуття віддачі відсутнє
c. Подібне до нормального, але виникає раніше
d. М'яз рефлекторно зупиняє рух через сильний біль
*e. Виникає ефект віддачі при найбільшій амплітуді

113. Дитина віком 14 років перебуває на диспансерному обліку у зв'язку з виразковою хворобою шлунка. Щороку проходить санаторно-курортне лікування в спеціалізованих стаціонарних закладах з використанням бальнеотерапії, ЛФК, фізіотерапевтичної апаратури. Які мінеральні води потрібно призначити для перорального застосування?
a. Гідрокарбонатні в холодному вигляді
b. Хлоридно-натрієві в теплому вигляді
c. Сульфатно-магнієві в холодному вигляді
d. Хлоридно-натрієві в холодному вигляді
*e. Гідрокарбонатні в теплому вигляді

114. Пацієнтка хворіє на розсіяний склероз впродовж 7 років. Вона скаржиться, що їй складно організувати свою повсякденну активність і вона дедалі більше залежить від допомоги чоловіка в усіх справах повсякденного життя. Який метод необхідно застосувати для оцінювання виконавчих навичок пацієнтки?
a. MiniCog Test
b. Канадська оцінка виконання занять СОРМ (Canadian Occupational Performance Measure)
c. Оцінка функціональної самостійності FIM (Functional Independence Measure)
*d. Оцінювання рухових та процесуальних навичок AMPS (Assessment of Motor and Process Skills)
e. Монреальське когнітивне оцінювання MoCA (Montreal Cognitive Assessment)

115. Чоловіку віком 32 роки діагностовано гостре порушення мозкового кровообігу. Пацієнт перебуває в нестабільному стані у відділенні інтенсивної терапії. Коли потрібно розпочати реабілітаційні заходи з цим пацієнтом?
a. Одразу після інсульту в нестабільному стані
b. У відділенні інтенсивної терапії через 7 днів
c. Після виписки пацієнта в реабілітаційний центр або відділення
d. Після переведення пацієнта до палати стаціонару
*e. Одразу після стабілізації стану пацієнта у відділенні інтенсивної терапії

116. Шестирічна дитина має геміпарез з лівого боку. Когнітивний стан збережений. Не залучає ліву верхню кінцівку в побуті та під час гри. Яка терапія є провідною під час занять з ерготерапевтом для вирішення проблеми?
a. Сенсорна інтеграція
*b. Індукована обмеженням рухова терапія
c. Войта-терапія
d. Дзеркальна терапія
e. Бобат-терапія

117. Відповідно до запита пацієнта встановлено ціль ерготерапії: "Через 2 тижні пацієнт самостійно годуватиме та купатиме свою кішку". На яку складову частину заняттєвої активності спрямовано ціль?
a. Дозвілля
b. Відпочинок
*c. Інструментальну активність повсякденного життя
d. Продуктивну діяльність
e. Активність повсякденного життя

118. Пацієнт після ГПМК під час обстеження із застосуванням функціональної шкали рівноваги Берга набрав 39 балів. Про що свідчить така кількість балів?
a. Незалежність від зовнішньої підтримки, малий ризик падіння
b. Повністю залежить від крісла колісного, високий ризик падіння
c. Здатність переміщуватися, високий ризик падіння
d. Здатність ходити без допоміжних засобів
*e. Здатність ходити з допомогою, середній ризик падіння

119. Пацієнт після перенесеного інсульту проходить первинне оцінювання з ерготерапевтом. Показник за шкалою Бартела становить 70 балів. Який рівень побутової активності у цього пацієнта?
*a. Зможе одягати нижню частину тіла з мінімальною допомогою
b. Зможе виконувати активність повсякденного життя з середньою допомогою
c. Зможе вживати їжу із середньою допомогою
d. Зможе переміщуватися з крісла колісного на туалет з середньою допомогою
e. Зможе перевертатися у ліжку з мінімальною допомогою

120. Яка терапія найефективніша для поліпшення функції верхніх кінцівок у перші чотири тижні після інсульту за наявності позитивного прогнозу відновлення?
a. Дзеркальна терапія та десенситизація
b. Бобат-терапія та терапія, орієнтована на завдання
c. Бобат-терапія та індукована обмеженням рухова терапія
*d. Модифікована, індукована обмеженням рухова терапія та терапія, орієнтована на завдання
e. Десенситизація та індукована обмеженням рухова терапія

121. Який ортез рекомендовано у разі невропатії серединного нерва?
a. Статичний ортез на IV та V пальці для уникнення перерозгинання в метакарпофалангових суглобах
*b. Ортез стабілізації великого пальця для виведення його в положення хапання
c. Ортез на липучках для фаланг двох пальців
d. Статичний ортез на променево-зап’ястковий суглоб
e. Статичний ліктьовий ортез для уникнення флексії

122. Яка оцінка призначена для забезпечення базового вимірювання перцептивних, моторних і когнітивних втручань для дітей?
*a. Когнітивне тестування для дітей (DOTCA-Ch)
b. Шкала розвитку моторики Пібоді II (PDMS-2)
c. Тест Бруінінкса-Осерецького
d. Сенсорний профіль
e. Тест Бірі-Буктениці

123. Працюючи з чоловіком віком 40 років, який має порушення процесуальних навичок, ерготерапевт застосовує модель заняттєвої активності людини. Його метою є покращення виконавчих моделей для успішної заняттєвої участі пацієнта. З анамнезу відомо, що чоловік переніс ЧМТ (черепно-мозкову травму). Яке завдання під час реабілітаційної сесії якнайкраще відповідає поставленим цілям ерготерапевта?
*a. Організація списку щоденних завдань
b. Виконання будь-якої активності повсякденного життя
c. Приготування простої страви
d. Заповнення чеклисту інтересів
e. Написання списку для здійснення покупок

124. Ерготерапевт просить пацієнта, який переніс операцію на ротаторній манжеті, дотягнутися до шафи та взяти пластикові окуляри. Яку рамку практики застосовує ерготерапевт у своїй роботі?
a. -
b. Компенсаційну
c. Моторного контролю
*d. Біомеханічну
e. Реабілітаційну

125. Під час роботи з пацієнтом із контрактурою в ліктьовому суглобі відзначається патологічне кінцеве відчуття "спазму м'яза". Які симптоми спостерігаються у пацієнта?
*a. М'яз рефлекторно зупиняє рух через сильний біль
b. Подібне до нормального відчуття розтягнення м'яких тканин, але виникає значно раніше, відчуття віддачі відсутнє
c. Виникає ефект віддачі при найбільшій амплітуді
d. Відсутність механічної протидії, але рух зупиняється через сильний біль
e. Подібне до нормального, але виникає раніше

126. Чоловіку віком 27 років діагностовано тендопатію ротаторної манжети плеча. Усі фізіологічні рухи збережені. Силові показники за ММТ становлять 4/5. Набряку немає. Результати тестування спритності та швидкості "Box and blocks" у межах норми. За шкалою DASH функціональна можливість використовувати верхню кінцівку в межах норми, спостерігається лише мінімальний біль. Який вид занять використовуватиме ерготерапевт?
a. Сила
b. Гнучкість
c. Витривалість
d. Тренування на дрібну моторику
*e. Завдання-орієнтоване тренування

127. Під час тестування чоловіка віком 80 років виявлено: пацієнту складно сконцентруватися та зрозуміти поточну ситуацію, наявні проблеми з пам'яттю та іншими когнітивними здібностями. Для якого патологічного стану характерна така клінічна картина?
a. Гострого порушення мозкового кровообігу
*b. Деменції
c. Деадаптації
d. Депривації
e. Хвороби Паркінсона

128. Яка з нижченаведених відповідей найбільш вдало демонструє навички активного слухання на фразу клієнта "Я дуже злюсь через те, що лікарня так далеко, і я не можу туди легко доїхати"?
a. Чи є поруч люди, які могли би вам допомогти дістатися лікарні?
b. -
*c. Ви відчуваєте злість, тому що вам важко дістатися лікарні, оскільки вона далеко. Це правда?
d. Скільки часу у вас займає дорога до лікарі?
e. Я відчуваю, ви дуже стурбовані, що не можете доїхати до лікарні

129. Який вид діяльності не належить до інструментальних активностей повсякденного життя?
a. Користування транспортом
*b. Споживання їжі
c. Здійснення покупок
d. Приготування їжі
e. Прибирання

130. Чоловік навчається підніматися східцями після перенесеного ГПМК. Яку ногу пацієнту потрібно першою ставити на сходинку?
*a. Непаретичну
b. Немає різниці
c. Ту саму, що і під час спуску
d. Протилежну тій, що ставиться першою під час спуску
e. Паретичну

131. Визначте термін "духовність" у контексті ерготерапії.
a. Сім'я, релігія, інтереси та захоплення особи
b. Перелік найважливіших переконань
*c. Глибоке переживання значення життя шляхом участі в заняттях, що передбачають реалізацію особистих ідеологій, прагнення знайти відповіді на важливі питання про сенс життя
d. Віра в Бога
e. Ціннісні орієнтири особи

132. Які адаптивні засоби потенційно можуть бути рекомендовані для пацієнта з хворобою Альцгеймера?
a. Засоби для мобільності - милиці та ходунки
*b. Органайзери для медикаментів, прилади для нагадування (звукові та світлові), календар подій та графік дня
c. Засоби для користування у ванній кімнаті та для одягання з подовженими ручками
d. Обтяжувачі на столові прибори та засоби для хобі (ручки, олівці тощо)
e. Адаптовані столові прибори - виделки та ложки з товстими ручками, адаптована дошка для нарізання

133. Визначте поняття "виконання заняття" в ерготерапії.
a. Процес, коли завдяки вмінням і певним інструментам людина може створити певну річ
b. Залучення до діяльності за допомогою навичок і вмінь
c. Процес практичного застосування теоретичних знань
d. Отримання результату від процесу виконання діяльності
*e. Акт реалізації вибраного заняття в результаті динамічної взаємодії між людиною, середовищем та заняттям

134. Який вид середовища оцінює ерготерапевт, коли просить пацієнта розповісти про цінності, звичаї та стандарти поведінки, що він демонструє у громаді, до якої він належить?
a. Соціальне
b. Навколишнє
c. Фізичне
d. Інституційне
*e. Культурне

135. Які причини можуть спонукати ерготерапевта вибрати для дитини з інвалідністю допоміжні пристрої або технології та навчити дитину використовувати їх?
a. Обмеження функцій опорно-рухового апарату
b. Рекомендація лікаря
c. Вимога дитини або її батьків
d. Вимоги посадової інструкції ерготерапевта
*e. Порушення, що обмежують здатність дитини брати участь у своїх життєвих ролях

136. Що з нижченаведеного належить до контекстуальних компонентів гри, які сприяють грайливості і допомагають ерготерапевту налагодити гармонійну терапію з дитиною?
a. Свобода вибору, безпечна та комфортна атмосфера, знайомі однолітки, знайоме середовище, знайома гра
b. Свобода вибору, дорослі, які не є нав'язливими чи директивними, безпечна та комфортна атмосфера, гаджети
*c. Свобода вибору, дорослі, які не є нав'язливими чи директивними, безпечна та комфортна атмосфера, планування, що дозволяє уникнути періоду втоми
d. Безпечна та комфортна атмосфера, знайомі однолітки, знайоме середовище, присутність батьків
e. Свобода вибору, дорослі, які не є нав'язливими чи директивними, безпечна та комфортна атмосфера, повний контроль ситуації дитиною

137. Які потенційні предиктори відновлення для верхньої кінцівки в осіб з ураженням головного мозку?
a. Активне згинання кисті та згинання передпліччя в перші 72 год
*b. Активне розгинання великого пальця та відведення плеча в перші 48 год
c. Відсутність спастичності в перші 72 год
d. Активне згинання пальців у перші 72 год
e. Активне розгинання великого пальця та згинання плеча в перші 48 год

138. Чотирирічна дитина з атаксією самостійно не п'є з чашки та розливає воду, інколи навіть не доносячи її до рота. Який посуд для пиття необхідно порекомендувати?
a. Склянка без ручок з вирізом для губ
b. Пляшка із соскою
c. Склянка без ручок, у яку вставлена довга соломинка, що має товсті стінки та вузький простір
*d. Чашку з товстими ручками та кришкою, в яку вставлена коротка соломинка, що має товсті стінки та вузький простір
e. Звичайна чашка з довгою соломинкою

139. Визначте термін "ремінісценція" в ерготерапії.
a. Модифікація важливих для пацієнта активностей повсякденного життя
b. Навчання пацієнта компенсаторним рухам, які допомагатимуть у виконанні ADL
*c. Акт згадування минулого досвіду, що проводиться з метою викликання спогадів
d. Адаптація середовища, де пацієнт перебуває більшість часу
e. Техніка роботи з пацієнтами, які мають зоровий неглект

140. За яких станів дітям рекомендоване застосування перлинних ванн та яка кількість процедур передбачена?
a. Травми опорно-рухового апарату, 8 процедур
b. Захворювання сечовидільної системи, 9 процедур
c. Захворювання шкіри, 11 процедур
d. Хвороби травної системи, 12 процедур
*e. Функціональні розлади нервової системи, 10 процедур

141. Що означає термін "ейджизм" у контексті ерготерапії?
a. Категорія людей похилого віку
b. Категорія людей похилого та старечого віку
c. Що людині мінімум 65 років
*d. Форма упередженого ставлення, що ґрунтується на загальних припущеннях, стереотипах про старих людей
e. Підхід, спрямований на пропаганду здорового способу життя серед людей похилого віку

142. Немовля народилося у терміні гестації 32 тижні. Має вагу 2200 г, довжину тіла - 48 см. Визначте стан новонародженої дитини.
a. З малою масою тіла при народженні
b. -
*c. Недоношена
d. Із затримкою внутрішньоутробного розвитку
e. З ознаками гіпотрофії

143. Ерготерапевт під час спілкування з пацієнтом після гострого порушення мозкового кровообігу вбачає потребу у проведені обстеження активності повсякденного життя пацієнта. Який інструмент оцінювання, ймовірно, вибере ерготерапевт?
*a. Індекс Бартела
b. Шкалу Ашфорта
c. Індекс Мотрісіті
d. Шкалу Френчай
e. Тест Альберта

144. Що здійснює ерготерапевт, розбиваючи заняття на складові частини та визначаючи послідовність їх виконання пацієнтом, з урахуванням стабільних і ситуативних складників, які можуть на нього впливати?
a. Заняттєву адаптацію
b. Скринінг
*c. Заняттєвий аналіз
d. Градуювання
e. Заняттєву ідентичність

145. Який ступінь залежності відображає шкала FIM, якщо пацієнт у домені "самообслуговування" має оцінку меншу ніж 1?
a. Максимальна залежність
*b. Повна залежність
c. Мінімальна залежність
d. Незалежний
e. Потребує супервізії

146. У жінки віком 51 рік діагностовано ураження променевого нерва в ліктьовому згині. Скаржиться на зниження м'язової сили в руці та втрату шкірної чутливості. Працює лаборантом із забору крові у відділенні трансфузіології. Багато маніпулює пробірками та пише. Обожнює свою роботу. Який основний запит буде у пацієнтки?
a. Повернення до господарських обов'язків
b. Збільшення сили
*c. Повернення на роботу
d. Збільшення витривалості
e. Покращення спритності та координації

147. Недоношена дитина перебуває у відділенні інтенсивної терапії. Зовнішня шкідлива стимуляція (яскраве світло, гучні сторонні звуки) викликає у дитини стрес. Які з нижченаведених ознак є моторними ознаками стресу у дитини?
a. Підвищення показників серцево-судинної системи
*b. Гримаса, гіперекстензія кінцівок і тулуба
c. -
d. Дратівливість або сонливість
e. Збільшення частоти дихання та типу дихання

148. Яке адаптивне обладнання рекомендоване пацієнту з ампутацією нижньої кінцівки нижче коліна з метою профілактики контрактур у колінному суглобі?
a. Постійне носіння статичного ортеза на колінному суглобі в положенні флексії 90^o
b. Постійне носіння статичного ортеза на колінному суглобі в положенні флексії 30^o
c. Постійне носіння статичного ортеза на колінному суглобі в положенні флексії 10^o
*d. Використання опорної дошки для уникнення флексії в колінному суглобі
e. Постійне носіння статичного ортеза на колінному суглобі в положенні флексії 45^o

149. Хлопець віком 18 років отримав травму голови. У нього спостерігається сильне порушення координації, але він хоче самостійно їсти. Однак коли він їсть самостійно, дуже брудниться, і батько наполягає на тому, щоб його годували. Яка ваша подальша тактика?
a. Послухаєте батька, бо він - єдиний доглядальник за сином
*b. Дослухаєтеся до пацієнта та його потреб
c. Поясните хлопцю, що він не зможе самостійно це робити, і батько не проти йому допомагати
d. Проведете навчання з використанням пластикових предметів
e. Порадите батьку знайти особу, яка би могла годувати хлопця

150. Чоловік отримав спінальну травму, перебуває у відділенні нейрореабілітації та вчиться вдягатися. Йому ніяк не вдається зробити це самостійно. Він швидко втомлюється та втрачає мотивацію повертатися до заняття. Який підхід може виявитися правильним, щоб він зміг виконати це заняття самостійно?
a. Підказки
b. Допомога сторонньої особи
c. Складання алгоритму дій та слідування йому
*d. Градуювання
e. Він не зможе сам виконувати це заняття, тому треба призначити особу, яка весь час буде піклуватися про нього

