1. Наявність якої ознаки при розладах статевої ідентифікації потребує психотерапевтичної інтервенції?
a. Трансвестизму
b. Транссексуалізму
*c. Гендерної дисфорії
d. Садомазохізму
e. Вуайеризму

2. Укажіть форму потьмарення свідомості з переважанням незв'язності мовлення, моторики та розгубленості.
a. Пуерилізм
*b. Аментивний синдром
c. Парафренний синдром
d. Псевдодеменція
e. Ганзеровський синдром

3. Пацієнту, який був тренером з акробатики, після отримання поранення ампутували одну ногу. Після протезування і відновлення функції ходіння він вирішив повернутися до попередньої професії, старанно працював над цим і здійснив свій намір. Який рівень компенсації дефекту спостерігається у пацієнта?
a. Середній рівень
b. Низький рівень (пристосування до дефекту)
c. Гіперкомпенсація
d. Гіпокомпенсація
*e. Високий рівень (активне подолання дефекту)

4. Який тип методів найдоцільніше застосувати під час встановлення діагнозу шестирічній дитині з підозрою на депресивний або тривожний розлад?
a. Експериментальні
b. Анкетування
*c. Проєктивні
d. Скринінгові
e. Генетико-моделюючі

5. Який вид терапії має найбільшу ефективність та доказовість щодо специфічної фобії?
a. Групова когнітивно-поведінкова терапія (КПТ)
b. Психодинамічна психотерапія
c. Систематична десенсибілізація
*d. Експозиційна терапія
e. Когнітивно-поведінкова терапія (КПТ) + фармакотерапія

6. У психічному стані пацієнта виявлено знижений настрій, психомоторне гальмування, маячні й суїцидальні ідеї самозвинувачення та гріховності. Яку терапевтичну тактику доцільно застосувати?
*a. Стаціонарне лікування комбінацією антидепресанта та антипсихотика другого покоління
b. Амбулаторне лікування комбінацією антидепресанта та антипсихотика
c. -
d. Стаціонарне лікування комбінацією антидепресанта та антипсихотика першого покоління
e. Стаціонарне лікування комбінацією антидепресанта та транквілізатора

7. До якого рівня психологічної допомоги на етапі комплексного реагування після гострої фази надзвичайної ситуації належить соціально-психологічний супровід?
a. Четвертого
b. Першого
*c. Другого
d. Третього
e. П’ятого

8. Укажіть властивості особистості, для оцінки яких використовується опитувальник Спілбергера (STAI).
*a. Особистісна та реактивна тривожність
b. Когнітивні порушення
c. Алекситимія
d. Тривога та депресія
e. Акцентуації характеру

9. Виберіть твердження, що характеризує поведінку психотерапевта у гуманістичному підході.
a. Виступає для пацієнта у ролі експерта, наставника, який допомагає сформувати нові більш адаптивні патерни
*b. На позиції рівного з пацієнтом, у контакті з власним життєвим досвідом, є конгруентним, застосовує саморозкриття
c. Не розкриває свої переживання перед пацієнтом, має свої думки та емоції
d. Виступає для пацієнта у ролі слухача, який лише вислуховує і не коментує
e. Застосовує переконання, спростовує помилкові судження, вказуючи на їх неточність, займає директивну позицію

10. Для якого захворювання характерний такий психопатологічний симптом, як псевдогалюцинації?
a. Невротичного розладу
b. Реактивного психозу
*c. Шизофренії
d. Інфекційного психозу
e. Інтоксикаційного психозу

11. Лікар в окулярах справляє на пацієнта краще враження, тому що асоціюється з вищими розумовими здібностями. Визначте цей тип когнітивної помилки.
a. Передбачення
*b. Наклеювання ярликів
c. Надмірне узагальнення
d. Персоналізація
e. Читання думок

12. Яку допомогу необхідно надати людині, що перебуває у стані гострої реакції на стрес?
a. Увести розчин діазепаму внутрішньом'язово
b. Провести сеанс когнітивно-поведінкової терапії
*c. Першу психологічну допомогу
d. Шпиталізувати до психіатричного стаціонару
e. Провести дебрифінг

13. До лікаря-психолога був направлений пацієнт для діагностики психопатологічних станів, психологічних феноменів та індивідуальних особливостей. Який метод отримання інформації про індивідуальні медико-психологічні якості особистості найдоцільніше використати у цьому разі?
a. Діагностичні тестові методи
*b. Клінічне інтерв'ю
c. Огляд
d. Скринінгові методики
e. Проєктивні методики

14. Яким основним типам медичних працівників загрожує синдром емоційного вигорання?
a. Демонстративному, гіпертимному та емотивному
b. Педантичному, гіпертимному та збудливому
c. Демонстративному, гіпертимному та збудливому
d. Педантичному, демонстративному та збудливому
*e. Педантичному, демонстративному та емотивному

15. Укажіть метод психотерапевтичної роботи, у якому учасники групи можуть відображати свої почуття, думки та конфлікти через розіграш сцен або ролей, що моделюють реальні або уявні ситуації.
*a. Психодрама
b. Транзактний аналіз
c. Раціонально-емотивна терапія
d. Символдрама
e. Екзистенційно-гуманістична психотерапія

16. Укажіть розлади пам'яті, коли людина має помилкові, вигадані, фантастичного змісту спогади про події, яких не було і не могло бути в житті ("галюцинації пам'яті").
a. Синдром Капгра
*b. Конфабуляції
c. Псевдоремінісценції
d. Амнезія
e. Ілюзії

17. Укажіть одне із завдань сімейної психотерапії.
a. Сприяння усвідомленню несвідомих тенденцій, потягів і конфліктів
*b. Збільшення відкритості комунікації
c. Зцілення від психосоматичних розладів
d. -
e. Відслідковування автоматичних негативних думок

18. Що із нижченаведеного належить до поведінкових технік поведінкової психотерапії?
a. Когнітивне викривлення
b. Аналіз "за" і "проти"
c. Зважування плюсів і мінусів
d. Відволікання
*e. Експеримент-відкриття

19. Укажіть визначення, що характеризує зміст когніцій в осіб із панічним розладом.
*a. Викривлена катастрофічна інтерпретація симптомів тривоги
b. Інтеріоризація негативної зовнішньої оцінки з її подальшою соматизацією
c. Запобігання негативним ситуаціям, що можуть статися з людиною чи її близьким оточенням
d. Помилкове пояснення нешкідливих тілесних симптомів як проявів небезпечного захворювання
e. Перебільшення загрози та прогнозування високого ризику небажаного результату

20. Яка з нижченаведених методик застосовується в неврологічній практиці для диференційної діагностики ішемічних розладів, а також при інших ураженнях головного мозку первинного та вторинного генезу, коли є ризик розвитку деменції?
a. Клінічна рейтингова шкала деменції
b. МОСА
c. Опитувальник нейроповедінкових симптомів
d. MMSE
*e. Шкала Хачинського

21. У чоловіка з тяжким перебігом COVID-19, на тлі високої температури та задишки, виникло видіння його покійної матері, яка ніби кликала його. Який найімовірніший психопатологічний розлад виник у пацієнта?
a. Нозогенія
b. Психогенія
*c. Соматогенія
d. Неврастенія
e. Соматизована психічна реакція

22. Укажіть систему заходів, що буде першочерговим вибором для лікування гострого стресового розладу.
*a. Психокорекція
b. Психогігієна
c. Психофармакотерапія
d. Психопрофілактика
e. Психореабілітація

23. Пацієнтку віком 78 років шпиталізовано до лікарні у стані психоемоційного збудження. Зі слів родичів, жінка не впізнає членів своєї родини вже протягом 2-3 років, має сомнамбулізм, трапляються прояви дитячої поведінки, настрій змінюється декілька разів упродовж дня. У день шпиталізації взяла до рук ножа та почала погрожувати членам сім'ї, стверджуючи що вони грабіжники. Який найімовірніший діагноз?
a. Патологічний афект
b. Гостра реакція на стрес
*c. Деменція
d. Циклотомія
e. Шизофренія

24. У чоловiка віком 43 роки спостерігається стан психомоторного збудження: зазирає за двері і переконаний, що там знаходяться його приятелi. Говорить, що чує голоси знайомих та стороннiх людей, які сперечаються між собою щодо нього і вимагають його покарання, а інші захищають його. Повторює слова, якi нiбито почув iз-за стiни. Який патологічний стан виник у пацієнта?
a. Вербальнi iлюзiї
b. Маячiння
c. Нав’язливi iдеї
d. Конфабуляцiї
*e. Гострий галюциноз

25. Пацієнтка три тижні тому під час пограбування отримала удар кулаком в обличчя. Сліди забоїв уже значно зменшилися, але жінка боїться виходити з дому через страх повторного нападу. Вона відчуває себе "на межі", легко лякається, легко може заплакати. Сон переривчастий, іноді повторюються нав'язливі сни про подальші напади. Установіть найбільш імовірний діагноз.
a. Панічний розлад з агорафобією
b. Специфічна фобія
c. Посттравматичний стресовий розлад
d. Генералізований тривожний розлад
*e. Гостра реакція на стрес

26. Яка патологія є протипоказанням до застосування Eye Movement Desensitization and Reprocessing (EMDR)?
a. Депресія
b. ПТСР
*c. Відшарування сітківки ока
d. Тривожний розлад
e. Обсесивно-компульсивний розлад

27. Який метод психотерапії використовується для когнітивної реструктуризації сенсу та інтеграції травматичного досвіду в минуле з формуванням відчуття контролю над травмою?
a. Розповідна експозиційна терапія
b. Травма-фокусована психотерапія
c. Когнітивно-реконструктивна пролонгована експозиція
d. Наративна експозиційна терапія
*e. Коротка еклектична психотерапія

28. Який тест із нижченаведених використовується для оцінки симптомів посттравматичного стресу?
a. GAD-7
b. MADRS
c. HADS
*d. PCL-5
e. PHQ-9

29. Пацієнтка віком 20 років скаржиться на підвищений рівень тривожності, порушення сну у вигляді безсоння, неможливість нормально поїсти, відчуття стороннього тіла в горлі. Два дні тому в сусідній будинок влучила блискавка, ніхто не постраждав, однак картина тодішньої ситуації не може "вийти з голови". Укажіть провідний регістр-синдром.
a. Психогенно-психотичний
b. Афективно-ендогенний
c. Шизофренічний
d. Особистісно-аномальний
*e. Психогенно-невротичний

30. Укажіть першу лінію індивідуальної психотерапії при гострому депресивному епізоді.
a. Позитивна психотерапія
b. Система психотерапії когнітивно-поведінкового аналізу
*c. Когнітивно-поведінкова терапія (КПТ) та міжособистісна терапія
d. Психодинамічна терапія та емоційно-сфокусована терапія
e. Когнітивно-поведінкова терапія + фармакотерапія

31. Пацієнт віком 25 років, звернувся на консультацію до лікаря-психолога зі скаргами на постійний стрес на роботі та вдома. Він відчуває тривогу, постійну сонливість та порушення концентрації уваги. Пацієнт хоче знайти спосіб для керування стресом та поліпшення власного психічного стану. Який психотерапевтичний напрям буде ефективним у цій ситуації?
a. Раціонально-емотивна терапія
b. Гештальт-терапія
c. Психодинамічна психотерапія
*d. Майндфулнес-орієнтована когнітивна терапія
e. Транзактний аналіз

32. Який із нижченаведених методів є найефективнішим у відновленні когнітивних функцій та покращенні якості життя, включаючи пам'ять, увагу та розв'язування проблем у пацієнтів після перенесеного інсульту?
a. Рефлексотерапія
*b. Нейропсихологічний тренінг
c. Гештальт-терапія
d. Арт-терапія
e. Медикаментозна терапія

33. Пацієнт намагається зменшити тривогу за допомогою виконання більш або менш складної стереотипної послідовності дій. Яка система захисних дій, згідно з психоаналітичною теорією, описана у наведеному прикладі?
a. Компенсація
b. Часткова компромісна реакція
c. Раціоналізація
d. Аскетизм
*e. Ритуал

34. Дівчину віком 18 років шпиталізовано до приймального відділення лікарні зі скаргами на запаморочення, головний біль і нудоту під час повітряної тривоги. Пацієнтка тривожна, тремтить, пітніє та важко дихає. В очікуванні лікаря почала скаржитися на відчуття поколювання у пальцях і навколо рота. Яку тактику потрібно використати першочергово?
a. Дати кисневу маску
*b. Застосувати дихальні техніки (подихати в паперовий мішок)
c. Негайно ввести розчин глюкози
d. Зробити скринінг сечі на наркотики
e. Призначити бензодіазепіни

35. Який метод є найефективнішим для вирівнювання сезонних коливань настрою та запобігання зимовій депресії у лікуванні пацієнтів із сезонним афективним розладом?
a. Фармакотерапія з антидепресантами
b. Групова підтримуюча терапія
*c. Світлотерапія
d. Когнітивно-поведінкова терапія
e. Психодинамічна терапія

36. Які фундаментальні аспекти психотерапії ПТСР?
a. Когнітивна корекція автоматичних думок та переконань щодо себе та своєї поведінки
b. Підняття самовпевненості та самооцінки
c. Сприймання навколишнього середовища та себе в ньому
d. Відтворення індивідуальних та фізичних якостей
*e. Зниження тривоги та встановлення особистості

37. Укажіть розлади пам'яті, коли людина має помилкові спогади, яких не було в цей час, але які були чи могли бути в минулому житті ("ілюзії пам'яті") .
a. Ретроградна амнезія
b. Антероградна амнезія
*c. Псевдоремінісценції
d. Конфабуляції
e. Амнестичне дезорієнтування

38. Яка група препаратів буде найбільш доцільною для медикаментозного лікування посттравматичного стресового розладу?
a. Нейролептики
b. Транквілізатори
c. Седативні засоби
d. Психостимулятори
*e. Антидепресанти

39. Укажіть препарати з найбільшою доказовою базою для лікування депресивного епізоду.
a. Психостимулятори
b. Інгібітори МАО
*c. СІЗЗС
d. Нормотимічні засоби
e. ТЦА

40. Чоловіку віком 45 років діагностовано депресію. Протягом останніх 10-ти років він бореться із залежністю від наркотиків і нещодавно зазнав значної втрати в особистому житті. Який імовірний тип супутньої патології може розвинутися в пацієнта?
a. Тривожний розлад
b. Біполярний розлад
c. Розлад харчової поведінки
d. Шизофренія
*e. Розлад вживання психоактивних речовин

41. Яку екстрену фармакотерапію рекомендовано при панічних атаках?
*a. Пропранолол 20 мг сублінгвально
b. Кветіапін 25 мг per os
c. Корвалол 40 крапель per os
d. Пароксетин 20 мг per os
e. Амітриптилін 2,0 мл в/в

42. Укажіть стан потьмарення свідомості, за якого спостерігається збереження усіх видів орієнтування та здатність здійснювати звичні дії, але ускладнюється розуміння поточної ситуації.
a. Кома
*b. Обнубіляція
c. Сопор
d. Абсанс
e. Оглушення

43. Як називається комплекс заходів спрямований на попередження рецидивів та хронізації нервово-психічних захворювань і відновлення працездатності людини, що перенесла захворювання?
a. Вторинна психопрофілактика
b. Первинна психопрофілактика
*c. Третинна психопрофілактика
d. Екстрена психопрофілактика
e. -

44. Укажіть засновника нейролінгвістичного програмування (НЛП).
a. К. Роджерс
b. Ф. Перлз
c. В. Сатир
*d. Р. Бендлер
e. З. Фройд

45. Укажіть психогенні реакції, що виникають у зв'язку із соматичним захворюванням та належать до групи реактивних станів за Смулевичем.
a. Соматогенії
b. Неврози
c. Ятрогенії
d. Соматоформні реакції
*e. Нозогенії

46. У пацієнтки віком 36 років виявлено симптоми компульсивного переїдання («заїдає стрес», багато їсть на самоті без відчуття насичення, потім відчуває сором за напад переїдання). Який метод психологічного впливу є особливо ефективним для цього розладу харчової поведінки?
a. Психоосвіта
b. Ділення продуктів на «корисні» та «шкідливі»
*c. Інтуїтивне харчування
d. Обмеження харчування
e. Підрахунок калорій

47. Батьки звернулися на консультацію щодо свого трирічного сина. Під час занять із батьками дитина часто вовтузиться на місці або встає зі стільчика і починає бігати по квартирі, легко відволікається на сторонні предмети чи явища, може не звертати увагу, коли до нього звертаються. У садочку виникають труднощі у комунікації з однолітками, під час розмови може піти, вихователів не слухає, під час "тихої години" не спить, грається і може будити своїх друзів. Укажіть попередній клінічний діагноз.
a. Аутизм
b. Синдром дефіциту уваги без гіперактивності
*c. Синдром дефіциту уваги з гіперактивністю
d. Олігофренія
e. Синдром гіперактивності без дефіциту уваги

48. Для якого стану дисгармонійного характеру доведеним методом терапії є діалектично-поведінкова терапія?
a. Тривожно-депресивних розладів
*b. Межового розладу особистості
c. Прокрастинації
d. Вікових криз
e. Обсесивно-компульсивного розладу

49. Робота медичного працівника, як правило, емоційно насичена та призводить до розвитку синдрому вигорання. Укажіть, що розуміють під "емоційним виснаженням" у контексті цього синдрому.
a. Зникнення емоційності
*b. Вичерпаність емоційних та фізичних ресурсів
c. Негативне ставлення працівника до колег по роботі
d. Розчарування результатами власної роботи
e. Зниження емоційного тонусу

50. Укажіть, до якої складової частини профілактики професійного вигорання належить твердження: "Використання методів медитації, візуалізації (з використанням образів улюбленого куточка природи)".
*a. Духовної
b. Соціальної
c. Психологічної
d. Медичної
e. Біологічної

51. Які чинники зменшують вплив травматичної події на людину?
a. Сприйняття того, що сталося, як несправедливості
*b. Активна поведінка
c. Відсутність соціальної підтримки
d. Фізична перевтома
e. Пасивність у прийнятті рішень

52. Укажіть твердження, що характеризує редукцію особистісних досягнень.
a. Зниження емоційного тонусу
b. Негативне ставлення працівника до колег по роботі
c. Зникнення емоційності
*d. Розчарування результатами власної роботи
e. Вичерпаність емоційних ресурсів

53. Пацієнт скаржиться на знижений настрій, порушення сну, відсутність інтересу до діяльності, що раніше його цікавила. Такий стан триває близько 3-х тижнів і впливає на повсякденне функціонування. Під час подальшого опитування та діагностики встановлено діагноз: депресивний епізод легкого ступеня. Який метод лікування найдоцільніший у цьому разі?
a. Призначити дулоксетин у комбінації з амітриптиліном
b. ---
c. Розчин амітриптиліну в/м за схемою
*d. Когнітивно-поведінкова психотерапія
e. Застосування пароксетину або флуоксетину

54. Яка діагностична шкала є скрінінговою для генералізованого тривожного розладу?
a. Шкала тривоги Кові
b. Шкала тривоги Гамільтона HAM-A
c. Госпітальна шкала тривоги і депресії HADS
*d. Шкала тривоги GAD-7
e. Шкала особистісної та реактивної тривожності Спілбергера-Ханіна

55. Укажіть форму психічного розладу, що проявляється у сутінковому затьмаренні свідомості, зовні впорядкованій поведінці та автоматичному здійсненні різних дій із подальшою амнезією.
a. Автоматичне підкорення
b. Аменція
c. Пасивний негативізм
*d. Транс
e. Обнубуляція

56. Який розділ загальної профілактики займається розробленням і впровадженням у практику заходів щодо запобігання психічним захворюванням, їх хронізації та заходів із реабілітації психічно хворих?
a. Психологічне консультування
b. Психотерапія
c. Психіатрія
d. Психогігієна
*e. Психопрофілактика

57. Пацієнт віком 43 роки скаржиться на головний біль, тремор, перепади артеріального тиску, порушення сну, головокружіння, тривожність, напруження, подавлений настрій і зниження пам'яті. Попередньо проходив лікування протягом 8-ми місяців у туберкульозному диспансері. Під час патопсихологічного дослідження виявлено: когнітивна сфера - зниження короткотривалої та довготривалої пам’яті, нестійкість уваги, емоційно-вольова сфера - середній рівень реактивної та особистісної тривожності, депресивна симптоматика легкого ступеня, особистісна сфера - без особливостей акцентуації. Укажіть провідний регістр-синдром.
a. Ендогенно-органічний
*b. Екзогенно-органічний
c. Психогенно-психотичний
d. Особистісно-аномальний
e. Психогенно-невротичний

58. Жінка амбулаторно впродовж шести тижнів отримує препарат есциталопрам для лікування депресивного епізоду. Після нервування на роботі у неї виникли симптоми тривоги, що турбує її більшу частину дня. Яка терапевтична тактика лікування пацієнтки?
a. Перейти на лікування антидепресантом іншої групи
*b. Додати до лікування бензодіазепіни не довше, ніж на 14 днів
c. Додати до лікування антипсихотики
d. Додати до лікування антигістамінні препарати
e. Перейти на лікування іншим антидепресантом

59. Пацієнта віком 48 років шпиталізовано до психіатричного відділення. На момент обстеження стверджує, що він давно вже помер, його тіло було обезкровлене на патологоанатомічному столі, а зараз це лише лялькова оболонка. Який патологічний стан спостерігається у пацієнта?
a. Синдром Кандинського-Клерамбо
*b. Синдром Котара
c. Паранояльний синдром
d. Парафренний синдром
e. Синдром Капгра

60. На якій стадії психосексуального розвитку людини, згідно з психоаналітичною теорією З.Фройда, формується Супер-Его?
a. Генітальній
b. Латентній
c. Анальній
*d. Фалічній
e. Оральній

61. Який напрям психотерапії описує принцип "тут і зараз"?
a. Психоаналіз
b. Арт-терапія
c. Психодрама
d. Кататимно-імагінативна психотерапія
*e. Гештальт-терапія

62. Укажіть короткочасне почуття повної спустошеності та байдужості, що виникає під дією раптових важких психічних травм.
a. Емоційна лабільність
b. Тривога
c. Ейфорія
d. Апатія
*e. Емоційний параліч

63. Пацієнт віком 56 років скаржиться на постійний біль, через який "немає радості життя". Хворіє на діабетичну полінейропатію. За шкалою MADRS - 29 балів. Який антидепресант є препаратом вибору в цій клінічній ситуації?
a. Сертралін
*b. Дулоксетин
c. Міртазапін
d. Амітриптилін
e. Тразодон

64. Пацієнтка віком 34 роки звернулася до лікаря-психолога зі скаргами на зниження настрою протягом 7 місяців, зниження мотивації до роботи, порушення взаємовідносин між членами сім'ї, висловлює думки: "мене ніхто не розуміє", "чоловік та діти мене не люблять", "я жахлива дружина та матір". Порушення сну у вигляді труднощів під час засинання, періодичні пробудження, при яких важко заснути. Апетит знижений, схудла на 8 кг. Укажіть провідний регістр-синдром.
a. Екзогенно-органічний
*b. Афективно-ендогенний
c. Психогенно-невротичний
d. Ендогенно-органічний
e. Психогенно-психотичний

65. Укажіть обов’язкову ознаку деліріозного затьмарення свідомості.
a. Агресивно-захисна поведінка
*b. Істинні зорові галюцинації та ілюзії
c. Автоматичні рухи
d. Фантастичні сюжетні уявлення
e. Афект здивування, розгубленість

66. Який антидепресант протипоказаний при епілепсії?
*a. Бупропіон
b. Агомелатин
c. Міртазапін
d. Вортіоксетин
e. Моклобемід

67. У військовослужбовця, який повернувся з зони активних бойових дій 2 місяці тому, діагностовано посттравматичний стресовий розлад. Який напрям психотерапевтичного лікування доцільно застосувати?
*a. EMDR
b. Екзистенціальну психотерапію
c. Клієнт-центровану психотерапію
d. Гештальт-терапію
e. Психоаналіз

68. Пацієнтку віком 23 роки шпиталізовано до лікарні у зв'язку з втратою свідомості та нападом тоніко-клонічних судом. Який метод діагностики необхідно використати у цьому разі?
a. Комп'ютерну томографію
b. Ехоенцефалографію
c. Ангіографію судин головного мозку
*d. Електроенцефалографію
e. Магніто-резонансну томографію

69. Укажіть психологічну травму, яка характеризує психологічний чи емоційний ефект, що відчувають люди, які мешкають поряд із тими, хто пережив травму.
a. Повторювана травма
b. Трансгенераційна травма
*c. Інтергенераційна травма
d. Травма розвитку
e. Монотравма

70. У контексті психотерапевтичної допомоги первинне інтерв'ю необхідне для збору інформації про пацієнта. Яка рекомендована тривалість першого інтерв'ю?
a. 20 хв
b. 90 хв
c. 15 хв
*d. 50 хв
e. 30 хв

71. Укажіть протипоказання до застосування когнітивно-поведінкової психотерапії.
a. Депресивний епізод
*b. Психози в стадії загострення
c. Генералізований тривожний розлад
d. Шизофренія
e. Панічний розлад

72. Пацієнтка віком 28 років на третій день після пологів почала агресивно поводити себе у відділенні, відмовляється годувати дитину, стверджуючи що її дитина загинула, а медичний персонал зробив іграшку з тіла новонародженого і вставив туди спеціальні технології, щоб "іграшка" могла кричати та їсти. Який найімовірніший діагноз?
a. Гостра реакція на стрес
b. Сутінкове потьмарення свідомості
*c. Післяпологовий психоз
d. Сепсис
e. Післяпологова депресія

73. Який метод ґрунтується на усвідомленні зв'язку між думками та почуттями, що в результаті спричиняють негативні емоції та незадовільну поведінку?
a. Транзактний аналіз
b. Релаксація
c. Ситуаційне управління
d. Поведінкова активація
*e. Когнітивна реструктуризація

74. Жінка віком 35 років звернулася до лікаря-психолога зі скаргами на пригнічений настрій, труднощі в соціалізації, відчуття втрати частини себе. Із анамнезу відомо, що симптоми спостерігаються протягом 8-ми місяців. Початок прояву симптомів пов'язує з трагічною смертю чоловіка. Який найімовірніший діагноз?
*a. Розлад тривалого горя
b. Розлад адаптації
c. ПТСР
d. Генералізований тривожний розлад
e. Нормальне горювання

75. Чоловік протягом трьох місяців отримує циталопрам 20 мг/добу з приводу лікування ПТСР та проходить ТФ-КПТ. У пацієнта зникли скарги, нормалізувався сон та настрій. Яка подальша тактика лікаря?
a. Різка відміна антидепресанта
b. Поступова відміна психотерапії
*c. Продовження фармакотерапії до 12-ти місяців
d. Продовження фармакотерапії до 3-х місяців
e. Поступова відміна антидепресанта

76. Укажіть один із розладів, що характеризується посиленням харчового потягу, проявляється у постійному нездоланному відчуттю голоду, ненажерливості та відсутності відчуття насичення.
a. Анорексія
b. Парабулія
c. Гіпербулія
d. Полідипсія
*e. Булімія

77. Оберіть шкалу, яку використовують для оцінки генералізованого тривожного розладу.
a. Шкала соціальної тривоги Лібовіца
b. SPIN
c. SIAS
*d. Пенсільванський опитувальник занепокоєння
e. Опитувальник страху Метьюза та Маркса

78. Яка стадія емоційного вигорання характеризується зниженням інтересу до роботи та потреби в спілкуванні, апатією, дратівливістю, почуттям виснаженості навіть після сну та вихідних?
a. Четверта
*b. Друга
c. Перша
d. Третя
e. П'ята

79. У якому разі в терапії великого депресивного епізоду застосовуються тимостабілізатори?
a. Під час амбулаторного лікування
b. За наявності виражених симптомів тривоги
*c. За відсутності терапевтичного ефекту лікування антидепресантами впродовж 4-х тижнів
d. Під час лікування антидепресантами другого ряду
e. Лише в період ремісії

80. Яка психотерапія є першою лінією для інтеграції у життя та пошуку сенсу травматичного досвіду?
a. Коротка еклектична психотерапія
b. Травма-фокусована психотерапія
c. Когнітивно-реконструктивна пролонгована експозиція
*d. Наративна експозиційна терапія
e. Розповідна експозиційна терапія

81. Який із нижченаведених лікарських засобів належить до групи антипсихотиків, та може використовуватися в малих дозах для лікування безсоння та генералізованої тривоги?
*a. Кветіапін
b. Галоперидол
c. Клозапін
d. Вальпроат
e. Міртазапін

82. Які препарати потрібно призначити насамперед як доповнення до немедикаментозних методів лікування посттравматичного стресового розладу у випадках, коли спостерігається значне і короткотривале порушення сну?
a. Антидепресанти, до 14-ти днів
b. Снодійні, похідні бензодіазепіну, коротким курсом
c. Снодійні, переважно небензодіазепінові на постійній основі
d. Седативні на ніч щоденно
*e. Снодійні, переважно небензодіазепінові, коротким курсом

83. Здобувач закладу вищої освіти отримав на іспиті першу низьку оцінку та дійшов висновку, що йому не вдасться скласти успішно іспити з інших предметів. Визначте тип когнітивної помилки.
a. Передбачення
b. Читання думок
c. Наклеювання ярликів
d. Персоналізація
*e. Надмірне узагальнення

84. Укажіть найчастішу причину деліріозного синдрому (делірію).
a. Істерія
b. Епілепсія
c. Біполярний розлад
*d. Екзогенне ураження головного мозку
e. Шизофренія

85. Жінка звернулася до сімейного лікаря зі скаргами на втому та безсоння, що час від часу то зникали, то з'являлися надовго. Сімейний лікар направив пацієнтку до лікаря-психіатра. У процесі діагностики з'ясувалося, що пацієнтка була учасницею бойових дій. Має кошмарні повтрювані сновидіння, флешбеки, уникнення схожих до травматичних подій обставин, віддалилася від своїх друзів, родини, майже не виходить із дому, має підвищену тривогу та панічні атаки. Встановлено діагноз: посттравматичний стресовий розлад. Яке лікування необхідно призначити пацієнтці?
a. Гештальт-терапію
b. Тілесно-орієнтовану психотерапію
c. Психодинамічну психотерапію
d. Емоційно-фокусовану терапію
*e. КТП або EMDR

86. Для оцінки ступеня тяжкості порушень яких психічних явищ використовується Коротке дослідження психічного стану (MMSE)?
*a. Когнітивних функцій
b. Відчуттів
c. Емоцій та настрою
d. Інтелекту
e. Моторики

87. Після перенесеної психотравми пацієнтку турбує порушення сну, мінливість настрою, прискорене серцебиття, задишка, зниження апетиту, втрата чутливості рук. Об’єктивно спостерігається: егоцентрична, бурхливо виявляє емоції, емоційно лабільна, легко навіювана, схильна до маніпулятивної поведінки. Вкажіть психопатологічний синдром.
a. Депресивний
b. Обсесивно-компульсивний
c. Іпохондричний
d. Астенічний
*e. Істеричний

88. Укажіть лікаря-психіатра, який широко використовував у своїй практиці гіпноз та виділив основні його стадії.
*a. Жан-Мартен Шарко
b. Іпполіт Бернгейм
c. Джеймс Бред
d. Іван Павлов
e. П’єр Жане

89. Яка з нижченаведених психодіагностичних шкал застосовується для діагностики безсоння?
*a. PSQI
b. PCL-5
c. HADS
d. MMPI
e. NSI

90. Пацієнт віком 23 роки скаржиться на свербіж і печіння шкіри, відчуття повзання та укусів "якихось паразитів". "Спочатку це було лише на лівому стегні ввечері та вночі, зараз майже постійно та розповсюджується не тільки на ноги, а й на все тіло". Відчуває неприємний запах від тіла, все це дуже виснажує. Який патологічний стан спостерігається у пацієнта?
a. Психогенний свербіж
*b. Дерматозойне марення
c. Нюхове марення
d. Дисморфофобія
e. Обсесивно-компульсивний синдром

91. На вирішення яких завдань спрямована соціально-корекційна терапія?
a. На підкорення людини будь-яким нормам суспільства, включаючи не прийнятні для неї
*b. Будь-яких соціальних проблем, включаючи ті, що пов’язані з психічними захворюваннями
c. Будь-яких соціальних проблем, за винятком тих, що пов’язані з психічними захворюваннями
d. На виправлення викривлених соціальних стереотипів та норм поведінки
e. На лікування дисоціального розладу особистості (соціопатії)

92. Для якого синдрому характерна наявність несистематизованих маревних ідей різного змісту в поєднанні з галюцинаціями, псевдогалюцинаціями?
a. Паранояльного
b. Парафренного
*c. Параноїдного
d. Соматичного
e. Кандинського-Клерамбо

93. Лікар-психіатр складає індивідуальну психотерапевтичну програму для пацієнта з шизоафективним розладом. Який елемент програми є найпершим?
a. Поведінкова терапія
b. Арт-терапія
c. Когнітивний тренінг
*d. Психоосвіта
e. Тренінг соціальних навичок

94. Укажіть основні завдання психогігієни.
a. -
b. Попередження виникнення інвалідності при хронічних психічних захворюваннях
c. Попередження виникнення конкретних психічних розладів
d. Прогнозування можливих спадкових психічних захворювань
*e. Формування та підтримка психічного здоров'я різних верств населення

95. Як називається комплекс заходів, спрямований на максимально раннє виявлення початкових фаз нервово-психічних захворювань та їх своєчасне (раннє) активне лікування?
a. -
b. Психокорекція
c. Первинна психопрофілактика
d. Третинна психопрофілактика
*e. Вторинна психопрофілактика

96. Укажіть одну з пізнавальних діяльностей людини, для дослідження якої використовують таблиці Шульте.
*a. Увага
b. Відчуття
c. Мислення
d. Мова
e. Пам'ять

97. Чоловік віком 35 років викликав екстрену (швидку) медичну допомогу через відчуття задухи, страх смерті та прискорене серцебиття. Мав думки, що помирає, стан не проходив упродовж 15-20 хв, потім нормалізувався. З анамнезу відомо: здоровий, хронічні соматичні захворювання відсутні. За результатами обстеження у лікаря-кардіолога патологій не виявлено. Проте ці епізоди повторювалися й надалі. Яку тактику доцільно застосувати у цьому разі?
a. Повторне обстеження в іншого лікаря-кардіолога
b. Направити до лікаря-невролога
c. Лікування у стаціонарі
d. Направити до лікаря-гастроентеролога
*e. Направити до лікаря-психіатра

98. Для якого синдрому характерний симптом ехолалії?
a. Кататонічний ступор
b. Психоорганічний синдром
c. Маніакальний синдром
*d. Кататонічне збудження
e. Іпохондричний синдром

99. На що повинна бути спрямована психопрофілактика у професійній діяльності лікаря?
a. Попередження професійних конфліктних ситуацій із медичним персоналом
b. Попередження емоційного вигорання та конфліктних ситуацій у сімейному середовищі
c. Психотерапію емоційного вигорання та професійної деформації
*d. Попередження професійних та особистих криз, професійної деформації особистості й емоційного вигорання
e. Попередження конфліктних ситуацій у сімейному середовищі

100. Пацієнтка віком 22 роки звернулася на консультацію у зв'язку з раптовим посиленням сексуального потягу, від якого вона не може позбутися протягом доби, відсутністю оргазму. Мала стосунки з чоловіком, сексуальний контакт із яким був 1-2 рази на тиждень, однак протягом останніх 2-х тижнів змінила шість партнерів, кількість сексуальних контактів зросла до 1-2 на добу. Який найімовірніший діагноз?
a. Вагінізм
*b. Німфоманія
c. Сексуальна аверсія
d. Диспареунія
e. Сатиріазис

101. Пацієнт із діагнозом: післяінсультна депресія, знаходиться на етапі підтримувальної терапії. Який вид психотерапії є найефективнішим у цьому разі?
a. Керована самодопомога
b. Інтерперсональна терапія
c. Поведінкова активація
*d. Когнітивна терапія на основі усвідомленості
e. Когнітивно-поведінкова терапія

102. Які симптоми належать до фази резистентності синдрому емоційного вигорання?
a. Переживання психотравмуючих подій, незадоволеність собою
b. Емоційна відстороненість та особистісна відстороненість
c. Емоційний дефіцит, психовегетативні та психосоматичні порушення
*d. Редукція професійних обов'язків та емоційно-моральна дезадаптація
e. Відчуття "загнаності до клітки", тривога та депресія

103. Під час огляду пацієнта віком 32 роки було виявлено руховий розлад, зокрема втрату здатності ходити та стояти, попри відсутність органічних порушень. Для якої патології характерні такі рухові розлади?
a. Асинергії
b. Апраксії
*c. Абазії
d. Атаксії
e. Астезії

104. Пацієнтка скаржиться на ниючий м'язовий біль, нездатність розслабитися, постійне занепокоєння, що триває понад пів року. Стан погіршується через несподівані події, навіть приємні. У цьому разі виникає сухість у роті, прискорене серцебиття, пітливість. Установіть найімовірніший діагноз.
a. Панічний розлад
*b. Генералізований тривожний розлад
c. Специфічна фобія
d. Гостра реакція на стрес
e. Посттравматичний стресовий розлад

105. Яка основна побічна дія антипсихотиків першого покоління?
a. Серотоніновий синдром
b. Стимулююча дія на психіку
c. Когнітивні порушення
*d. Екстрапірамідні розлади
e. Метаболічні порушення

106. Ускладненням якого методу психотерапії гострого стресового розладу та ПТСР є повторна психологічна травматизація пацієнтів?
a. Аутотренінгу
b. Майндфулнес
*c. Раннього дебрифінгу
d. Когнітивно-поведінкової терапії
e. Прогресивної релаксації

107. Через яку побічну дію психологічного дебрифінгу його не рекомендовано на початкових етапах терапії ПТСР та розладів адаптації?
a. Суїцидальну налаштованість
b. Сенсибілізацію
*c. Ретравматизацію
d. Соматизацію
e. Дезадаптацію

108. Яка з нижченаведених шкал на визначення симптомів депресії заповнюється фахівцем, що має спеціальну підготовку в галузі психічного здоров'я?
a. HADS
b. Шкала А.Бека
*c. Шкала Монтгомері-Асберга
d. PHQ-9
e. PDQ-5

109. Яка з нижченаведених психодіагностичних методик дозволяє оцінити пам'ять, організацію діяльності та конструктивний праксис?
*a. Тест на малювання годинника
b. CAPS
c. MOCA
d. C-SSRS
e. CDR

110. Пацієнт віком 28 років, звернувся на консультацію, із висловленням агресивних тенденцій до свого партнера. Під час бесіди чоловік приглядається до погляду лікаря, на запитання уточнювального характеру відповідає: "Саме так, тільки такі ж розумні люди, як ми з Вами, можуть зрозуміти один одного". Принижує партнера, ставлячи його на друге місце, підносячи власну персону. Не сприймає критику, постійно очікує схвалення дій та думок. Який розлад особистості спостерігається у пацієнта?
*a. Нарцисичний
b. Дисоціальний
c. Шизоїдний
d. Емоційно-нестабільний
e. Тривожний

111. Який із нижченаведених напрямів психотерапії використовує рольові техніки та аналіз несвідомих механізмів захисту?
a. Емоційно-фокусована психотерапія
b. Поведінкова психотерапія
c. Гештальт-терапія
*d. Психодинамічна психотерапія
e. Сімейна психотерапія

112. Укажіть тривожний стан, за якого людина має постійний страх захворіти, нав'язливу думку про хворобу або дефект фізичних властивостей та надмірне занепокоєння своїм зовнішнім виглядом.
a. Фрустрація
*b. Іпохондрія
c. Алекситимія
d. Ятрогенія
e. Дисморфофобія

113. Визначте психогенно зумовлений субдепресивний розлад тривалістю 2 роки і більше, симптомами якого є: переважно сумний настрій, адинамія та астено-вегетативні прояви.
a. Смуток породіллі
b. Рекурентна депресія
*c. Дистимія
d. Ларвована депресія
e. Реактивна депресія

114. Якому віку, згідно з психоаналітичною теорією З.Фройда, відповідає латентна стадія психосексуального розвитку людини?
a. 1-2 роки
b. 7-8 років
*c. 5-6 років
d. 2-3 роки
e. 3-5 років

115. Укажіть комплекс заходів, спрямованих на відновлення здоров'я, функціонального стану і працездатності організму та використання всіх можливостей для зниження впливу станів, що обмежують життєдіяльність або призводять до інвалідизації. Основною метою є забезпечення особам із обмеженнями життєдіяльності можливості досягнення оптимальної соціальної інтеграції.
a. Психосоціальна підтримка
*b. Реабілітація
c. Психотерапія
d. Психічна депривація
e. Психологічна діагностика

116. У пацієнта віком 65 років три тижні тому померла дружина, яка тривалий час хворіла на онкологічне захворювання. Чоловік звернувся зі скаргами на сум, постійні згадки про дружину, самотність, частий плач, прагнення передивлятися фотокартки, де вони разом, потребує більше спілкуватися з дітьми. Під час проведення обстеження супутньої психіатричної патології виявлено не було. Укажіть тактику лікаря-психіатра у цьому разі.
a. Призначити пірацетам у відповідних дозуваннях, курс 4 тижні з подальшим спостереженням
b. Призначити есциталопрам 10 мг уранці, курс 2 тижні
*c. Провести психоосвіту щодо процесу нормального горювання
d. Призначити курс травма-фокусованої когнітивно-поведінкової терапії
e. Запропонувати пройти курс лікування в умовах денного стаціонару

117. Батьки звернулись на консультацію щодо своєї восьмирічної доньки. Дівчинка навчається у другому класі, з останнього року почала раптово викрикувати різні звуки або слова, які не стосуються контексту розмови, через певний час почалися посмикування, притискання плеча до голови та биття самої себе в різні ділянки тіла. Спочатку батьки думали, що це прояв дитячої грайливості, але такий стан стає все частішим і все більш неприємним для дитини. У школі стан погіршується, що заважає дівчинці комунікувати з однолітками та навчатися. Який найімовірніший діагноз?
a. Тривалий вокальний тіковий розлад
*b. Синдром Туретта
c. Транзиторний тіковий розлад
d. Синдром дефіциту уваги та гіпереактивності
e. Тривалий моторний тіковий розлад

118. Який психотерапевтичний підхід є найефективнішим для полегшення прийняття втрати та адаптації до нового способу життя у пацієнтів після ампутації кінцівки?
a. Майндфулнес та релаксаційні техніки
b. Групова терапія для осіб із фізичними ушкодженнями
c. Психодинамічна терапія
*d. Когнітивно-поведінкова терапія
e. Експозиційна терапія

119. Пацієнтка віком 26 років знаходиться на лікуванні в стаціонарі психоневрологічного відділення у зв'язку з тривожним станом. Медичний персонал відділення помітив, що пацієнтка не виконує повноцінно умови лікування, під подушкою та матрацом знаходять наполовину пусті та повні ампули з інсуліном, які пацієнтка мала ввести відповідно до лікування первинного діагнозу "Цукровий діабет І-го типу". Укажіть попередній клінічний діагноз.
a. Дранкорексія
b. Нервова анорексія
*c. Діабулімія
d. Орторексія
e. Нервова булімія

120. Що насамперед передбачає медико-психологічний супровід пацієнта з тяжкою деменцією?
a. Психологічну підтримку та психоосвіту пацієнта
b. Сімейну психотерапію (пацієнт та доглядальник)
*c. Психологічну підтримку та психоосвіту доглядальника
d. Когнітивний тренінг для пацієнта
e. Тренінг соціальних навичок для пацієнта

121. До лікаря-психолога направлена пацієнтка віком 28 років із підозрою на розлад особистості. Під час контакту жінка інертна, у комунікації не зацікавлена, часто відволікається, спостерігається її відстороненість. Відзначає, що має незначне коло соціальних контактів та майже не має хобі чи інтересів. Емоційно невиразна, у минулому не відзначає епізодів значного підвищеного або зниженого настрою. Який розлад особистості спостерігається у пацієнтки?
a. Тривожний
b. Ананкастний
c. Залежної особистості
*d. Шизоїдний
e. Дисоціальний

122. У чоловіка діагностовано обсесивно-компульсивний розлад (ОКР). Пацієнт має високий вихідний рівень тривоги та супутню виражену депресію. Яку первинну тактику лікування потрібно застосувати?
a. Гештальт-терапію
b. Когнітивно-поведінкову психотерапію
c. Фармакотерапія нейролептиками
*d. Фармакотерапію селективними інгібіторами зворотного захоплення серотоніну
e. Тілесно-орієнтовану терапію

123. Укажіть твердження, що найбільш характерне для нервової анорексії.
a. Зазвичай присутня значна депресія
b. Блювання часто виникає пізніше в перебігу хвороби
*c. Прагнення до стрункості стає єдиним пріоритетом
d. Апетит спочатку не втрачається
e. Втрата ваги асоціюється з ескалацією гніву

124. Який психотерапевтичний метод є найбільш ефективним для реабілітації людей, які пережили травматичні події, зокрема природні катастрофи або терористичні атаки, з урахуванням необхідності зменшення симптомів посттравматичного стресового розладу та підтримки повернення до нормального життя?
a. Групова підтримуюча терапія
b. Діалектична поведінкова терапія
c. Нейропсихологічний тренінг
*d. Експозиційна терапія
e. Арт-терапія

125. Визначте психотерапевтичні техніки, що характерні для психоаналітичного підходу.
*a. Метод вільних асоціацій, тлумачення сновидінь, інтерпретація, аналіз опору, аналіз переносу
b. Рефлективна техніка, техніка повторів, парадоксальна інтенція, дерефлексія, концентрування уваги на почуттях
c. Персональне знаходження позиції, зміщення перспективи, метод знаходження сенсу, дерефлексія
d. Щоденник думок, аргументи "за" та "проти", сократівський діалог, переоцінка фактів
e. Систематична десенсибілізація, імплозивна терапія, метод інструкцій, імітаційне навчання, рольовий тренінг

126. Визначте основну мету когнітивно-поведінкової психотерапії хронічного болю.
a. Зміна сприйняття болю через вплив на психологічний складник
*b. Покращення дієздатності та якості життя людини
c. Зменшення психологічних симптомів у пацієнта
d. Послаблення когнітивних факторів, що посилюють больові відчуття
e. Поведінкова активізація та декатастрофізація переживань

127. Скільки невдалих курсів лікування потрібно, щоб визначити терапевтично резистентну депресію?
*a. 2 послідовних курси терапії
b. 3 послідовних курси терапії
c. Понад 3 невдалих курси терапії
d. ---
e. 1 невдалий повний курс терапії

128. Пацієнт, у якого місяць тому діагностовано загострення епізоду шизофренії та якого шпиталізовано, виписується з відділення. Лікування призвело до значного покращення стану, він почуває себе задовільно, проте дізнався, що під час перебування на стаціонарному лікуванні його було звільнено з роботи, оскільки керівник дізнався про лікування в психіатричному закладі та був переконаний, що його підлеглий буде лякати персонал, клієнтів та провалить справи на роботі. Як можна оцінити переконання начальника пацієнта в розрізі подальшої реабілітації пацієнта?
*a. Стигматизація
b. -
c. Насильство
d. Психо-соціальна підтримка
e. Ефективний менеджмент

129. Укажіть симптом, що характеризується утрудненням або нездатністю людини точно оцінити чи описати власні почуття та здатністю відрізняти емоційні стани від тілесних відчуттів за P. Sifneos.
a. Абулія
b. Ангедонія
c. Апатія
d. Гіпобулія
*e. Алекситимія

130. Яка тактика лікування вважається найбільш доречною для пацієнтів із ранніми ознаками шизофренії, особливо з урахуванням необхідності зменшення психозу та попередження подальшої прогресії захворювання?
a. Негайна фармакотерапія та психодинамічна терапія
b. Когнітивно-поведінкова терапія та тренінг соціальних навичок
c. Групова терапія та арт-терапія
d. Майндфулнес та релаксаційні техніки
*e. Фармакотерапія та підтримуюча психотерапія

131. Укажіть шкалу вимірювання інтелекту.
a. Шкала Спілберга
b. Шкала Бека
c. Шкала Манії
*d. Шкала Векслера
e. Шкала MMPI

132. Жінці під час лікування тривожно-депресивного розладу був призначений гідазепам у дозі 20 мг/добу. Про можливе виникнення якої побічної дії лікарського засобу лікар мав обов’язково попередити пацієнтку?
a. Проблеми з сечовипусканням
b. Перепади артеріального тиску
c. Порушення вітамінного обміну
d. Порушення тонусу кишківника
*e. Зниження швидкості реакцій

133. Вкажіть систему наукових знань і профілактичних заходів, спрямованих на збереження та зміцнення психічного здоров'я населення.
a. Психопрофілактика
*b. Психогігієна
c. Психотерапія
d. Психологія
e. Психодіагностика

134. Через який час після перенесеної психотравмуючої події можна застосовувати травмофокусовані інтервенції?
a. Через 48 год після психотравмуючої події
b. Не раніше ніж через 2 місяці після психотравмуючої події
*c. Не раніше ніж через 2 тижні після психотравмуючої події
d. Через 24 год після психотравмуючої події
e. У перші години після психотравмуючої події

135. Юнак віком 17 років скаржиться на підвищену тривожність, негативні емоції, підвищену втомлюваність, панічні атаки. Виберіть психотерапевтичний підхід для допомоги цьому пацієнтові.
a. Психоаналіз
b. Групова психотерапія
c. Арт-терапія
*d. Тілесно-орієнтована психотерапія
e. Сугестія

136. За спостереженнями одного з видатних сучасних психотерапевтів К. Роджерса, якщо людині дозволити без перешкод виразити свої негативні емоції, то поступово вони самі собою змінюються на позитивні. Як називається цей метод погашення конфлікту?
a. Принцип "авторитетного третього"
b. Принцип "емоційного заміщення"
*c. Принцип "виходу почуттів"
d. Принцип "оголення агресії"
e. Принцип "примусового вислуховування опонента"

137. Укажіть імовірні зміни в лабораторних показниках крові пацієнта з синдромом емоційного вигорання.
a. Підвищення рівня адреналіну
b. Підвищення рівня дофаміну
c. Зниження рівня серотоніну
*d. Зниження рівня кортизолу
e. Підвищення рівня кортизолу

138. Укажіть основну відмінність клінічного інтерв'ю від звичайного розпитування.
a. Поєднує психодіагностичні процедури і безпосереднє обстеження
b. Націлене лише на виявлення скарг пацієнта
c. Передбачає можливість оцінювання індивідуально-психологічних особливостей пацієнта
*d. Націлене не лише на скарги, але й на виявлення прихованих мотивів поведінки людини та надання їй допомоги
e. Передбачає емоційну підтримку та обговорення планів на майбутнє

139. Пацієнта, лежачого із закритими очима на кушетці або сидячого у зручному кріслі, вводять у стан розслаблення. Після досягнення пацієнтом стану розслаблення йому пропонують уявити образи на задану психотерапевтом тему у відкритій формі. Уявляючи образи, пацієнт розповідає про свої переживання психотерапевту. Який метод психотерапії використано в цьому разі?
a. Психодинамічну психотерапію
b. Транзактний аналіз
c. Символдраму
d. Психодраму
*e. Кататимно-імагінативну психотерапію

140. Укажіть стан, за якого спостерігається ослаблення емоцій, байдужість до свого становища та оточуючих, що іноді хворобливо переживається.
a. Гіпотимія
b. Гіпертимія
*c. Апатія
d. Емоційна лабільність
e. Морія

141. Укажіть психолога, який запропонував трансперсональну психотерапію та є засновником Міжнародної трансперсональної організації.
a. Іпполіт Бернгейм
b. П'єр Жане
*c. Станіслав Гроф
d. Йозеф Брейєр
e. Зигмунд Фройд

142. Дівчинка віком 15 років демонструє впертість, відмовляється виконувати шкільні завдання, підтримувати дружні стосунки з однолітками та співпрацювати з учителем. Коли батьки та викладачі вказують на недоліки дівчинки, це викликає її надмірну агресію та конфлікти. Укажіть доцільний метод психотерапії у цій ситуації.
*a. Поведінкова психотерапія
b. Емоційно-фокусована психотерапія
c. Групова психотерапія
d. Психодинамічна психотерапія
e. Гештальт-терапія

143. На початку проведення обстеження лікар вибирає стиль спілкування зі своїм пацієнтом на основі його особистісних характеристик. Який стиль спілкування серед нижченаведених не рекомендовано використовувати у медичній практиці?
a. Ліберальний
b. Ритуальний
*c. Маніпулятивний
d. Демократичний
e. Авторитарний

144. Яка група антидепресантів є препаратами першої лінії для медикаментозного лікування посттравматичного стресового розладу?
a. Трициклічні антидепресанти
b. Інгібітори моноамінооксидази
c. Селективні інгібітори зворотного захоплення дофаміну і норадреналіну
d. Селективні інгібітори зворотного захоплення норадреналіну
*e. Селективні інгібітори зворотного захоплення серотоніну

145. Для якого виду порушень інтелектуальної діяльності людини характерне нерозуміння переносного змісту прислів'я?
a. Порушення уяви
b. Порушення сприйняття
c. Порушення мовлення
*d. Порушення мислення
e. Порушення пам’яті

146. Укажіть патологічний стан, за якого відсутні безумовні рефлекси.
a. Сопор
b. Оглушення
*c. Кома
d. Делірій
e. Ступор

147. Пацієнтка віком 58 років хворіє на ішемічну хворобу серця та цукровий діабет 2-го типу. У пацієнтки спостерігається надлишкова маса тіла, курить, працює бухгалтером, зарплата маленька, але допомагає матеріально дорослим дітям. Практично не відпочиває. Скаржиться на періодичний головний біль, поганий сон, дратівливість, слабкість. До лікування ставиться скептично. Оберіть метод та мету втручання на першому етапі.
a. Сімейна терапія для перерозподілу навантаження
b. Аутотренінг для профілактики психічних розладів
*c. Мотиваційне інтерв’ю для формування ефективної прихильності
d. М’язова релаксація для зменшення дратівливості
e. Когнітивно-поведінкова терапія для змін способу життя

148. До якого типу ознак синдрому емоційного вигорання належить формальне виконання роботи?
a. Соціальних
b. Соматичних
*c. Інтелектуальних (когнітивних)
d. Емоційних
e. Поведінкових

149. Укажіть, поєднання яких лікарських засобів використовують для лікування депресивного синдрому, обтяженого психотичною симптоматикою.
a. -
*b. Антидепресантів та нейролептиків другого покоління
c. Антидепресантів першого та другого покоління
d. ТЦА та антихолінергічних засобів
e. Нейролептиків першого та другого покоління

150. До якого типу ознак синдрому емоційного вигорання необхідно віднести зміни апетиту та ваги?
a. Поведінкових
*b. Соматичних
c. Емоційних
d. Соціальних
e. Інтелектуальних (когнітивних)

