1. У спортсмена спостерігається пошкодження м'язів, спричинене фізичним навантаженням (EIMD). Який метод доцільно застосувати в практичній діяльності, заснованій на доказах?
a. Постізометричну релаксацію
*b. Кріотерапію
c. Електрофорез
d. Тейпування
e. Термотерапію

2. Укажіть тренувальну частоту серцевих скорочень за формулою Карвонена, якщо: ЧСС у стані спокою становить 60/хв, максимальна ЧСС - 120/хв, цільова інтенсивність від резервної ЧСС - 60%.
a. 100/хв
b. 88/хв
c. 72/хв
*d. 96/хв
e. 102/хв

3. У ранній післяшоковий період у пацієнта камбустіологічного профілю до реабілітаційних втручань включають позиціювання, що передбачає викладання пацієнта у фізіологічно правильне положення. Яка мета цього втручання?
*a. Перешкоджає утворенню контрактур
b. Перешкоджає вивиху плечового суглоба
c. Перешкоджає утворенню пролежнів
d. Покращення кровообігу
e. Знижує ризик запалення

4. Який тест є важливим елементом під час підготовки до реабілітації, тому що дає можливість визначити готовність пацієнта до початку фізичних навантажень?
a. Функціональний тест м'язів стегна
b. Тест балансу Берга
c. Чотириетапний тест балансу
*d. Тест 2-хвилинної ходьби
e. Тест 4-х квадратів

5. Під час обстеження чотиримісячної дитини щодо підвищеного тонусу м'язів фізичним терапевтом використано тест для оцінки ризику розвитку церебрального паралічу, що включає неврологічне обстеження, оцінку розвитку моторних функцій та поведінку. Який тест використав фізичний терапевт у цьому разі?
a. Ашворта
*b. HINE
c. AIMS
d. GMFCS
e. PEDI

6. Під час обстеження стабільності колінного суглоба за тестом Anterior/Posterior Drawer Test (передньої/задньої висувної шухляди) в пацієнта фіксується надмірний рух гомілки вперед більше ніж на 5 мм. Про яку наявну патологію свідчить цей результат?
a. Середньої частини меніска
b. Перелом надколінка
*c. Передньої хрестоподібної зв'язки
d. Задньої хрестоподібної зв'язки
e. Передньої частини меніска

7. Чоловік віком 41 рік скаржиться на труднощі під час спускання східцями вниз. За результатами обстеження виявлено: ММТ розгиначів гомілки - 4 бали, інших м'язів нижньої кінцівки - 5 балів. Пацієнту рекомендовано: вправи на степ-платформі. На який м'яз скерована фізична терапія в цьому разі?
a. Напівперетинчастий
b. Прямий м'яз стегна
c. Латеральну широку фасцію стегна
d. Двоголовий м'яз стегна
*e. Чотириголовий

8. Чоловік із діагнозом: ішемічна хвороба серця - регулярно виконував аеробні тренування на велоергометрі. Кілька днів тому самостійно припинив приймати призначені йому \beta-адреноблокатори. Яка у цьому разі можлива реакція серцево-судинної системи пацієнта під час виконання тренувань?
a. Зниження артеріального тиску та підвищення частоти серцевих скорочень
b. Зменшення частоти серцевих скорочень при незмінному артеріальному тиску
*c. Підвищення артеріального тиску та підвищення частоти серцевих скорочень
d. Підвищення артеріального тиску та зменшення частоти серцевих скорочень
e. Зниження артеріального тиску та зменшення частоти серцевих скорочень

9. Укажіть методичну особливість виконання фізичних вправ на розвиток загальної витривалості.
a. Повторювані вправи низької інтенсивності протягом короткого періоду часу
b. Високоінтенсивні вправи протягом короткого періоду часу
c. Повторювані вправи будь-якої інтенсивності протягом довгого періоду часу
d. Повторювані вправи високої інтенсивності протягом довгого періоду часу
*e. Повторювані вправи низької інтенсивності протягом довгого періоду часу

10. У пацієнта 4 дні тому розвинувся ішемічний інсульт із вираженою дисфагією, лівобічний геміпарез. Яке положення пацієнта під час позиціонування в ліжку провокує аспіраційну пневмонію?
a. Положення Фаулера
b. Лежачи на правому боці
c. Лежачи на лівому боці
*d. Лежачи на спині
e. Сидячи з опущеними вниз ногами

11. Якою має бути висота ручки 4-опірної палиці як допоміжного засобу пересування для особи із гострим порушенням мозкового кровообігу (ГПМК)?
a. На висоті середини передпліччя
b. На висоті 1/3 передпліччя
*c. На висоті згину зап'ястка
d. На висоті кінчиків пальців
e. На висоті ліктя

12. Чому відповідає одна метаболічна одиниця?
a. Витраті енергії та споживанню кисню, виміряного під час ходьби зі швидкістю 5 км/год, і становить 3,5 л/хв
b. Витраті енергії та споживанню кисню, виміряного під час ходьби зі швидкістю 5 км/год, і становить 3,5 л/кг/хв
*c. Витраті енергії та споживанню кисню, виміряного у спокої, і становить 3,5 мл/кг/хв
d. Витраті енергії та споживанню кисню, виміряного під час ходьби зі швидкістю 5 км/год, і становить 3,5 мл/кг/хв
e. Витраті енергії та споживанню кисню, виміряного у спокої, і становить 3,5 л/хв

13. Фізичний терапевт звернув увагу на те, що пацієнт під час ходьби оберігає ногу та спирається на неї обережно. За результатами обстеження встановлено: рівень болю за шкалою ВАШ - 5 балів, тонус м'язів у нормі, причиною обмеження пасивної та активної амплітуди рухів є біль, усі види чутливості збережені, нижні кінцівки - антропометрично-симетричні. Який вид патологічної ходьби спостерігається в цього пацієнта?
a. Паралітична ходьба
b. Спастична ходьба
*c. Несправжня кульгавість
d. Качина ходьба
e. Справжня кульгавість

14. Який засіб фізичної реабілітації для профілактики контрактур потрібно вибрати при опіковій травмі з перших днів перебування пацієнта в лікарні?
*a. Позиціонування
b. Масаж
c. Постізометрична релаксація
d. Терапевтичні вправи
e. Дихальні вправи

15. У п'ятирічного хлопчика зі збереженими розумовими здібностями ДЦП проявляється нерегулярними спонтанними швидкими змінами - скорочення-розслаблення м'язів рук і ніг, мімічних м'язів обличчя на тлі загального зниженого м'язового тонусу. Коли дитина хвилюється, рухи рук і голови посилюються. У хлопчика також є порушення артикуляції і темпу мовлення. Про яку форму ДЦП свідчать такі клінічні показники?
a. Змішану
*b. Гіперкінетичну
c. Спастичну диплегію
d. Атонічно-астатичну форму Ферстера
e. Спастичну геміплегію

16. Пацієнт скаржиться на часті запаморочення, головокружіння під час зміни положення голови. В анамнезі: черепно-мозкова травма. Який тест потрібно провести для вестибулярного обстеження?
a. Тест сенсорної організації
b. Імпульсний тест голови
c. Тест стояння на одній нозі
d. Міні-тест оцінки системи динамічної рівноваги
*e. Маневр Дікса-Холпайка

17. Військовослужбовець віком 41 рік отримав пошкодження спинного мозку внаслідок мінно-вибухової травми. Під час обстеження м'язової сили за мануально-м'язовим тестом встановлено, що сила м'язів відведення у плечовому суглобі з обох боків становить 5 балів, розгинання у правому зап'ястку - 5 балів, у лівому - 4 бали, розгинання у ліктьовому суглобі з обох боків - 0 балів. Під час оцінки поверхневої чутливості встановлено, що в сегментах С2-Т1 чутливість становила 2 бали, у сегменті Т2 - праворуч 2 бали, ліворуч - 1 бал, у сегменті Т3 - з обох боків 0 балів. Оцініть неврологічний рівень пошкодження спинного мозку за шкалою AIS.
a. С7
b. Т2
*c. С5
d. С6
e. Т1

18. У дитини з ДЦП спостерігаються такі симптоми: несвідомі, неконтрольовані, повторювані, іноді стереотипні рухи уражених частин тіла. Дитина має труднощі з сидінням і ходьбою. Укажіть форму ДЦП.
*a. Дискінетична форма
b. Атаксія
c. Спастичний тетрапарез
d. Спастична диплегія
e. Спастичний геміпарез

19. Які фізичні вправи не показані пацієнтам із діагнозом: хронічний гломерулонефрит, підгостра форма?
a. Коригувальні
b. На розслаблення
*c. Силові
d. Дихальні
e. На розтягування

20. Спортсмен після загострення остеоартрозу колінного суглоба отримав рекомендації фізичного терапевта щодо розвитку кардіореспіраторної витривалості. Фізичний терапевт рекомендував тренування за допомогою аеробних вправ від 20 до 30 хв зі збільшенням інтенсивності до діапазону 60-85% максимального ЧСС. На якій стадії розвитку кардіореспіраторної витривалості перебуває спортсмен?
a. Підтримання
b. Відновлення
c. Початковій
d. Впрацювання
*e. Вдосконалення

21. Жінка віком 75 років 2 тижні перебуває на витяжці у зв'язку з діафізарним переломом лівого стегна. Їй рекомендована фізична терапія. Яка мета фізичної терапії для цієї пацієнтки?
a. Відновлення амплітуди руху в колінному суглобі
*b. Профілактика пролежнів і респіраторних порушень
c. Зниження ризику утворення тромбів у ділянці пошкодження
d. Відновлення силових показників м'язів нижніх кінцівок
e. Збільшення щільності кісткової маси та покращення функціональної здатності м'язів

22. Яке основне завдання фізичної терапії у період загострення хронічного холециститу в пацієнта?
a. Покращення функції жовчного міхура
*b. Зменшення запального процесу в жовчному міхурі
c. Зменшення температури тіла
d. Зменшення дискінетичних розладів жовчовивідної системи
e. Покращення обміну речовин

23. Жінці віком 59 років встановлено діагноз: остеоартрит правого колінного суглоба в стадії загострення. Які спеціальні вправи для ураженої нижньої кінцівки порекомендує фізичний терапевт пацієнтці для виконання у домашніх умовах?
*a. Ізометричні без осьового навантаження
b. Пасивні на збільшення амплітуди руху
c. Ексцентричні з осьовим навантаженням
d. Активні на збільшення амплітуди руху
e. Статичні з осьовим навантаженням

24. Скільки резерву частоти серцевих скорочень використовують вправи середньої інтенсивності?
a. Від 20% до 60%
b. Від 60% до 80%
c. Від 20% до 40%
*d. Від 40% до 60%
e. Від 40% до 80%

25. Пацієнтці віком 58 років із симптомами менопаузи та зниженою щільністю кісткової тканини (за результатами рентгенівської денситометрії) з метою нормалізації балансу кальцію та фосфору призначено сеанси ультрафіолетового опромінення діапазону В у суберитемній дозі. Який процес в організмі стимулюватиме цей фізіотерапевтичний метод?
a. Синтез вітаміну D_2 у шкірі
b. Метаболізм вітаміну D в печінці
c. Всмоктування вітаміну D_2 в кишечнику
d. Всмоктування вітаміну D_3 в кишечнику
*e. Синтез вітаміну D_3 у шкірі

26. Під час обстеження полів зору за методикою "Плавного стеження" у пацієнта з наслідками ЗЧМТ (середній ступінь тяжкості) виявлено диплопію (двоїння) при погляді вниз. Ураження якого черепно-мозкового нерва спостерігається в пацієнта?
a. Трійчастого
b. Зорового
c. Окорухового
d. Відвідного
*e. Блокового

27. Що оцінюється за допомогою мануально-м'язового тестування?
a. Пропріоцепція
*b. Сила м'язів
c. Чутливість м'язів
d. Діапазон рухів у суглобах
e. Витривалість м'язів

28. Пацієнт із бронхопневмонією скаржиться на виснажливий кашель із виділенням невеликої кількості густого мокротиння. За даними рентгенологічного обстеження патологічний осередок локалізований у передньому апікальному сегменті верхньої долі правої легені. Яке вихідне положення найбільш ефективне для проведення постурального дренажу в цього пацієнта?
a. Лежачи на лівому боці, з піднятим тулубом щодо голови
*b. Сидячи, з невеликим відхиленням тулуба назад
c. Сидячи, з невеликим нахилом тулуба вперед
d. Лежачи на правому боці, з піднятим тулубом щодо голови
e. Лежачи на животі, з невеликим підняттям тулуба

29. Укажіть структури дихальної системи, порушення прохідності газів крізь які спричиняє симптоми дихальної недостатності в пацієнтів із бронхіальною астмою.
a. Альвеолярні ходи
b. Бронхи 4-6 порядку
c. Альвеолярні мішечки
*d. Бронхіоли
e. Бронхи 2-4 порядку

30. Для ліквідації або зменшення яких контрактур треба використовувати постізометричну релаксацію (ПІР)?
a. Капсулярних
*b. Міогенних
c. Дерматогенних
d. Десмогенних
e. Артрогенних

31. Чоловік під час ходьби сильно згинає ногу в колінному суглобі, переносячи її вперед, спершу стає на пальці, потім спирається на латеральний край підошви та опускає п'яту. Об'єктивно спостерігається: звисання стопи у позиції підошовного згинання з незначною ротацією до середини, парастезії та казуалгії, знижені ахіловий і підошовний рефлекси, ММТ м'язів дорсальних згиначів стопи - 2 бали, пропріорецептивна чутливість - змінена. Який патологічний процес спостерігається у пацієнта?
a. Розрив ахілового сухожилля
b. Гонартроз колінного суглоба
c. Поліартрит
d. Плоскостопість
*e. Невропатія малогомілкового нерва

32. Пацієнтові віком 32 роки з передньо-нижнім вивихом плечової кістки після знеболення проведено вправлення вивиху. Яку фіксацію доцільно виконати пацієнту?
a. Торако-брахіальну гіпсову пов'язку
b. Гіпсову лонгету від травмованого до променево-зап'ясткового суглоба
c. Фіксацію косинкою
d. Скелетне витягнення за плечову кістку
*e. Пов'язку Дезо

33. З якою метою виконуються пасивні вправи на розтяг м'язів у пацієнтів зі спастичністю, що викликана травмою чи захворюванням центральної нервової системи?
a. Для тренування сили м'язів
b. Для формування рухових навичок
c. Для зменшення спастичності та тонусу м'язів
*d. Для профілактики контрактур
e. Для венозного відтоку в спазмованих м'язах

34. Для яких тренувань у рамках програми кардіореабілітації характерні: періодичні та короткі серії навантаження зі 100% цільовою інтенсивністю, удвічі довші відновні періоди з дуже низьким навантаженням або без нього?
a. На велоергометрі з помірним навантаженням
*b. На велоергометрі з інтервальним навантаженням
c. На велоергометрі з рівномірним навантаженням
d. На велоергометрі зі ступінчасто-зростаючим навантаженням
e. На велоергометрі з параболічним навантаженням

35. Укажіть тип порушення постави, при якому спостерігається гіперлордоз поперекового відділу.
a. Кіфосколіоз
b. Сутула спина
c. Плоска спина
d. Сколіотична постава
*e. Кругло-увігнута спина

36. У військовослужбовця з легкою ЧМТ спостерігається порушення під час одночасного виконання двох дій. Які завдання має рекомендувати фізичний терапевт у цьому разі?
a. Поділені на підзавдання, для кращого усвідомлення виконання
*b. У дедалі складніших умовах
c. На виконання великої кількості повторень
d. На швидкість виконання
e. Силового навантаження

37. Чоловіка віком 32 роки шпиталізовано до відділення інтенсивної терапії з діагнозом: гостре порушення мозкового кровообігу. Пацієнт знаходиться у нестабільному стані. Коли фізичний терапевт має розпочати реабілітаційні заходи з цим пацієнтом?
a. У відділенні інтенсивної терапії за 7 днів після шпиталізації
b. Відразу після шпиталізації
*c. Після стабілізації стану пацієнта у відділенні інтенсивної терапії
d. Після виписки пацієнта в реабілітаційний центр або відділення
e. Після переведення пацієнта до палати стаціонару

38. У пацієнта із травмою спинного мозку після вогнепального поранення проведено обстеження за шкалою ASIA) За результатами мануально-м'язового тестування половина провідних м'язів має оцінку 3 і більше балів нижче неврологічного рівня травми та крижове збереження. Який рівень за шкалою ASIА буде присвоєне цьому пацієнтові?
a. С
*b. D
c. Е
d. А
e. В

39. Що є протипоказанням для аеробних тренувань на витривалість для пацієнтів кардіологічного профілю?
a. Зниження життєвої ємності легень до 85% від прогнозованого значення
b. Гіпертонічна хвороба I ступеня
c. Серцева недостатність ІІ функціонального класу NYHA
*d. Виражена вторинна мітральна недостатність
e. Підвищення систолічного артеріального тиску на 20 мм рт. ст. при фізичному навантаженні

40. До якої групи належать симптоми Ласега, Нері, Вассермана?
a. Менінгеальні
b. Стопні патологічні
*c. Натягу периферичних нервів і нервових корінців
d. Випадіння
e. Орального автоматизму

41. Укажіть оптимальне антиконтрактурне положення у разі опіку стегна.
a. Нейтральне положення під кутом відведення 45^o
b. Нейтральне положення під кутом відведення 60^o
*c. Нейтральне положення під кутом відведення 20^o
d. Нейтральне положення під кутом відведення 30^o
e. -

42. Тримісячній дівчинці встановлено діагноз: вада розвитку ЦНС, мієломенінгоцелє попереково-крижового відділу хребта, spina bifida L4-S1. Який імовірний прогноз щодо набуття рухових навичок у цьому разі?
a. Сидіти незалежно, перевертатися, повзати і ходити навчиться вчасно
b. Із затримкою навчиться сидіти з опорою на руки, зможе навчитися повзати тільки по-пластунськи, до 5 років може навчитися ходити в ортезах KAFO або HKAFO з використанням ходунків або милиць
c. Сидіти незалежно, перевертатись і повзати навчиться вчасно, до 2 років навчиться ходити, потребуватиме тренувань на витривалість та зміцнення м'язів, використання ортопедичних устілок
*d. Cидіти незалежно та перевертатися навчиться вчасно, до 2-3 років навчиться повзати, до 4 років може навчитися ходити в ортезах AFO або KAFO
e. Із затримкою навчиться сидіти за умови підтримки тулуба, можливе опанування перекачування, основний спосіб пересування - крісло колісне

43. Пацієнт скаржиться на сильний біль у лівій гомілці та стопі під час ходьби. Об'єктивно спостерігається: ціаноз шкіри стопи. Лівою ногою пацієнт не може стояти на пальцях, зникла чутливість на задній поверхні гомілки та підошві. Який нерв, найімовірніше, уражений у пацієнта?
a. Сідничний
b. Малогомілковий
c. Стегновий
*d. Великогомілковий
e. Затульний

44. Пацієнт після перенесеної ЧМТ перебуває на післягострому етапі реабілітації. За результатами обстежень пацієнта констатовано п'ятий рівень за когнітивною шкалою Ранчо Лос Амігос та 40 балів за індексом Бартел. Який подальший реабілітаційний маршрут пацієнта згідно з отриманими результатами обстеження та критеріями направлення для надання реабілітаційної допомоги?
a. Реабілітаційна допомога в амбулаторних умовах
b. Паліативна допомога в умовах хоспісу
c. Телереабілітація в домашніх умовах
d. Медсестринський догляд у відділенні неврології
*e. Реабілітаційна допомога в стаціонарних умовах

45. За рахунок чого відбуваються суттєві поліпшення рівноваги після вестибулярної реабілітації?
a. Толерантності кардіореспіраторної системи до фізичного навантаження та підвищення загальної фізичної працездатності
*b. Адаптації ЦНС, сенсорного зміщення або перебалансування систем чуття
c. Психоемоційної підготовки до виконання фізичної роботи великого обсягу
d. Тренування нервових волокон периферичних нервів
e. Зміцнення м'язів і загальних силових показників

46. Які клінічні прояви характерні для поздовжньої плоскостопості?
*a. Пронація стопи
b. Hallux valgus
c. Аддукція переднього відділу стопи
d. Інверсія стопи
e. Супінація стопи

47. Для збільшення амплітуди рухів при артрогенній контрактурі колінного суглоба у пацієнта вирішили використовувати мобілізацію за методом Кальтенборна третього ступеня. Якою буде середня тривалість обраної мобілізації?
a. 10-15 с
*b. 30-40 с
c. 20-30 с
d. 40-50 с
e. 50-60 с

48. Пацієнтка скаржиться на обмеження рухів у ліктьовому суглобі після зняття іммобілізації (2 тижні тому), біль відсутній. Фізичний терапевт після обстеження встановив наявність постіммобілізаційної згинально-розгинальної контрактури ліктьового суглоба. Пасивні фізіологічні рухи яких ступенів амплітуди за Мейтландом, необхідно використовувати для відновлення амплітуди рухів у ліктьовому суглобі?
a. І та ІІ
b. І та ІV
*c. ІІІ та ІV
d. І, ІІ та ІV
e. ІІ та ІІІ

49. Яку тактику необхідно використати для лікування пацієнта з правобічним спастичним геміпарезом зі збереженими селективними рухами пальців і кисті, щоб уникнути "навченого невикористання" верхньої кінцівки?
a. Кінезіотерапія, вправи на амплітуду руху
b. Вправи на силу та координацію м'язів ураженої кінцівки
c. Посилення тренування/використання ураженої руки
*d. Обмеження неушкодженої руки та посилення тренування/використання ураженої руки
e. Розвиток координаторних якостей верхньої кінцівки

50. Фізичний терапевт проводить у пацієнта оцінювання якості життя за опитувальником Роланла-Морріса. Для оцінки яких станів застосовується цей опитувальник?
a. Хронічного болю в спині
*b. Гострого та підгострого болю в спині
c. Післятравматичного головного болю
d. Гострого та підгострого болю в суглобі
e. Хронічного болю в суглобі

51. Пацієнта віком 32 роки шпиталізовано з глибокими опіками ділянки ліктьового суглоба. Протипоказів до обстеження амплітуди рухів немає. Протягом якого терміну треба провести обстеження амплітуди рухів ліктьового суглоба?
a. 24 годин з моменту отримання травми
b. 24 годин з моменту шпиталізації
c. 36 годин з моменту шпиталізації
*d. 72 годин з моменту отримання травми
e. 48 годин з моменту отримання травми

52. Яке захворювання характеризується дифузним прогресуючим ураженням бронхіального дерева, зумовлене тривалим подразненням і запаленням повітроносних шляхів різними шкідливими агентами, та проявляється перебудовою секреторного апарату слизової оболонки, розвитком запального процесу та склеротичними змінами в більш глибоких прошарках і супроводжується гіперсекрецією та порушенням очисної функції бронхів?
a. Пневмонія
*b. Хронічний бронхіт
c. Гострий бронхіт
d. Плеврит
e. Бронхіальна астма

53. Двомісячній дитині встановлено діагноз: вада розвитку ЦНС, мієломенінгоцелє грудного відділу хребта, spina bifida Th8-Th11. Який імовірний прогноз щодо набуття рухових навичок у цьому разі?
a. Сидіти незалежно, перевертатись і повзати навчиться вчасно, до 2 років навчиться ходити, потребуватиме тренувань на витривалість і зміцнення м'язів, використання ортопедичних устілок
b. Із затримкою навчиться сидіти з опорою на руки, зможе навчитися повзати тільки по-пластунськи, до 5 років може навчитися ходити в ортезах KAFO або HKAFO з використанням ходунків або милиць
*c. Із затримкою навчиться сидіти за умови підтримки тулуба, можливе опанування перекачування, основний спосіб пересування - крісло колісне
d. Cидіти незалежно та перевертатися навчиться вчасно, до 2-3 років навчиться повзати, до 4 років може навчитися ходити в ортезах AFO або KAFO
e. Сидіти незалежно, перевертатися, повзати та ходити навчиться вчасно

54. Пацієнт віком 50 років зі спастичним колітом в анамнезі, професійна діяльність якого пов’язана з сидячим характером праці, скаржиться на періодично виникаючі переймоподібні болі в животі, хронічний закреп, головний біль, дратівливість. Яке оптимальне вихідне положення має бути при підборі терапевтичних вправ з метою усунення спастичних явищ?
*a. Колінно-кистьове положення
b. Лежачи на спині
c. Лежачи на животі
d. Стоячи на колінах
e. Лежачі на боці

55. Який із нижченаведених синдромів вказує на нездатність розпізнавати або оцінювати подразники?
a. Алексія
b. Амнезія
c. Апраксія
*d. Агнозія
e. Афазія

56. Фізичний терапевт, провівши тестування згиначів передпліччя ізометричним напруженням м'язів, виявив слабке та безболісне напруження. Про яке ймовірне ушкодження свідчить такий результат тестування?
a. Міозит
b. Розтягнення зв'язок 1-2 ступеня
*c. Давні розриви м'яза (загоєний розтяг 3 ступеня)
d. Розтягнення м'яза 1-2 ступеня, тендиніт
e. Ентезопатія

57. Які клінічні прояви клишоногості?
a. Абдукція стопи та пронація стопи
b. Збільшення дорсіфлексії стопи
c. Пронація стопи та аддукція стопи
*d. Еквінус у гомілково-надп'ятковому суглобі та аддукція стопи
e. Супінація стопи та абдукція стопи

58. Пацієнт віком 62 роки перебуває на реабілітації у зв'язку з перенесеним ішемічним інсультом. Фізичний терапевт проводить втручання для корекції тіла пацієнта, оскільки наявний синдром "відштовхування" (push-синдром). Яка мета такого втручання?
a. Дотягнутися здоровою рукою та здоровою ногою до ураженого боку
b. Дотягнутися паретичною рукою та паретичною ногою до здорового боку
*c. Дотягнутися здоровою рукою та здоровою ногою до здорового боку
d. Дотягнутися паретичною рукою до здорової ноги
e. Дотягнутися паретичною ногою до здорової руки

59. Яке положення нижньої травмованої кінцівки спостерігатиметься у разі позитивного тесту Обера в пацієнта із синдромом іліотібіального тракту?
a. Внутрішня ротація
b. Приведення
*c. Відведення
d. Розгинання
e. Згинання

60. Фізичний терапевт відділення інтенсивної терапії розпочинає реабілітацію пацієнта віком 32 роки, що потрапив у ДТП і має травматичні ушкодження хребта. На другий день після травмування йому було проведено обстеження за шкалою ASIA) Результати обстеження рівня чутливості та моторики: Т2/Т2. Крижове збереження відсутнє. Який рівень за шкалою ASIA (AIS) має цей пацієнт?
*a. А
b. В
c. С
d. Е
e. D

61. До молодого фізичного терапевта звернувся чоловік віком 26 років зі скаргами на ушкодження правого коліна. У процесі опитування фізичний терапевт сформулював 2 ймовірні гіпотези порушення рухливості в колінному суглобі. Одна з них: порушення цілісності передньої хрестоподібної зв’язки колінного суглоба. Який діагностичний тест має більшу чутливість і специфічність, ніж інші, для підтвердження або спростування цієї гіпотези?
a. Мак-Мюррея
b. Передньої висувної шухляди
c. Задньої висувної шухляди
d. Еплі
*e. Лахмана

62. Пацієнт знаходиться на кардіореабілітації після перенесеного інфаркту міокарда. Які вправи є важливим компонентом фази початкового відновлення для постінфарктних пацієнтів?
a. Вправи постізометричної релаксації для верхніх та нижніх кінцівок
b. Вправи постізометричної релаксації для шийного відділу хребта
c. Вправи постізометричної релаксації для грудного відділу хребта
*d. З амплітудою руху для верхніх кінцівок
e. З амплітудою руху для нижніх кінцівок

63. Для оцінювання якого критерію використовується оригінальна проба Ромберга як частина неврологічного обстеження серед здорових чоловіків і жінок?
a. Динамічної рівноваги
b. Відчуття локалізації
c. Постави
d. Когнітивних порушень
*e. Ризику падіння

64. Пацієнту після ГПМК треба обстежити ризик падіння. Який тест буде оптимальним для використання, якщо в доступі є коридор довжиною 5 метрів?
a. Динамічний індекс ходьби
*b. Тест "Встань та йди"
c. Тест Френчай
d. Тест 20 присідань
e. Тест 6-хвилинної ходьби

65. Пацієнту з діагнозом: хронічний панкреатит (ХП) - необхідно обстежити функціональну силу м’язів нижніх кінцівок. Який тест буде оптимальним для використання, якщо у доступі є стілець зі спинкою та секундомір?
*a. П'яти присідань
b. Тіннеті
c. Берга
d. Встань та йди
e. Мотрісіті

66. Чоловіку віком 54 роки встановлено діагноз: ішемічна хвороба серця, інфаркт міокарда, ІІІ ФК. Пацієнт проходить постстаціонарну фізичну терапію в кардіологічному санаторії. Йому показані аеробні фізичні навантаження. Яку форму та дозу аеробного навантаження має призначити фізичний терапевт відповідно до функціонального класу на початку проведення санаторного курсу кардіореабілітації?
a. Біг у помірному темпі
b. Дозована ходьба в темпі 90-100 кроків/хв з короткочасним прискоренням по 2-3 хв у темпі 120-30 кроків/хв
*c. Дозована ходьба в середньому темпі (90 кроків/хв)
d. Дозована ходьба в помірному темпі (110 кроків/хв) з короткочасним прискоренням по 3-5 хв у темпі 120-30 кроків/хв
e. Дозована ходьба в повільному темпі (70-80 кроків/хв) із зупинками через кожні 100-200 м

67. Пацієнтка віком 45 років, майстер-перукар, звернулася до фізичного терапевта зі скаргами на біль у лівому плечовому суглобі, що збільшується при рухах у суглобі, у нічний час та під кінець робочої зміни. Вимушена обмежувати хатню та професійну роботу у зв’язку зі складністю при згинанні та утриманні руки. Не може розчісуватися та сушити волосся феном, обмежена можливість застібнути бретельки бюстгальтера. Проживає у власному будинку із трирічною донькою. Які скарги характеризують порушення функції?
a. Обмеження при виконанні хатньої роботи як хозяйки оселі
b. Проблеми, пов'язані з проживанням у власному будинку із трирічною донькою
*c. Труднощі при згинанні руки
d. Неможливість сушити волосся феном
e. Неможливість застібнути бретельки бюстгальтера

68. Під час виписки пацієнта з реабілітаційного неврологічного відділення його результати оцінювання рівноваги за шкалою балансу Берга - 38 балів. Які рекомендації доцільно надати пацієнту щодо безпечного самостійного пересування?
a. Ходьба під контролем іншої особи
*b. Ходьба з опорою на допоміжні засоби або з підтримкою іншої особи
c. Переміщення на візку
d. Ходьба без допоміжних засобів пересування та допомоги іншої особи
e. Ходьба без допоміжних засобів лише рівною поверхнею

69. Укажіть тип вправ, що найбільш ефективний у роботі з пацієнтом, який має мозочкову атаксію.
a. З обтяженнями
*b. На покращення балансу
c. На розтягування
d. На витривалість
e. З опором

70. Пацієнту із геміпарезом після перенесеного ішемічного інсульту в ранньому відновному періоді планується провести динамічну електростимуляцію. На яких м'язах потрібно розміщувати електроди під час проведення цієї процедури?
a. На м'язах агоністах
*b. На антагоністах спастичних м'язів руки та ноги
c. На синергістах спастичних м'язів руки та ноги
d. На спастичних м'язах руки та ноги
e. На антагоністах спастичних м'язів руки та синергістах спастичних м'язів ноги

71. За результатами обстеження пацієнта зі спинномозковою травмою виявлено: можливість довільного анального скорочення, збереженість моторної функції нижче неврологічного рівня та силу в половині ключових м'язів 3-4 бали. На який рівень тяжкості спинномозкової травми за шкалою AIS Американської асоціації травм хребта вказують ці результати обстеження?
a. Рівень Е - сенсорні та моторні функції в нормі
b. Рівень А - повне ураження
c. Рівень С - неповне моторне ураження
*d. Рівень D - неповне моторне ураження
e. Рівень В - неповне сенсорне ураження

72. Під час проведення мануально-м'язового тестування сили м'язів, які розгинають передпліччя, фізичний терапевт встановив, що пацієнт може долати невеликий спротив, при цьому амплітуда руху в ліктьовому суглобі була неповною. Який сегмент спинного мозку, найімовірніше, уражений в цьому разі?
a. С4
b. С3
c. С5
d. С6
*e. С7

73. У жінки віком 68 років діагноз: гостре порушення мозкового кровообігу. Період реабілітації - стаціонарний, 2-й день після перенесеного геморагічного інсульту. Фізичний терапевт, досліджуючи патологічні рефлекси пацієнтки, визначив симптом ураження пірамідальних шляхів за позитивним розгинальним рефлексом у відповідь на стискання литкового м'яза. Який рефлекс досліджував фізичний терапевт?
a. Оппенгейма
*b. Гордона
c. Шеффера
d. Бабінського
e. Чадока

74. Одним із методів оперативного контролю фізичної терапії у довготривалому періоді реабілітації в пацієнтів з COVID-19 та реконвалесцентів є показник сатурації. Укажіть абсолютний мінімум рівня сатурації, у разі якого припиняються терапевтичні вправи.
a. У спокої 95%, під час фізичних навантажень абсолютний мінімум - 80%
b. -
c. У спокої 95%, під час фізичних навантажень абсолютний мінімум - 85%
*d. У спокої 90%, під час фізичних навантажень абсолютний мінімум - 85%
e. У спокої 90%, під час фізичних навантажень абсолютний мінімум - 80%

75. Який критерій є кращим для прогнозування потенціалу навчальної спроможності пацієнтів із черепно-мозковою травмою?
a. Тривалість афазії
b. Тривалість перебування пацієнта в комі
c. Тривалість надання реабілітаційних заходів
d. Тривалість втрати свідомості пацієнта після отримання травми
*e. Тривалість після травматичної амнезії

76. Коли розпочинають післяінсультну реабілітацію із залученнями міждисциплінарної команди за умови стабільного стану пацієнта?
a. Після трьох тижнів від початку хвороби
b. Після 72 год від початку хвороби
c. Після двох тижнів від початку хвороби
*d. Після 24-48 год від початку хвороби
e. Після першого тижня від початку хвороби

77. Якими основними методами визначаються показники зовнішнього дихання?
a. Статографією, пікфлоуметрією
*b. Спірометрією, спірографією
c. Спірометрією, пневмографією
d. Спірографією, пікфлоуметрією
e. Пневмографією, статографією

78. Під час дослідження чутливості пацієнт сидить із заплющеними очима. Руку пацієнта поперемінно згинають та розгинають у ліктьовому суглобі та просять відповісти на питання, у якому напрямку відбуваються рухи в ліктьовому суглобі. Який вид чутливості оцінюють у цьому разі?
a. Стереогнозис
b. Локалізацію
c. Статестезію
*d. Кінестезію
e. Дискримінацію

79. Фізичну працездатність пацієнтів, які хворіють на бронхіальну астму, оцінюють шляхом індивідуальної можливості витримувати фізичне навантаження. Який метод застосовують у цьому разі?
a. Купера
b. Спірометрії
c. Спірографії
d. Стрельнікової
*e. Велоергометрії

80. У чому полягає одна з ролей фізичного терапевта в нейрореабілітації військовослужбовців із легкою ЧМТ?
a. Пояснення щодо медикаментів і важливості медикаментозної підтримки
b. Надання психоемоційної підтримки та психологічного супроводу
c. Пояснення важливості силових тренувань через біль і втому для вдосконалення фізичних функцій
*d. Пояснення щодо адаптації нервової системи та її потреби в дозованому навантаженні для полегшення процесу одужання
e. Пояснення щодо особливостей тренування загальної фізичної підготовки та інтеграція в спорт вищих досягнень

81. Після перенесеного COVID-19 у пацієнта спостерігається дуже низька толерантність до навантаження. Яка фізична активність рекомендована цьому пацієнтові у перші 6 тижнів після виписки?
*a. Виконувати свою повсякденну діяльність і додаткові фізичні вправи низької та середньої інтенсивності з короткими інтервалами
b. Виконувати свою повсякденну діяльність і додаткові фізичні вправи низької інтенсивності тричі на добу
c. Зменшити свою повсякденну діяльність і виконувати фізичні вправи низької інтенсивності
d. Виконувати свою повсякденну діяльність і додаткові фізичні вправи середньої інтенсивності
e. Зменшити свою повсякденну діяльність і виконувати фізичні вправи низької інтенсивності двічі на добу

82. Укажіть вихідну позицію для страхування пацієнта після ГПМК з лівостороннім геміпарезом під час спускання східцями.
a. Позаду та трохи ліворуч від пацієнта
*b. Попереду та трохи ліворуч від пацієнта
c. Позаду та трохи праворуч від пацієнта
d. Позаду пацієнта
e. Попереду та трохи праворуч від пацієнта

83. Укажіть протипоказання до призначення заходів фізичної терапії у разі патології печінки та жовчовивідних шляхів.
*a. Гострий гепатит
b. Дискінезія жовчовивідних шляхів
c. Постхолецистектомічний синдром
d. Хронічний холангіт
e. Хронічний безкам'яний холецистит

84. За якою шкалою проводиться оцінка індивідуального сприйняття навантаження?
a. Берга
b. Бреса
*c. Борга
d. Брюса
e. Берса

85. Під час обстеження у пацієнта м'язів задньої поверхні стегна за шкалою Ашфорт при здійсненні швидкого пасивного згинання гомілки відзначається мінімальний опір наприкінці амплітуди руху. На що вказує така симптоматика?
a. Значне підвищення м'язового тонусу
b. Помірне підвищення м'язового тонусу
c. Незначне підвищення м'язового тонусу
d. М'язову ригідність
*e. Легке підвищення м'язового тонусу

86. Яку модель ходьби доцільно використовувати для літніх пацієнтів на ранніх етапах реабілітації після оперативного втручання у зв'язку з ендопротезуванням кульшового суглоба?
a. Двоточкову модель ходьби з милицями
*b. Модель ходьби з ходунками
c. Триточкову модель ходьби з милицями
d. Модель ходьби з ролатором
e. Чотириточкову модель ходьби з милицями

87. Новонародженій дитині діагностовано правобічну вроджену м'язову кривошию. На що треба спрямувати заходи фізичної терапії в цьому разі?
a. Розслаблення трапецієподібних м'язів з обох боків та стимуляцію груднинно-ключично-соскоподібного м'яза з правого боку
b. Стимуляцію груднинно-ключично-соскоподібного м'яза з лівого боку та стимуляцію трапецієподібного м'яза з правого боку
c. Розслаблення груднинно-ключично-соскоподібного м'яза з правого боку, стимуляцію трапецієподібного м'яза з лівого боку
d. Стимуляцію груднинно-ключично-соскоподібних м'язів із правого та лівого боків, стимуляцію трапецієподібних м'язів з обох боків
*e. Розслаблення груднинно-ключично-соскоподібного та трапецієподібного м'язів з правого боку, стимуляцію цих м'язів з лівого боку

88. Під час проведення нервово-м'язового обстеження пацієнт знаходився у положенні лежачи на спині, фізичний терапевт підняв нижню кінцівку пацієнта, розігнуту в колінному суглобі, при цьому пацієнт відчув появу болю внизу спини під час згинання ноги в кульшовому суглобі під кутом 82^o. Який патологічний стан, найімовірніше, виявлено в пацієнта?
a. Поперекова радикулопатія
b. Синдром грушоподібного м'яза
c. Неврит сідничного нерва
*d. Пошкодження крижово-клубового суглоба
e. Варіант норми

89. Для пацієнтів після інфаркту міокарда існують 3-, 4-, 5-тижневі програми реабілітації. Який показник є визначальним під час вибору кожної з програм?
a. Рухова активність
*b. Клас тяжкості
c. Стан перед загостренням
d. Індивідуальний підхід
e. Функціональний клас

90. Під час обстеження чоловіка після гострого порушення мозкового кровообігу (ГПМК) за функціональною шкалою рівноваги Берга пацієнт набрав 39 балів. Про що свідчить така кількість балів?
a. Здатність ходити без допоміжних засобів
b. Здатність переміщуватись із високим ризиком падіння
c. Повністю залежить від інвалідного візка з високим ризиком падіння
*d. Здатність ходити з допомогою із середнім ризиком падіння
e. Незалежність від зовнішньої підтримки з малим ризиком падіння

91. Що рекомендовано для профілактики контрактур нижніх кінцівок?
a. Інтенсивні вправи для розвитку витривалості
*b. Позиціювання в ліжку сидіння, регулярне стояння та/або ходьба
c. Вправи для розвитку сили
d. Правильне розтягування та розігрівання м'язів перед вправами
e. Використання природних засобів: лікувальні ванни, креми та мазі

92. Пацієнтка віком 42 роки звернулася до фізичного терапевта з проханням призначити візок. Із анамнезу відомо, що пацієнтка 3 роки тому травмувала хребет на рівні L2-L3 під час автодорожньої пригоди. Об'єктивно спостерігається: зріст пацієнтки - 165 см, маса тіла - 68 кг, міжвертельний розмір - 63 см, довжина верхньої кінцівки - 65 см, довжина нижньої кінцівки від підлоги до лобкового симфізу - 87 см, довжина до вертлюга стегнової кістки - 91 см, довжина стегна до краю сідниці - 40 см, довжина гомілки - 30 см. Надайте рекомендації для виготовлення довжини сидіння візка.
a. 38 см
b. 40 см
c. 45 см
d. 30 см
*e. 42 см

93. Жінці віком 69 років діагностовано пневмонію середнього ступеня тяжкості з ураженням задніх основних сегментів обох легень. Аускультативно вислуховуються вологі хрипи. Яку дренажну позицію доцільно застосувати пацієнтці для поліпшення відходження мокротиння?
a. -
b. Положення лежачи на спині, верхня частина тулуба опущена відносно горизонтальної площини
c. Положення на правому боці з напівобертом на спину
d. Положення сидячи в нахилі з опорою ліктями на коліна
*e. Положення на животі, верхня частина тулуба опущена відносно горизонтальної площини

94. Під час проведення мануально-м'язового тестування сили м'язів, які розгинають гомілку, фізичний терапевт встановив, що пацієнт може долати невеликий спротив, при цьому амплітуда руху в колінному суглобі була неповною. Який сегмент спинного мозку, найімовірніше, уражений у цьому разі?
a. L1
b. L4
c. L5
d. L2
*e. L3

95. Коли можна застосовувати фізичні вправи пацієнтам із діагнозом: виразкова хвороба шлунка та дванадцятипалої кишки?
*a. За 1-1,5 год до прийому їжі
b. Незалежно від часу прийому їжі
c. За 1 год після прийому їжі
d. За 30 хв після прийому їжі
e. За 3 год після прийому їжі

96. Фізичний терапевт оглядає пацієнтку віком 40 років із дегеративно-дистрофічними змінами. Вона скаржиться на головний біль, біль у лівій частині шиї та лівій верхній кінцівці, скутість у шийному відділі хребта. Пальпаторно відзначається напруження драбинчастих м'язів і верхнього трапецієподібного м'яза. Обмежена амплітуда руху під час контралатерального нахилу голови. Яке ефективне втручання має застосувати фізичний терапевт для швидкого зняття локального гіпертонусу м'язів?
a. Витягування шийного відділу хребта
*b. Постізометричну релаксацію
c. Динамічні фізичні вправи для шийного відділу хребта
d. Фізичні вправи на опір
e. Іммобілізацію шийного відділу хребта

97. Пацієнт віком 75 років має вологий (продуктивний) кашель більше ніж 10 років та задишку, що виникає під час фізичного навантаження. Встановлено діагноз: ХОЗЛ. Яке дихання доцільно застосувати для очищення дихальних шляхів від мокротиння та зменшення задишки?
a. Із негативним тиском на вдиху
*b. Із позитивним тиском на видиху
c. Із негативним тиском на видиху
d. Із позитивним тиском на вдиху
e. -

98. Після артроскопії у пацієнта виявлено обмеження згинання гомілки (0-32^o). Яким має бути мінімально необхідний кут згинання в колінному суглобі для забезпечення нормальної біомеханіки ходьби?
a. 35^o
b. 40^o
c. 45^o
d. 50^o
*e. 60^o

99. Із яких вправ може складатися активна корекція хребта пацієнта з діагнозом: правосторонній грудний сколіоз?
a. Нахил вперед із відведенням прямої руки
b. Нахил назад із ротацією в бік дуги викривлення
c. Відведення руки вбік до горизонталі з боку увігнутості дуги викривлення
*d. Підйом руки вгору зі сторони увігнутості дуги викривлення та нахил праворуч
e. Підйом руки вгору зі сторони випуклості дуги викривлення та нахил ліворуч

100. Пацієнту віком 63 роки із встановленим діагнозом ішемічної хвороби серця було проведено тредмілергометрію за стандартизованим протоколом із метою уточнення функціонального класу стабільної стенокардії напруги та оцінки ефективності медикаментозної терапії. Про що свідчить виникнення тяжкого ангінозного болю як критерію припинення виконання навантажувальної проби?
a. Підвищення тонусу симпатичного відділу нервової системи
b. Підвищення тонусу парасимпатичного відділу нервової системи
c. Необхідність корекції медикаментозної терапії
*d. Досягнення порогу толерантності до фізичного навантаження
e. Необхідність повторного проведення навантажувальних проб

101. На скільки відсотків маса тіла перевищує фізіологічну норму в пацієнта з ІІ-м ступенем ожиріння?
*a. 30-49%
b. 10-15%
c. 50-60%
d. 70-80%
e. 20-25%

102. Які шкали можна використати у пацієнта з ХОЗЛ для оцінювання тяжкості задишки?
a. Шкала Берга, Візуальна аналогова шкала, Шкала Score
b. Шкала Борга, Шкала Score, Анкета клініки св. Георгія
c. Шкала Борга, Анкета клініки св. Георгія, Модифікована шкала Ренкін
*d. Шкала Борга, Візуальна аналогова шкала, Модифікована шкала Медичної дослідницької ради
e. Шкала Борга, Візуальна аналогова шкала, Шкала Score

103. Які ознаки вказують на патологічні (не притаманні для вікових змін) порушення ходьби пацієнта літнього віку?
a. Зміна відмашки рук, асиметричність, видовження кроку, циркумдукція, пришвидшення, нахил тулуба
*b. Ретропульсія, асиметричність, вкорочення кроку, циркумдукція, пришвидшення, нахил тулуба
c. Ретропульсія, симетричність, вкорочення кроку, циркумдукція, пришвидшення, нахил тулуба
d. Зміна відмашки рук, симетричність, вкорочення кроку, циркумдукція, пришвидшення, нахил тулуба
e. -

104. Як впливають помірні та невеликі фізичні навантаження на функцію нирок та сечового міхура пацієнтів?
a. Регулюють нервово-психічні процеси
b. Стимулюють тонус, поліпшують регенерацію
*c. Стимулюють сечовиділення
d. Пригнічують сечовиділення
e. Знижують добове сечовиділення

105. Фізичному терапевту необхідно провести обстеження для визначення ступеня виразності феномена "learned non-use" ("навчився не використовувати") ураженої верхньої кінцівки у пацієнта з центральним парезом. Який тест для цього доцільно використати?
a. Мотрісіті
b. Функціональна незалежність
c. Оцінка моторики
*d. Френчай
e. Стратегії руху

106. Що із нижченаведеного використовують для розрахунку, регулювання та контролю інтенсивності тренувань у рамках програми кардіореабілітації?
a. Тривалість, частоту, інтенсивність тренувань, тип вправ
b. Теренкур, аеробні та силові тренування, дихальні вправи
*c. Показники ЧСС і споживання кисню, максимальне фізичне навантаження, шкалу Борга
d. Аеробні тренування на витривалість, силові тренування помірної інтенсивності
e. Заняття на велоергометрі або тредмілі, піші прогулянки, скандинавську ходьбу

107. Які зміни дихальних шумів можна виявити в пацієнта з плевральним випотом під час аускультації легень?
a. Бронхіальне дихання
b. Крепітацію
c. Вологі хрипи
*d. Відсутність дихальних шумів
e. Сухі хрипи

108. Укажіть найбільш важливий аспект під час здійснення практичної діяльності мультидисциплінарної команди (МДК) та один із основних компонентів мультидисциплінарного підходу.
a. Формулювання клініко-реабілітаційного діагнозу
b. Дотримання принципів деонтології
c. Залучення до постановки цілей пацієнта чи опікунів
d. Створення реабілітаційного плану
*e. Спільна постановка командних цілей реабілітації

109. Під час планового огляду тримісячного хлопчика неврологом виявлено значно підвищений тонус м'язів-розгиначів і привідних м'язів обох ніг, а також надмірний тонус черевних м'язів. Про яку форму ДЦП можуть свідчити такі клінічні ознаки?
a. Спастичну геміплегію
b. Дискінетичну
c. Гіперкінетичну
d. Атонічно-астатичну форму Ферстера
*e. Спастичну диплегію

110. У чоловіка віком 52 роки на 6-й день після тотального ендопротезування правого кульшового суглоба стан задовільний, ускладнень не виявлено, ранню фізичну терапію розпочато в 1-й день після операції. Яка вправа допоможе розширити руховий режим пацієнта на 8-й день у разі такого перебігу післяопераційного періоду?
*a. Тренування ходьби східцями із милицями
b. Тренування ходьби з підлокітною милицею
c. Тренування стояння з підлокітною милицею
d. Тренування ходьби східцями без милиць
e. Тренування переходу з положення сидячи у положення стоячи

111. Які завдання необхідно обирати терапевту для оцінки пацієнта, що має нервово-м'язові захворювання, під час розробки подальшого фізіотерапевтичного втручання?
*a. Які, ймовірно, будуть викликом для пацієнта, враховуючи підозрілі сфери неефективності, порушень чи проблеми
b. Які будуть задовольняти бажання пацієнта та сприяти його задоволенню від реабілітаційного процесу
c. Які будуть легкими для виконання пацієнтом та які пацієнт виконує постійно без труднощів, витрат додаткової енергії
d. Які будуть відображати фізичний та психоемоційний стани пацієнта, описуючи його когнітивну сферу
e. Спрямовані на визначення основних фізичних якостей пацієнта та його фізичної працездатності

112. Для якої патології ефекторно-вольової сфери характерні такі симптоми: повна відсутність активних рухів кінцівки або кінцівок, збільшення м'язового тонусу, гіперрефлексія, синкінезія, позитивні патологічні рефлекси, збережена трофіка м'язів?
a. Палеоцеребрального синдрому
b. Хореатичного синдрому
c. Периферійного мотонейрона
d. Неоцеребрального синдрому
*e. Центрального мотонейрона

113. З якого боку має знаходитися фізичний терапевт, щоб страхувати пацієнта із правостороннім геміпарезом під час підйому східцями?
a. Праворуч від пацієнта, стоячи перед ним
*b. Праворуч від пацієнта, стоячи на сходинку нижче від нього
c. Ліворуч від пацієнта, стоячи на сходинку нижче від нього
d. Ліворуч від пацієнта, стоячи на сходинку вище від нього
e. Праворуч від пацієнта, стоячи на сходинку вище від нього

114. Укажіть рівень ураження спинного мозку, на якому пацієнти з хребетно-спинномозковою травмою потребуватимуть використання ортезів UFO для забезпечення функції ходьби.
a. L2-L3
b. L1-L2
c. S2-S4
d. L5-S2
*e. L4-S1

115. Яку модель ходьби потрібно використовувати на ранніх етапах реабілітації після оперативного втручання у зв'язку з ендопротезуванням кульшового суглоба?
a. Модель ходьби з ходунками
b. Модель ходьби з ролатором
c. Чотириточкову модель ходьби з милицями
d. Двоточкову модель ходьби з милицями
*e. Триточкову модель ходьби з милицями

116. Із якою метою застосовують валик під стегна та нижню частину живота, виконуючи позиціонування лежачи на животі?
a. Для усунення лордозу поперекового відділу хребта
b. Для збільшення черевного тиску
*c. Для зменшення черевного тиску
d. Для тренування м'язів живота
e. Для зменшення напруження м'язів плечового пояса та ротаторів

117. Під час реабілітаційного обстеження чоловіка фізичний терапевт виявив ознаки правостороннього геміпарезу, що є причиною зниження мобільності пацієнта та рівня його побутових навичок. З анамнезу відомо: гостре порушення мозкового кровообігу півроку тому. Яку шкалу застосує фізичний терапевт для кількісної оцінки рухових навичок пацієнта?
*a. Оцінки моторики Рівермід
b. Бартела
c. Для оцінки м'язової сили
d. Комітету медичних досліджень
e. Модифіковану шкалу спастичності Ашфорта

118. Який тест використовується для визначення цілісності вестибулярно-очного рефлексу в пацієнтів з черепно-мозковою травмою?
a. На коефіцієнт чутливості до руху
b. На динамічну гостроту зору
c. На ністагм при струшуванні голови
*d. Імпульсного руху голови
e. "Чотирьох квадратів"

119. До якого виду вправ належить "напівприсід на балансувальній платформі"?
a. Для розвитку динамічної рівноваги
b. На гнучкість
*c. Для розвитку статичної рівноваги
d. На витривалість
e. Для розслаблення

120. Під час тестування фізичним терапевтом чоловіка віком 80 років виявлено, що пацієнту складно сконцентруватися та зрозуміти поточну ситуацію, є проблеми з пам'яттю та іншими когнітивними здібностями. Для якого захворювання характерні такі клінічні показники?
*a. Деменції
b. Депривації
c. Деадаптації
d. Гострого порушення мозкового кровообігу
e. Хвороби Паркінсона

121. До фізичного терапевта звернувся чоловік віком 29 років зі скаргами на біль по задній поверхні лівого стегна. З анамнезу відомо, що біль виник раптово під час гри у футбол, зокрема при різкому прискоренні. Було встановлено пошкодження двоголового м'яза стегна. Який механізм ушкодження м'яза найбільш імовірний у цьому разі?
a. Концентричне скорочення
b. Фацілітація напруженого м'яза
c. Ідеомоторна вправа
*d. Ексцентричне скорочення
e. Ізометричне скорочення

122. Для визначення ступеня сили у пацієнтів із патологічними проблемами широко застосовується ММТ. Що з нижченаведеного правильно визначає спосіб проведення мануального м'язового тестування чотириголового м'яза стегна на оцінку 4?
a. Сидячи на столі, гомілка звисає, коліно зігнуте на 90^o, контралатеральне стегно відведене і стопа знаходиться на стільці. Пацієнт піднімає стегно на повну амплітуду проти помірного опору
*b. Сидячи на столі, гомілка звисає, коліно зігнуте на 90^o, контралатеральне стегно відведене і стопа знаходиться на стільці. Пацієнт розгинає коліно на повну амплітуду проти помірного опору
c. Лежачи, нога зігнута під кутом 90^o. Пацієнт розгинає коліно на повну амплітуду проти помірного опору
d. Сидячи на столі, гомілка звисає, коліно зігнуте на 90^o, контралатеральне стегно відведене і стопа знаходиться на стільці. Пацієнт згинає ногу в коліні на повну амплітуду проти помірного опору
e. -

123. Який із нижченаведених клінічних тестів використовується для вимірювання рівноваги шляхом оцінювання ризиків падіння у пацієнтів із захворюваннями чи травмами центральної нервової системи?
a. Шкала Ренкін
*b. Шкала Берга
c. Шкала Борга
d. Індекс Рівермід
e. Індекс Бартела

124. Який тест можна застосувати, щоб оцінити здатність пацієнта модифіковувати ходьбу, пов'язану з рухом голови, когнітивними завданнями, зміною її швидкості чи перешкод?
*a. Динамічний індекс ходьби
b. Десятиметровий тест ходьби
c. Шестиметровий тест ходьби
d. Тест Тінетті
e. Шестихвилинний тест ходьби

125. Фізичний терапевт, працюючи в умовах мультидисциплінарної команди, повинен знати й орієнтуватися, над чим працюють усі члени команди. Які цілі терапевтичних втручань нейропсихолога в роботі з когнітивно-комунікативними наслідками після перенесеної пацієнтом ЧМТ?
a. Стимуляція нейропластичності
b. Психологічна підтримка та супровід під час занять поза межами приміщень
c. Проведення спеціальних тестувань на визначення рухового дефіциту мимовільних рухів дрібної моторики
d. Фізичне тренування мобільності та гнучкості
*e. Посилення індивідуальної здатності обробляти та інтерпретувати інформацію

126. Який тест із нижченаведених оцінює індекс ураження щодо різних видів діяльності та призначений для оцінки рухової функції, рівноваги, чутливості й функціонування суглобів у пацієнтів із постінсультною геміплегією?
*a. Фугл-Мейєра
b. Викреслювання ліній
c. Із дев'ятьма лунками та кілочками
d. Берга
e. Френчай

127. На скільки сантиметрів змінюється відстань між остистими відростками під час проведення проби Отта в нормі?
a. Збільшується на 0,5 см
b. Зменшується на 12 см
c. Збільшується на 8-9 см
d. Зменшується на 1 см
*e. Збільшується на 3-4 см

128. Під час тестування у вихідному положенні пацієнта лежачи на спині фізичний терапевт зігнув ліву нижню кінцівку пацієнта у кульшовому суглобі під кутом 45^o і в колінному суглобі під кутом 90^o. Присівши на ступню лівої нижньої кінцівки, фізичний терапевт захопив ліву гомілку пацієнта за верхню третину, потягнув на себе і встановив зміщення гомілки вперед у колінному суглобі на 7 мм. Яка структура, найімовірніше, пошкоджена у пацієнта в цьому разі?
*a. Передня хрестоподібна зв'язка
b. Медіальна колатеральна зв'язка
c. Латеральний меніск
d. Медіальний меніск
e. Задня хрестоподібна зв'язка

129. Чим викликаний ціаноз шкірних покривів у кардіологічних пацієнтів?
a. Звуженням вен, звуженням капілярів, крововідтоком
b. Звуженням вен, розширенням капілярів, застоєм
c. Розширенням вен, звуженням капілярів, застоєм
d. Звуженням вен, звуженням капілярів, застоєм
*e. Розширенням вен, розширенням капілярів, застоєм

130. Який тренувальний сценарій має формувати фізичний терапевт під час роботи з пацієнтами з наслідками черепно-мозкової травми?
*a. Має відображати ситуації реального життя вдома й на роботі для кожного пацієнта
b. Має бути не складним для виконання пацієнту та подобатися йому
c. Має бути складним для виконання пацієнта
d. Пацієнт має максимально бути залученим до побутової активності
e. Має бути спрямованим на вдосконалення навичок володіння кріслом колісним активного типу

131. Кукса характеризується такими показниками: зниженою функцією м'язів, болючістю під час пальпації, нестійкістю об'ємних розмірів, має атрофічні в'ялі тканини, на їх торцевих поверхнях можуть бути трофічні розлади шкіри без запальних явищ. Кукса може призвести до згинальної або розгинальної контрактури суміжного суглоба, помірної вираженої неспроможності зв'язок суглоба, довжина кукси недостатня для керування протезом (коротка кукса). Укажіть цей вид кукси.
a. Нефункціональна
*b. Малофункціональна
c. Довга
d. Функціональна
e. Коротка

132. Жінка віком 35 років має синдром зап'ясткового каналу. Скаржиться на те, що не може друкувати більше 10 хв, біль стає нестерпним. Який тип вправ у цьому разі потрібно застосовувати з метою зменшення больових відчуттів?
*a. На розтягування та зміцнення м'язів передпліччя
b. На збільшення амплітуди
c. З опором
d. Мануальні мобілізаційні техніки
e. На витривалість для згиначів передпліччя

133. Дванадцятирічній дівчинці встановлено діагноз: ДЦП. По дому та в школі зазвичай ходить самостійно, але інколи, для більшої безпеки, використовує тростинку. Сходинками може підійматися тільки тримаючись за перила. Стрибати та бігати не вміє. Визначте рівень рухових порушень за GMFCS.
a. I
b. III
c. IV
d. V
*e. II

134. Укажіть ускладнення, що часто виникають у пацієнтів, які перебувають у лежачому положенні понад три тижні.
*a. Пневмонії, пролежні, тромбоемболії, зниження сили м'язів
b. Біль у суглобах, спазмування шлунка, ателектази, контрактури
c. Біль у суглобах, остеопороз, судоми, непрохідність кишечника
d. Остеопороз, судоми, пролежні, зниження сили м'язів
e. -

135. Пацієнтка віком 27 років перебуває на стаціонарному лікуванні з діагнозом: гостра лівобічна нижньодольова пневмонія. Укажіть положення тіла, яке необхідно прийняти пацієнтці, під час виконання статичного постурального дренажу.
a. Сидячи, трохи нахилитися вперед і вправо
b. Лежачи на лівому боці, з валиком під тазом і під нижньою частиною грудної клітки, частина ліжка з боку ніг піднята на 30-40 см
c. Лежачи на лівому боці, частина ліжка з боку голови піднята на 30 см
d. Лежачи на правому боці, частина ліжка з боку голови піднята на 30 см
*e. Лежачи на правому боці, з валиком під тазом і під нижньою частиною грудної клітки, частина ліжка з боку ніг піднята на 30-40 см

136. Пацієнт віком 40 років два роки тому потрапив у ДТП та отримав травму спинного мозку. Після цього у чоловіка розвинувся спастичний парапарез нижніх кінцівок. Неврологічний рівень ураження - T8. Сила м'язів нижче рівня ураження не перевищує 1-2 бали. Присутнє крижове збереження. Визначте тяжкість пошкодження за шкалою ASIA)
a. B
b. A
c. D
d. E
*e. C

137. Фізичний терапевт оцінює силу трапецієподібного м'яза. Пацієнт у положенні сидячи самостійно піднімає плечі вгору з максимальною амплітудою, але не може виконати рух, якщо фізичний терапевт чинить невеликий опір руховій дії. Визначте максимальний бал за ММТ.
a. 2
b. 5
c. 1
d. 4
*e. 3

138. Пацієнт віком 43 роки скаржиться на неможливість швидко пересуватися через задишку та нешвидкий темп ходьби (атаксія не виявлена). В анамнезі: ГПМК. Який тест доцільно використати для оцінки функціонального статусу пацієнта?
a. Динамічний індекс ходьби
b. "Ходьба на 6 метрів" з обліком часу
c. "Ходьба на 10 метрів" з обліком часу
d. "Встань та йди" з обліком часу
*e. 6-хвилинна ходьба

139. Фізичний терапевт проводить 6-хвилинний тест ходьби чоловіку з порушенням діяльності ССС. Під час тестування пацієнт зупинився та сів на стілець для відпочинку. Які подальші дії фізичного терапевта?
a. Відлік часу зупиняється, у протоколі фіксується час відпочинку, після відпочинку пацієнт продовжує тестування
b. Відлік часу не зупиняється, у протоколі фіксується час відпочинку, після відпочинку пацієнт продовжує тестування
c. Відлік часу не зупиняється, фізичний терапевт пропонує продовжити тестування за допомогою допоміжного засобу, у протоколі фіксується час відпочинку
*d. Тест закінчується, фіксується час та підраховується пройдена відстань
e. Відлік часу зупиняється, фізичний терапевт оцінює життєво важливі показники, у протоколі фіксуються час відпочинку, після відпочинку пацієнт продовжує тестування

140. Пацієнта з дефектом черепа в лівій скронево-тім'яній ділянці на 5 добу після оперативного видалення гематоми вчать переходу з положення лежачи на спині в положення сидячи на краю ліжка. Який спосіб вставання буде пріоритетним для пацієнта в цьому разі?
a. Через неуражену сторону із допомогою фізичного терапевта
b. Через неуражену сторону без допомоги фізичного терапевта
*c. Через уражену сторону з допомогою фізичного терапевта
d. -
e. Через уражену сторону без допомоги фізичного терапевта

141. Які реабілітаційні заходи рекомендовані пацієнтам після стабiльно-функцiонального остеосинтезу перелому шийки стегнової кістки?
a. Пасивні рухи в колінному та кульшовому суглобах із 4-го дня після операції
b. Берегти кульшовий i колінний суглоби, але активно застосовувати рухи здоровою ногою
*c. Терапевтичні вправи з 2-го дня після операції, ходьба на милицях із 5-6-го дня
d. Створити спокій для кінцівки протягом місяця на ортопедичній шині, але активні рухи в колінному суглобі проводити з 4-го дня після операції
e. Суворий постільний режим протягом 2-х тижнів

142. Під час визначення ефективності програми фізичної терапії оцінюють показники спірометрії. Який показник вказує на зміну легеневої тканини у пацієнтів з пневмонією?
*a. ЖЄЛ
b. ЧД
c. МОШ50
d. ОФВ1
e. ПШВ

143. На які тканинні структури діє найпоширеніший прийом масажу - погладжування?
a. Суглоб, фасції
*b. Епідерміс, власне шкіра (дерма)
c. М'язовий шар
d. Сухожилля
e. Підшкірна основа

144. Укажіть оптимальний термін для досягнення однієї короткотривалої функціональної цілі під час реабілітації пацієнта в стаціонарі.
a. 7-10 днів
b. 14-21 день
c. 12-14 днів
*d. 5-7 днів
e. 10-12 днів

145. Яку мету відповідно до принципу SMART можна вважати короткотривалою для пацієнта зі спинномозковою травмою в гострому реабілітаційному періоді?
*a. Опанування техніки переміщення з ліжка на візок і навпаки
b. Досягнення повної незалежності в догляді за сечовим міхуром і кишечником
c. Регулярна участь у громадських заходах
d. Самостійна купівля пляшки води
e. Участь у місцевому адаптивному спортивному заході

146. Під час обстеження пацієнта виявлено: повне зникнення активного руху в правій кінцівці, атонія, спастичні явища відсутні, трофіка значно порушена. Який неврологічний синдром, найімовірніше, виник у пацієнта?
a. Паркінсона
b. Гіпокінетично-ригідний
*c. Периферичного мотонейрона
d. Палеоцеребелярний
e. Центрального мотонейрона

147. Які патологічні процеси є причиною зміни альвеолярної вентиляції у пацієнта з обструктивним бронхітом?
*a. Бронхоспазм, набряк слизової бронхів, гіперсекреція бронхів
b. Набряк слизової бронхів, наявність запального мокротиння у бронхах
c. Бронхоспазм, набряк легень, гіперсекреція бронхів
d. Бронхоспазм, наявність запального мокротиння у бронхах
e. -

148. Синдром неглекту характерний для осіб із гострим порушенням мозкового кровообігу. У якій частці головного мозку локалізована зона ураження?
a. Лобовій
b. Скроневій
*c. Тім'яній
d. Мозочка
e. Потиличній

149. Який тест можна використовувати для оцінювання координаційних здібностей літніх людей?
a. Мотрісіті
b. Ловетта
c. Флосінга
*d. Тіннеті
e. Френчай

150. Укажіть найефективнішу стратегію для реабілітації пацієнта, який перехворів на COVID-19 із наявними або тривалими порушеннями функції легень, через 6-8 тижнів після виписки його з лікарні.
a. Програма фізичної терапії
*b. Програма легеневої реабілітації
c. Курс апаратної фізіотерапії
d. Програма функціональних вправ
e. Програма аеробних тренувань

