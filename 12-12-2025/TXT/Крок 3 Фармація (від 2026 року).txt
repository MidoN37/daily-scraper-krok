1. Для якої рослинної сировини під час кількісного визначення ефірної олії перегонку продовжують, доки леткі сині компоненти сягнуть нижнього кінця конденсуючої системи?
*a. Ромашки квіток
b. Валеріани коренів
c. Гарбуза насіння
d. Калини плодів
e. Анісу плодів

2. Яким чином визначається однорідність супозиторіїв екстемпорального виготовлення?
a. Рефрактометрично
b. Мікроскопічно
*c. Візуально на поздовжньому зрізі
d. За допомогою ситового аналізу
e. Візуально на поперечному зрізі

3. Згідно із Законом України "Про лікарські засоби", незареєстровані лікарські засоби дозволено ввозити на митну територію України, якщо вони у встановленому порядку дозволені до застосування на території США або держав-членів ЄС і розроблені для лікування особливих патологій. Для лікування яких захворювань можна ввозити такі ліки?
a. Онкологічних
*b. Рідкісних (орфанних)
c. Гастроентерологічних
d. Неврологічних
e. Тропічних (малярії)

4. На яких територіях заборонено провадити господарську діяльність із реалізації лікарських засобів через мобільні аптечні пункти?
a. У межах територій, на яких уведено надзвичайний стан, на період надзвичайного стану
b. У сільській місцевості у разі відсутності аптечного пункту
*c. В обласних центрах та містах на території України з кількістю населення понад 100 тисяч осіб
d. У межах територій, де ведуться активні бойові дії, за переліком, затвердженим Мінреінтеграції
e. У сільській місцевості у разі відсутності аптеки

5. Під час аварії та вибуху на атомній електростанції (АЕС) у повітря було викинуто близько 30 кг радіоактивного йоду. Який із радіопротекторів доцільно застосовувати у цьому разі?
a. Лейцин
*b. Йодид калію
c. Азитроміцин
d. Унітіол
e. Цистамін

6. Яка з нижченаведених речовин буде утворювати суспензійну мазь із вазелін-ланоліновою основою (1:1)?
*a. Ксероформ
b. Олія оливкова
c. Ментол
d. Протаргол
e. Танін

7. Укажіть речовину, під час виготовлення водного розчину якої, як розчинник використовують свіжоотриману, попередньо профільтровану, воду очищену.
a. Кислота борна
*b. Калію перманганат
c. Міді сульфат
d. Натрію хлорид
e. Етакредину лактат

8. Про який вид побічної реакції має повідомити фармацевт через карту-повідомлення за наявності у пацієнта реакції на використання лікарського засобу, характер або тяжкість проявів, що не призводить до смерті, не становить загрози для життя, не вимагає госпіталізації або збільшення терміну госпіталізації, не викликає стійкої або значної непрацездатності чи інвалідності та вроджених аномалій чи вад розвитку та не має іншої важливої медичної оцінки?
*a. Несерйозну
b. Незафіксовану
c. Передбачену
d. Серйозну
e. Непередбачену

9. Який вид контролю здійснює уповноважена особа аптеки під час надходження лікарських засобів від постачальника?
a. Хімічний
*b. Візуальний
c. Опитувальний
d. Контроль при відпуску
e. Фізичний

10. За що відповідає уповноважена особа суб'єкта господарювання, яка провадить господарську діяльність із роздрібної торгівлі лікарськими засобами?
a. Фінансову звітність та облік
b. Облік та збереження майна
c. Закупівлю товарно-матеріальних цінностей
*d. Функціонування системи якості
e. Взаємодію з органами місцевого самоврядування

11. Із якими біологічно активними речовинами, що містяться в корі крушини, пов'язаний проносний ефект препаратів цієї лікарської рослинної сировини?
a. Полісахаридами
*b. Антраценпохідними
c. Кумаринами
d. Простими фенолами
e. Ксантонами

12. Під час ідентифікації лікарської рослинної сировини, яка містить ефірні олії, звернули увагу на наявність залозок, що складаються з восьми клітин, розташованих у два ряди та чотири яруси. Представники якої родини мають таку особливість?
a. Lamiaceae
b. Apiaceae
c. Myrtaceae
d. Pinaceae
*e. Asteraceae

13. Який жарознижувальний лікарський засіб є препаратом вибору для дитини віком 7 місяців?
a. Ібупрофен (капсули)
b. Німесулід (порошок)
c. Парацетамол (таблетки)
*d. Парацетамол (суспензія)
e. Ацетилсаліцилова кислота (таблетки)

14. Протягом скількох робочих днів ліцензіат, у разі ліквідації місця провадження господарської діяльності, зобов'язаний подати до органу ліцензування відповідну заяву щодо ліквідації місця провадження господарської діяльності?
a. 15
b. 60
*c. 10
d. 30
e. 20

15. Яку домедичну допомогу потрібно надати потерпілому, якщо він має ознаки обструкції стороннім тілом, але може говорити, кашляти, дихати?
a. При струсі головного мозку
b. При підозрі на кульове поранення шиї
*c. При порушенні прохідності верхніх дихальних шляхів
d. При кровотечі у плевральній порожнині
e. При підозрі на повну асфіксію

16. Яку форму документації мають використати фармацевти, асистенти фармацевта усіх закладів охорони здоров'я незалежно від форм власності для повідомлення про будь-які випадки побічних реакцій лікарських засобів, вакцини, туберкуліну, відсутності ефективності лікарських засобів та несприятливих подій після імунізації/туберкулінодіагностики?
*a. Карту-повідомлення
b. Ф-3
c. Ф-1
d. Касовий ордер
e. Бланк-замовлення

17. Законодавство України регламентує порядок відпуску лікарських засобів та супутніх товарів з аптечних закладів. Якій групі населення заборонено продаж та доставка ліків?
a. Заборону не встановлено
b. Особам похилого віку
c. Підліткам 15-18 років
*d. Дітям до 14 років
e. Покупцям із психічними захворюваннями

18. Яка форма кредитування передбачає можливість видачі й погашення кредиту декількома частинами (траншами) у межах встановленого ліміту та в зручному режимі для ведення бізнесу позичальника?
a. Кредит на купівлю транспорту
*b. Кредитна лінія
c. Лізинг
d. Овердрафт
e. Строковий кредит

19. В аналітичній лабораторії був визначений індекс набухання для лікарської рослинної сировини (ЛРС), що містить гетерополісахариди. Наявність якої речовини в ЛРС визначається у такий спосіб?
a. Хітину
*b. Слизу
c. Інуліну
d. Муреїну
e. Глікогену

20. Кількісне визначення калію хлориду в субстанції, згідно з вимогами ДФУ, проводять методом осаджувального титрування з потенціометричною фіксацією кінцевої точки титрування. Який розчин є титрантом у цьому методі?
a. Калію нітрату
b. Кислоти азотної
*c. Срібла нітрату
d. Кислоти хлористоводневої
e. Амонію тіоціанату

21. Який лікарський засіб із нижченаведених можна порекомендувати вагітній жінці для усунення симптомів печії?
a. Алюмінію гідроксид
*b. Натрію альгінат
c. Алюмінію фосфат
d. Вісмуту субцитрат
e. Омепразол

22. Результати яких досліджень є критерієм відповідності генеричного лікарського засобу оригінальному та можливості їх взаємозамінності?
*a. Біоеквівалентності
b. Розчинності при різних рН
c. Рандомізованих клінічних досліджень
d. Обмежених клінічних досліджень
e. Порівняльних клінічних досліджень

23. До аптеки звернувся пацієнт зі скаргами на діарею і попросив відпустити йому лопераміду гідрохлорид у таблетках. Укажіть протипоказання до застосування лопераміду.
a. Водяниста діарея
b. Гостра діарея
c. Діарея мандрівників
d. Хронічна діарея
*e. Кров'яниста діарея

24. Яким методом проводять визначення кількісного вмісту ефірної олії у деревію траві відповідно до вимог ДФУ?
*a. Перегонки з водяною парою
b. Колориметрії
c. Гравіметрії
d. Титриметрії
e. Спектрофотометрії

25. Яку водну витяжку готують із суміші рослинного матеріалу та води, настоюють на киплячій водяній бані впродовж 30 хв, потім 10 хв охолоджують, проціджують і доводять до необхідного об'єму очищеною водою?
a. Густий екстракт
b. Настій
*c. Відвар
d. Рідкий екстракт
e. Настойку

26. Хто здійснює керівництво службою медицини катастроф - особливим видом аварійно-рятувальних служб, формування та працівники яких атестовані для надання екстреної (швидкої) медичної допомоги постраждалим безпосередньо в зоні надзвичайної ситуації та внесені до відповідних реєстрів аварійно-рятувальних служб?
*a. Міністерство охорони здоров'я України
b. Центр екстреної медичної допомоги та медицини катастроф
c. Органи місцевого самоврядування
d. Український науково-практичний центр екстреної медичної допомоги та медицини катастроф МОЗ України
e. Суб'єкт національного рівня координації функціонування служби медицини катастроф

27. Пацієнт віком 42 роки з ревматоїдним артритом в анамнезі має виразкову хворобу дванадцятипалої кишки. Який лікарський засіб із групи НПЗЗ можна йому рекомендувати?
a. Ацетилсаліцилову кислоту
b. Напроксен
c. Диклофенак
*d. Целекоксиб
e. Iндометацин

28. Хто затверджує перелік життєво необхідного та найбільш важливого медичного майна, що утримується на медичних складах для забезпечення військ у надзвичайних ситуаціях мирного часу, згідно з Порядком постачання медичного майна Збройним Силам України в мирний час?
a. Начальник генерального штабу
b. Начальник Держлікслужби з лікарських засобів
c. Начальник військово-польової аптеки
d. Військовий лікар
*e. Начальник служби забезпечення медичним майном

29. Який розчин готують, насипаючи лікарську речовину тонким шаром на велику поверхню води, залишаючи до розчинення?
*a. Протаргол
b. Іхтіол
c. Рибофлавін
d. Коларгол
e. Танін

30. Згідно з Настановою "Лікарські засоби. Належна практика зберігання", умови зберігання лікарських засобів (ЛЗ) повинні відповідати зазначеній у маркуванні інформації, яка враховує температуру зберігання та відносну вологість. Результати яких досліджень є основою для визначення умов зберігання?
a. Прекваліфікація виробництва
*b. Випробування стабільності ЛЗ
c. Сертифікація процесу
d. Кваліфікація фахівців
e. Валідація методик

31. Згідно з чинним законодавством екстемпоральні лікарські засоби підлягають внутрішньоаптечному контролю. Під час якого виду контролю проводиться перевірка загальної маси або об'єму лікарської форми?
a. Органолептичного
b. Письмового
*c. Фізичного
d. Хімічного
e. Опитувального

32. Яку форму влади демонструє лідер, використовуючи наявні у нього захоплюючі особисті характеристики та властивості, що охоче наслідуються підлеглими, які прагнуть бути такими самими, як він?
a. Заснована на винагороді
b. Експертна
c. Заснована на примусі
*d. Еталонна
e. Законна

33. Наступного дня після виготовлення суспензії фармацевт помітив осідання твердих часток. Під час збовтування суспензія відновила свої властивості як гетерогенна система. Як називається цей процес?
a. Інверсія
b. Кінетична нестійкість
c. Термодинамічна стійкість
d. Коалесценція
*e. Ресуспендованість

34. Асистент фармацевта готує порошки, до складу яких входить натрію тетраборат. Укажіть особливість його введення до цієї лікарської форми.
a. Використовують тритурацію
*b. Розтирають зі спиртом етиловим
c. Застосовують метод "тришаровості"
d. Застосовують для затирання пор ступки
e. Додають в останню чергу

35. У якому місці найкраще розташувати новий безрецептурний препарат у залі обслуговування з позицій мерчендайзингу?
a. Біля входу в аптеку
b. У закритій шафі
c. На нижній полиці
*d. На полиці на рівні очей
e. На верхній полиці

36. Укажіть косметичний засіб, що використовується для очищення шкіри від забруднень та злущування ороговілих клітин із поверхні шкіри.
*a. Скраб
b. Гель
c. Віск
d. Тонік
e. Пінка

37. Укажіть перелік лікарських засобів, що відпускаються без рецепта для симптоматичного лікування болю у м'язах та спині з групи нестероїдних протизапальних та протиревматичних засобів для місцевого застосування.
*a. Ібупрофен, Індометацин, Німесулід
b. Гепарин, Троксерутин, Есцин
c. Кислота ацетилсаліцилова, Метамізол натрію, Парацетамол
d. Сульфадіазин срібла, Сульфатіазол, Сульфаніламід
e. Хлорамфенікол, Декаметоксин, Кислота мефенамінова

38. До аптеки звернулася жінка з алергічним ринітом. Вона працює диспетчером в аеропорту, має шлуночкову тахіаритмію і зараз приймає кетоконазол. Укажіть найоптимальніший антигістамінний засіб у цьому разі.
*a. Фексофенадин
b. Азеластин
c. Хлоропірамін
d. Левоцетиризин
e. Лоратадин

39. Який технологічний процес одержання таблеток доцільно обрати для лікарських речовин, що мають хорошу сипкість та спресовуваність?
a. Компактування
b. Пресування з попередньою грануляцією
c. Вологе гранулювання
*d. Пряме пресування
e. Формування

40. Відповідно до вимог чинного законодавства, фінансова звітність підприємства складається з п'яти обов'язкових документів. У якому з них буде відображено довгостроковий кредит аптечного закладу?
*a. Балансі підприємства
b. Звіті про власний капітал
c. Звіті про фінансові результати
d. Звіті про рух грошових коштів
e. Примітках до фінансової звітності

41. Таблетки розчинні - це таблетки, які перед застосуванням розчиняються у воді. За яких умов потрібно досліджувати ці таблетки на розпадання?
a. Рідке середовище - розчин кислоти хлористоводневої, температура 15-25^oС
b. Рідке середовище - кислота оцтова, температура 15-25^oС
c. Рідке середовище - фосфатний буферний розчин рН=6,8, температура 15-25^oС
*d. Рідке середовище - вода, температура 15-25^oС
e. Рідке середовище - вода, температура 45-50^oС

42. Під час випробувань ацетилсаліцилової кислоти встановлено, що 1 г цієї субстанції розчиняється в 5 мл етанолу 96%. Яка розчинність ацетилсаліцилової кислоти відносно розчинника згідно з Державною Фармакопеєю України?
a. Дуже легкорозчинна
*b. Легкорозчинна
c. Малорозчинна
d. Частково розчинна
e. Помірно розчинна

43. Пацієнту з обструктивним бронхітом лікар призначив антибіотик із групи фторхінолонів, а також порекомендував на тлі їх прийому вживати велику кількість рідини - до 2-3 л на добу. Укажіть причину цієї рекомендації.
*a. Для запобігання утворенню голкоподібних кристалів у канальцях нирок
b. Для запобігання кумуляції лікарського засобу
c. Для отримання швидшого ефекту від препарату
d. Для попередження гепатотоксичності препарату
e. Для кращого всмоктування препарату

44. Укажіть перелік лікарських засобів, які відпускаються без рецепта для симптоматичного лікування болю в горлі.
a. Сульфатіазол, Сульфаніламід, Хлорамфен
*b. Амбазон, Гексетидин, Декаметоксин
c. Ксилометазолін, Оксиметазолін, Трамазолін
d. Амброксол, Бромгексин, Карбоцистеїн
e. Ацетилсаліцилова кислота, Парацетамол, Метамізол натрію

45. Пацієнт віком 60 років із артеріальною гіпертензією тривалий час приймав клофелін. Через деякий час після покращення стану та нормалізації артеріального тиску він раптово припинив уживання препарату. Виникнення якої побічної реакції можливе у разі раптової відміни клофеліну?
a. Сухий кашель
b. Біль в епігастрії
c. Диспепсія та нудота
d. Зниження артеріального тиску
*e. Гіпертензивний криз

46. Укажіть лікарську форму для зовнішнього застосування, що містить суму рослинних екстрактів, диспергованих у липкій основі на основі каучуку, нанесеній на тканинні стрічки, і чинить місцеву дію.
a. Ліпофільний гель
b. Гідрогель
c. Припарка
d. Крем ліпофільний
*e. Пластир нашкірний

47. Під час надзвичайної ситуації у зоні дій медична рота бригади потребує організації ефективного медичного постачання. Яка структурна одиниця медичного постачання медичної роти буде відповідальна за ці завдання?
a. Склад і пересувна ремонтна група
*b. Аптека медичної роти та медичний склад
c. Аптека медичного пункту та пункт управління
d. Аптека медичної роти та стабілізаційний пункт медичної роти
e. Аптека медичного пункту та евакуаційний взвод

48. Укажіть спосіб уведення атропіну сульфату до основи, яка містить ланолін і вазелін, під час виготовлення мазі за рецептом лікаря.
a. Розчиняють у всій основі
b. Розчиняють у спирто-водо-гліцериновій суміші (1:6:3) незалежно від прописаної кількості
c. Розчиняють у частині основи
d. Додають у вигляді порошку, подрібненого до максимального ступеня дисперсності
*e. Розчиняють у мінімальній кількості води, емульгують ланоліном

49. Яку з нижченаведених допоміжних речовин можна застосовувати як антифрикційну речовину під час виготовлення таблеток?
a. Натрію гідрокарбонат
b. Воду очищену
*c. Тальк
d. Ацетилфталілцелюлозу
e. Ксиліт

50. Яку особливість фенолу кристалічного фармацевт повинен враховувати під час виготовлення олійного розчину?
a. Розчиняти за високої температури
*b. Відважувати на пергаментному папері, уникаючи торкання пальцями (можливі опіки)
c. Швидко відважувати на пергаментному папері, тому що ця речовина летка та її пари здатні діяти на метал
d. Розчиняти за низької температури
e. Відважувати на пергаментному папері, тому що ця речовина залишає забарвлений слід

51. Укажіть ефірну олію, основним компонентом якої є цинеол.
a. Шавлієва
b. Лимонна
c. М'ятна
d. Лавандова
*e. Евкаліптова

52. До аптеки звернувся відвідувач щодо герпетичного висипу на верхній губі. Укажіть лікарський засіб для етіотропної терапії.
a. Бензилбензоат
b. Оксид цинку
*c. Ацикловір
d. Повідон-йод
e. Перметрин

53. На який мікроорганізм спрямована дія кларитроміцину, що призначили пацієнту з виразкою пілоричного відділу шлунка?
a. Haemophilus influenzae
b. Mycoplasma pneumoniae
c. Chlamydia pneumoniae
*d. Helicobacter pylori
e. Streptococcus pneumoniae

54. Який лікарський засіб для симптоматичного лікування сезонного алергічного риніту належить до глюкокортикостероїдів місцевого застосування?
a. Фенілефрин
b. Нафазолін
c. Азеластин
d. Ксилометазолін
*e. Беклометазон

55. Які дії заборонені для підтримання ліцензіатом відповідності санітарного стану приміщень та устаткування аптеки вимогам санітарно-протиепідемічного режиму аптечних закладів?
*a. Сухе прибирання
b. Дезінфекція
c. Застосуванням мийних засобів
d. Використання окремого інвентаря
e. Дератизація

56. Дисперсну фазу косметичних гелів формують гелеутворювачі. Яка з нижченаведених речовин належить до природних рослинних гелеутворювачів?
a. Декстран
b. Натрій карбоксиметилцелюлоза
c. Желатин
*d. Пектин
e. Колаген

57. Який наслідок чекає на завідувача аптеки через відсутність організаційного механізму управління системою адаптації персоналу або його декларативний характер?
a. Прийняття новим співробітником своєї соціальної ролі у колективі
*b. Високий рівень плинності кадрів, швидке звільнення нових співробітників
c. Налагоджена система нематеріальної мотивації
d. Визнання і сприйняття новим співробітником норм і цінностей колективу
e. Зниження витрат, необхідних для введення нового співробітника в справи

58. Пацієнт віком 70 років хворіє на артеріальну гіпертензію та доброякісну гіперплазію передміхурової залози. Який препарат із групи антигіпертензивних лікарських засобів є препаратом вибору для цього пацієнта?
*a. Доксазозин
b. Клонідин
c. Ірбесартан
d. Лізиноприл
e. Бісопролол

59. Який метод амортизації доцільно застосовувати до основних засобів, що в міру їх використання протягом корисного терміну зношуються рівномірно?
a. Зменшення залишкової вартості
b. Кумулятивний
*c. Прямолінійний
d. Виробничий
e. Прискореного зменшення залишкової вартості

60. Які противірусні засоби прямої дії, що є інгібіторами зворотної транскриптази ВІЛ, застосовуються для антиретровірусної терапії дорослих, підлітків і дітей?
a. Ацикловір, рибавірин
b. Уміфеновір, озельтамівір
c. Фамцикловір, валацикловір
d. Тилорон, інозин пранобекс
*e. Ламівудин, зидовудин

61. Для визначення домішок поліциклічних ароматичних вуглеводнів використовують спектрофотометр. Який показник вимірюють цим приладом?
a. Температуру плавлення
b. Кут обертання
c. Динамічну в'язкість
*d. Оптичну густину
e. Температуру кипіння

62. Із якою з фармакопей світу гармонізована будова Державної Фармакопеї України 2-го видання?
a. Фармакопеєю США
*b. Європейською Фармакопеєю
c. Фармакопеєю Німеччини
d. Британською Фармакопеєю
e. Японською Фармакопеєю

63. Яку процедуру потрібно застосувати при формуванні груп для проведення клінічного дослідження лікарського засобу, що дозволить мінімізувати  систематичні помилки та упередженість дослідника?
*a. Рандомізацію
b. Валідацію
c. Індивідуалізацію
d. Формалізацію
e. Абстрагування

64. Який аналіз провів спеціаліст фармацевтичного підприємства, здійснивши порівняльні дослідження внутрішнього середовища і зовнішніх умов, проаналізувавши сильні та слабкі сторони, можливості та загрози?
a. АВС
b. VED
c. VEN
*d. SWOT
e. PEST

65. При потенціометричному визначенні рН згідно з вимогами ДФУ вимірюють різницю потенціалів між двома електродами - індикаторним та електродом порівняння, які занурюються у випробовуваний розчин. Укажіть індикаторний електрод, придатний для цього визначення.
a. Платиновий
b. Стандартний
*c. Скляний
d. Металічний
e. Кисневий

66. Під час контролю якості тирлича коренів виконується випробування "Показник гіркоти". Оскільки визначення проводиться різними експертами, то використовують розчин порівняння для розрахунку коефіцієнта кореляції експертів. Укажіть речовину, яка застосовується для приготування цього розчину.
a. Лимонна кислота
*b. Хініну гідрохлорид
c. Фруктози дигідрат
d. Глюкози моногідрат
e. Натрію хлорид

67. Яка ознака з нижченаведених характерна для відкритого перелому кісток кінцівки?
a. Гематома в ділянці перелому
b. -
*c. Кровотеча з рани
d. Зміна довжини кінцівки
e. Припухлість у ділянці ураження

68. Яку концентрацію спирту етилового використає фармацевт для виготовлення 1%-го розчину левоміцетину спиртового?
a. 60%
b. 95%
c. 90%
*d. 70%
e. 96%

69. До аптеки звернувся чоловік віком 25 років із застудою, основним симптомом якої є біль у горлі. Яку із нижченаведених скарг можна вважати "загрозливим" симптомом?
a. Нежить
*b. Порушення ковтання
c. Незначна слабкість
d. Сухий помірний кашель
e. Підвищення температури тіла до субфебрильної

70. Застосування якого з нижченаведених антибіотиків може викликати побічну дію - синдром "червоної людини"?
*a. Ванкоміцину
b. Рифампіцину
c. Доксицикліну
d. Стрептоміцину
e. Азитроміцину

71. До аптеки звернувся відвідувач зі скаргами на кашель із утрудненим відходженням мокротиння. Який лікарський засіб із нижченаведених можна порекомендувати йому для симптоматичного лікування продуктивного кашлю?
a. Преноксдіазин
b. Глауцин
*c. Ацетилцистеїн
d. Бутамірат
e. Кодеїн

72. Розподіл рацемічної суміші дозволяє значно покращити фармакокінетичні та фармакодинамічні характеристики лікарського засобу. Рацемічним ізомером якого препарату є левофлоксацин?
a. Ципрофлоксацину
b. Геміфлоксацину
*c. Офлоксацину
d. Норфлоксацину
e. Левоцетиризину

73. До аптеки надійшов рецепт, що містить фармацевтичну несумісність: begin Sulfuris 1,0 Olei Ricini 10,0 Spiritus aethylici 70% 20 ml Misce. Da. Signa: Наносити на уражені ділянки. Укажіть вид фармацевтичної несумісності.
a. Коагуляція колоїдної системи
b. Розшарування емульсії
*c. Незмішуваність інгредієнтів
d. Хімічна взаємодія
e. Нерозчинність інгредієнтів

74. Який метод застосовують у фармацевтичній промисловості під час виготовлення м'яких желатинових капсул без шва?
a. Плівковий
b. Занурення
c. Нашарування
d. Пресування
*e. Крапельний

75. Яку основу використовують під час виготовлення мазей для дітей, якщо в рецепті немає інших вказівок?
a. Вазелін сорту "Для очних мазей"
b. Стерильну вазелін-ланолінову (1:1)
c. Вазелін
*d. Стерильну вазелін-ланолінову (9:1)
e. Стерильну поліетиленоксидну

76. На кого із суб'єктів забезпечення цивільного захисту покладено завдання з організації надання домедичної допомоги постраждалим у зоні надзвичайної ситуації?
a. Раду міністрів Автономної Республіки Крим, обласні Київську та Севастопольську міські державні адміністрації
b. Службу медицини катастроф України
c. Кабінет Міністрів України
*d. Центральний орган виконавчої влади, що реалізує державну політику у сфері цивільного захисту
e. Центральний орган виконавчої влади, що забезпечує формування державної політики у сфері цивільного захисту

77. Який із факторів знижує рівень зацікавленості фахівця в активізації власних зусиль та прояву ініціативності для досягнення мети діяльності організації?
a. Корпоративна система професійного розвитку
b. Чітко визначені ключові показники ефективності діяльності
*c. Невизнання досягнутих успіхів
d. Збіг цілей фахівця та організації
e. Розширення кола повноважень

78. На які види поділяють медичне майно відповідно до облікової класифікації та Наказу Міністерства оборони України "Про затвердження Порядку постачання медичного майна Збройним Силам України в мирний час"?
a. Фармацевтичне та лікувальне
*b. Інвентарне та витратне
c. Лабораторне та санітарно-господарче
d. Апаратне та інструментальне
e. Спеціальне та споживче

79. Укажіть результат застосування амоксициліну для пацієнтки з діагнозом: тонзиліт, яка приймає комбіновані оральні контрацептиви.
a. Підвищення ефективності антибактерійної терапії та контрацепції
b. Підвищення антибактеріальної ефективності
*c. Зниження ефективності контрацепції
d. Зниження антибактеріальної ефективності
e. Підвищення ефективності контрацепції

80. За вмістом якої групи біологічно активних речовин проводять стандартизацію собачої кропиви трави згідно з вимогами ДФУ?
a. Кумаринів
*b. Флавоноїдів
c. Алкалоїдів
d. Полісахаридів
e. Ефірних олій

81. Лікарські засоби якої групи повинні перш за все входити до складу тактичної індивідуальної медичної аптечки (IFAK), що використовується для надання домедичної допомоги пораненим під час бойових дій?
a. Знеболювальні
*b. Кровоспинні
c. Протигрибкові
d. Протизапальні
e. Протиалергійні

82. Який показник визначається діленням суми товарообігу на одного працівника середньоспискової чисельності аптеки?
*a. Продуктивність праці
b. Прибуток
c. Рентабельність
d. Товарообіговість
e. Торгові накладення

83. До проявів якої негативної реакції чи наслідку може призвести застосування масляних розчинів назальних крапель для симптоматичного лікування алергії в дітей до 2-х років?
a. Кандидозу верхніх дихальних шляхів
b. Підвищення артеріального тиску
c. Виникнення закрепу
d. Розвиток порушень серцевого ритму
*e. Потрапляння їх у легені та розвиток пневмонії

84. Надання фармацевтичної послуги ґрунтується на двох підходах: "фокус на товар (лікарські засоби)" та "фокус на пацієнта". Яка основна мета фармацевтичної послуги під час реалізації підходу "фокус на пацієнта"?
a. Відпуск лікарських засобів
b. Залучення більшої кількості відвідувачів
c. Підвищення виручки
*d. Здоров'я пацієнта
e. Прибуток

85. Із якою метою під час надання домедичної та першої медичної допомоги використовується "оклюзійна торакальна пов'язка (наліпка) на гелевій основі з клапаном (або без клапана)", що передбачена Переліком лікарських засобів та медичних виробів, які повинні бути в складі аптечок медичних загальновійськових індивідуальних?
a. Знерухомлення кінцівки при відкритих переломах, де зламана кістка виступає назовні
b. Зупинки масивної зовнішньої кровотечі при вогнепальному пораненні голови
c. Транспортної іммобілізації кінцівки при частковій ампутації
*d. Перешкоджання потраплянню повітря в рану при зовнішньому відкритому пневмотораксі
e. Зменшення тепловтрат чи перегрівання людського тіла в екстрених випадках

86. Яка побічна реакція може розвинутися під час тривалого застосування алюмінійвмісних антацидів у пацієнтів із нирковою недостатністю?
a. Сухий кашель
b. Діарея
c. Дисбактеріоз
d. Гіперфосфатемія
*e. Енцефалопатія

87. У яких умовах повинні зберігатися дієтичні добавки в аптечному закладі?
a. Разом із іншими лікарськими засобами
*b. Окремо від іншої продукції
c. Разом із рослинною сировиною
d. У темному місці
e. У сухому місці

88. Укажіть речовину, водний розчин якої фармацевт фільтрує гарячим крізь паперовий фільтр.
*a. Кальцію глюконат
b. Натрію тетраборат
c. Йод
d. Кислота борна
e. Міді сульфат

89. Скільки років, не враховуючи поточного року, в електронній системі охорони здоров'я зберігаються електронні рецепти на відпущені аптекою наркотичні лікарські засоби?
a. 10
b. 1
c. 3
d. 2
*e. 5

90. У якому співвідношенні потрібно приготувати настій кореня алтеї, якщо в рецепті не зазначена кількість сировини?
a. 1:1
b. 1:5
c. 1:10
*d. 1:20
e. 1:30

91. Який стабілізатор потрібно застосувати під час виготовлення екстемпорального 2%-го розчину новокаїну для ін'єкцій?
a. Натрію хлорид
b. Калію гідроксид
c. Кальцію карбонат
d. Натрію гідрокарбонат
*e. Кислоту хлористоводневу

92. Під час візиту до лікаря-стоматолога з приводу видалення зуба у пацієнта після застосування місцевої анестезії розвинувся анафілактичний шок. Який лікарський засіб міг спричинити таку прогнозовану побічну реакцію?
*a. Лідокаїн
b. Лансопразол
c. Ловастатин
d. Лізиноприл
e. Лінкоміцин

93. Яку з нижченаведених лікарських речовин завжди дозують за масою під час приготування лікарських форм?
a. Воду очищену
b. Кислоту хлористоводневу
c. Спирт етиловий
*d. Гліцерин
e. Настойку валеріани

94. За якими принципами здійснюється розподіл постачання медичного майна військовим частинам Збройних Сил України в мирний час?
*a. За територіальним принципом у плановому порядку з поєднанням централізованого та децентралізованого постачання
b. За пріоритетністю обласних центрів без урахування логістичних шляхів у плановому порядку
c. За територіальними громадами з урахуванням їх наближеності до кордону країни у позаплановому порядку
d. За географічно-кліматичними зонами з урахуванням децентралізації постачання у позаплановому порядку
e. За рівнем забезпеченості гуманітарною допомогою від міжнародних постачальників у плановому порядку

95. Фармацевт готує мікстуру, до складу якої входить натрію бромід, настойка валеріани та вода. Яку кількість концентрованого розчину натрію броміду 20% (1:5) використає спеціаліст, якщо кількість сухої речовини становить 3,0 г?
*a. 15 мл
b. 30 мл
c. 10 мл
d. 50 мл
e. 5 мл

96. В аптечній технології лікарських засобів існують особливі (утруднені) випадки виготовлення водних розчинів. Укажіть умови розчинення кристалів міді сульфату у воді.
a. Розчиняють у гарячій воді
b. Розчиняють у насиченому розчині калію йодиду
c. Розчиняють у попередньо профільтрованій чи процідженій воді
d. Під час розчинення додають натрію гідрокарбонат
*e. Подрібнюють із невеликою кількістю води перед розчиненням

97. До лабораторії фармацевтичної компанії надійшла субстанція "Дилтіазему гідрохлорид". Який реактив використовують для аналізу цієї речовини на наявність домішки важких металів?
a. Гідроксихінолін
b. Калію тетрайодомеркурат
*c. Тіоацетамід
d. Дифеніламін
e. Тіогліколева кислота

98. Який центральний орган виконавчої влади реалізує державну політику у сфері контролю якості та безпеки лікарських засобів?
a. Державний експертний центр
*b. Державна служба України з лікарських засобів та контролю за наркотиками
c. Всесвітня організація охорони здоров'я
d. Міністерство охорони здоров'я України
e. Український науковий фармакопейний центр якості лікарських засобів

99. Для очищення жирної шкіри використовують лікувально-косметичні лосьйони, до складу яких уводять кератолітичні компоненти. Яка з нижченаведених речовин має такі властивості?
*a. Кислота саліцилова
b. Сік алое
c. Гліцерин
d. Метилцелюлоза
e. Розчин водню пероксиду

100. До якої фармакологічної групи належать клавуланова кислота й тазобактам?
a. Тетрацикліни
b. Макроліди
c. Фторхінолони
*d. Інгібітори beta-лактамаз
e. Пеніциліни

101. Обсяг реалізації лікарського засобу "Анальгін таб. №10" падає, прибуток знижується, товар продається зі збитком. У якій фазі життєвого циклу перебуває товар?
*a. Спадання
b. Зростання
c. Зрілості
d. Розвитку та випробувань
e. Насичення

102. Пацієнту для лікування сечокам'яної хвороби, спричиненої уратними каменями, призначено препарат, механізм дії якого пов'язаний зі здатністю інгібувати фермент ксантиноксидазу. Укажіть цей препарат.
a. Фуразидин
*b. Алопуринол
c. Ципрофлоксацин
d. Домперидон
e. Урсодезоксихолева кислота

103. Під час обстеження немовляти лікар-неонатолог виявив передчасне закриття артеріальної (Боталової) протоки та легеневу гіпертензію. Відомо, що в ІІІ триместрі вагітності жінка скаржилася на біль у спині та для полегшення стану приймала піридоксин, парацетамол, індометацин, фуросемід, ціанокобаламін. Який із призначених препаратів міг спровокувати дефект?
*a. Індометацин
b. Ціанокобаламін
c. Фуросемід
d. Піридоксин
e. Парацетамол

104. Укажіть час розпадання гранул шипучих під час проведення фармако-технологічних досліджень згідно з вимогами ДФУ.
a. До 30 хв
b. До 60 хв
c. До 45 хв
d. До 15 хв
*e. До 5 хв

105. Асистент фармацевта готує дерматологічну суспензію, що містить сірку. Укажіть стабілізатор для цієї лікарської форми.
a. Метилцелюлоза
b. Твін-80
c. Ксантинова камедь
*d. Калійне мило
e. Желатоза

106. При якому захворюванні лікар має право виписати рецепт на безоплатний або пільговий відпуск лікарських засобів пацієнту незалежно від основного захворювання?
a. Церебральному паралічі
b. Розсіяному склерозі
c. Туберкульозі
d. COVID-19
*e. СНІДу та ВІЛ-інфекції

107. Маркетингові дослідження, які проводила аптечна мережа, показали, що попит на певну групу лікарських засобів не змінився, незважаючи на суттєве зростання вартості товару. Про який вид попиту йдеться?
a. Позитивний
b. Еластичний
*c. Нееластичний
d. Абсолютно еластичний
e. Абсолютно нееластичний

108. Укажіть аналіз, за результатами якого лікарські засоби розподіляють на три групи відповідно до річного споживання.
a. XYZ
b. VEN
c. VED
d. FMR
*e. АВС

109. Про який вид побічної реакції має повідомити фармацевт до ДП "Державний експертний центр Міністерства охорони здоров'я України" через карту-повідомлення за наявності у пацієнта реакції на використання лікарського засобу, характер або тяжкість проявів якої узгоджуються з наявною інформацією про лікарський засіб в інструкції для медичного застосування зареєстрованого лікарського засобу?
a. Непередбачену
b. Несерйозну
*c. Передбачену
d. Незафіксовану
e. Серйозну

110. До якої категорії можна віднести очний імплант, матриця якого складається із кополімерів молочної та гліколевої кислоти, після введення поступово розчиняється і вивільнює активні фармацевтичні інгредієнти та не потребує видалення?
a. Нерозчинні
b. Мінімси
c. Осмотичні
*d. Біорозчинні
e. Дифузійні

111. Укажіть із нижченаведеного переліку лікарську рослинну сировину, що містить ненасичені жирні кислоти та використовується для профілактики атеросклерозу.
a. Ехінацеї трава
*b. Гарбуза насіння
c. Вільхи супліддя
d. Дягелю кореневища
e. Кропу плоди

112. Які вимоги висуваються до спеціалістів, що не працювали понад п'ять років за зазначеною у дипломі, сертифікаті (посвідченні) спеціальністю, для отримання допуску до провадження діяльності з виробництва (виготовлення) лікарських засобів в умовах аптеки, роздрібної торгівлі лікарськими засобами?
a. Публікація статей у наукових журналах
b. Відвідування заходів безперервного розвитку (майстер-класів)
c. Проходження перепідготовки на циклах тематичного удосконалення
*d. Проходження перепідготовки на циклах спеціалізації зі спеціальності
e. Участь у конференціях за напрямом професійної діяльності

113. Який лікарський засіб із нижченаведених є найефективнішим для лікування оперізувального герпесу (Herpes zoster)?
a. Специфічний імуноглобулін
b. Тилорон
c. Римантадин
*d. Валацикловір
e. Інтерферон

114. Через можливість виникнення яких побічних фармакологічних властивостей фторхінолони протипоказані пацієнтам віком до 14 років?
*a. Хондротоксичних
b. Гепатотоксичних
c. Нефротоксичних
d. Кардіотоксичних
e. Тератогенних

115. Укажіть періодичність зміни технологічного одягу та взуття працівниками аптечного закладу.
a. Не рідше ніж 1 раз на 10 днів
b. Не рідше ніж 2 рази на місяць
c. Не рідше ніж 1 раз на місяць
*d. Не рідше ніж 2 рази на тиждень
e. Не рідше ніж 1 раз на тиждень

116. Медичне сортування проводиться під час надзвичайних ситуацій, що пов'язані з великою кількістю поранених. На скільки сортувальних категорій розподіляються потерпілі та за якими категоріями?
a. Три сортувальні групи за станом здоров'я
b. Дві сортувальні групи за потребою в евакуаційних заходах
c. Дві сортувальні групи за станом здоров'я та потребою в однорідних лікувальних та евакуаційних заходах
*d. Чотири сортувальні групи за станом здоров'я та потребою в однорідних лікувальних та евакуаційних заходах
e. На догоспітальному етапі медичне сортування не проводиться

117. Фармацевт готує супозиторії методом викачування. Пропис містить екстракт красавки, стрептоцид, іхтіол та основу. Завдяки якій речовині, що входить до складу пропису та має склеювальні властивості, супозиторну масу готують без пластифікатора?
a. Екстракту красавки
b. Стрептоциду
c. Бутиролу
*d. Іхтіолу
e. Маслу какао

118. Яка побічна реакція може виникнути у разі тривалого застосування антигістамінних лікарських засобів першого покоління?
a. Тератогенна дія
b. Канцерогенна дія
c. Гіперреактивність
d. Ідіосинкразія
*e. Тахіфілаксія

119. Яка побічна реакція найчастіше виникає під час застосування антацидів, що містять магній?
a. Гепатотоксичність
b. Нефротоксичність
c. Закреп
*d. Послаблююча дія
e. Агранулоцитоз

120. У рецептурно-виробничому відділі аптеки готують супозиторії методом виливання. Яку гідрофобну супозиторну основу використає фармацевт?
*a. Бутирол
b. Масло какао
c. Поліетиленоксидну основу
d. Масло лавра черешкового
e. Желатинно-гліцеринову основу

121. Згідно із законом України "Про лікарські засоби" в Україні лікарські засоби (ЛЗ) допускаються до застосування після їхньої державної реєстрації. Укажіть ЛЗ, які не підлягають державній реєстрації відповідно до цього Закону.
a. Промислово виготовлені в Україні для лікування онкологічних хворих
*b. Виготовлені в аптеці на замовлення лікувально-профілактичного закладу
c. Увезені в Україну імпортні ЛЗ для реалізації на вітчизняному ринку
d. Промислово виготовлені в Україні для експортування
e. Промислово виготовлені в Україні для лікування орфанних захворювань

122. Укажіть лікарську форму, що є густою рідиною або драглеподібною масою, яка плавиться за температури тіла.
a. Суспензія
b. Мазь
c. Емульсія
*d. Лінімент
e. Паста

123. До аптеки звернувся постійний відвідувач віком 69 років зі скаргами на сухий кашель. Фармацевт помітив, що цей відвідувач регулярно отримує в аптеці еналаприл за програмою "Доступні ліки". Що має зробити фармацевт?
*a. Спрямувати відвідувача до лікаря для корекції антигіпертензивної терапії
b. Замінити самостійно еналаприл на інший лікарський засіб із цієї групи
c. Здійснити самостійно корекцію дози еналаприлу в бік зменшення
d. Запропонувати парові інгаляції
e. Порекомендувати ліки від сухого кашлю

124. Який лікарський засіб із групи інгібіторів АПФ рекомендовано використовувати як засіб "швидкої допомоги" при гіпертонічному кризі до прибуття бригади екстреної (швидкої) медичної допомоги?
*a. Каптоприл
b. Фуросемід
c. Амлодипін
d. Нітрогліцерин
e. Ніфедипін

125. Начальнику медичної служби військової частини в кінці фінансового року необхідно запланувати витребування медичного майна та техніки на наступний рік у мирний час. Як він буде здійснювати витребування медичного майна та техніки?
a. На підставі фактичних запитів військових частин
b. За власним бажанням військових частин
c. З урахуванням потреб та можливостей здійснення замовлень медичного майна
*d. На підставі норм постачання та забезпеченості медичним майном на початок року
e. За фактичною потребою та з урахуванням їх забезпеченості до кінця року

126. У монографії ДФУ "Цефотаксим для ін'єкцій" описано приготування випробовуваного розчину у воді, вільній від вуглецю діоксиду, і вказано, що одержаний розчин має бути прозорим. Укажіть речовину, з якою фахівець має порівняти одержаний розчин, щоб виконати це випробування.
a. Пентанол
b. Гліцин
c. Гідразин
d. Етанол
*e. Вода

127. Як можна класифікувати трудову адаптацію, що ґрунтується на пристосуванні до керівника та колег чи колективу і відображає загалом систему стосунків між людьми в процесі спільної праці?
a. Професійна
b. Первинна
*c. Соціально-психологічна
d. Вторинна
e. Психофізіологічна

128. Для пацієнтів із порушеннями функції якого органа існують обмеження щодо застосування лікарських засобів, які містять йод, під час симптоматичного лікування захворювань горла?
a. Нирок
b. Печінки
c. Підшлункової залози
*d. Щитоподібної залози
e. Серця

129. Яка з команд медицини катастроф, що створені у складі центрів екстреної медичної допомоги та медицини катастроф, залучається до надання екстреної (швидкої) медичної допомоги постраждалим на місці події та їх медичної евакуації на догоспітальному етапі надання медичної допомоги?
*a. Команда медицини катастроф першого типу
b. Команда медицини катастроф шостого типу
c. Команда медицини катастроф другого типу
d. Команди медицини катастроф різних типів
e. Бригада швидкої екстреної (швидкої) медичної допомоги

130. Укажіть термін дії електронного рецепта, виписаного на рецептурному бланку форми №1 (ф-1), на лікарські засоби, крім наркотичних (психотропних), що підлягають відпуску за рецептом та повна вартість яких оплачується за рахунок коштів споживача.
a. 30 календарних днів
b. 20 календарних днів
c. 10 календарних днів
*d. 90 календарних днів
e. 60 календарних днів

131. Яку лікарську рослинну сировину з нижченаведеного можна рекомендувати пацієнту як відхаркувальний засіб?
a. Шипшини плоди
b. Буркуну траву
c. Розторопші плоди
d. Вільхи супліддя
*e. Подорожника великого листя

132. Порекомендуйте відвідувачу аптеки антигістамінний препарат для місцевого застосування при алергічному риніті.
a. Ксилометазолін
b. Протаргол
*c. Азеластин
d. Нафазолін
e. Оксиметазолін

133. Пацієнту призначено антидепресант, основним компонентом якого є сухий екстракт із трави звіробою. Про можливе виникнення якого побічного ефекту потрібно попередити пацієнта?
a. Нефротоксичність
*b. Фотосенсибілізацію
c. Гепатотоксичність
d. Порушення слуху
e. Зниження артеріального тиску

134. У тактичній медицині під час надання домедичної допомоги пораненому застосовується правило "C–A–B–C" (сильна кровотеча, дихальні шляхи, дихання, кровообіг). Що передбачає це правило?
a. Практику встановлення пріоритетів та алгоритм медичного сортування потерпілим
b. Практику встановлення діагнозу та порядок надання першої медичної допомоги потерпілим
c. Порядок діагностування хронічних захворювань та надання першої лікарської допомоги потерпілим
d. Практику визначення логістичних шляхів та порядок медичної евакуації потерпілим
*e. Практику визначення ознак життя та порядок надання домедичної допомоги потерпілим

135. Пацієнт знаходиться в інфекційному відділенні в тяжкому стані. До одержання результатів бактеріологічного аналізу йому призначили цефтріаксон в/в 2 рази на день по 1,0 г. До якої фармакологічної групи належить цей лікарський засіб?
a. Пеніциліни
b. Карбапенеми
*c. Цефалоспорини
d. Монобактами
e. Аміноглікозиди

136. Для прийняття рішення про вибір методу лікування лікар зупинився на інформації, що ґрунтується на думці експертів. Якому рівню відповідає ця інформація згідно із засадами доказової медицини?
a. Висока достовірність - А
b. Помірна достовірність - В
c. -
d. Обмежена достовірність - С
*e. Невизначена достовірність - D

137. Уміст магнію хлориду гексагідрату згідно з вимогами ДФУ визначають методом прямого комплексонометричного титрування. Укажіть титрант цього методу.
a. Калію хлорид
b. Калію бромід
c. Натрію гідроксид
d. Калію гідроксид
*e. Натрію едетат

138. Який економічний показник дозволяє оцінити ефективність торгово-фінансової та виробничої діяльності аптеки?
a. Інкрементальний показник
b. Товарообіговість
c. Сальдо
d. Торговельні накладення
*e. Рентабельність

139. Фармацевт віком 59 років раптово втратив свідомість. Діагностовано ознаки клінічної смерті. Із яких дій потрібно починати реанімаційні заходи?
a. Застосування потрійного прийому Сафара
b. Виконання конікотомії
c. Уведення аміодарону чи лідокаїну
*d. Виконання зовнішнього масажу серця
e. Уведення атропіну та адреналіну

140. Які лікарські засоби за міжнародними непатентованими назвами передбачені для комплектації набору таблеток (Pill pack) у складі аптечок медичних загальновійськових індивідуальних (АМЗІ)?
a. Левофлоксацин, амброксол, лопераміду гідрохлорид
b. Парацетамол, вугілля активоване, амброксол
c. Мелоксикам, лопераміду гідрохлорид, екстракт валеріани
*d. Парацетамол, мелоксикам, левофлоксацин
e. Мелоксикам, лоратадин, вугілля активоване

141. Залежно від змісту господарських операцій у фармації використовують різні види цін. Як називаються ціни, рівень яких штучно занижений, порівняно з цінами за звичайними комерційними операціями?
a. Фіксовані
b. Договірні
c. Регульовані
d. Монопольні
*e. Демпінгові

142. Який лікарський засіб використовують для лікування патології новонародженого, зумовленої дефіцитом сурфактанту, і як засіб неонатальної профілактики респіраторного дистрес-синдрому?
a. Бромгексин
b. Ацетилцистеїн
c. Бутамірат
*d. Амброксол
e. Глауцин

143. До складу якої з нижченаведених рослин входять фітоестрогени?
a. Барвінок рожевий
*b. Хміль звичайний
c. Бузина чорна
d. Ефедра хвощова
e. Горицвіт весняний

144. Як називаються особи, що під час бойових дій отримали поранення, ураження чи захворювання, за станом здоров'я втратили боєздатність чи працездатність не менше ніж на одну добу та потрапили в медичні пункти або лікувальні заклади?
a. -
b. Загальні втрати особового складу військ
*c. Бойові санітарні втрати
d. Незворотні втрати особового складу військ
e. Небойові санітарні втрати

145. Який термін дії електронного рецепта, виписаного на рецептурному бланку №3 (ф-3), на наркотичні (психотропні) лікарські засоби?
a. 60 календарних днів
b. 20 календарних днів
c. 15 календарних днів
*d. 10 календарних днів
e. 30 календарних днів

146. Укажіть із нижченаведених лікарських засобів антибіотик полієнового ряду для лікування системних і локалізованих мікозів (кандидозів).
*a. Ністатин
b. Азитроміцин
c. Амікацин
d. Клотримазол
e. Лінкоміцин

147. Фармацевт виготовляє офтальмологічний лікарський засіб. Які допоміжні речовини використовує спеціаліст із метою запобігання контамінації та розмноження мікроорганізмів у ліках?
a. Розчинники
*b. Консерванти
c. Пролонгатори
d. Солюбілізатори
e. Стабілізатори

148. Відпуск лікарських засобів з аптек може здійснюватися за паперовими або електронними рецептами. Скільки лікарських засобів можна виписати в одному електронному рецепті?
a. Чотири
b. Два
c. П'ять
d. Три
*e. Один

149. Уміст якої групи біологічно активних речовин повинен контролювати фахівець у лікарській рослинній сировині "Дуба кора" згідно з вимогами ДФУ?
a. Флавоноїдів
*b. Танінів
c. Полісахаридів
d. Алкалоїдів
e. Гідроксикоричних кислот

150. Залежно від того, яка організація приймає стандарти, вони поділяються на міжнародні, регіональні та національні. Дайте визначення поняттю "національний стандарт".
*a. Стандарт, прийнятий національним органом стандартизації та доступний для широкого кола користувачів
b. Документ, що містить систематизований звід або перелік будь-яких об'єктів і дає змогу віднайти об'єкт за новим позначенням
c. Регіональний стандарт, прийнятий європейською організацією зі стандартизації
d. Стандарт, прийнятий міжнародною організацією зі стандартизації та доступний для широкого кола користувачів
e. Документ, що встановлює правила, настанови чи характеристики щодо діяльності або її результатів

