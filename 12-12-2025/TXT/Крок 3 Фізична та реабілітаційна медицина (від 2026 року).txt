1. Пацієнт з важким перебігом COVID-19 перебуває на стаціонарному лікуванні. Проведено оцінювання членами мультидисциплінарної реабілітаційної команди, за результатами якого призначено позиціонування. Які цілі цієї інтервенції?
a. Нормалізації дихання, збільшення сили дихальних м'язів, збільшення екскурсії грудної клітки
*b. Оптимізація легеневої вентиляції, вентиляційно-перфузійного співвідношення та попередження виникнення ускладнень
c. Постійного моніторингу дихальних і гемодинамічних показників
d. Зменшення задишки, очищення дихальних шляхів і тренування скелетних м'язів
e. Проведення активних вправ для кінцівок, тулуба, вправи для поліпшення повсякденної активності

2. У пацієнтки із розсіяним склерозом під час проведення реабілітації лікар ФРМ відзначає наявність динамічної атаксії. Який метод оцінювання може підтвердити цей симптом?
*a. Проба на діадохокінез
b. Проба Рінне
c. Проба Нойка-Ганева
d. Стопний тест Вестфаля
e. Оцінювання ознаки Стюарта-Холмса

3. Який рівень фізичного навантаження під час велоергометрії є початковим для нетренованих жінок та дітей за рекомендаціями ВООЗ?
a. 150 Вт
*b. 25 Вт
c. 100 Вт
d. 75 Вт
e. 50 Вт

4. У пацієнта віком 35 років з діагнозом: вертеброгенна торакалгія з правого боку в стадії загострення, пальпаторно діагностується напруження і болючість поперечно-остистих м'язів-ротаторів та багатороздільних м'язів праворуч в сегментах Th4-Th5-Th6-Th7. На МРТ виявлено дегенеративні зміни І-ІІА стадії. Яку техніку мобілізації і в якому напрямі необхідно застосувати в цьому разі?
*a. Мобілізація за рахунок натискання пальцями лікаря на остисті відростки в фазі видиху в направленні ротації верхнього хребця вправо
b. Мобілізація за рахунок натискання пальцями лікаря на остисті відростки в фазі вдиху в направленні розгинання
c. Мобілізація за рахунок натискання пальцями лікаря на остисті відростки в фазі вдиху в направленні ротації вліво
d. Мобілізація за рахунок натискання пальцями лікаря на остисті відростки в фазі вдиху в направленні ротації вліво та розгинання
e. -

5. Пацієнту віком 23 роки 2 тижні тому зняли гіпсову іммобілізацію, що була пов'язана з переломом малогомілкової кістки в нижній третині. Лікар призначив 30% осьового навантаження на уражену нижню кінцівку. Який із допоміжних засобів пересування найбільш доцільно призначити пацієнту з огляду на найбільшу ефективність щодо відновлення ходьби та безпечність, та з урахуванням того, що пацієнт планує їх використовувати під час ходьби на вулиці?
a. Ходунки
b. Чотирьохопорну палицю
c. Палицю з рухомою опорою
*d. Милиці
e. Стандартну одноопорну палицю

6. Яке втручання застосовується у пацієнтів із вестибуло-атактичним синдромом для тренування рівноваги?
a. Дозована ходьба
b. Вправи для мімічних м'язів
*c. Вправи з напівсферою
d. Вправи на силу м'язів верхніх кінцівок
e. Дихальні вправи

7. Пацієнтка віком 56 років скаржиться на біль у правому плечі, пов'язаний із рухами, і відчуває сильний біль у плечі, коли перекочується та ковзає у ліжку. Із анамнезу відомо, що 6 тижнів тому перенесла мозковий інсульт з правобічною геміплегією. Під час огляду виявлено: головка правої плечової кістки зміщена донизу. Який із нижченаведених методів доцільно призначити в цьому разі?
a. -
b. Стимуляція інтерференційним струмом (IFC)
*c. Функціональна електростимуляція (FES)
d. Черезшкірна електрична нервова стимуляція (TENS)
e. Короткохвильова діатермія (SWD)

8. До стаціонару шпиталізовано військовослужбовця після перелому великогомілкової кістки зліва, який відбувся 2 дні тому. Під час позиціонування пацієнт поскаржився фізичному терапевту на нестерпний біль в ділянці лівої гомілки, який посилюється при пасивних рухах та спробі напружити м'язи гомілки, прийом знеболюючих засобів не покращує стан. Під час пальпації лікар ФРМ встановив значне напруження м'яких тканин гомілки. Яка найімовірніша причина болю у пацієнта?
a. Не діагностоване поєднання перелому із травмою м'яких тканин гомілки
b. Краш-синдром
c. Варіант нормального відновлення для даного періоду реабілітації
d. Неконсалідований перелом
*e. Компартмент-синдром

9. Під час дослідження амплітуди рухів у плечовому суглобі визначається пропорційне обмеження пасивних рухів у різних напрямках з кінцевим відчуттям безболісного розтягу м'яких тканин подібним до нормального, але яке виникає раніше порівняно зі здоровим суглобом на протилежній стороні. Який вид контрактури спостерігається у цьому разі?
a. Тендогенна
b. Десмогенна
c. Неврогенна
*d. Артрогенна
e. Міогенна

10. Пацієнта шпиталізовано з приводу спінальної травми шийного відділу хребта. Об'єктивно спостерігається: втрата рухової функції, порушення чутливості. Пацієнт іммобілізований, тривалий час перебуває на ліжковому режимі в положенні на спині. У якому місці найчастіше утворюються пролежні за таких умов?
a. Гомілки
b. Сідниці
*c. Крижова кістка
d. Лопатки
e. П'ятки

11. За результатами огляду пацієнта з бронхіальною астмою лікарем ФРМ встановлено збільшення передньо-заднього розміру грудної клітки у верхній частині, горизонтальне положення ребер, згладженість міжреберних проміжків, надключичних та підключичних ямок з обох боків. Для якої форми грудної клітки характерні виявлені ознаки?
a. Астматичної
b. Циліндричної
*c. Діжкоподібної
d. Кілеподібної
e. Конічної

12. Пацієнту віком 45 років діагностовано: гострий інфаркт міокарда. Який обсяг реабілітаційної допомоги показаний пацієнту в гострому періоді захворювання?
*a. Низький
b. Високий
c. Помірний
d. Середній
e. Дуже високий

13. У лежачого пацієнта в ділянці шкіри над крижовою кісткою спостерігаються: незначна поверхнева виразка з червоно-рожевим дном, рани пошкодженням епідерміса і, частково, дерми на тлі еритеми. Яка стадія пролежнів спостерігається у пацієнта?
a. Четверта
b. Перша
c. Третя
*d. Друга
e. Початкова

14. У дитини віком 14 років з ДЦП виражений патерн спастичності у вигляді приведення стегна. Лікарем ФРМ введено ботулотоксин у великий привідний м'яз. Які результати очікуються в цьому разі?
a. Полегшення під час носіння взуття
*b. Полегшення гігієни періанальної зони
c. Покращення функції сидіння
d. Покращення опори на п'ятку
e. Покращення ходьби

15. Що є надійним прогностичним фактором щодо здатності дитини з церебральним паралічем самостійно пересуватися?
a. Збережені примітивні рефлекси
b. Передчасні пологи (до 32-х тижнів)
*c. Здатність самостійно сидіти до 2-х років
d. Повзання до 3-х років
e. Наявність спастичності

16. Під час оцінювання ступеня жировідкладень лікар ФРМ використав пальпаторну методику, яка полягала у вимірюванні товщини захопленої між великим і вказівним пальцями складки шкіри з підшкірною жировою клітковиною. У якій ділянці прийнято проводити таке оцінювання?
*a. На рівні пупка
b. На 2-3 см нижче від пупка
c. У міжлопатковому просторі на рівні верхнього кута лопатки
d. У зоні передньої черевної стінки, яка найбільш випинає
e. На внутрішній поверхні стегна

17. Який із засобів найчастіше використовується під час оцінки активності повсякденного життя?
a. Box and block test
b. Мануальне м'язове тестування
c. Тест 6-хвилинної ходьби
d. Шкала Берга
*e. Індекс Бартела

18. Під час обстеження військовослужбовця після мінно-вибухового поранення встановлено діагноз: перелом хребта з ушкодженням спинного мозку на рівні спинномозкового сегменту С6. Яке порушення рухів є найбільш очікуваним у цьому разі?
*a. Розгинання у променево-зап'ястковому суглобі
b. Відведення у плечовому суглобі
c. Згинання у променево-зап'ястковому суглобі
d. Розгинання у ліктьовому суглобі
e. Згинання у плечовому суглобі

19. У жінки під час проведення стимуляційної електронейроміографії серединного нерва на правому передпліччі в ділянці карпального каналу виявлено збільшення латентності періоду М-відповіді та зменшення швидкості проведення імпульсу. Який патологічний стан виник у пацієнтки?
a. Міопатія
b. Радикулопатія
*c. Демієлінізація
d. Нейротмезис
e. Аксональне ураження

20. Пацієнту віком 56 років встановлено діагноз: ішемічний інсульт у басейні задньої нижньої мозочкової артерії, бульбарний синдром. Об'єктивно спостерігається: дисфагія, дизартрія, дисфонія. Що необхідно включити в програму реабілітаційних втручань в цьому разі?
a. Сенсорну інтеграцію
*b. Менеджмент порушень ковтання
c. Менеджмент спастичності
d. Відновлення м'язової сили
e. Відновлення когнітивних функцій

21. Що належить до допоміжних засобів, які прикріплені до тіла або кінцівки, для підтримки м'язово-скелетних функцій чи пов'язаних з рухом функцій та для корегування стану анатомічних структур?
a. Ортопедичне взуття
b. Протези
*c. Ортези
d. Тростини та палиці для ходіння
e. Милиці передплічні

22. Військовослужбовець отримав пошкодження спинного мозку внаслідок мінно-вибухової травми. Під час обстеження м'язової сили за мануальним м'язовим тестом встановлено, що відведення у плечовому суглобі з обох боків становить 5 балів, розгинання у правому зап'ястку - 5 балів, у лівому - 3 бали, розгинання у ліктьовому суглобі з обох боків - 2 бали. При оцінці поверхневої чутливості встановлено, що у сегментах С2-Т1 чутливість складала 2 бали, в сегменті Т2 - справа 2 бали, зліва - 1 бал, в сегменті Т3 - з обох боків 0 балів. Оцініть неврологічний рівень пошкодження спинного мозку за шкалою AIS.
a. С8
*b. С6
c. С5
d. С7
e. С4

23. У результаті перенесеного оперативного лікування колінного суглоба у пацієнта сформована післяіммобілізаційна контрактура. Для збільшення амплітуди розгинання пацієнт самостійно розгинає коліно, утримуючи його у крайній точці амплітуди за допомогою напруження м'язів розгиначів. Як називається цей тип розтягнення?
a. Пасивний
*b. Активний
c. Балістичний
d. Динамічний
e. Постізометрична релаксація

24. Яка шкала буде найінформативнішою для оцінки м'язового тонусу пацієнта з хворобою Паркінсона під час проходження ним реабілітації?
*a. Вираженості екстрапірамідного тонусу
b. Ашфорта
c. Тард'є
d. Модифікована шкала Ашфорта
e. Пеннінгтона

25. Пацієнт віком 50 років скаржиться на біль за грудниною, який викликає ходьба по рівній місцевості в помірному темпі на відстань від 200-300 метрів. Під час проведення тестів з дозованим фізичним навантаженням пацієнт виконує навантаження 75 Вт. Який руховий режим необхідно призначити пацієнту?
a. Інтенсивно-тренуючий
*b. Щадний
c. Щадно-тренуючий
d. Вільний
e. Тренуючий

26. У пацієнта спостерігається сутулість постави, голова та шия витягнуті вперед. Ходьба дрібними кроками зі згинанням у колінах, відомими як "човгаюча хода". Швидко починати, зупинятися або змінювати напрямок руху складно, є тенденція до ретропульсії (падіння назад під час стояння). Яке порушення ходи виявлено в пацієнта?
a. Невропатична хода
b. Міопатична хода
c. Сенсорна хода
*d. Паркінсонічна хода
e. Геміплегічна/геміпаретична хода

27. Якою є кіркова регуляція спінальних центрів сечовиділення?
a. Правобічною
*b. Двобічною
c. Однобічною гомолатеральною
d. Однобічною контрлатеральною
e. Лівобічною

28. Після проведення проби Мартіне-Кушелевського у пацієнта збільшився артеріальний тиск з 120/80 мм рт. ст. до 170/95 мм рт. ст., а пульс - з 72/хв до 140/хв. Для якого типу реакції серцево-судинної системи на фізичне навантаження характерні такі зміни?
a. Нормотонічного
*b. Гіпертонічного
c. Дистонічного
d. Гіпотонічного
e. Східчастого

29. Пацієнт на прийомі у лікаря ФРМ розповідає, що не дивлячись на реабілітацію після геморагічного інсульту відзначає слабкість і порушення функції правої верхньої кінцівки. Який інструмент доцільно застосувати для оцінки функції руки?
a. Тест FIM
*b. Тест Френчай
c. Індекс Бартел
d. Індекс мобільності Рівермід
e. Модифіковану шкалу Ренкіна

30. Укажіть найпоширеніший стандартизований метод оцінювання афазії.
a. Шкала Фрідмана (Friedman Scale)
*b. Бостонська діагностична шкала афазії (Boston Diagnostic Aphasia Examination)
c. Шкала Хокінса (Hokin's Scale)
d. Шкала оцінки афазії Ріттера (Ritter Scale for Aphasia Rating)
e. Глобальна афазійна шкала (Global Aphasia Rating Scale)

31. Вкажіть назву контрактури, утвореної паталогічно зміненим долонним апоневрозом.
a. Псевдом'язова
b. Неврогенна
c. Фолькмана
d. Дерматогенна
*e. Дюпюїтрена

32. Пацієнт віком 49 років переніс ампутації нижніх кінцівок на рівні верхньої третини гомілки зліва. Натепер активно використовує тимчасовий протез, веде активне життя у громаді та політичних заходах, член спільноти активної реабілітації. Проте пацієнт повністю уникає розваг, не може (не хоче) організовувати своє дозвілля. До яких порушень активності та участі відносяться ці обмеження?
a. Комунікації
b. Спілкування
c. Порушення мови та мовлення
d. Ходьба та пересування
*e. Життя у спільноті, соціальне та громадське життя

33. Які складові постановки цілей в реабілітації за форматом SMART?
a. Комплексні, вимірювані, досяжні (реалістичні), значимі (релевантні), обмежені в часі
b. Конкретні, мотивуючі, досяжні (реалістичні), значимі (релевантні), обмежені в часі
c. Комплексні, цілісні, досяжні (реалістичні), значимі (релевантні), спрямовані на особу (персоніфіковані)
d. Комплексні, цілісні (холістичні), досяжні (реалістичні), значимі (релевантні), командні
*e. Конкретні, вимірювані, досяжні (реалістичні), значимі (релевантні), обмежені в часі

34. Під час проведення терапевтичних вправ у відділенні реабілітації пацієнт, який переніс інфаркт міокарда, втратив свідомість. На ЕКГ виявлено: фібриляція шлуночків. Яка невідкладна допомога необхідна пацієнту?
a. Знеболення
b. Електростимуляція
*c. Дефібриляція
d. Вагусні проби
e. Антиаритмічна терапія

35. Пацієнт віком 55 років звернувся до сімейного лікаря зі скаргами на кашель вранці з виділенням в'язкого зеленого мокротиння, задишку під час невеликого фізичного навантаження, стомлюваність, порушення сну. Погіршення стану відчув близько двох тижнів тому, пов'язує з перенесеною вірусною інфекцією. Кашель щоранку турбує протягом 10-ти років. Працює в деревообробному цеху, без систем вентиляції та засобів респіраторного захисту. Курить 20-30 сигарет на добу більше 35 років. Після двотижневого курсу медикаментозного лікування пацієнта скеровано на консультацію до лікаря фізичної та реабілітаційної медицини. Що з нижченаведеного найбільш доречно включити у зміст реабілітаційного обстеження цього пацієнта?
*a. Оцінювання патерну дихання
b. Оцінювання соціального статусу
c. Оцінювання умов праці
d. Когнітивне оцінювання
e. Оцінювання функції ковтання

36. Пацієнту після перенесеного інсульту з порушенням ковтання для визначення прогнозу реабілітації застосували шкалу оцінки ступеня дисфагії та отримали результат - 3 бали. Чим характеризується цей ступінь дисфагії?
*a. Вживанням тільки рідкої їжі (вільне)
b. -
c. Вживанням тільки м'якої, напіврідкої їжі
d. Неможливістю проковтнути звичайну кількість їжі
e. Неможливістю приймати окремі види твердої їжі

37. Спортсмен-спринтер на старті в момент відриву ноги від землі відчув біль по задній поверхні нижньої третини лівої гомілки. Під час обстеження виявлено, що у пацієнта відсутнє підошовне згинання лівої стопи. Яке з нижченаведених порушень функціонування, найімовірніше, буде встановлено в пацієнта?
*a. Порушення ходьби на "носках"
b. Порушення ходьби на "п'ятках"
c. Порушення розгинання пальців стопи
d. Порушення згинання пальців стопи
e. Порушення згинання у лівому колінному суглобі

38. З метою підвищення ефективності роботи мультидисциплінарної реабілітаційної команди, хто повинен застосовувати модель SMART для постановки мети кожного етапу реабілітації?
*a. Кожен фахівець з реабілітації
b. Пацієнт та його оточення
c. Фізичний терапевт
d. Лікар ФРМ
e. Безпосередньо сам пацієнт

39. Під час проведення терапевтичних вправ у пацієнта віком 27 років із тетраплегією виник сильний головний біль. Об'єктивно виявлено: АТ - 220/160 мм рт. ст., пульс - 50/хв. Спостерігається виражена пітливість по задній частині шиї та на чолі. Під час мануального обстеження виявлено: сечовий міхур розтягнутий, пальпується над лобковою кісткою. Яке втручання потрібно першочергово провести для покращення стану пацієнта?
a. Ввести гіпотензивний препарат для зниження артеріального тиску
*b. Замінити катетер і спустити сечу із сечового міхура
c. Ввести петлевий діуретик
d. Надати горизонтальне положення
e. Ввести знеболювальний препарат для зняття головного болю

40. Пацієнт віком 58 років скаржиться на хронічний біль у колінних суглобах, який погіршується під час побутових навантажень і в стані спокою. Після обстеження лікар ФРМ діагностує остеоартрит. Пацієнт має надмірну вагу, веде малорухливий спосіб життя і зацікавлений у пошуку ефективних методів зменшення болю. Який із нижченаведених методів буде найефективнішим для зменшення хронічного болю в пацієнта?
a. Заняття йогою
*b. Регулярні фізичні вправи низької інтенсивності
c. Використання нестероїдних протизапальних препаратів
d. Використання ультразвукової терапії
e. Використання теплової терапії

41. Під час катання на ковзанах фігурист здійснив невдалий ротаційний рух у колінному суглобі. У цей момент відчув хрускіт та біль у колінному суглобі, згодом з'явився набряк. Об'єктивно спостерігається: коліно помірно набрякле, рухи обмежені та болісні. Позитивний симптом "передньої висувної шухляди". Пошкодження якої структури колінного суглоба потрібно запідозрити першочергово?
a. Латерального меніска
b. Медіального меніска
*c. Передньої хрестоподібної зв'язки
d. Задньої хрестоподібної зв'язки
e. Колатеральної зв'язки

42. Хто з фахівців затверджує індивідуальний реабілітаційний план?
a. Фізичний терапевт
b. Ортезист-протезист
c. Соціальний працівник
*d. Лікар ФРМ
e. Ерготерапевт

43. Фахівець із реабілітації проводить оцінювання ходи та рівня моторної активності у семирічного хлопчика. Відзначається слабкість і зменшення об'єму м'язів ніг. Хода широкими кроками по вигляду нагадує перевалювання "качину ходу". Утруднення при підійманні сходами та вставанні зі стільця без допомоги рук. Позитивний симптом Говерса. Яке порушення ходи спостерігається у хлопчика?
a. Нейропатична хода
*b. Міопатична хода
c. Гіперкінетична хода
d. Геміплегічна/геміпаретична хода
e. Паркінсонічна хода

44. У пацієнта віком 27 років після кульового поранення нижньої третини гомілки на відстані 5 см від ступні було пошкоджено гілку малогомілкового нерву, внаслідок чого було втрачено функцію розгинання ступні. Яким є очікуваний термін відновлення функції стопи за нормальних умов?
a. До 1 місяця
*b. До 9 місяців
c. До 18 місяців
d. До 6 місяців
e. До 3 місяців

45. Пацієнт, який переніс інсульт, готується до розширення рухового режиму з наступною вертикалізацією положення тіла. Сила якого м'яза визначає можливість утримання тулуба у вертикальному положенні?
a. Верхнього заднього зубчастого м'яза
b. Найширшого м'яза спини
*c. М'яза-випрямляча хребта
d. Трапецієподібного м'яза
e. Великого ромбоподібного м'яза

46. Пацієнт віком 36 років з розсіяним склерозом звернувся до лікаря ФРМ зі скаргами на спастичність м'язів розгиначів стегна та гомілки, а також м'язів плеча, внаслідок чого виникають обмеження під час ходьби та здатності до самостійного харчування. Який діагностичний інструмент доцільно застосувати для оцінки функції верхньої та нижньої кінцівок?
a. Шкала Борга
b. Індекс Бартела
c. Тест Берга
d. Мануальне м'язове тестування
*e. Модифікована шкала Ашфорта

47. Під час проведення мануально-м'язового тестування сили м'язів, що розгинають гомілку, лікар ФРМ встановив, що пацієнт може долати невеликий спротив, при цьому амплітуда руху у колінному суглобі була неповною. Який сегмент спинного мозку найімовірніше уражений в пацієнта?
a. L4
b. L2
c. L5
*d. L3
e. L1

48. У тенісиста діагностовано тендиніт одного з м'язів поясу верхньої кінцівки, що зумовлює тертя сухожилка з акроміальним відростком лопатки. Сухожилок якого м'яза уражений?
a. Підостьового
b. Дельтоподібного
c. Малого круглого
*d. Надостьового
e. Великого круглого

49. Під час проведення поєдинку з боксу спортсмен отримав нокаут та втратив свідомість. Лікарем змагань діагностовано закриту черепно-мозкову травму. Якою є тактика ведення спортсмена щодо шпиталізації?
a. Не є обов'язковою
b. В залежності від часу втрати свідомості
c. За бажанням
d. -
*e. Є обов'язковою

50. У пацієнта віком 67 років лікар ФРМ запідозрив розвиток неглекту після повторного мозкового інсульту. За допомогою якого реабілітаційного інструменту оцінювання можна підтвердити синдром просторового ігнорування в цьому разі?
a. Шкали ASIA
*b. Тесту Альберта
c. Проби Ромберга
d. Шкали Фугл-Мейєра
e. Індексу Бартел

51. Який рівень фізичного навантаження під час велоергометрії є початковим для чоловіків за рекомендаціями ВООЗ?
a. 100 Вт
*b. 50 Вт
c. 25 Вт
d. 150 Вт
e. 75 Вт

52. Пацієнт віком 60 років скаржиться на швидке втомлення. Об'єктивно спостерігається: стоячи із заплющеними очима похитується, втрачає рівновагу, тонус скелетних м'язів знижений. Яка структура мозку найімовірніше уражена в пацієнта?
*a. Мозочок
b. Таламус
c. Прецентральна звивина кори великих півкуль
d. Гіпоталамус
e. Базальні ганглії

53. Відповідно до тесту Наваккі, яке навантаження для здорової нетренованої особи вказує на нормальний рівень фізичної працездатності?
a. 1,0 Вт/кг маси тіла
b. 2,0 Вт/кг маси тіла
*c. 3,0 Вт/кг маси тіла
d. 5,0 Вт/кг маси тіла
e. 4,0 Вт/кг маси тіла

54. Пацієнт віком 42 роки, який нещодавно розпочав програму ходьби, повідомляє про біль на підошвовій поверхні навколо передньої частини п'яткової кістки, що поширюється до голівки 2-ї плеснової кістки. Найбільший біль відчувається, коли він вперше стає на підлогу після пробудження, та поступово зменшується протягом дня. Який патологічний стан спостерігається у пацієнта?
a. Карпальний тунельний синдром
*b. Плантарний фасциїт
c. Тарзальний тунельний синдром
d. Медіальне відхилення 1 плеснової кістки
e. Метатарзалгія

55. Яка найчастіша причина смерті пацієнтів із ШВЛ-залежною тетраплегією, які вижили в перші 24 години?
a. Пролежнева інфекція
b. Сепсис
c. ТЕЛА
d. Ниркова недостатність
*e. Пневмонія

56. Для обстеження пацієнта лікар призначив проведення теппінг-тесту. З якою метою було призначено дослідження?
a. Визначення вестибулярної стійкості
b. Визначення функціонального стану сенсорних систем
*c. Визначення функціонального стану нервово-м'язового апарату
d. Визначення стану м'язового тонусу
e. Визначення координації рухів

57. Який з методів дослідження може використовуватися лікарями ФРМ під час обстеження пацієнтів з компресійними та травматичними невропатіями верхніх кінцівок з метою оцінювання функціональної здатності м'язів та розробки алгоритму застосування засобів фізичної терапії?
a. МРТ (магнітно-резонансна томографія)
*b. ММТ (мануальне м'язове тестування)
c. НМГ (нейроміографія)
d. КТ (комп'ютерна томографія)
e. ВЕМ (Велоергометрія)

58. У результаті перенесеного гострого мозкового інсульту у пацієнта розвинулась правостороння геміплегія з вираженим порушенням функції ходьби. Фахівець з реабілітації призначив програму вправ на збільшення м'язової сили у ногах та дозовану ходьбу на короткі дистанції під контролем фізичного терапевта. Яку стратегію реабілітації обрано?
a. Навчання
b. Адаптації
c. Паліативної допомоги
d. Профілактики
*e. Відновлення

59. Пацієнт після ішемічного інсульту скаржиться на труднощі з ходьбою, зокрема на обмеження дистанції, яку він може пройти самостійно. Лікар ФРМ хоче встановити довгострокову ціль для покращення його рухових навичок. Пацієнт налаштований на активну участь у процесі реабілітації. Яка з нижченаведених цілей є прикладом правильно встановленої довгострокової цілі у SMART-форматі?
a. Поліпшити ходьбу пацієнта до кінця тижня
b. Забезпечити пацієнту комфорт під час пересування
c. Відновити повну мобільність пацієнта протягом 1-го місяця
*d. Збільшити дистанцію ходьби пацієнта до 500 метрів без допомоги протягом 6-ти місяців
e. Навчити пацієнта ходити з використанням тростини протягом 3-х днів

60. Який вплив інтенсивних фізичних навантажень на секреторну функцію шлунка враховують для планування індивідуальних програм реабілітації?
a. Нейтральний
b. -
c. Інтактний
d. Стимулючий
*e. Пригнічуючий

61. Завдяки якому методу можна досягти розвантаження міжхребцевих дисків і суглобів, зменшити тиск на корінці спинномозкових нервів?
a. Дзеркальної терапії
*b. Витяжіння
c. Тейпування
d. Позиціонування
e. Ізометричних терапевтичних вправ

62. Який провокаційний тест буде інформативним для діагностики уражень крижово-клубових суглобів?
a. Pivot shift
b. Crush
c. TUG
d. Тест болісної дуги
*e. FABER

63. У пацієнта 30 років з діагнозом: вертеброгенна люмбоішіалгія зліва в стадії загострення, під час обстеження виявлено: напруження і вкорочення розгиначів хребта в поперековому відділі і здухвинного м'яза зліва. Встановлено функціональне блокування сегментів L4-L5, L5-S1. На МРТ виявлено дегенеративні зміни І-ІІА стадії з екструзією в сегменті L4-L5 до 5 мм. Які методи реабілітації найбільш доцільно призначити у цьому разі?
a. Масаж на поперековий відділ, масаж на розгинач спини та здухвинний м'яз. Лікувальну гімнастику - розтягування м'язів
b. Мобілізаційні та маніпуляційні прийоми на поперековий відділ, масаж на розгиначі спини і здухвинний м'яз
c. -
*d. Мобілізаційні прийоми на поперековий відділ хребта, постізометричну релаксацію на розгиначі та ротатори спини і здухвинний м'яз
e. Масаж на поперековий відділ хребта, масаж на розгинач спини та здухвинний м'яз. Лікувальну гімнастику - розтягування м'язів

64. Пацієнтка віком 43 роки скаржиться на те що не може утримати воду у роті, надути щоку. Своє захворювання пов'язує з переохолодженням. Об'єктивно спостерігається: очна щілина зліва розширена, око не закривається, при наморщуванні лоба складки не утворюються, лівий кут рота опущений. Зліва симптом Белла. Сльозотеча з очей. Мозочкових симптомів і розладу чутливості не виявлено. Під час подальшого обстеження пацієнтки який рефлекс знижується або не викликається у разі цієї патології?
a. Кон'юнктивальний рефлекс справа
b. Корнеальний рефлекс справа
c. Надбрівний рефлекс справа
d. Нижньощелепний зліва
*e. Надбрівний рефлекс зліва

65. Який фахівець зі складу мультидисциплінарної реабілітаційної команди займається навчанням родичів навичкам догляду за пацієнтом?
a. Асистент фізичного терапевта
b. Фізичний терапевт
c. Соціальний працівник
d. Лікар ФРМ
*e. Ерготерапевт

66. У пацієнтки віком 25 років із розсіяним склерозом спостерігається похитування в позі Ромберга, інтенційний тремор, похитування під час ходьби. Що необхідно включити в програму реабілітаційних втручань в цьому разі?
a. Відновлення когнітивних функцій
b. Відновлення м'язової сили
c. Відновлення кардіореспіраторної витривалості
d. Відновлення м'язового тонусу
*e. Відновлення балансу (статичного та динамічного)

67. Пацієнт віком 45 років скаржиться на відчуття пекучого болю в правій стопі, болісність під час носіння протеза. В анамнезі: трансфеморальна ампутація справа внаслідок мінно-вибухової травми 6 місяців тому. Який вид реабілітаційного втручання допоможе зменшити больовий синдром?
a. Ерготерапія
b. Терапія обмеженням руху
*c. Дзеркальна терапія
d. Еластичне бинтування кукси
e. Бімануальна терапія

68. Пацієнт звернувся до лікаря ФРМ зі скаргами на нестійкість та невпевненість під час ходьби. Під час оцінювання рівноваги за допомогою шкали Берга було отримано 39 балів. Які рекомендації необхідно надати пацієнту щодо безпечного пересування?
a. Ходьба без допоміжних засобів пересування
b. Переміщення на візку
*c. Ходьба з фізичною підтримкою іншої особи
d. Ходьба тільки під візуальним контролем іншої особи
e. Самостійна ходьба з опорою на тростину

69. Пацієнт віком 56 років з цукровим діабетом 2-го типу скаржиться на біль під час ходьби в ділянці правого кульшового суглоба. Встановлено діагноз: коксартроз. Результат тесту балансу Берга - 52 бали. З якою метою лікар ФРМ призначає одноточкову тростину пацієнту в цьому разі?
a. Збільшення бази опори, таким чином збільшуючи стабільність і рівновагу
b. Допомоги в сенсорному зворотному зв'язку або скануванні середовища
c. Компенсації слабкості середнього сідничного м'яза
*d. Зменшення сили навантаження на кульшовий суглоб
e. Зменшення бази опори, таким чином збільшуючи стабільність і рівновагу

70. У пацієнтки віком 79 років 7 років тому було діагностовано хворобу Альцгеймера. Об'єктивно спостерігається: погіршення пам'яті - запам'ятовування короткотривале (кілька хвилин). Пацієнтка відчуває труднощі з підрахунком чисел, розумінням простих запитань та орієнтуванням в часі та місці, порушення судження, зрідка - марення, хвилювання. Схильна до блукання (включаючи загублення під час руху). Оцінка за MMSE (Mini–mental state examination) - 17 балів. Який висновок щодо стану когнітивної функції у пацієнтки?
*a. Деменція середнього ступеня
b. Легкий когнітивний розлад
c. Нормальна когнітивна функція
d. Деменція тяжкого ступеня
e. Деменція легкого ступеня

71. Яке показання до проведення постурального дренажу бронхів?
a. -
*b. Застій секрету в бронхіальному дереві
c. Біль в ділянці грудної клітки
d. Остеохондроз як супутня патологія у випадку вертеброгенної опосередкованості
e. Кровохаркання

72. У чоловіка спостерігається перевага поздовжніх розмірів тіла над поперечними - довгі та тонкі кінцівки, довга і тонка шия, вузькі плечі, крилоподібні лопатки, вузька та плоска грудна клітка, гострий надчеревний кут, слабко розвинені м'язи та незначні жирові відкладення. Укажіть тип тілобудови чоловіка.
a. Мезоморфний
b. Ендоморфний
c. Нормостенічний
*d. Астенічний
e. Гіперстенічний

73. У пацієнта віком 45 років протягом двох років спостерігається сильний біль у ділянці зап'ястя, який посилюється при щипкових діях та ліктьовій девіації, прийом анальгетиків майже не покращує стан. Останнім часом знизилася сила у великому та вказівному пальцях. Періоди перерв у праці, 4 цикли реабілітації та локальні ін'єкції стероїдних препаратів не принесли значного полегшення. Вкажіть найбільш оптимальну тактику лікування в цьому разі.
a. Збільшення дози анальгетиків
b. Призначення терапевтичних вправ на розтягнення м'яких тканин
c. Артродез зап'ястка
d. Операція з подовження сухожилля зап'ястка
*e. Хірургічна декомпресія

74. Пацієнт віком 52 роки скаржиться на набряк правої ноги, що поступово збільшувався протягом останніх 12-ти місяців. Під час натискування великим пальцем в нижній третині гомілки ямка не утворюється, шкіра нижньої кінцівки має звичайний колір, не гаряча на дотик, пацієнт вказує, що його нога просто "важка". Травмування заперечує. Яка причина набряку найімовірніша?
a. Хронічна венозна недостатність
*b. Лімфедема
c. Хронічна легенева недостатність
d. Хронічна серцева недостатність
e. Бешихове запалення

75. Що належить до зовнішніх критеріїв дозування фізичних вправ?
a. Ознаки втоми
b. Показники ЧСС
c. Настрій під час процедури
d. Економічні витрати
*e. Обсяг, інтенсивність

76. Пацієнт віком 45 років скаржиться на зниження пам'яті, складнощі під час концентрації уваги, не вірить у своє одужання, вважає себе тяжкохворим. Із анамнезу відомо, що нещодавно переніс інфаркт міокарда. Об'єктивно спостерігається: орієнтований у повному об'ємі, фон настрою знижений, астенічний, суїцидальні думки заперечує. Шукає співчуття і співпереживання. Який провідний синдром у цього пацієнта?
a. Паранояльний
b. Істеричний
c. Астенічний
d. Обсесивний
*e. Астено-депресивний

77. Якою повинна бути частота натискань на грудну клітку під час проведення серцево-легеневої реанімації дорослому пацієнту?
a. 80-100/хв
b. 120-140/хв
*c. 100-120/хв
d. 40-60/хв
e. 60-80/хв

78. Що з нижченаведеного належить до анаеробних вправ?
a. Ранкова гігієнічна гімнастика
b. Терапевтичні вправи на велотренажері середньої інтенсивності
c. Нордична ходьба
*d. Розгинання тулуба із положення лежачи на животі
e. Вправи на координацію

79. Під час обстеження пацієнта з перенесеним гострим порушенням мозкового кровообігу за геморагічним типом лікар ФРМ фіксує порушення мовлення. Відзначається утруднення при вимові деяких звуків та їх поєднань, мова невиразна, нечітка, малозрозуміла з укороченим видихом на фоні прискореного та переривчастого дихання. При цьому зміст і логічність висловлень збережені, пацієнт розуміє звернене до нього мовлення. Яке порушення мовлення виникло в пацієнта?
*a. Дизартрія
b. Алалія
c. Вербальна апраксія
d. Дисфонія
e. Афазія

80. Який діагностичний інструмент для оцінки функціональної незалежності найкраще обрати для пацієнта після гострого порушення мозкового кровообігу?
*a. Індекс Бартела
b. Шкала NIHSS
c. Шкала Борга
d. Тест Берга
e. Шкала Ашворта

81. Лікар ФРМ обстежує пацієнта із травмою спинного мозку. Який інструмент потрібно використати для оцінки тяжкості пошкодження спинного мозку?
a. Шкалу Морса
b. Тест Берга
c. Шкалу Освестрі
*d. Шкалу ASIA
e. MMSE

82. Спортсмена, який отримав травму передньої хрестоподібної зв'язки, готують до реконструктивної операції. Які засоби доцільно застосувати у передопераційній фазі для покращення подальших результатів?
a. Повний спокій і уникнення будь-яких фізичних вправ до операції
b. Накладання гіпсової пов'язки для іммобілізації коліна до операції
c. Збільшення осьового навантаження на травмовану кінцівку
*d. Вправи для зміцнення м'язів навколо колінного суглоба
e. Прийом тільки знеболювальних препаратів для зменшення болю

83. Пацієнт відповідно до методики тесту прийняв вихідне положення сидячи на підлозі з розігнутими в колінних суглобах нижніми кінцівками і за пропозицією лікаря ФРМ виконав згинання тулуба із максимальним дотягуванням кистями рук. Розтяжність яких структур організму можна оцінити за допомогою цього тесту?
*a. Підколінних сухожиль і нижньої частини тулуба
b. М'язів шиї, плечей і верхньої частини спини
c. Підколінних сухожиль
d. М'язів верхньої частини тулуба та шиї
e. Ахіллового сухожилля

84. У пацієнтки віком 34 роки під час обстеження колінного суглоба було виявлено пошкодження і запальні зміни сухожилків та сухожилкових піхв, які в результаті призвели до обмеження його рухливості. Який тип контрактури виник у пацієнтки?
a. Десмогенний
*b. Тендогенний
c. Міогенний
d. Артрогенний
e. Неврогенний

85. Хто є найважливішим членом мультидисциплінарної реабілітаційної команди?
a. Фізичний терапевт
b. Лікар ФРМ
c. Ерготерапевт
d. Психотерапевт
*e. Пацієнт

86. У результаті перенесеної черепно-мозкової травми у пацієнта спостерігається часткове порушення поверхневої чутливості та сприйняття болю. Об'єктивно: під час дослідження уколом голкою з'являється надмірно інтенсивний біль на окремих ділянках шкіри. Який тип порушення чутливості спостерігається у пацієнта?
a. Дизестезія
b. Гіперестезія
c. Парестезія
*d. Гіпералгезія
e. Алодинія

87. У пацієнта віком 43 роки через 6 місяців після перенесеного ішемічного інсульту спостерігається підвищення тонусу м'язів в правих кінцівках, яке виявляється протягом усього руху, але не утруднює виконання пасивних рухів. Ступінь підвищення тонусу м'язів за шкалою Ashworth - 3/5 балів. Що необхідно включити в програму реабілітаційних втручань у цьому разі?
a. Відновлення м'язової сили
b. Сенсорну інтеграцію
c. Відновлення балансу
*d. Менеджмент спастичності
e. Відновлення когнітивних функцій

88. Пацієнту віком 22 роки з муковісцидозом проводиться постуральний дренаж і перкусія середньої частки правої легені. Яке положення пацієнта є найбільш оптимальним під час проведення процедури?
a. Лежачи з піднятим правим плечем на подушці та головою в одній площині з тазом
b. Лежачи на клині з піднятим лівим плечем на подушці з головою нижче таза
*c. Лежачи на клині з піднятим правим плечем на подушці з головою нижче таза
d. Лежачи на животі з піднятим лівим плечем на подушці та головою в одній площині з тазом
e. Лежачи на клині з піднятим лівим плечем на подушці з головою вище таза

89. Відповідно до порядку маршрутизації пацієнтів з травмами спинного мозку, який з критеріїв є ключовим щодо завершення гострого періоду та можливості переведення пацієнта на післягострий період реабілітації?
a. -
*b. У пацієнта відсутні пролежні, застійні пневмонії
c. Пацієнту надано рекомендації щодо облаштування житла
d. Відсутність змін реабілітаційного прогнозу при наданні допомоги
e. Пацієнту надано повний обсяг рекомендацій щодо подальшого забезпечення допоміжними засобами реабілітації, пацієнт навчений їх користуванню

90. На прийом звернувся чоловік у ранньому постіммобілізаційному періоді з приводу перелому ліктьового відростка праворуч, зі скаргами на обмеження розгинання у ліктьовому суглобі. За час іммобілізації постійно турбували стиснення та біль під пов'язкою. Встановлено міогенний тип контрактури. Який з методів відновлення амплітуди рухів першочергово є найбільш доцільним у такому разі?
a. Терапевтичні вправи з пасивним розтягом
b. Мобілізація натягом
c. Суглобова гра
*d. Постізометрична релаксація
e. Ручний масаж

91. У пацієнта після черепно-мозкової травми, під час огляду встановлено: оцінка за шкалою MoCA становить 27 балів, за тестом балансу Берга - 25 балів, індекс Бартеля - 80 балів. Який вид втручання необхідно призначити першочергово?
*a. Вправи на рівновагу
b. Бобат-терапію
c. Тренування навичок самообслуговування
d. Вправи на розвиток пам'яті та концентрації уваги
e. Тренування рухових навичок та умінь

92. Під час обстеження пацієнта віком 30 років встановлено, що пацієнт не може самостійно розігнути ліву кисть у променево-зап'ястковому суглобі. Обсяг пасивних рухів (розгинання) у променево-зап'ястковому суглобі 90^o. Сила м'язів, що розгинають кисть - 2/5 балів за ММТ. З анамнезу відомо, що 2 місяці тому пацієнта було прооперовано з приводу вивиху голівки променевої кістки. Яка найімовірніша причина виникнення такої симптоматики?
*a. Пошкодження нерва
b. Неякісна реабілітація
c. Несвоєчасно встановлене пошкодження м'язів, що розгинають ліву кисть
d. Нормальний процес відновлення
e. Суглобова контрактура променево-зап'ясткового суглобу

93. У пацієнта віком 40 років встановлено діагноз: закрита травма хребта, забій спинного мозку середнього ступеня тяжкості. Об'єктивно спостерігається: стан стабільний, млявий парапарез верхніх кінцівок і спастичний парапарез нижніх кінцівок. Який рівень ушкодження спинного мозку в пацієнта?
a. L2-L3
b. С1-C2
c. T12-L2
*d. С5-C7
e. T1-T2

94. У пацієнта діагностовано ДЦП. Що з нижченаведеного може обмежувати використання терапевтичних вправ у воді?
a. Спастичний парапарез
b. -
c. Затримка психічного розвитку
*d. Епілептичний напад
e. Контрактури

95. Під час обстеження пацієнта, який переніс перелом лівої стегнової кістки та проходить лікування консервативним методом, встановлено, що обсяг згинання у лівому колінному суглобі - 140^o, а розгинання - 180^o. За результатами рентгенологічного обстеження лівого колінного суглобу патологічних змін не виявлено. Який вид обмеження рухливості спостерігається у пацієнта?
a. Псевдом'язова контрактура
*b. М'язова контрактура
c. Кістковий анкілоз
d. Десмогенна контрактура
e. Фібротична контрактура

96. Пацієнту віком 37 років встановлено діагноз: компартмент-синдром після перелому обох кісток передпліччя. Якими повинні бути першочергові дії лікаря ФРМ?
a. Зняти гіпсову пов'язку та позиціонувати руку нижче рівня тулуба
b. Не знімаючи гіпсової лонгети, позиціонувати руку на рівні серця
c. Не знімаючи гіпсової лонгети, позиціонувати руку нижче рівня тулуба
d. Негайно провести лімфодренажний масаж
*e. Зняти гіпсову пов'язку та позиціонувати руку на рівні серця

97. Спортсмен під час забігу на напівмарафонську дистанцію упав і втратив свідомість. Кардіореанімаційна бригада, яка прибула на місце надала допомогу та встановила діагноз гострого фізичного навантаження. Яка зміна на ЕКГ є найбільш характерною для цього стану?
*a. Зміщення сегмента ST нижче ізолінії на 2 мм
b. Скорочення інтервалів PQ, QT
c. Порушення ритму за типом екстрасистолії
d. AV-блокада Мобітц 2
e. Деформація QRS комплексу

98. У пацієнта спостерігаються прояви спастичного лівостороннього геміпарезу. З метою збільшення обсягу рухів у суглобах паретичних кінцівок призначено пасивні вправи. Яку амплітуду рухів доцільно обрати у цьому разі?
a. Толерантну
b. Залежну від болю
*c. Максимальну
d. Малу
e. Помірну

99. Який показник є свідченням економізації фізіологічних функцій організму у відповідь на регулярні тренування?
a. Брадикардія під час навантаження
b. Тахікардія під час навантаження
c. Тахікардія в стані спокою
*d. Брадикардія в стані спокою
e. Збільшення ударного об'єму лівого шлуночка у спокої

100. Пацієнтці важко виконувати швидкі чергування рухів під час проведення неврологічного тестування. В анамнезі: тяжка черепно-мозкова травма. Яке порушення спостерігається у пацієнтки?
a. Дисметрія
b. Дисфагія
c. Атаксія
*d. Адіадохокінез
e. Дизартрія

101. Для пацієнта з дисфагією після гострого порушення мозкового кровообігу для профілактики аспірації ефективним є маневр з підтягуванням підборіддя. Який механізм дії цього маневру?
a. Пригнічує перистальтику м'язів глотки
*b. Зменшує відкриття дихальних шляхів
c. Знижує глотковий тиск
d. Зменшує екскурсію верхнього стравохідного сфінктера
e. Зменшує екскурсію нижнього стравохідного сфінктера

102. Яке дослідження дозволяє оцінити переносимість фізичного навантаження, що відповідає можливості виконання повсякденної активності?
a. Спірометрія
b. Кардіореспіраторний тест із фізичним навантаженням
*c. Тест з 6-хвилинною ходьбою
d. Плетизмографія
e. Дослідження трансфер-фактора для оксиду вуглецю

103. Який клінічний прояв є ознакою декомпенсації хронічної венозної недостатності на нижніх кінцівках?
a. Дерматит
b. Свербіж шкіри
c. Слабкість в кінцівках
*d. Трофічні виразки
e. Блідість шкірних покривів

104. Пацієнт віком 65 років переніс ішемічний інсульт, має помірний парез лівої ноги та труднощі з підтримкою рівноваги під час руху, що призводить до порушення ходьби. Проживає в гірській місцевості. Під час оцінювання за шкалою Берга - 52 бали. Яка з нижченаведених методик є найефективнішою для відновлення здатності до ходьби?
a. Вправи на стійкість і рівновагу
b. Тренування на біговій доріжці з підтримкою ваги тіла
c. Використання ортезів на нижні кінцівки
d. Тренування з використанням ходунків
*e. Тренування ходьби в природних умовах перебування пацієнта

105. Який фахівець оцінює функцію ковтання відповідно до розподілу обов'язків у мультидисциплінарній реабілітаційній команді?
*a. Терапевт мови та мовлення
b. Сестра медична
c. Лікар фізичної та реабілітаційної медицини
d. Фізичний терапевт
e. Ерготерапевт

106. Якою є мінімальна частота зборів мультидисциплінарної реабілітаційної команди при реабілітації пацієнта з гострим ішемічним інсультом у стаціонарних умовах?
a. 1 раз на день
b. 1 раз на місяць
c. 1 раз на 2 тижні
*d. 1 раз на тиждень
e. 2 рази на тиждень

107. Перед змаганнями з волейболу, лікар планує провести обстеження команди по визначенню типу реакції серцево-судинної системи на фізичне навантаження. Яку із нижченаведених проб використає лікар?
*a. Мартіне-Кушелевського
b. Штанге
c. Флека
d. Вальсальви
e. Летунова

108. Укажіть побічний (передбачуваний) ефект під час проведення анаеробних тренувань.
a. Зниження рівня ШОЕ
b. Збільшення жирових відкладень
*c. Вироблення молочної кислоти
d. Підвищення рівня ШОЕ
e. Підвищення вмісту холестерину в крові

109. На черговому засіданні міської ради були затверджені положення щодо включення ранньої реабілітації до плану ліквідації можливих наслідків воєнних конфліктів в охороні здоров'я з чітким розподілом функцій фахівців з реабілітації та визначенням реабілітаційних маршрутів. До якого з етапів боротьби зі стихійними лихами належить ця активність?
a. Прогнозування
b. Реагування
*c. Готовності
d. Пом'якшення наслідків
e. Відновлення

110. Лікар ФРМ спостерігає, як фізичний терапевт розпочинає перше терапевтичне заняття з пацієнтом, який переніс гостре порушення мозкового кровообігу в басейні лівої мозкової артерії, направлене на навчання техніці підійматися сходами. Для забезпечення максимальної безпеки, де саме повинен знаходитись фізичний терапевт?
a. Позаду від пацієнта
b. Праворуч від пацієнта на одну сходинку вище
c. Ліворуч від пацієнта на одну сходинку вище
*d. Праворуч від пацієнта на одну сходинку нижче
e. Ліворуч від пацієнта на одну сходинку нижче

111. До стабілізаційного пункту принесли пораненого з ознаками кульового ураження шийного відділу хребта. Що є клінічною ознакою першої стадії спінального шоку?
*a. Арефлексія нижче рівня ураження
b. Кома
c. Зниження артеріального тиску, збільшення частоти дихання, пульсу
d. Поява бульбокавернозного рефлексу
e. Спастичність і гіперрефлексія у кінцівках

112. Які компоненти пам'яті оцінюються під час тестування?
*a. Засвоєння, збереження, відтворення
b. Засвоєння, моторна пам'ять, відтворення
c. Спостереження, відтворення, вивчення
d. Емоційна пам'ять, збереження, відтворення
e. Вивчення, відтворення, підсвідома пам'ять

113. Що включає в себе оцінювання менеджменту у фізичній та реабілітаційній медицині?
a. Визначення плану реабілітації
b. Аналіз фінансової ефективності лікування
*c. Аналіз ефективності використання ресурсів
d. Оцінку стану здоров'я пацієнта
e. Оцінку якості та доступності послуг

114. Що визначається як максимальний стимул під час дослідження нервової провідності протягом електронейроміографії?
a. Стимул, який на 20-30% перевищує порогову стимуляцію
b. Будь-який стимул, який перевищує пороговий стимул
*c. Стимул, за межами якого не відбувається подальшого збільшення викликаної амплітуди
d. Найвища інтенсивність подразника, яку може перенести пацієнт
e. Стимул, за межами якого відбувається подальше збільшення викликаної амплітуди

115. Який метод дозволяє обстежити показники фізичного розвитку, визначити статуру, склад тіла, силу окремих м'язових груп, ступінь рухливості в суглобах і зміни цих параметрів в процесі занять?
a. Ультразвуковий
*b. Соматометричний
c. Рентгенологічний
d. Соматографічний
e. Соматоскопічний

116. До лікаря фізичної та реабілітаційної медицини звернувся пацієнт після перелому лівої великогомілкової кістки 5 днів тому. Об'єктивно спостерігається: права нижня кінцівка знерухомлена гіпсовою пов'язкою до нижньої третини стегна. Які вправи найбільш доцільно призначити пацієнту?
*a. Ізометричні вправи для м'язів гомілки
b. Активні динамічні вправи для колінного суглоба
c. Ізотонічні вправи для м'язів гомілки
d. Пасивні вправи для гомілковостопного суглоба
e. Пасивні вправи для колінного суглоба

117. У пацієнта віком 64 роки раптово виник геморагічний інсульт. Яке із завдань є пріоритетним у гострому реабілітаційному періоді?
*a. Профілактика ускладнень
b. Відновлення когнітивних функцій
c. Відновлення м'язової сили
d. Адаптація до мовних порушень
e. Відновлення балансу

118. Пацієнт після травматичного ушкодження спинного мозку скаржиться на зниження можливості довільного утримання сечі при появі перших позивів до сечовипускання. З порушенням функції якої структури сечовидільної системи насамперед пов'язані такі симптоми?
a. Внутрішнього сфінктера сечового міхура
b. Детрузора сечового міхура
*c. Зовнішнього сфінктера сечового міхура
d. Клапана сечоводів
e. Поздовжніх м'язів уретри

119. Хлопчик із прогресуючою м'язовою дистрофією Дюшена, неамбулаторна стадія, протягом довгого часу отримує лікування глюкокортикостероїдами. Яке типове ускладнення тривалого застосування таких препаратів необхідно враховувати під час планування та надання реабілітаційних послуг, зокрема із застосування терапевтичних вправ на розтягнення?
a. Ожиріння
b. Підвищення рівня глюкози в крові
c. Затримка росту
*d. Компресійні переломи хребців
e. Затримка статевого дозрівання

120. До якого виду реабілітаційних заходів належить налаштування середовища на роботі та вдома?
*a. Ерготерапія
b. Медичні втручання
c. Нутритивна терапія
d. Фізична терапія
e. Нейропсихофізіологічні втручання

121. Як в структурі МКФ позначаються категорії компонентів "Фактори навколишнього середовища"?
a. Літерою "d"
*b. Літерою "e"
c. Цифрою 7
d. Літерою "b"
e. Цифрою 12

122. Лікар ФРМ планує оцінити стан когнітивних функцій у пацієнта з ішемічним інсультом. Який інструмент оцінювання доцільно застосувати?
*a. Монреальську шкалу
b. Модифіковану шкалу Ренкіна
c. Шкалу Ешворта
d. Шкалу Морса
e. Шкалу Освестрі

123. У пацієнта з травмою спинного мозку на рівні С7 протягом ранньої мобілізації при спробах перевести пацієнта з положення лежачи у положення сидячи відбувалося різке зменшення артеріального тиску. Яке призначення буде найбільш оптимальним у цьому разі?
a. Бинтування нижніх кінцівок
b. Перед переміщенням призначення дихальних вправ
c. Перенесення спроби переміщення на більш віддалені терміни після стабілізації артеріального тиску
*d. Надягання абдомінального бандажу перед переміщенням
e. Направлення пацієнта на консультацію до лікаря-кардіолога

124. Як впливає вестибулярне навантаження на тонус м'язів?
a. Закономірність впливу не з'ясована
b. Не впливає
c. Знижує тонус
d. -
*e. Збільшує тонус

125. Пацієнт після мозкового інсульту в басейні правої середньомозкової артерії скаржиться на складності під час ходьби, особливо по нерівній місцевості. За результатами тесту балансу Берга отримано 46 балів. Яку оптимальну терапію необхідно призначити пацієнту?
a. Тренування ходьби з допомогою з одноточковою тростиною в лівій руці пацієнта
b. Тренування ходьби із фізичною допомогою з одноточковою тростиною в правій руці пацієнта
*c. Тренування самостійної ходьби з одноточковою тростиною в правій руці пацієнта
d. Тренування самостійної ходьби з одноточковою тростиною в лівій руці пацієнта
e. Тренування самостійної ходьби із ходунками

126. Пацієнт віком 24 роки після ДТП отримав травму спинного мозку на рівні шийного відділу хребта. Після стабілізації стану пацієнта через три тижні перевели до реабілітаційного відділення. Під час реабілітаційного обстеження пацієнта встановлено, що неврологічний рівень - C6, повне ураження AIS А. Під час заняття з фізичним терапевтом пацієнт відчув пульсуючий головний біль, закладеність носа, виражену пітливість. Об'єктивно спостерігається: гіперемія шкіри обличчя, виражений периферичний ангіоспазм (холодні та бліді кінцівки), пілореакція, гіпергідроз. Який стан виник у пацієнта?
a. Симпато-адреналовий криз
b. Гострий розлад мозкового кровообігу
*c. Автономна дисрефлексія
d. Тиреотоксичний криз
e. Транзиторна ішемічна атака

127. Яка шкала найчастіше використовується для прогнозування результатів у реабілітації пацієнтів з інсультом?
a. Шкала когнітивного функціонування Ранчо Лос Амігос
b. Індекс Бартела
c. MMSE
*d. NIHSS
e. FIM

128. Який стан є протипоказанням до призначення ботулінотерапії?
*a. Порушення нервово-м'язової передачі
b. Фантомні болі
c. Оромандибулярна дистонія
d. Нейропатичні болі
e. Мігрень

129. Пацієнтці віком 47 років встановлено діагноз: гострий комплексний регіональний больовий синдром (CRPS) I типу з набряком. Які медикаментозні засоби доцільно призначити в програмі реабілітації?
*a. Преднізолон
b. Диметилсульфоксид для місцевого застосування
c. Ібупрофен
d. -
e. Баклофен

130. Під час проведення кліностатичної проби у пацієнта було виявлено уповільнення ЧСС на 20/хв відразу після зміни положення на горизонтальне. Який висновок має зробити лікар ФРМ?
a. Знижений тонус парасимпатичної нервової системи
b. Знижений тонус симпатичної нервової системи
*c. Підвищена реактивність парасимпатичної нервової системи
d. Знижена реактивність парасимпатичної нервової системи
e. Підвищений тонус симпатичної нервової системи

131. Пацієнт під час візиту до лікаря ФРМ скаржиться на відчуття нестійкості та складнощі з утримання рівноваги. Який тест доцільно провести в цьому разі?
*a. Берга
b. Хофмана
c. Фукса-Розенталь
d. Баре
e. Менделя-Беккера

132. Під час проведення спірометрії встановлено, що ОФВ1 - 78%, ОФВ1/ЖЄЛ - 74%. Який висновок можна зробити щодо стану функції зовнішнього дихання?
a. Показники відповідають нормі
b. -
c. Рестриктивні порушення
*d. Обструктивні порушення
e. Порушення змішаного типу

133. Руку пацієнта віком 24 роки затисло уламками в ділянці плеча. Пацієнт може рухати пальцями кисті, але сила м'язів знижена до 3/5 за ММТ. Який вид пошкодження периферичних нервів найімовірніший у цьому разі?
a. Невротмезис
*b. Невропраксія
c. Розтягнення
d. Перерізання
e. Аксонотмезис

134. Якими є особливості поранень та їх реабілітаційного менеджменту під час катастроф та конфліктів?
a. Найбільш часті одиничні поранення
b. Надання допомоги здійснюється переважно висококваліфікованими фахівцями
c. Наявність чіткого маршруту руху пацієнтів
d. Чіткий документообіг гарантує зберігання та передачу необхідної інформації про характер поранення
*e. Часті інфекційні ускладнення

135. Після вечірнього тренування, вранці рівень сечовини в крові у спортсмена підвищився до 8,5 ммоль/л. Наступного ранку реакція повторилася. Як оцінити отримані результати?
a. Адекватна переносимість фізичного навантаження
b. Затяжний характер процесів відновлення
c. Помірне фізичне навантаження
*d. Надмірне фізичне навантаження
e. Недостатнє фізичне навантаження

136. Лікар ФРМ оцінює стан дівчини віком 14 років з черепно-мозковою травмою через два дні після автомобільної аварії. Об'єктивно спостерігається: без свідомості, хоча на СКТ мозку змін немає. Яка найімовірніша причина коми?
*a. Дифузне аксональне ураження
b. Забій головного мозку
c. Гідроцефалія
d. Спазм артерій головного мозку
e. Епідуральний крововилив

137. Яким повинне бути співвідношення натискань на грудну клітку та штучним диханням під час проведення серцево-легеневої реанімації у випадку констатації раптової зупинки кровообігу у дорослого пацієнта?
*a. 30:2
b. 5:2
c. 10:1
d. 5:1
e. 15:2

138. Яке дослідження проводиться з метою визначення життєвої ємності легень, її складових та оцінки форсованого видиху?
a. Вимірювання пікової швидкості видиху
b. Пікфлоуметрія
c. Тест із затримкою дихання
d. Спірометрична проба з бронхолітиком
*e. Спірометрія

139. Під час проведення поєдинку з боксу спортсмен отримав нокаут та втратив свідомість. Лікарем змагань діагностовано закриту черепно-мозкову травму. Який компонент лікування є обов'язковим у цьому разі?
*a. Аналгезія
b. Протизапальна терапія
c. -
d. Протисудомна терапія
e. Зниження моторної збудливості

140. Який кардіореспіраторний результат очікується від літньої людини, яка бере участь у програмі аеробних тренувань?
a. Відсутність змін ударного об'єму та зниження системного опору судин
*b. Покращення VO_2max
c. Відсутність змін у толерантності під час повсякденної діяльності
d. Відсутність змін ударного об'єму
e. Погіршення VO_2max, але збільшення швидкості ходьби

141. Яка шкала використовується для оцінки когнітивного статусу пацієнта?
a. HADS
*b. MMSE
c. GCS
d. FIM
e. FOUR

142. Пацієнтка віком 30 років скаржиться на біль в шийному відділі хребта та надпліччі з іррадіацією вздовж правої руки, слабкість м'язів руки та кисті. В анамнезі встановлено діагноз: невропатії променевого нерва правої руки. За результатами мануального м'язового тестування отримані результати: розгиначі передпліччя - 3/5 та згиначі кисті - 4/5 балів. Яке інструментальне обстеження найбільш доцільно призначити в цьому разі?
a. Рентгенографію шийного відділу хребта
*b. МРТ шийного відділу хребта
c. Електронейроміографію
d. Рентгенографію кисті
e. Ультразвукове обстеження плеча

143. У пацієнта віком 80 років під час профілактичного обстеження виявлено: АТ - 160/100 мм рт. ст., ЧСС у спокої - 60/хв. Для профілактики розвитку ішемічної хвороби серця фізичний терапевт призначив аеробні терапевтичні вправи у межах цільової зони від 70% до 80% від максимальної частоти серцевих скорочень. Розрахуйте цільову частоту серцевих скорочень.
a. 150-160/хв
b. 116-124/хв
c. 130-140/хв
*d. 98-112/хв
e. 104-124/хв

144. Яку структуру головного мозку лікар ФРМ оцінює під час обстеження функції зовнішнього дихання?
a. Проміжний мозок
b. Середній мозок
*c. Довгастий мозок
d. Мозочок
e. Таламус

145. Під час проведення проби з фізичним навантаженням для оцінки функціонального стану серцево-судинної системи у пацієнта було виявлено феномен "нескінченного тону". Для якого типу реакції така ознака є найбільш характерною?
a. Східчастого
b. Гіпотонічного
*c. Дистонічного
d. Гіпертонічного
e. Нормотонічного

146. Що з нижченаведеного має найбільшу ефективність щодо попередження набряку кукси у гострому періоді реабілітації пацієнта після ампутації кінцівки?
a. Ідеомоторні вправи
b. Позиціонування
c. Мобілізація рубця
*d. Компресійна терапія
e. Тактильна стимуляція

147. Хто очолює мультидисциплінарну реабілітаційну команду?
*a. Лікар фізичної та реабілітаційної медицини
b. Психотерапевт
c. Ерготерапевт
d. Психолог
e. Фізичний терапевт

148. Під час огляду пацієнтки віком 38 років із діагнозом: вертеброгенна цервікалгія в стадії загострення, виявлено: підвищений тонус та болісність верхньої частини трапецієподібного м'яза праворуч. В якому напрямі повинен виконати розтяг м'язів фахівець під час фази розслаблення, виконуючи методику постізометричної релаксації?
*a. У направленні згинання шиї та голови, бокового згинання вліво
b. У направленні розгинання шиї та голови, повертання вправо
c. У направленні згинання шиї та голови, повертання вправо
d. У направленні розгинання шиї та голови, бокового згинання вправо
e. У направленні повертання вправо шиї та голови, нахил вправо

149. Що вважають заключним етапом фізичної реабілітації?
*a. Контроль, який передбачає визначення ефективності
b. Обстеження й аналіз отриманої інформації та складання індивідуальної програми фізичної реабілітації
c. Прогнозування оптимального покращення функціонування
d. Встановлення психоемоційного контакту з дитиною та батьками
e. Безпосереднє втручання, виконання програми

150. Руку пацієнта віком 24 роки затисло уламками в ділянці плеча. Пацієнт може рухати пальцями кисті, але сила м'язів знижена до 3/5 за ММТ. Яким є очікуваний термін повного відновлення функції м'язів кисті?
*a. 6 тижнів
b. 14 тижнів
c. 12 тижнів
d. 2 тижні
e. 4 тижні

