1. Дванадцятирічного хлопчика шпиталізовано зі скаргами на слабкість, підвищення температури тіла до 39°С протягом останніх двох тижнів, озноб, нічну пітливість та біль у суглобах. В анамнезі: вроджена вада серця (двостулковий аортальний клапан). Обʼєктивно спостерігається: блідість шкіри, петехіальні висипання на кінцівках, безболісні вузлики на подушечках пальців, температура тіла - 38,7°С, ЧСС - 120\/хв, АТ - 5\/60 мм рт. ст. Аускультативно: систолічний шум у ділянці аортального клапана. В аналізі крові: гемоглобін - 92 г\/л, лейкоцити 15,2109, нейтрофільний лейкоцитоз із зсувом вліво, тромбоцити - 470109л, ШОЕ - 65 мм\/год, С-реактивний білок - 78 мг\/л. Триразовий посів крові: золотистий стафілокок. ЕхоКГ: вегетації на аортальному клапані (6 мм), легка аортальна регургітація. Який найімовірніший діагноз?
*A. Інфекційний ендокардит
B. Вірусний міокардит
C. Гостра ревматична гарячка
D. Системний червоний вовчак
E. Ювенільний ревматоїдний артрит

2. У пацієнта віком 14 років діагностовано: бронхіальна астма середньої тяжкості, період загострення. Який лікарський засіб необхідно призначити для зняття гострого нападу експіраторної задишки в цьому разі?
*A. Сальбутамол
B. Строфантин
C. Фуросемід
D. Дексаметазон
E. Амброксол

3. Пацієнтка віком 40 років із 15-ти років хворіє на епілепсію з генералізованими епілептичними нападами, які виникають 2-3 рази на місяць у нічний час та супроводжуються мимовільним сечовиділенням і дефекацією. Після психотравми (смерть батька) напади почастішали, виникають з періодичністю 2-3 хв, між нападами до свідомості не повертається, реакція зіниць на світло відсутня. Який найімовірніший діагноз?
*A. Епілептичний статус
B. Збільшення кількості великих нападів
C. Істеричний напад
D. Епілептичний психоз
E. Абсанс

4. Пацієнтка віком 16 років під час огляду в шкільного психолога скаржиться на апатію, пригнічений настрій. Під час огляду на запитання відповідає односкладово, неохоче, з тривалими паузами. Об’єктивно спостерігається: емоційно пригнічена, міміка збіднена, мислення сповільнене за темпом, туго- рухоме. Повідомила, що деякі однокласники обговорюють її позаочі та насміхаються з її зовнішнього вигляду. Із анамнезу відомо, що 6 місяців тому батьки дівчинки розлучилися, після чого дівчинка стала замкненою, перестала зустрічатися з друзями, останні 2 тижні не ходить до школи, більшість часу лежить у ліжку, погано їсть, не стежить за зовнішнім виглядом. Якому синдрому відповідають описані симптоми?
*A. Депресивному
B. Іпохондричному
C. Дисфорнчному
D. Астенічному
E. Тривожному

5. У дівчинки віком 14 років під час огляду виявлено: низький зріст, широкі плечі, крилоподібні шкірні складки на шиї, відсутні ознаки статевого дозрівання, інтелект у нормі. Під час ультразвукового дослідження органів малого таза спостерігається: гіпоплазія матки, відсутність яєчників. Каріотип дитини: 45, ХО. Який патологічний синдром, найімовірніше, спостерігається у дитини?
*A. Шерешевського-Тернера
B. Клайнфельтера
C. Едвардса
D. Дауна
E. Патау

6. Під час огляду пацієнта виявлено: зріст - 185 см, маса тіла - 70 кг, інтелект знижений, тілобудова євнухоїдна, м'язова система розвинена недостатньо, зовнішні статеві органи сформовані за чоловічим типом, недорозвинення статевого члена, тестикули в мошонці, маленькі, щільні, оволосіння на лобку незначне, за жіночим типом, гінекомастія. Яке дослідження потрібно призначити для встановлення клінічного діагнозу в цьому разі?
*A. Каріотипування
B. Визначення гормонів щитоподібної залози
C. Спермограму
D. Визначення соматотропного гормону
E. МРТ гіпофіза

7. П’ятирічна дитина захворіла гостро з різкого підвищення температури тіла до 39°C, вираженого ознобу, слабкості, млявості, блідості шкірних покривів, головного болю. Через 8 год на шкірі сідниць та нижніх кінцівок з’явився геморагічний висип. Об’єктивно спостерігається: дитина загальмована, АТ — 80\/40 мм рт. ст, ЧД — 28-30\/хв, діурез — знижений. Який найімовірніший діагноз?
*A. Менінгококцемія
B. Тромбоцитопенічна пурпура
C. Кір
D. Геморагічний васкуліт
E. Синдром Рея

8. Батьки тримісячної дитини скаржаться на мляве смоктання та появу задишки в дитини, яка посилюється під час годування, неспокій. Із анамнезу відомо, що симптоми з’явилися протягом останніх годин. Об’єктивно спостерігається: температура тіла — 36,8°С, ЧД - 66\/хв, ЧСС — підрахувати не вдається, пульс слабкий, печінка пальпується на 4 см нижче реберної дуги. На ЕКГ: ЧСС — 230\/хв, ритм правильний, зубець Р на Т, комплекси тривалістю 0.08 с. Який лікарський засіб для надання невідкладної допомоги дитині потрібно використати в цьому разі?
*A. Аденозон
B. Лідокаїн
C. Дигоксин
D. Пропранолол
E. Верапаміл

9. Пацієнтка віком 14 років скаржиться на часті, болючі сечовипускання, підвищення температури тіла до субфебрильних цифр, дратівливість, порушення сну та енурез. Із анамнезу відомо: захворювання пов’язує із переохолодженням. Об’єктивно спостерігається: симптом Пастернацького негативний. За результатами аналізу сечі виявлено: лейкоцитурія, бактеріурія. Який найімовірніший діагноз?
*A. Цистит
B. Тубулоінтерстиціальний нефрит
C. Уретрит
D. Пієлонефрит
E. Нейрогенна слабкість сечового міхура

10. Дванадцятирічна дитина скаржиться на закладеність носа з гнійно-кровʼянистими виділеннями, які турбують протягом 3-х місяців, осиплість голосу. На КТ легень визначаються інфільтративно-деструктивні зміни в обох легенях. В аналізі крові: підвищенні титри антитіл до протеїнази 3, ШОЕ - 46 мм\/год, нормохромна анемія. Який найімовірніший діагноз?
*A. Гранулематоз Вегенера
B. Інфільтративно-кавернозна форма туберкульозу
C. Системний червоний вовчак
D. Синдром Такаясу
E. Хвороба Кавасакі

11. Хлопчик віком 14 років скаржиться на біль у животі, який не має чіткої локалізації, більше в нижніх відділах живота, втрату маси тіла, випорожнення до 5-ти разів на добу з домішками темної крові та слизу. Із анамнезу відомо, що вищевказані скарги періодично турбують протягом року, погіршеня стану спостерігає впродовж 2-х тижнів. Після перенесеного вірусного захворювання. Об’єктивно спостерігається: пониженого відживлення, шкірні покриви бліді, язик обкладений, живіт пальпаторно болючий в епігастрії, навколопупочній ділянці, здухвинних ділянках. У загальному аналізі крові: гемоглобін — 86 г\/л, лейкоцити — 20*109\/л, ШОЕ 23 мм\/год. УЗД ОЧП: потовщення стінки товстого кишечника до 6 мм, зі згладженою структурою слизової оболонки. Який найімовірніший діагноз?
*A. Виразковий коліт
B. Синдром подразненого кишечника
C. Поліпоз кишечника
D. Туберкульоз кишечника
E. Еозинофільний коліт

12. Пацієнта віком 18 років шпиталізовано на 2-й день хвороби. Об'єктивно спостерігається: загальний стан тяжкий, температура тіла — 39°С, на шкірі рясні геморагічні елементи неправильної форми. Встановлено діагноз: менінгококцемія. Наступного дня температура тіла раптово знизилася, АТ— 80\/40 мм рт. ст., частота пульсу - 120\/хв, акроціаноз. Яке ускладнення розвинулося в пацієнта?
*A. Гостра серцева недостатність
B. Церебральна кома
C. Гостра печінкова недостатність
D. Гостра кровотеча
E. Гостра надниркова недостатність

13. У семирічної дівчинки в денний період часу виникають короткочасні (до 20 с) напади, під час яких вона завмирає, не реагує на зовнішні подразники, спостерігається розширення зіниць, «відсутній» погляд. Такі епізоди повторюються до 10-ти разів на добу, під час нападу спостерігається повна нерухомість дівчинки та відсутність судом. Про напади не пам’ятає, після нападу самопочуття задовільне. Неврологічний стан — без патології, артеріальний тиск — у межах норми. Укажіть тип нападу, що виникає у дівчинки.
*A. Абсанс
B. Фокальний
C. Генералізований судомний
D. Клонічний
E. Тонічний

14. Під час обстеження місячної дитини виявлено: мікрофтальмію, мікроцефалія, гіпотелоризм, двобічна розщілина губи та піднебіння, полідактилія, дефект міжшлуночкової перетинки. Під час генетичного обстеження виявлено трисомію 13 хромосоми. Який найімовірніший діагноз?
*A. Синдром Патау
B. Синдром Арнольда-Кіарі
C. Синдром Лежена
D. Синдром Дауна
E. Синдром Робертса

15. Восьмирічний хлопчик скаржиться на підвищення температури тіла до 39°С, мерзлякуватість, профузний піт, тупий біль у попереку, що поширюється у надлобкову ділянку. Обʼєктивно спостерігається: напруження мʼязів у поперековому відділі, болісні відчуття під час постукування у поперековій ділянці з обох боків. У загальному аналізі крові: лейкоцитоз - 12*109\/л. У загальному аналізі сечі: протеїнурія — 0,7 г\/л, лейкоцитурія — 15-20 у полі зору, бактеріурія більше 100 000 на 1 мл сечі. Який найімовірніший діагноз?
*A. Гострий пієлонефрит
B. Гострий цистит
C. Нирковокам'яна хвороба
D. Туберкульоз нирок
E. Гострий гломерулонефрит

16. Восьмирічного хлопчика шпиталізовано зі скаргами на блювання, частий рідкий стілець, загальну слабкість. Із анамнезу відомо, що він захворів добу тому, після вживання крабів, куплених на ринку. Обʼєктивно спостерігається: температура тіла - 36,6°С, дитина вʼяла, шкіра та видимі слизові оболонки бліді, сухі, тургор шкіри знижений, язик сухий із «крейдяним нальотом», ЧСС - 110\/хв, AT - 85\/55 мм рт. ст., дихання прискорене ЧД - 28\/хв. Живіт - м'який, не болючий. Діурез знижений. Випорожнення рясні, водянисті, без запаху, нагадують «рисовий відвар». Який найімовірніший діагноз?
*A. Холера
B. Черевний тиф
C. Ротавірусна інфекція
D. Ешерихіоз
E. Лямбліоз

17. Семирічна дитина захворіла гостро з підвищення температури тіла до 38,3°С, болю в горлі, закладеності носа. Об’єктивно спостерігається: одутлість обличчя, утруднене носове дихання, пальпуються всі групи лімфатичних вузлів, гіперемія слизової оболонки ротоглотки, мигдалики гіпертрофовані з ексудативними нашаруваннями. Помірна гепатомегалія та спленомегалія. В аналізі крові: віроцити — 15%. Який найімовірніший діагноз?
*A. Інфекційний мононуклеоз
B. Лімфогранулематоз
C. Гострий лімфобластний лейкоз
D. Аденовірусна інфекція
E. Дифтерія мигдаликів

18. До педіатра звернулася мати восьмирічного хлопчика зі скаргами на зниження апетиту, загальну слабкість, нудоту, важкість в начеревній ділянці, періодичний біль у животі, періодичну діарею в дитини. Останнім часом дитина стала дратівливою, довго не може заснути, зʼявився головний біль. Кілька разів мати помічала в калі дитини рухомі білі стрічкоподібні фрагменти. Із анамнезу відомо, що хлопчик проживає в сільській місцевості, вживає недостатньо термічно оброблену яловичину, шашлики. Який найімовірніший діагноз?
*A. Теніоз
B. Стронгілоїдоз
C. Теніаринхоз
D. Дирофіляріоз
E. Дифілоботріоз

19. Пацієнт віком 16 років скаржиться на головний біль, набряки на нижніх кінцівках, загальну слабкість та швидку втому. З анамнезу відомо, що 14 днів тому переніс ГРВІ. Об’єктивно спостерігається: шкіра та видимі слизові оболонки блідо-рожеві, набряки на нижніх кінцівках. AT — 150\/100 мм рт. ст, симптом Пастернацького слабко позитивний з обох боків. За результатами загального аналізу сечі виявлено: протеїнурія — 2,7 г\/л та еритроцитурія — 15-20 в полі зору. Який найімовірніший діагноз?
*A. Гострий гломерулонефрит
B. Сечокам'яна хвороба
C. Амілоїдоз нирок
D. Туберкульоз нирок
E. Гострий пієлонефрит

20. Дівчинка віком 15 років під час огляду лікарем-психіатром повідомила про те, що 3 місяці тому виїхала з окупованого міста на сході України. Повідомляє, що жила у підвалі близько місяця, рідко виходила на вулицю, чула постріли та вибухи ракет. Останні декілька тижнів їй сняться жахи, скаржиться на повторювані спогади про пережиті події, які самі з’являються в думках без її волі, у поведінці відсторонена та замкнена. Об’єктивно спостерігається: на запитання відповідає коротко, по суті, настрій знижений, емоційно лабільна, увага прикута до своїх внутрішніх переживань. Який найімовірніший діагноз?
*A. Посттравматичний стресовий розлад
B. Обсесивно-компульсивний розлад
C. Біполярний афективний розлад
D. Гостра реакція на стрес
E. Параноїдна реакція

21. У новонародженого, який народився на 29 тижні гестації, внаслідок крайового передлежання плаценти, з перших годин життя спостерігається наростання частоти дихальних рухів до 75\/хв, виражені втяжіння міжреберних проміжків та мечоподібного відростка в акті дихання, експіраторний стогін, чутний на відстані. Шкірні покриви дитини ціанотичні. Над легенями вислуховується послаблене дихання та розсіяна крепітація. Який найімовірніший діагноз?
*A. Респіраторний дистрес-синдром
B. Гострий обструктивний бронхіт
C. Пізня вроджена пневмонія
D. Внутрішньочерепний крововилив у намет мозочка
E. Тяжка асфіксія новонароджених

22. Дванадцятирічна пацієнтка скаржиться на високу температуру тіла, біль у м'язах, утруднене ковтання їжі. Об'єктивно спостерігається: параорбітальний набряк з рожево-фіолетовим відтінком, під час пальпації біль та зниження тонусу м'язів, капілярити в ділянках подушечок пальців та долонь, розширення меж і приглушеність тонів серця, гепатоспленомегалія. За результатами лабораторних досліджень виявлено: збільшення рівня креатиніну в крові та сечі. Який найімовірніший діагноз?
*A. Дерматоміозит
B. Склеродермія
C. Вузликовий періартеріїт
D. Ювенільний ревматоїдний артрит
E. Системний червоний вовчак

23. Дівчинку віком 14 років шпиталізовано зі скаргами на виражену слабкість, нудоту, відсутність сечовипускання протягом останньої доби. Із анамнезу відомо, що 3 дні тому спостерігалася діарея та блювання. Під час огляду виявлено: шкірні покриви бліді, тургор знижений, AT — 90\/60 мм рт. ст., тахікардія, набряків немає. В аналізі крові: підвищений рівень сечовини та креатиніну, гіперкаліємія, метаболічний ацидоз. Який найімовірніший діагноз?
*A. Гостра ниркова недостатність
B. Гострий холецистит
C. Сечокам’яна хвороба
D. Шигельоз
E. Гострий панкреатит

24. Шестирічна дитина скаржиться на головний біль, слабкість, біль під час жування. Об’єктивно виявлено: двобічне збільшення слинних залоз, що заповнюють ретромандибулярну ямку, шкіра над залозами напружена, блискуча, колір її не змінений. Температура тіла — 39°C. На слизовій оболонці ротової порожнини спостерігається сухість, набряклість зовнішнього отвору протоку слинної залози. Який найімовірнішим діагноз?
*A. Епідемічний паротит
B. Інфекційний мононуклеоз
C. Дифтерія
D. Пухлини слинних залоз
E. Слинокам’яна хвороба

25. Шестирічна дівчинка скаржиться на раптове пожовтіння шкіри та зниження апетиту. В анамнезі: гемотрансфузії. Обʼєктивно спостерігається: шкіра, слизові оболонки та склери іктеричні, печінка збільшена на 2 см, селезінка не пальпується, сеча темна, кал ахолічний. Біохімічний аналіз крові: загальний білірубін - 85 мкмоль\/л, прямий білірубін - 65 мкмоль\/л, непрямий білірубін - 20 мкмоль\/л, АлАТ - 320 ОД, АсАТ - 280 ОД. Коагулограма: фібриноген - 1,5 г\/л. Який найімовірніший діагноз?
*A. Вірусний гепатит В
B. Жовчнокам'яна хвороба
C. Токсичне ураження печінки
D. Черевний тиф
E. Вірусний гепатит А

26. Недоношена дитина народилася з масою тіла 1900 г. Переведена до відділення патології новонароджених для подальшого лікування з діагнозом: неонатальна гіпоксична енцефалопатія. Щеплення БЦЖ у пологовому будинку не проводилося. Коли потрібно щеплювати цю дитину проти туберкульозу?
*A. Коли маса тіла збільшиться до 2500 г
B. У віці 6 місяців
C. Не щеплювати дитину взагалі
D. Коли їй виповниться 1 рік
E. Після усунення ознак неврологічної патології

27. П’ятирічна дитина захворіла гостро, спостерігаються підвищення температури до 39,2°C, блювання, скарги на переймоподібний біль у животі, тенезми, часті випорожнення - малокалові, із великою кількістю слизу, домішками гною та прожилками крові. Під час огляду: ущільнена сигмоподібна кишка, болюча під час пальпації. Який найімовірніший діагноз?
*A. Шигельоз
B. Холера
C. Сальмонельоз
D. Гострий апендицит
E. Ротавірусна інфекція

28. Пацієнтка віком 38 років скаржиться на біль та припухлість суглобів кистей рук, ранкову скутість кистей більше 2-х год, субфебрильну гарячку. Із анамнезу відомо, що захворіла 2 місяці тому після перенесеного COVID-19. Обʼєктивно спостерігається: проксимальні міжфалангові та пʼястно-фалангові суглоби обох кистей - набряклі, малорухомі. В аналізі крові: ШОЕ - 52 мм\/год, С-реактивний протеїн - +++, антитіл до нативної ДНК не виявлено. Який найімовірніший діагноз?
*A. Ревматоїдний артрит
B. Деформуючий остеоартроз
C. Гостра ревматична гарячка
D. Подагра
E. Системний червоний вовчак

29. У пацієнта під час огляду виявлено: рвана рана в ділянці правої гомілки, з якої постійно витікає темна кров. Яку невідкладну допомогу необхідно надати?
*A. Накласти джгут вище рани
B. Накласти джгут нижче рани
C. Іммобілізувати кінцівку
D. Накласти тиснучу пов'язку
E. Прикласти холод до рани

30. Шестирічна дитина захворіла гостро: підвищилася температура тіла, з’явилися головний біль і біль під час ковтання. Через 3 год з'явилися яскраво-червоний дрібнокрапчастий висип на гіперемованій шкірі, рясніший на боковій поверхні тулуба та в природних складках, відмежована гіперемія слизової оболонки ротоглотки, гнійний наліт на мигдаликах. Яке захворювання виникло в дитини?
*A. Скарлатина
B. Краснуха
C. Кір
D. Інфекційний мононуклеоз
E. Дифтерія

31. У пацієнта, що хворіє на епілепсію, після самостійного припинення вживання протиепілептичних медикаментів раптово виник епілептичний статус генералізованих судомних нападів. Укажіть препарати першої лінії для лікування цього стану.
*A. Діазепам, лоразепам, мідазолам
B. Габапентин, прегабалін, етосуксимід
C. Топірамат, окскарбазепін, карбамазепін
D. Доксепін, амітриптилін, міансерин
E. Левопромазин, клозапін, кветіапін

32. Пацієнт віком 26 років під час фізичного перенапруження раптово відчув різкий головний біль у потилиці, втратив свідомість на декілька хвилин, після чого виникло психомоторне збудження. З'явилося блювання. Під час огляду виявлено ригідність потиличних мʼязів, симптом Керніга з обох боків. Який найімовірніший діагноз?
*A. Субарахноїдальний крововилив
B. Транзиторна ішемічна атака
C. Паренхіматозний крововилив
D. Гіпертонічний криз
E. Ішемічний інсульт

33. Недоношена дитина від першої вагітності в терміні 37 тижнів народилася з масою тіла 2400 г та зростом 51 см. Немовля збуджене, з тремором кінцівок, не смокче, спостерігаються порушення дихання, гепатоспленомегалія. Наприкінці першого дня з’явилася жовтяниця шкіри та слизових оболонок, на другий день — висипання на шкірі (як окремі пухирці, так і цілі їх скупчення) в ділянці грудної клітки. Який найімовірніший діагноз?
*A. Везикулопустульоз
B. Пухирчатка новонароджених
C. Вроджена герпетична інфекція
D. Токсоплазмоз
E. Краснуха

34. У пацієнта віком 18 років раптово виник сильний головний біль, блювання, підвищення температури тіла до 39°С. Обʼєктивно спостерігається: положення в ліжку із закинутою головою та підведеними до живота ногами. Загальна гіперестезія. Позитивні симптоми Брудзинського та Керніга. Вогнищева неврологічна симптоматика відсутня. За результатами аналізу ліквору виявлено: нейтрофільний плеоцитоз. Який найімовірніший діагноз?
*A. Менінгіт
B. Енцефаліт
C. Субдуральна гематома
D. Субарахноїдальний крововилив
E. Абсцес головного мозку

35. У пʼятирічної дівчинки з тетрадою Фалло після психоемоційного збудження виник задухо-ціанотичний напад. У цьому стані мати з дитиною звернулася до лікаря-педіатра. Який лікарський засіб необхідно ввести першочергово дитині в цьому разі?
*A. Пропранолол
B. Дигоксин
C. Алопуринол
D. Калію хлорид
E. Папаверин

36. Батьки пʼятирічного хлопчика звернулися до педіатра зі скаргами на те, що в дитини біль при сечовипусканні, особливо на початку, свербіж та виділення зі статевого члена. Мати дитини зазначає, що виділення мають жовтуватий відтінок та неприємний запах. Дитина стала більш неспокійною та часто плаче. Обʼєктивно спостерігається: почервоніння шкіри навколо отвору уретри та набряк головки статевого члена. Який найімовірніший діагноз?
*A. Уретрит
B. Баланіт
C. Гострий цистит
D. Гострий пієлонефрит
E. Фімоз

37. У юнака віком 16 років виникло запаморочення. Об'єктивно спостерігається: ЧСС - 35\/хв, AТ - 85\/45 мм рт. ст. Межі серця не розширені. Аускультативно вислуховується: тони серця звучні та чисті. За результатами ЕКГ виявлено: зубці Р не пов'язані з комплексами QRS, дисоціація та різний ритм передсердь і шлуночків супроводжується різноманітним розташуванням зубця Р щодо комплексу QRS. Який найімовірніший діагноз?
*A. Атріовентрикулярна блокада ІІІ ступеня
B. Синусова брадикардія
C. Фібриляція передсердь
D. Атріовентрикулярна блокада ІІ ступеня
E. Екстрасистолія

38. Пацієнтка віком 16 років скаржиться на біль у колінних суглобах, серцебиття, задишку, слабкість. Із анамнезу відомо, що 2 тижні тому перехворіла на гострий тонзиліт. Об’єктивно спостерігається: розширення меж серця вліво та вниз. Аускультативно вислуховусться ослаблення 1 тону І систоліний шум над верхівкою, що проводиться в ліву аксилярну ділянку, поодинокі екстрасистоли. Пульс — 92\/хв, аритмічний. AT — 110\/70 мм рт. ст. За результатами аналізу крові виявлено: еритроцити — 4,410^12, гемоглобін — 135 г\/л, лейкоцити — 9.210^9, ШОЕ - 26 мм\/год, СРБ - 36 мг\/л. АСЛ-О - 1250 ОД\/мл. Який найімовірніший діагноз?
*A. Гостра ревматична гарячка
B. Ревматоїдний артрит
C. Вторинна кардіоміопатія
D. Інфекційний міокардит
E. Реактивний артрит

39. Дванадцятирічна дівчинка скаржиться на свербіж та почервоніння в ділянці зовнішніх статевих органів, біль і дискомфорт під час сечовипускання. Під час огляду наявна гіперемія та набряк слизової оболонки вульви та піхви, білий сирнистий наліт, тріщини на шкірі. Із анамнезу відомо, що напередодні захворювання дитина отримувала антибіотикотерапію з приводу скарлатини. Який із нижченаведених лікарських засобів рекомендовано використати для лікування пацієнтки в цьому разі?
*A. Флюконазол
B. Альбендазол
C. Ацикловір
D. Озельтамівір
E. Дексаметазон

40. Одинадцятирічна дівчинка скаржиться на біль у суглобах, підвищення температури тіла до 38°C, слабкість. Захворіла 5 днів тому. Об'єктивно спостерігається: плямисто-папульозний висип на переніссі та обличчі, суглоби не змінені, тони серця послаблені. AT — 100\/80 мм рт. ст. У загальному аналізі крові еритроцити — 2,610^12\/л, лейкоцити - 3,710^9\/л, тромбоцити - 12*10^9\/л, ШОЕ - 45 мм\/год, СРБ(+++). У загальному аналізі сечі: білок - 0,063 г\/л, еритроцити - 15-20 в п\/з, лейкоцити - 10\/14 в п\/з. Який найімовірніший діагноз?
*A. Геморагічний васкуліт
B. Дерматоміозит
C. Вузликовий періартеріїт
D. Гостра ревматична гарячка
E. Системний червоний вовчак

41. Пацієнт, якому проводиться лікування з внутрішньом’язовим введенням антибіотика, скаржиться на біль, ущільнення і почервоніння у місці ін’єкції. Яке ускладнення, найімовірніше, виникло у пацієнта?
*A. Інфільтрат
B. Алергічна реакція
C. Олійна емболія
D. Некроз тканини
E. Ушкодження нервового стовбура

42. Який метод лабораторної діагностики найчастіше використовується для діагностики кишкових інфекцій?
*A. Бактеріологічний
B. Імунологічний
C. Алергологічний
D. Серологічний
E. Вірусологічний

43. До пологового будинку госпіталізовано вагітну жінку з поперечним положенням плода. Термін вагітності 38 тижнів. Якій тактиці ведення пологів треба надати перевагу в цьому разі?
*A. Кесарів розтин
B. Витягання плода за тазову частину
C. Накладання акушерських щипців
D. Плодоруйнівна операція
E. Ведення пологів природнім шляхом

44. Чоловік віком 55 років скаржиться на стискаючий біль за грудиною з іррадіацією в ліву руку та плече. Біль тривав 5 хв. та зменшився після прийому нітрогліцерину. Для якої патології найхарактерніші такі симптоми?
*A. Стенокардії
B. Перикардиту
C. Міокардиту
D. Інфаркту міокарда
E. Тромбоемболії легеневої артерії

45. У дитини першого року життя спостерігається блідість та сухість шкіри, 77 ламке волосся. Результати загального аналізу крові: еритроцити -2,8-10¹²\/л, Hb-95 г\/л, колірний показник - 0,7, тромбоцити в межах норми, лейкоцитарна формула без змін. З анамнезу відомо, що дитина має нераціональне та незбалансоване харчування. Для якого захворювання системи крові характерні такі клініко-лабораторні показники?
*A. Залізодефіцитної анемії
B. Геморагічного васкуліту
C. Гемофілії
D. Гострого лейкозу
E. Ідіопатичної тромбоцитопенічної пурпури

46. У жінки віком 35 років раптово виник біль в епігастральній ділянці, спостерігається нудота та підвищення температури тіла до 37,5°С. За деякий час біль змістився в праву половину живота донизу, виникло одноразове блювання. Живіт під час пальпації різко болючий у правій здухвинній ділянці, спостерігається локальне напруження м’язів, позитивний симптом Щоткіна-Блюмберга-Ровзінга-Сітковського-Воскресенського. Для якого захворювання найхарактерніші такі симптоми?
*A. Гострого апендициту
B. Гострого панкреатиту
C. Гострого пієлонефриту
D. Гострого холециститу
E. Гострої кишкової непрохідності

47. До інфекційної лікарні госпіталізовано чоловіка віком 35 років, який скаржиться на підвищення температури тіла, носові кровотечі, що часто повторюються, біль у литкових м’язах та попереку. Об’єктивно спостерігається: загальний стан тяжкий, шкірні покриви і склери помірножовтушні, гепатоспленомегалія, олігурія. Для якого інфекційного захворювання характерні такі симптоми?
*A. Лептоспірозу
B. Ієросинозу
C. Інфекційного мононуклеозу
D. Малярії
E. Вірусного гепатиту

48. Пацієнт віком 60 років перебуває на стаціонарному лікуванні в нефрологічному відділенні. Установлено, що добовий діурез у нього - 3050 мл. Яку назву має такий вид порушення фізичних властивостей сечі?
*A. Поліурія
B. Ішурія
C. Олігурія
D. Анурія
E. Ніктурія

49. У чоловіка віком 25 років виникла носова кровотеча. Об’єктивно спостерігається: пацієнт у свідомості, пульс — 80\/хв., AT — 120\/70 мм рт. ст. Яка методика надання допомоги у цьому разі?
*A. Положення пацієнта сидячи з опущеною головою, холод до перенісся
B. Положення пацієнта сидячи із запрокинутою назад головою, холод до перенісся
C. Положення пацієнта на спині, піднявши головний кінець ліжка
D. Положення пацієнта на спині внутрішньовенне введення кріопреципітату
E. Положення пацієнта на спині, задня тампонада носа

50. У жінки з виразковим анамнезом спостерігаються біль у животі, блювання у вигляді «кавової гущі», дьогтеподібні рідкі випорожнення, тахікардія, загальна слабкість. Яке ускладнення, найімовірніше, розвинулося у пацієнтки?
*A. Шлункова кровотеча
B. Гемороїдальна кровотеча
C. Легенева кровотеча
D. Маткова кровотеча
E. Стравохідна кровотеча

51. Дванадцятирічний хлопчик захворів гостро, коли підвищилася температура тіла до 39°С, зʼявився головний біль, загальна слабкість. На третій день хвороби приєднався біль у мʼязах нижніх кінцівок, сідниць, спини, живота та рук. Обʼєктивно спостерігається: набряки обличчя та повік, конʼюнктивіт, поліморфний висип на шкірі. Із анамнезу відомо, що сімʼя часто вживає в їжу напівсирі свинячі стейки. Який найімовірніший діагноз?
*A. Трихінельоз
B. Гіменолепідоз
C. Трихоцефальоз
D. Аскаридоз
E. Опісторхоз

52. Пацієнтка віком 16 років скаржиться на біль в оці, сльозотечу, світлочутливість і зниження гостроти зору. Із анамнезу відомо, що пацієнтка користується контактними лінзами. Об’єктивно спостерігається: перикорнеальна ін'єкція, у центрі рогівки — інфільтрат сірого кольору. Глибинні структури без змін. Який найімовірніший діагноз?
*A. Кератит
B. Блефарит
C. Іридоцикліт
D. Кон’юнктивіт
E. Катаракта

53. У дворічної дитини на тлі відносного соматичного здоров’я після гри з «мозаїкою» раптово виникли кашель, стридорозне дихання, потяг до блювання, ціаноз. Який найімовірніший діагноз?
*A. Аспірація стороннього тіла
B. Пневмонія
C. Гострий обструктивний бронхіт
D. Гострий ларинготрахеїт
E. Кашлюк

54. В однорічної дівчинки з першого місяця життя спостерігається постійний кашель, мокротиння виділяється важко. Відмічається відставання у фізичному розвитку. Об’єктивно спостерігається: ціаноз носогубного трикутника. За результатами аналізу крові виявлено: нейтрофільний лейкоцитоз, електроліти сироватки (Na — 130 ммоль\/л, Cl — 88 ммоль\/л). Електроліти поту (Cl — 80 ммоль\/л). Який найімовірніший діагноз?
*A. Муковісцидоз
B. Ідіопатичний фіброзуючий альвеоліт
C. Синдром Картагенера
D. Бронхіоліт
E. Гострий обструктивний бронхіт

55. У шестирічної дівчинки спостерігається: відставання у фізичному розвитку, напади непритомності, задишка, блідість шкіри, розширення меж серця та систолічне дрижання в II міжребер'ї, акцент II тону над легеневою артерією та систоло-діастолічний шум у міжлопатковій ділянці. Під час рентгенограми ОГК виявлено: посилення легеневого малюнка, кардіомегалія за рахунок лівих відділів серця, випинання дуги легеневої артерії. Який найімовірніший діагноз?
*A. Тетрада Фалло
B. Відкрита артеріальна протока
C. Відкрите овальне вікно
D. Транспозиція магістральних судин
E. Стеноз отвору легеневої артерії

56. Пʼятирічну дівчинку шпиталізовано з носовою кровотечею. Зі слів батьків, у дитини травми не було. Обʼєктивно спостерігається: на шкірі поодинокі екхімози, петехії, кровоточивість ясен. В аналізі крові: гемоглобін - 120 г\/л, еритроцити - 410^12\/л, лейкоцити - 610^9\/л, тромбоцити - 1510^9\/л. Що рекомендовано використати для лікування дівчинки в цьому разі?
A. Тромбоконцентрат
B. Антибіотики
C. Глюкокортикоїди
D. Еритроцитарну масу
E. Препарати заліза

57. Пацієнтка скаржиться на сильний біль у горлі з лівого боку, утруднене ковтання та відкривання рота, підвищення температури тіла, загальне нездужання. Із анамнезу відомо, що 4 дні хворіє на гострий тонзиліт. Об’єктивно спостерігається: тризм жувальної мускулатури, лівий мигдалик зміщений до середньої лінії, передня піднебінна дужка інфільтрована та випинається. Регіонарні лімфовузли ліворуч збільшені та болючі під час пальпації. Який найімовірніший діагноз?
*A. Паратонзилярний абсцес
B. Дифтерія
C. Пухлина мигдалика
D. Скарлатина
E. Інфекційний мононуклеоз

58. Шестирічна дівчинка надійшла зі скаргами на підвищення температури тіла до 37,2°С, часті та болісні сечовипускання, які з'явилися після переохолодження. В аналізі сечі: сеча каламутна, питома вага - 1,012, білок - 0,033 г\/л, лейкоцити - 40-45 у п\/з, еритроцити - 8-9 у п\/з (свіжі), епітелій плоский: 5-8 у п\/з, слиз. Який етіологічний фактор, найімовірніше, спричинив захворювання в дитини?
*A. Escherichia coli
B. Klebsiella pneumoniae
C. Proteus mirabilis
D. Staphylococcus aureus
E. Candida albicans

59. Дівчинка віком 15 років з метою отримати бажаний подарунок на день народження від батьків перестала вживати їжу декілька днів тому. У шкільному колективі користується популярністю, за її словами, має багато друзів, часто знаходиться в центрі уваги. За словами матері, дівчинка за будь-яких обставин намагається досягти свого. Декілька днів тому погрожувала втекти з дому, якщо батьки не дозволятимуть їй гуляти до опівночі. У психічному статусі: настрій мінливим, емоційно подразлива, лабільна, дратівлива, схильна до імпульсивних дій. Який найімовірніший діагноз?
*A. Дисфоричний розлад
B. Істеричний розлад
C. Фобічний розлад
D. Депресивний розлад
E. Психічна анорексія

60. Пацієнтка віком 18 років скаржиться на слабкість, підвищення температури тіла до 38,5°С, кашель зі скудним мокротинням, утруднений вдих. Захворіла після переохолодження 2 доби тому. Під час рентгенологічного дослідження спостерігається: локальне затемнення у нижній частці правої легені. За результатами загального аналізу крові виявлено: лейкоцити - 14- 10^9\/л, ШОЕ - 44 мм\/год, СРБ - 140 мг\/л. Який найімовірніший діагноз?
*A. Негоспітальна пневмонія
B. Туберкульоз
C. Госпітальна пневмонія
D. Бронхіальна астма
E. Гострий бронхіт

61. П'ятирічну дівчинку шпиталізовано після електротравми. Об’єктивно спостерігається: стан дитини тяжкий, без свідомості, самостійне дихання відсутнє. Під час проведення серцево-легеневої реанімації на ЕКГ спостерігаються хвилі різної форми та амплітуди з частотою 320\/хв, пульс на периферії та центральних артеріях - відсутній. Яка невідкладна допомога в цьому разі?
*A. Електрична дефібриляція
B. Прямий масаж серця
C. Інтубація трахеї
D. Трансфузія кристалоїдів 10 мг\/кг в\/в
E. Уведення розчину лідокаїну 20 мг в\/в

62. Пацієнтка віком 58 років скаржиться па біль та хрускіт у колінних суглобах які посилюються під час тривалої ходьби. Із анамнезу: хворіє протягом 7-ми років. Об'єктивно спостерігаєтьс: ІМТ - 36 кг\/м2, колінні суглоби деформовані, набряклі. За результатами рентгенографії колінних суглобів виявлено: звуження суглобової щілини, субхондральний склероз, крайові остеофіти. Який найімовірніший діагноз?
*A. Деформуючий остеоартроз
B. Реактивний артрит
C. Подагра
D. Системний червоний вовчак
E. Ревматоїдний артрит

63. Пацієнтка віком 17 років скаржиться на підвищену дратівливість, метушливість, схуднення на 5 кг при нормальному харчуванні, погану переносимість спеки. Об’єктивно спостерігається: очі широко відкриті (вираз гніву), щитоподібна залоза дифузно збільшена (ІІ ступінь), щільна під час пальпації, ЧСС 120\/хв. Який найімовірніший діагноз?
*A. Тиреотоксикоз
B. Гіпотиреоз
C. Первинний гіперальдостеронізм
D. Гіперпаратиреоз
E. Феохромоцитома

64. Восьмирічна дівчинка скаржиться на біль у ділянці серця, відчуття серцебиття. Із анамнезу відомо, що 2 тижні тому вона хворіла на ГРВІ. Об'єктивно спостерігається: фебрильна температура тіла, блідість шкірних покривів, розширення меж серця вліво, ЧСС - 142\/хв., парні передсердні екстрасистоли, глухість серцевих тонів, неінтенсивний систолічний шум, максимальний у 5-й точці. Який попередній діагноз?
*A. Міокардит
B. Вегетативна дисфункція
C. Ендокардит
D. Вроджена вада серця
E. Серцева астма

65. Пацієнт віком 28 років скаржиться на сильний біль у животі, короткочасну втрату свідомості після його виникнення. Із анамнезу відомо, що захворів раптово, близько 3-х год тому, біль первинно виник в епігастральній ділянці без будь-яких причин. Обʼєктивно спостерігається шкіра бліда, вкрита потом, пульс - 59\/хв, ЧД - 22\/хв, АТ - 95\/60 мм рт. ст., язик вологий, живіт не бере участі в акті дихання, напружений в усіх відділах, під час пальпації болючий в усіх відділах. Під час перкусії живота печінкова тупість не визначається. Аускультативно перистальтичні шуми відсутні. За результатами рентгенографії органів черевної порожнини виявлено: у черевній порожнині наявний вільний газ. Який найімовірніший діагноз?
*A. Перфорація виразки дванадцятипалої кишки
B. Аневризма черевного відділу аорти
C. Гострий апендицит
D. Гострий панкреатит
E. Гострий холецистит

66. Семирічна дівчинка скаржиться на біль. У животі, запаморочення та швидку стомлюваність. Обʼєктивно спостерігається: шкіра та слизові оболонки бліді, чисті, ЧСС - 130\/хв, ЧД - 28\/хв, АТ - 90\/50 мм рт. ст. В аналізі крові: гемоглобін - 55 г\/л, еритроцити - 2,110^12\/л, лейкоцити - 8,210^9\/л, тромбоцити - 180*10^9\/л. Яку невідкладну допомогу необхідно надати дитині?
*A. Переливання еритроцитарної маси
B. Введення антигістамінних препаратів
C. Електричну дефібриляцію
D. Введення епінефрину
E. Введення препаратів заліза

67. У тримісячної дитини на тлі субфебрильної температури тіла та риніту спостерігається малопродуктивний кашель, ціаноз носогубного трикутника, виражена експіраторна задишка, ЧД — 80\/хв. Перкуторно над легенями виявлено коробковий звук. Аускультативно вислуховується з обох боків велика кількість дрібноміхурцевих вологих хрипів. Який найімовірніший діагноз?
*A. Гострий бронхіоліт
B. Двобічна пневмонія
C. Гострий бронхіт
D. Гострий обструктивний бронхіт
E. Аспірація стороннього тіла

68. Дванадцятирічний хлопчик скаржиться підвищення температури тіла до 39.6°C, слабкість та в’ялість, що турбують протягом останніх 2-х днів. Об’єктивно спостерігається: ЧД — 20\/хв, ЧСС — 88\/хв. сатурація — 98%, над легенями аускультативно — везикулярне дихання, хрипи не вислуховуються. Тест на грип А — позитивний, призначене відповідне лікування. Який оптимальний препарат потрібно призначити дитині з метою зниження температури тіла?
*A. Ібупрофен
B. Ацетилсаліцилову кислоту
C. Дексаметазон
D. Метамізол натрію
E. Диклофенак натрію

69. Чотирирічна дівчинка захворіла гостро, коли підвищилася температура тіла до 39°С, зʼявилося блювання та діарея, біль у животі. Дитина відвідує дитячий садок, де були схожі симптоми ще у 5-х дітей. Обʼєктивно спостерігається: стан середньої тяжкості, апетит знижений, шкіра бліда, волога, слизова оболонка рогоглотки гіперемована, язик обкладений білим нальотом, сухий, серозні виділення з носу, живіт здутий, бурчить, болючий під час пальпації, перистальтика посилена. Діурез достатній. Випорожнення - 8-10 разів на добу, водянисті, жовтого кольору, пінисті з різким запахом. Який найімовірніший діагноз?
*A. Ротавірусна інфекція
B. Сальмонельоз
C. Холера
D. Ешерихіоз
E. Лямбліоз

70. Однорічна дівчинка захворіли на гостру кишкову інфекцію, яка супроводжувалася тяжким токсикозом, гарячкою. Раптово стан дитини різко погіршився, стала бліда, іктеричність склер, на шкірі зʼявилися петехіальні висипання, в калових масах - домішки крові. Олігурія. В аналізі крові еритроцити - 2,510^12\/л, гемоглобін - 80 г\/л, ретикулоцити — 8%, лейкоцити - 17,510^9\/л, тромбоцити - 45*10^9\/л, ШОЕ - 23 мм\/год, загальний білірубін — 95,0 мкмоль\/л, (прямий - 6,0 мкмоль\/л, непрямий - 89,0 мкмоль\/л), креатинін - 0,4 ммоль\/л, сечовина - 36 ммоль\/л. Який невідкладний стан розвинувся в дитини?
*A. Гемолітико-уремічний синдром
B. Гостра ниркова недостатність
C. Анафілактичний шок
D. Гемолітичний криз
E. ДВЗ-синдром

71. Девʼятирічний хлопчик раптово відчув сильне серцебиття під час уроку фізкультури. Через кілька хвилин зʼявилося запаморочення, слабкість, а також біль у грудях. Вчитель помітив, що дитина зблідла, зʼявилося поверхневе дихання. В анамнезі: випадків втрати свідомості не було, нещодавно хворів на вірусну інфекцію, в сімʼї немає випадків раптової серцевої смерті. Обʼєктивно спостерігається: ЧСС - 220\/хв, АТ - 85\/50 мм рт. ст., ЧД - 27\/хв, свідомість збережена, пульс слабкого наповнення. На ЕКГ: частий регулярний вузькокомплексний ритм, відсутність видимих зубців P перед комплексами QRS, нормальні інтервали QRS. Який вид аритмії виник у хлопчика?
*A. Пароксизмальна надшлуночкова тахікардія
B. Шлуночкова тахікардія
C. Атріовентрикулярна блокада ІІ ступеня (Мобіц 2)
D. Синусова тахікардія
E. Синдром подовженого інтервалу QT

72. У недоношеної дитини, народженої в терміні гестації 34 тижні, через 4 години після народження спостерігається: тахіпное, дихання по типу гойдалки, западання грудини, експіраторні шуми. ЧД - 80\/хв. Аускультативно над легенями прослуховується послаблене дихання з непостійними різнокаліберними хрипами. Під час рентгенологічного дослідження легень виявлено: повітряна бронхограма та нодозно-ретикулярна сітка. Який найімовірніший діагноз?
*A. Хвороба гіалінових мембран
B. Синдром масивної меконіальної аспірації
C. Пневмонія новонароджених
D. Ателектази легенів
E. Пологова травма

73. Пацієнтка віком 18 років скаржиться на біль у лівій щоці, що виник 2 доби тому. Підвищення температури тіла до 37,3оC. Об'єктивно спостерігається: у центрі правої щоки запальний інфільтрат, що конусоподібно виступає над рівнем шкіри, на верхівці цієї ділянки через потоншену шкіру визначається ділянка некрозу, пальпація зони інфільтрату різко болюча. Який найімовірніший діагноз?
*A. Карбункул
B. Флегмона
C. Бешиха
D. Лімфаденіт
E. Фурункул

74. Пацієнтка віком 17 років скаржиться на біль та набряк ІІ пальця правої руки. З анамнезу відомо, що 3 доби тому зробила манікюр. Біль з'явився на другий день. Об'єктивно спостерігається: навколонігтьовий валик набряклий, гіперемований, нависає над нігтьовою пластинкою, болючий під час пальпації. Який найімовірніший діагноз?
*A. Пароніхія
B. Шкірний панарицій
C. Еризипелоїд
D. Підшкірний панарицій
E. Піднігтьовий панарицій

75. Під час огляду дитини на 4-ту добу життя в ділянці шиї, потилиці та сідниць зʼявилися пухирці із серозно-гнійним вмістом. Обʼєктивно спостерігається: стан задовільний, дитина активна, рефлекси новонароджених викликаються в повному обсязі, пуповина на стадії муміфікації, пупкова ділянка без особливостей. Який найімовірніший діагноз?
*A. Везикулопустульоз
B. Флегмона
C. Пітниця
D. Бульозний епідермоліз
E. Пухирчатка новонароджених

76. Доношена дівчинка народилася від II вагітності, яка перебігала із загрозою переривання на 25-27 тижнях, із хронічною фето-плацентарною недостатністю. Під час пологів було одноразове туге обвиття пуповини навколо шиї плода, утруднення виведення плечиків. Після народження дитина була оцінена за шкалою Апгар на першій хвилині: дихання відсутнє, ЧСС — 50\/хв, тотальний ціаноз, атонія, арефлексія. Яка це оцінка за шкалою Апгар?
*A. 1 бал
B. 0 балів
C. 2 бали
D. 4 бали
E. З бали

77. Пацієнтка віком 22 роки скаржиться на свербіж у ділянці геніталій та виділення зі статевих шляхів із неприємним запахом. Із анамнезу відомо, що симптоми з’явилися через тиждень після незахищеного статевого акту. Гінекологічне дослідження: гіперемія вульви, виділення рясні, пінисті, жовтого кольору, на слизовій оболонці вагінальної частини шийки матки — петехіальні крововиливи. Який найімовірніший діагноз?
*A. Трихомоніаз
B. Бактеріальний вагіноз
C. Гонококова інфекція
D. Кандидоз
E. Хламідійна інфекція

78. Дванадцятирічна дівчинка скаржиться на незначні набряки. Із анамнезу відомо, що набряки з'явилися через 2 тижні після перенесеного гострого тонзиліту. АТ - 160\/110 мм рт. ст. За результатами аналізу крові виявлено: загальний білок - 63 г\/л, альбумін - 41,9 г\/л, глобуліни: α1 - 3,9%, α2 - 8,8%, β - 12,0%, γ - 13,4%, АСЛ-О - 800 ОД\/л. Який найімовірніший чинник викликав захворювання?
*A. β-гемолітичний стрептокок групи А
B. Золотистий стафілокок
C. Токсоплазма
D. Ентеровірус А
E. Кишкова паличка

79. Семирічний хлопчик скаржиться на стомлюваність, біль у грудях під час навантаження. Батьки відзначають, що напередодні звернення хлопчик уперше знепритомнів. Аускультативно: систолічний шум праворуч у другому міжреберному проміжку вздовж грудини, з іррадіацією в шию. На ЕКГ: ознаки гіпертрофії лівого шлуночка. За результатами рентгенографії ОГК виявлено: незначне розширення висхідної аорти. Який найімовірніший діагноз?
*A. Аортальний стеноз
B. Дефект міжшлуночкової перетинки
C. Стеноз легеневого стовбура
D. Коарктація аорти
E. Дефект міжпередсердної перетинки

80. У пацієнта віком 17 років спостерігається: ріст волосся на обличчі відсутній, гінекомастія, відзначається відкладення жиру на стегнах, високий голос. Пацієнт високого зросту за рахунок подовжених нижніх кінцівок при відносно короткому тулубі. Відзначається розумова відсталість. У букальному епітелії виявлено статевий хроматин. Який найімовірніший діагноз?
*A. Синдром Клайнфельтера
B. Синдром Патау
C. Синдром Шерешевського-Тернера
D. Синдром Дауна
E. Синдром Едвардса

81. Пацієнтка віком 17 років скаржиться на біль та набряк ІІ пальця правої руки. З анамнезу відомо, що 3 доби тому зробила манікюр. Об'єктивно спостерігається: навколонігтьовий валик набряклий, гіперемований, нависає над нігтьовою пластинкою, болючий під час пальпації. Який найімовірніший діагноз?
*A. Пароніхія
B. Шкірний панарицій
C. Еризипелоїд
D. Підшкірний панарицій
E. Піднігтьовий панарицій

82. Батьки чотиримісячної дівчинки скаржаться на неповне розведення правої ніжки в дитини. Об'єктивно спостерігається асиметрія пахових та сідничних складок праворуч, вкорочення правого стегна, зовнішня ротація правої кінцівки та обмеження її розведення до відчуття упору. За результатами рентгенографії обох кульшових суглобів у прямій проекції виявлено: ядра окостеніння обох голівок стегнових кісток відсутні, ліворуч ацетабулярний кут — 27°, праворуч — 44°, величина d ліворуч — 12 мм, праворуч величина d — 18 мм, величина h ліворуч — 10 мм, праворуч h — 6 мм, лінія Шентона праворуч розірвана. Який найімовірніший діагноз?
*A. Вроджений вивих правого стегна
B. Вроджене вкорочення правого стегна
C. Остеомієліт голівки правого стегна
D. Ротаційна контрактура правого стегна
E. Травматичний вивих правого стегна

83. Пацієнт віком 14 років скаржиться на біль у спині, який посилюється під час сидіння та фізичному навантаженні. Об’єктивно спостерігається: кругла спина в грудному відділі, компенсаторний лордоз в шийному та поперековому відділах. На рентгенограмі хребта: Клиноподібна деформація Th7-Th9 грудного відділу хребта. В анамнезі: травма відсутня, біль турбує протягом одного року. Який найімовірніший діагноз?
*A. Юнацький кіфоз грудного відділу хребта
B. Вроджений кіфоз грудного відділу хребта
C. Сколіоз грудного відділу хребта
D. Компресійний перелом Th7-Th9 грудного відділу хребта
E. Туберкульозний спондиліт грудного відділу хребта

84. Семирічна дівчинка після перенесеного стрептококового тонзиліту стала емоційно лабільною, погіршився почерк, спостерігаються мимовільні рухи м'язів кінцівок, гримаси на обличчі. Під час об’єктивного огляду виявлено: гіперкінези, сухожильні рефлекси підвищені, м’язова гіпотонія. Аускультативно: тони серця ритмічні, ослаблені, систолічний шум над верхівкою. Похитування в позі Ромберга. Позитивні симптоми Філатова, Гордона, Черні. Який найімовірніший діагноз?
*A. Ревматична хорея
B. Невроз нав’язливих рухів
C. Астено-невротичний синдром
D. Хорея Гентінгтона
E. Енцефаліт

85. Пацієнт віком 18 років скаржиться на нападоподібний біль у животі, блювання, затримку випорожнень та газів. З анамнезу відомо, що від початку появи болю пройшло 12 год, рік тому був оперований із приводу флегмонозного апендициту. Обʼєктивно спостерігається: живіт здутий, асиметричний, перистальтичні шуми підсилені. Який метод обстеження потрібно застосувати першочергово в цьому разі?
*A. Оглядову рентгенографію органів черевної порожнини
B. УЗД органів черевної порожнини
C. Іригографію
D. Фіброезофагогастродуоденоскопію
E. Колоноскопію

86. У чотиримісячної дитини виявлено такі симптоми: діарея до 5-6 разів на добу, випорожнення пінисті, з кислим запахом, часті зригування, живіт здутий, ознаки гіпотрофії 2-го ступеня. Із анамнезу відомо, що симптоми спостерігаються з народження. Перебуває на грудному вигодовуванні. За результатами досліджень виявлено: рівень глюкози крові в нормальних межах, у копрограмі - збільшення крохмалю, клітковини, йодофільної бродильної мікрофлори, зниження рН калу менше - 5,5. Який найімовірніший діагноз?
*A. Лактазна недостатність
B. Дисбактеріоз кишечника
C. Функціональна діарея
D. Пілороспазм
E. Хронічний ентероколіт

87. Батьки тримісячного хлопчика скаржаться на нахил голови дитини праворуч, обмеження повороту голови в правий бік. Обʼєктивно спостерігається: напруження кивного м'яза праворуч, нахил голови в правий бік та поворот обличчя ліворуч. За результатами УЗД виявлено: видиме ущільнення кивного мʼяза праворуч у середній третині. Який найімовірніший діагноз?
*A. Вроджена м'язова кривошия праворуч
B. Сколіоз шийного відділу хребта
C. Міозит кивного мʼяза праворуч
D. Вроджена аплазія кивного мʼяза праворуч

88. Шестирічна дівчинка скаржиться на відсутність дефекації, яка може тривати 4-5 днів. При цьому дитина вказує на тяжкість відходження калових мас, стілець тугого, запеченого характеру. Вищенаведені скарги турбують протягом кількох місяців, відколи дівчинка почала відвідувати школу. Обʼєктивно спостерігається: достатнього відживлення, шкірні покриви та видимі слизові оболонки звичайного кольору. Пальпаторно живіт чутливий у нижніх відділах, печінка біля краю реберної дуги, селезінка не пальпується. За даними іригографії: досягнуто виповнення всіх відділів кишечника, структура слизової оболонки не порушена. Який найімовірніший діагноз?
*A. Функціональний закреп
B. Доліхоколон
C. Хвороба Крона
D. Колоноптоз
E. Виразковий коліт

89. Дитина народилася від 1-ї вагітності, яку супроводжував гестоз 1-ї та 2-ї половини. Пологи відбулися шляхом кесаревого розтину. Оцінка за шкалою Апгар - 6 балів. Вага дитини - 3000 г. Груди смоктала активно, не відригувала. За два тижні з'явилося блювання «фонтаном» із домішками створоженого молока, об'єм перевищував з'їдене. Дитина стала в'ялою, погано набирає вагу, зменшилася кількість сечі та випорожнень. Який найімовірніший діагноз?
*A. Пілоростеноз
B. Пілороспазм
C. Гостра кишечна інфекція
D. Адреногенітальний синдром
E. Кишечна непрохідність

90. Девʼятирічна дівчинка раптово поскаржилася на озноб, ломоту в тілі, різкий головний біль у лобній ділянці, біль при рухах очей. Упродовж кількох годин температура тіла піднялася до 39,8°С та майже не знижувалася після прийому жарознижувальних засобів. Наступного дня приєднався сухий, надсадний кашель, що супроводжувався болем за грудниною. Під час огляду виявлено: шкіра обличчя гіперемована, склери ін'єктовані, яскрава гіперемія слизової ротоглотки з точковими крововиливами на мʼякому піднебінні. Аускультативно над легенями дихання жорстке, тони серця приглушені, тахікардія. який найімовірніший діагноз?
*A. Грип
B. Аденовірусна інфекція
C. Риновірусна інфекція
D. Респіраторно-синцитіальна інфекція
E. Парагрип

91. У двомісячної дитини з'явилися випинання та пульсація великого тімʼячка, ригідність мʼязів потилиці та симптом Лесажа. На висоті фебрильної температури в дитини виникають клоніко-тонічні судоми. Встановлено попередній діагноз: менінгіт. Яке першочергове обстеження потрібно зробити для верифікації діагнозу?
*A. Люмбальну пункцію
B. МРТ головного мозку
C. Реоенцефалографію
D. Нейросонографію
E. КТ головного мозку

92. У новонародженого на п'ятий день життя спостерігається надмірне здуття живота з контуруванням кишкових петель на передній черевній стінці. Меконій відійшов після клізми. Під час оглядової рентгенографії органів черевної порожнини виявлено розширення петель товстого кишківника. Який найімовірніший діагноз?
*A. Хвороба Гіршпрунга
B. Стеноз клубової кишки
C. Портальна гіпертензія
D. Інвагінація кишечника
E. Синдром Ледда

93. Батьки семирічного хлопчика скаржаться на постійну непосидючість та неслухняність у дитини, надмірну активність протягом доби. Хлопчик відвідує декілька гуртків: футбол, плавання та уроки гри на гітарі. Згідно оцінки рівень IQ — в межах норми. Із анамнезу відомо, що вчителі скаржаться на надмірну непосидючість, погіршення успішності, не звертає увагу на зауваження, відволікає інших від занять, на перерві постійно в активному русі, бігає по коридору, метушливий. Учитель з гри на гітарі повідомив, що він не може засвоїти навчальний матеріал через неуважність. Об'єктивно спостерігається: не втримується на одному місці, погано фіксує увагу, не фіксує зоровий контакт на співрозмовнику, в поведінці зухвалий, імпульсивний, не втримує свою увагу на одному занятті, на запитання відповідає коротко інколи з насмішкою. Який найімовірніший діагноз?
*A. Гіперкінетичний розлад поведінки
B. Розумова відсталість
C. Параноїдний розлад
D. Дитячий аутизм
E. Гебефренічна шизофренія

94. Десятирічна дівчинка скаржиться на біль в епігастральній ділянці натще, часто вночі, біль полегшується після вживання їжі, також дитину турбують печія та головний біль. Із анамнезу відомо, що хворіє близько 2-х тижнів. Об'єктивно спостерігається: виражена болючість під час пальпації у пілородуоденальній зоні. Позитивний швидкий уреазний тест на Helicobacter pylori. Який найімовірніший діагноз?
*A. Виразкова хвороба дванадцятипалої кишки
B. Функціональна диспепсія
C. Гострий гастрит
D. Гострий панкреатит
E. Виразкова хвороба шлунка

95. Дворічну дитину шпиталізовано з такими симптомами: сухий непродуктивний кашель та задишка, які з’явилися гостро декілька годин тому. Із анамнезу відомо, що кашель розпочався тоді, коли дитина грала із конструктором. Об’єктивно спостерігається: ЧД - 26\/хв. ЧСС — 112\/хв, сатурація — 96%. Аускультативно: бронхо-везикулярне дихання, сухі свистячі хрипи праворуч. За результатами рентгенографії ОГК виявлено: зсув середостіння ліворуч, гіпервентиляція правої половини грудної клітки. Яка оптимальна тактика подальшого ведення дитини в цьому разі?
*A. Бронхоскопія
B. Бронхографія
C. Комп’ютерна томографія
D. Біопсія правої легені
E. МРТ

96. Пацієнт віком 15 років скаржиться на нападоподібний біль у животі під час дефекації, діарею до 6-ти разів на добу з домішками гною та темної крові у випорожненнях. Об’єктивно спостерігається: відставання у фізичному та статевому розвитку, шкіра бліда, суха. Живіт здутий, болісний біля пупка та у правій здухвинній ділянці. Встановлено попередній діагноз: хвороба Крона. Яке дослідження доцільно провести для підтвердження діагнозу?
*A. Колоноскопію
B. ФГДС
C. Копроцитограму
D. Ректороманоскопію
E. УЗД органів черевної порожнини

97. Дворічна дитина була в контакті з хворим на оперізуючий герпес. На 15-й день контакту в неї підвищилася температура тіла до 39,3°С, зʼявився висип на тулубі, кінцівках, обличчі та волосистій частині голови, який проходив такі стадії: пляма, папула, везикула, кірочка. Який найімовірніший діагноз?
*A. Вітряна віспа
B. Оперізуючий герпес
C. Натуральна віспа
D. Простий герпес
E. Ентеровірусна екзантема

98. У десятирічного хлопчика після укусу бджоли зʼявилася набряклість у параорбітальній ділянці обличчя, яка супроводжувалася гіперемією та свербежем. Обʼєктивно спостерігається: шкіра та слизові оболонки блідо-рожеві. Аускультативно: везикулярне дихання, тони серця ритмічні, звучні. ЧСС - 94\/хв, АТ - 100\/60 мм рт. ст. Живіт мʼякий, печінка по краю реберної дуги. Фізіологічні відправлення не порушені. Який найімовірніший діагноз?
*A. Гостра кропив'янка
B. Синдром Стівенса-Джонсона
C. Синдром Лаєлла
D. Набряк Квінке
E. Анафілактичний шок

99. Тринадцятирічна дівчинка зі встановленим діагнозом: ювенільний ідіопатичний артрит (олігоартрит) - отримує нестероїдні протизапальні препарати та внутрішньосуглобові глюкокортикоїди. Незважаючи на лікування протягом 3-х місяців, зберігається висока активність захворювання. Який препарат доцільно призначити дівчинці в цьому разі?
*A. Метотрексат
B. Гідроксихлорохін
C. Сульфасалазин
D. Лефлуномід
E. Адалімумаб

100. Шестирічну дівчинку шпиталізовано зі скаргами на постійний кашель із гнійним мокротинням, задишку, часті загострення бронхіту. В анамнезі: пневмонії кілька разів на рік, отити, хронічний риніт. Об'єктивно спостерігається: шкірні покриви бліді, чисті, пальці у вигляді «барабанних паличок», зворотне розташування внутрішніх органів. Аускультація: над легенями вологі хрипи в нижніх відділах двобічно. За даними спірометрії: дихальна недостатність за обструктивним типом. Рентгенологічно: бронхоектази. Який найімовірніший діагноз?
*A. Синдром Картагенера
B. Синдром Мун’є-Куна
C. Секвестрація легені
D. Муковісцидоз
E. Синдром Хамана-Річча

101. Хлопець віком 16 років звернувся до лікаря після падіння з висоти 2-х метрів під час тренування на скейтборді. На момент травми відзначав короткочасну (близько 5 хв) втрату свідомості. Після приходу до тями скаржиться на інтенсивний головний біль, нудоту, одноразове блювання та запаморочення. Під час неврологічного огляду: легка нестійкість у позі Ромберга, реакція зіниць на світло сповільнена, менінгеальні симптоми негативні. На комп'ютерній томограмі головного мозку патологічних змін не виявлено. Який найімовірніший діагноз?
*A. Струс головного мозку
B. Субдуральна гематома
C. Забій головного мозку легкого ступеня
D. Епідуральна гематома
E. Перелом основи черепа

102. Дванадцятирічну дівчинку під час прогулянки в парку вжалила бджола. Дитина відразу ж поскаржилася на сильний свербіж шкіри, відчуття нестачі повітря, прискорене серцебиття, пульсуючий головний біль. Обʼєктивно спостерігається: дитина перелякана, шкіра бліда, дихання утруднене, свистяче, надсадний кашель, у місці ужалення - набряк м'яких тканин, який швидко наростає. Який препарат потрібно першочергово ввести дитині для надання невідкладної допомоги в цьому разі?
*A. Епінефрин внутрішньом'язово
B. Дексаметазон внутрішньом'язово
C. Будесонід інгаляційно
D. Сальбутамол інгаляційно
E. Теофілін внутрішньовенно

103. Пацієнт скаржиться на підвищення температури тіла до 39°С, озноб, головний біль, поганий сон і апетит. Об'єктивно спостерігається: на задній поверхні шиї великий багряно-ціанотичний різко болючий щільний інфільтрат. У центрі інфільтрату кілька отворів, крізь які виділяється густий жовто-зелений гній. Який найімовірніший діагноз?
*A. Карбункул
B. Абсцес
C. Фурункул
D. Гідраденіт
E. Бешиха

104. У доношеного хлопчика, який народився від II вагітності, через 18 год після народження з’явилося іктеричне забарвлення шкіри та еклер. У мами група крові О (І), резус- фактор негативний, у дитини група крові О (І), резус-фактор позитивний. Загальний білірубін сироватки крові 220 мкмоль\/л. Який найімовірніший діагноз?
*A. Гемолітична хвороба новонародженого
B. Гемофілія А
C. Атрезія жовчних шляхів
D. Геморагічна хвороба новонародженого
E. Анемія Мінковського-Шоффара

105. У трирічного хлопчика, який відвідує дитячу спортивну секцію, на шкірі кінцівок та тулуба протягом останніх 2-3 тижнів з’являються новоутворення, що представлені напівсферичними, з гладкою поверхнею, щільної консистенції, блідо-рожевого або кольору шкіри папулами із центральним пупкоподібним заглибленням. Під час механічного їх стискання з боків або видалення — з середини виділяється сироподібна маса. Який найімовірніший діагноз?
*A. Контагіозний молюск
B. Простий герпес
C. Меланома
D. Червоний плоский лишай
E. Плоскі бородавки

106. Пацієнтку віком 27 років із терміном вагітності 15 тижнів шпиталізовано до стаціонару для лікування. В анамнезі: 2 самовільні викидні. Під час бімануального дослідження виявлено: матка збільшена до 14-15 тижнів вагітності, шийка матки вкорочена, зовнішнє вічко пропускає кінчик пальця. Встановлено діагноз: істміко-цервікальна недостатність. Укажіть подальшу тактику введення вагітної.
*A. Накласти шов на шийку матки
B. Токолітична терапія
C. Переривання вагітності
D. Зробити амніоцентез
E. Провести гормональне лікування

107. Мати шестимісячної дівчинки скаржиться на порушення режиму сну, занепокоєння та появу лисину на шкірі дитини протягом 2-х тижнів. Об’єктивно в дитини спостерігається: на шкірі тулуба — декілька десятків міліарних папул із тенденцією до попарного розташування, у ділянці долоней та підошов — везикуло-папули, що лінійно вишикувані у вигляді доріжки. Під час огляду матері: декілька міліарних попарно розташованих папул на бокових поверхнях тулуба, розчухи. Який найімовірніший діагноз?
*A. Короста
B. Везикулопустульоз
C. Атонічний дерматит
D. Дитяча екзема
E. Алергічний дерматит

108. Пацієнтка віком 16 років скаржиться па помірний свербіж та випадіння волосся на голові. Об’єктивно спостерігається: на шкірі потиличної ділянки голови одиничне еритематозне вогнище округлої форми з чіткими межами, діаметром З см, з азбестоподібним лущенням на поверхні. Волосся у вогнищі обламане на висоті 6-8 мм. Який найімовірніший діагноз?
*A. Трихофітія
B. Псоріаз
C. Мікроспорія
D. Короста
E. Себорея

109. У пацієнта віком 25 років через 4 год після вживання їжі виникає біль у животі, особливо вище пупка. Із анамнезу відомо, що діарея може змінюватися закрепами до 3-5 днів, хворіє останні 5 років, ефекту від лікувальних схем немає. Пальпаторно: помірна болючість у холедохопанкреатичній зоні. Рівень амілази у крові не підвищується. Під час УЗД виявлено: кальцинати, що розташовані в ділянці підшлункової залози. Який найімовірніший діагноз?
*A. Хронічний калькульозний холецистит
B. Хронічний гастродуоденіт
C. Виразка дванадцятипалої кишки
D. Хронічний гепатит
E. Синдром Золлінгера-Еллісона

110. Пацієнт віком 17 років скаржиться на відчуття дискомфорту в правому підреберʼї. Із анамнезу відомо, що нещодавно отримував протигельмінтну терапію. Об'єктивно спостерігається: склери іктеричні, нижній край печінки виступає з-під реберної дуги на 2 см, селезінка не пальпується, з боку інших органів і систем без патологічних змін. Біохімічний аналіз крові: АлАТ - 200 ОД, АсАТ - 340 ОД. Імуноферментні аналізи до anti-HBsAg та anti-HCV негативні. Який найімовірніший діагноз?
*A. Токсичне ураження печінки
B. Черевний тиф
C. Вірусний гепатит
D. Інфекційний мононуклеоз
E. Псевдотуберкульоз

111. Пацієнт віком 44 роки скаржиться на утруднене сечовиділення, відчуття неповного спорожнення сечового міхура. Під час сонографічного дослідження сечового міхура біля входу в уретру виявлено овальне гіперехогенне утворення з рівними контурами розміром 2х3 см, що переміщується під час дослідження. Який висновок можна зробити?
*A. Поліп сечового міхура
B. Пухлина початкової частини сечоводу
C. Злоякісна пухлина сечового міхура
D. Аденома передміхурової залози

