1. Як називається суб’єктивно-психологічна сторона будь-якого захворювання, що характеризується формуванням у хворого певних відчуттів, уявлень і знань про своє захворювання?
*A. Внутрішня картина хвороби
B. Егоцентризм
C. Анозогнозія
D. Рефлексія
E. Іпохондрія

2. Вкажіть симптом, що характеризується утрудненням або нездатністю людини точно оцінити чи описати свої власні почуття, та здатністю відрізняти емоційні стани від тілесних відчуттів по P. Sifneos
*A. Алекситимія
B. Абулія
C. Ангедонія
D. Гіпобулія
E. Апатія

3. Вкажіть найчастішу причину деліріозного синдрому (делірію).
*A. Екзогенне ураження головного мозку
B. Біполярний розлад
C. Істерія
D. Епілепсія
E. Шизофренія

4. Вкажіть твердження, що характеризує редукцію особистісних досягнень.
*A. Розчарування результатами власної роботи
B. Зниження емоційного тонусу
C. Зникнення емоційності
D. Вичерпаність емоційних ресурсів
E. Негативне ставлення працівника до колег по роботі

5. У психічному стані пацієнта виявлено знижений настрій, психомоторне гальмування, маячні й суїцидальні ідеї самозвинувачення та гріховності. Яку терапевтичну тактику доцільно застосувати?
*A. Стаціонарне лікування комбінацією антидепресанта та антипсихотика другого покоління
B. Стаціонарне лікування комбінацією антидепресанта та транквілізатора
C. Стаціонарне лікування комбінацією антидепресанта та антипсихотика першого покоління
D. Амбулаторне лікування комбінацією антидепресанта та антипсихотика

6. Який метод базується на усвідомленні зв'язку між думками та почуттями, що в результаті спричиняють негативні емоції та незадовільну поведінку?
A. Релаксація
B. Транзактний аналіз
C. Поведінкова активація
D. Ситуаційне управління
*E. Когнітивна реструктуризація

7. Які захворювання можна віднести до групи психосоматичних хвороб?
A. Захворювання, для яких характерні конверсійні симптоми
B. Захворювання з функціональними синдромами
C. Зовнішніх органів і систем організму, які виникають унаслідок впливу психічних та емоційних факторів
*D. Внутрішніх органів і систем організму, що виникають унаслідок впливу психічних та емоційних факторів
E. Захворювання, що викликають психічні розлади

8. Виберіть твердження, що характеризує поведінку психотерапевта у гуманістичному підході.
A. Не розкриває свої переживання перед пацієнтом, має свої думки та емоції
*B. На позиції рівного з пацієнтом, у контакті з власним життєвим досвідом, є конгруентним, застосовує саморозкриття
C. Виступає для пацієнта у ролі експерта, наставника, який допомагає сформувати нові більш адаптивні патерни
D. Виступає для пацієнта у ролі слухача, який лише вислуховує і не коментує
E. Застосовує переконання, спростовує помилкові судження, вказуючи на їх неточність, займає директивну позицію

9. Які показники відповідають клінічно значущому рівню тривоги\/депресії за Госпітальною шкалою тривоги і депресії (HADS)?
*A. 8+ балів
B. 10+ балів
C. 9+ балів
D. 7+ балів
E. 11+ балів

10. Пацієнт віком 25 років скаржиться на болі в животі, часті діареї, загальну втому та пригніченість. Під час огляду у лікаря-гастроентеролога патологій не виявлено. В анамнезі відмічає значний стрес в останні місяці через розлучення. Встановлено попередній діагноз: соматоформний розлад. Застосування якої з наведених нижче шкал буде найменш інформативним у цьому клінічному випадку?
A. Чотирьохвимірна анкета симптомів (4DSQ)
B. Госпітальна шкала тривоги і депресії (HADS)
C. Шкала депресії А. Бека
*D. Коротке дослідження психічного стану (Mini-Mental State Examination; MMSE)
E. Больовий опитувальник Мак-Гіла

11. До лікаря-психолога був направлений пацієнт для діагностики психопатологічних станів, психологічних феноменів та індивідуальних особливостей. Який метод отримання інформації про індивідуальні медико-психологічні якості особистості найдоцільніше використати у цьому разі?
A. Клінічне інтерв'ю
B. Огляд
*C. Діагностичні тестові методи
D. Проективні методики
E. Скринінгові методики

12. У чоловіка з тяжким перебігом COVID-19, на тлі високої температури та задухи, виникло видіння його покійної матері, яка ніби кликала його. Який найімовірніший психопатологічний розлад у пацієнта?
A. Соматизована психічна реакція
B. Психогенія
*C. Соматогенія
D. Неврастенія
E. Нозогенія

13. Чоловіку віком 45 років діагностовано депресію. Протягом останніх 10 років він бореться із залежністю від наркотиків і нещодавно зазнав значної втрати в особистому житті. Який ймовірний тип супутньої патології може розвинутися у пацієнта?
*A. Розлад вживання психоактивних речовин
B. Тривожний розлад
C. Розлад харчової поведінки
D. Біполярний розлад
E. Шизофренія

14. Емоційна лабільність, інтровертованість, підвищений рівень нейротизму та тривоги, авторитарність, прагнення домінувати є особистісними рисами:
A. Особистості хворого на цукровий діабет
B. Особистості хворого на виразковий коліт
C. Особистості хворого на нейродерміти
*D. Особистості хворого на бронхіальну астму
E. Особистості хворого на гіпертонічну хворобу

15. Який тип методів найдоцільніше застосувати під час встановлення діагнозу шестирічній дитині з підозрою на депресивний або тривожний розлад?
A. Експериментальні
B. Скринінгові
C. Анкетування
D. Генетико-моделюючі
*E. Проективні

16. Вкажіть форму психічного розладу, що проявляється у сутінковому затьмаренні свідомості, зовні впорядкованою поведінкою та автоматичному здійсненні різних дій з подальшою амнезією.
A. Автоматичне підкорення
*B. Транс
C. Пасивний негативізм
D. Аменція
E. Обнубуляція

17. Для оцінки ступеня тяжкості порушень яких психічних явищ використовується Коротке дослідження психічного стану (MMSE)?
A. Моторики
B. Відчуттів
*C. Когнітивних функцій
D. Емоцій та настрою
E. Інтелекту

18. У пацієнта віком 65 років три тижні тому померла дружина, яка тривалий час хворіла на онкологічне захворювання. Чоловік звернувся зі скаргами на сум, постійні згадки про дружину, самотність, частий плач, прагнення передивлятися фотокартки, де вони разом, більше спілкуватися з дітьми. Під час проведення обстеження супутньої психіатричної патології виявлено не було. Вкажіть тактику лікаря-психіатра у цьому разі.
A. Призначити курс травма-фокусованої когнітивно-поведінкової терапії
B. Призначити есциталопрам 10 мг вранці, курс 2 тижні
C. Запропонувати пройти курс лікування в умовах денного стаціонару
D. Призначити пірацетам у відповідних дозуваннях, курс 4 тижні з подальшим спостереженням
*E. Провести психоосвіту щодо процесу нормального горювання

19. На чому засновані психосоматичні захворювання і розлади відповідно до теорії З. Фрейда?
A. Симулюванні
B. Несвідомих тривогах
*C. Внутрішньому конфлікті бажань і заборон
D. Відсутності антидепресантів
E. Фізичній травмі

20. Визначте основну мету когнітивно-поведінкової психотерапії хронічного болю.
A. Послаблення когнітивних факторів, що посилюють больові відчуття
B. Покращення дієздатності та якості життя людини
*C. Зміна сприйняття болю через вплив на психологічну складову
D. Поведінкова активізація та декатастрофізація переживань
E. Зменшення психологічних симптомів у пацієнта

21. Яка психодіагностична методика є напівструктурованим інтерв'ю?
A. Госпітальна шкала тривоги та депресії (HADS)
B. Шкала реактивної та особистісної тривоги Спілбергера (STAI)
C. Чотирьохвимірний опитувальник симптомів (4DSQ)
*D. Шкала тривоги Гамільтона (HAM-A)
E. Опитувальник для визначення генералізованого тривожного розладу (GAD-7)

22. Для якого синдрому характерна наявність несистематизованих маревних ідей різного змісту в поєднанні з галюцинаціями, псевдогалюцинаціями?
A. Соматичного
B. Паранояльного
*C. Парафренного
D. Кандинського-Клерамбо
E. Параноїдного

23. Які чинники зменшують вплив травматичної події на людину?
A. Відсутність соціальної підтримки
B. Сприйняття того, що сталося, як несправедливості
C. Фізична перевтома
*D. Активна поведінка
E. Пасивність у прийнятті рішень

24. Вкажіть найпоширеніші методи, що застосовуються у лікуванні психосоматичних захворювань.
A. Лабораторні дослідження, дієтотерапія
B. Лікувальний сон та групові заняття
*C. Психотерапія, фармакотерапія, фізіотерапія
D. Спостереження за поведінкою хворого, ЛФК
E. Рентгеноскопія, мануальна терапія, масаж

25. Через яку побічну дію психологічного дебрифінгу його не рекомендовано на початкових етапах терапії ПТСР та розладів адаптації?
A. Дезадаптацію
B. Сенсибілізацію
*C. Ретравматизацію
D. Соматизацію
E. Суїцидальну налаштованість

26. Чоловік протягом трьох місяців отримує циталопрам 20 мг\/д з приводу лікування ПТСР та проходить ТФ-КПТ. У пацієнта зникли скарги, нормалізувався сон та настрій. Яка подальша тактика лікаря?
A. Різка відміна антидепресанта
*B. Продовження фармакотерапії до 12 місяців
C. Продовження фармакотерапії до 3 місяців
D. Поступова відміна психотерапії
E. Поступова відміна антидепресанта

27. Який вид терапії має найбільшу ефективність та доказовість щодо специфічної фобії?
A. Групова когнітивно-поведінкова терапія (КПТ)
*B. Експозиційна терапія
C. Психодинамічна психотерапія
D. Систематична десенсибилізація
E. Когнітивно-поведінкова терапія (КПТ) + фармакотерапія

28. Який метод психотерапії буде першочерговим вибором з метою немедикаментозного лікування посттравматичного стресового розладу?
A. Раціональна терапія
B. Стрес-менеджмент
*C. Десенсибілізація і переробка рухом очей
D. Сімейна психотерапія
E. Арт-терапія

29. Вкажіть визначення, що характеризує зміст когніцій у осіб із панічним розладом.
*A. Викривлена катастрофічна інтерпретація симптомів тривоги
B. Інтероризація негативної зовнішньої оцінки з її подальшою соматизацією
C. Перебільшення загрози та прогнозування високого ризику небажаного результату
D. Запобігання негативним ситуаціям, що можуть статися з людиною чи її близьким оточенням
E. Помилкове пояснення нешкідливих тілесних симптомів як проявів небезпечного захворювання

30. Робота медичного працівника, як правило, емоційно насичена та призводить до розвитку синдрому вигорання. Вкажіть, що розуміють під <<емоційним виснаженням>> в контексті цього синдрому.
A. Негативне ставлення працівника до колег по роботі
B. Зниження емоційного тонусу
*C. Вичерпаність емоційних та фізичних ресурсів
D. Розчарування результатами власної роботи
E. Зникнення емоційності

31. Вкажіть характеристики, які включають до особистісних факторів розвитку психосоматичних симптомів.
A. Підозрілість, недовірливість
*B. Низька самооцінка, алекситимія, схильність до самоконтролю
C. Ідеї особливого призначення
D. Самовпевненість, висока мотивація
E. Схильність до рефлексії, низький рівень нейротизму

32. Вкажіть фахівців, які виконують ключову роль у здійсненні психопрофілактики, з метою впровадження спеціальних психопрофілактичних і психотерапевтичних заходів у різних сферах людської діяльності.
A. Соціальні працівники, психіатри
B. Лікарі-терапевти, неврологи
C. Психологи, ерготерапевти
D. Психотерапевти, сімейні лікарі
*E. Медичні психологи, психіатри, психотерапевти

33. Яка стадія емоційного вигорання характеризується зниженням інтересу до роботи та потреби в спілкуванні, апатією, дратівливістю, почуттям виснаженості навіть після сну та вихідних?
A. П'ята
B. Четверта
C. Третя
*D. Друга
E. Перша

34. Які завдання психогігієни навчання?
A. Оптимізація гігієнічних умов у процесі навчання
B. Вивчення питань особистості та інтересів кожної людини
C. Вивчення питань взаємовідносин людей у побуті
*D. Вивчення процесів формування розвитку та підтримки психічного здоров’я людини
E. Розробка заходів, спрямованих на забезпечення та збереження психічного здоров’я працюючих осіб

35. Вкажіть токсичний стан, викликаний надлишком серотоніну (5-НТ) у центральній нервовій системі (ЦНС), головною особливістю якого є нервово-м’язова гіперзбудливість, що у важких випадках може бути небезпечною для життя.
*A. Серотоніновий синдром
B. Спонтанний клонус
C. Панічна атака
D. Дофаміновий синдром
E. Гіперрефлексія

36. Вкажіть скільки етапів психопрофілактики виділяє Всесвітня організація охорони здоров'я (ВООЗ).
A. 4
*B. 3
C. 2
D. 1
E. 5

37. У якому випадку в терапії великого депресивного епізоду застосовуються тимостабілізатори?
A. За наявності виражених симптомів тривоги
B. Під час амбулаторного лікування
*C. За відсутності терапевтичного ефекту лікування антидепресантами впродовж 4-х тижнів
D. Лише в період ремісії
E. Під час лікування антидепресантами другого ряду

38. Для якого виду порушень інтелектуальної діяльності людини характерне нерозуміння переносного змісту прислів'я?
A. Порушення мовлення
B. Порушення пам’яті
C. Порушення уяви
*D. Порушення мислення
E. Порушення сприйняття

39. Яка мета проведення психодіагностики посттравмівного стресового розладу (ПТСР)?
A. Встановлення діагнозу та терапевтичного альянсу, проведення диференційної діагностики, проведення психоосвіти
B. Визначення провідного регістр-синдрому захворювання та ресурсів особистості
C. Встановлення діагнозу та терапевтичного альянсу, визначення мішеней психотерапії та ресурсів особистості
*D. Встановлення діагнозу, оцінка відповіді на попередні лікувальні заходи, визначення мішеней психотерапії та ресурсів особистості

40. Вкажіть лікаря-психіатра, який широко використовував у своїй практиці гіпноз та виділив основні його стадії.
A. Іван Павлов
*B. Жан Мартен Шарко
C. Іпполіт Бернгейм
D. Джеймс Бред
E. П’єр Жане

41. Жінка віком 24 роки протягом року відчуває хронічний біль у шлунку. Незважаючи на численні медичні обстеження, жодної фізичної причини виявлено не було. З анамнезу відомо, що пацієнтка відчуває стрес і тривогу через роботу та сімейні проблеми. Для якого розладу характерні ці симптоми?
A. Генетичного
B. Аутоімунного
*C. Психосоматичного
D. Генералізованого тривожного
E. Інфекційного

42. Яка група препаратів буде найбільш доцільною для медикаментозного лікування посттравматичного стресового розладу?
A. Нейролептики
B. Психостимулятори
*C. Антидепресанти
D. Транквілізатори
E. Седативні засоби

43. Вкажіть психологічну травму, яка характеризує психологічний чи емоційний ефект, що відчувають люди, які мешкають поряд із тими, хто пережив травму.
A. Монотравма
B. Інтергенераційна травма
C. Повторювана травма
D. Травма розвитку
*E. Трансгенераційна травма

44. Визначте психотерапевтичні техніки, що характерні для психоаналітичного підходу.
A. Рефлективна техніка, техніка повторів, парадоксальна інтенція, дерефлексія, концентрування уваги на почуттях
B. Персональне знаходження позиції, зміщення перспективи, метод знаходження сенсу, дерефлексія
*C. Метод вільних асоціацій, тлумачення сновидінь, інтерпретація, аналіз опору, аналіз переносу
D. Систематична десенсибілізація, імплозивна терапія, метод інструкцій, імітаційне навчання, рольовий тренінг
E. Щоденник думок, аргументи <<за>> та <<проти>>, сократівський діалог, переоцінка фактів

45. У військовослужбовця, який повернувся з зони активних бойових дій 2 місяці тому, діагностовано посттравматичний стресовий розлад. Який напрям психотерапевтичного лікування доцільно застосувати?
*A. EMDR
B. Психоаналіз
C. Гештальт-терапію
D. Клієнт-центровану психотерапію
E. Екзистенціальну психотерапію

46. Вкажіть одну з пізнавальних діяльностей людини, для дослідження якої використовують таблиці Шульте.
*A. Увага
B. Мова
C. Мислення
D. Відчуття
E. Пам'ять

47. Дівчину віком 18 років шпиталізовано до приймального відділення лікарні зі скаргами на запаморочення, головний біль і нудоту під час повітряної тривоги. Пацієнтка тривожна, тремтить, пітніє та важко дихає. В очікуванні лікаря почала скаржитися на відчуття поколювання у пальцях і навколо рота. Яку тактику треба вибрати найперше?
A. Призначити бензодіазепіни
B. Зробити скринінг сечі на наркотики
C. Негайно ввести розчин глюкози
*D. Застосувати дихальні техніки (подихати в паперовий мішок)
E. Дати кисневу маску

48. Вкажіть твердження, що найбільш характерне для нервової анорексії.
A. Блювання часто виникає пізніше в перебігу хвороби
B. Апетит спочатку не втрачається
C. Зазвичай присутня значна депресія
*D. Прагнення до стрункості стає єдиним пріоритетом
E. Втрата ваги асоціюється з ескалацією гніву

49. Опитувальник нейроповедінкових симптомів (NSI) дозволяє оцінити когнітивні, емоційні та фізичні симптоми, що виникли внаслідок:
A. Пухлини головного мозку
*B. Черепно-мозкової травми
C. Епілепсії
D. Хвороби Альцгеймера
E. Розсіяного склерозу

50. Який розділ загальної профілактики займається розробленням і впровадженням у практику заходів, щодо запобігання психічним захворюванням, їх хронізації та заходів із реабілітації психічно хворих?
A. Психогігієна
B. Психологічне консультування
C. Психотерапія
D. Психіатрія
*E. Психопрофілактика

51. Вкажіть психолога, який запропонував трансперсональну психотерапію та є засновником Міжнародної трансперсональної організації.
A. П'єр Жане
*B. Станіслав Гроф
C. Йозеф Брейєр
D. Зигмунд Фрейд
E. Іпполіт Бернгейм

52. Вкажіть, поєднання яких препаратів вимагає лікування депресивного синдрому, обтяженого психотичною симптоматикою.
A. Антидепресантів першого та другого покоління
B. Нейролептиків першого та другого покоління
C. ТЦА та антихолінергічних засобів
*D. Антидепресантів та нейролептиків другого покоління

53. За формою організації та роботи психологічна діагностика може бути:
*A. Індивідуальна та групова
B. Вікова та клінічна
C. Сімейна та індивідуальна
D. Окремих здібностей та особистостей

54. Вкажіть розлад поведінки, що полягає в патологічній схильності до азартних ігор.
A. Клептоманія
B. Афіліація
C. Октофобія
*D. Гемблінг
E. Піроманія

55. Як і кожна наука, психологія має свої методи дослідження. Вкажіть групи методів, які розрізняють відповідно до етапів психологічного дослідження.
A. 4 групи (організаційні, емпіричні, обробки даних, інтерпретаційні)
*B. 5 груп (організаційні, емпіричні, обробки даних, інтерпретаційні, аналізу продуктів діяльності)
C. 3 групи (організаційні, обробки даних, інтерпретаційні)
D. 2 групи (основні та допоміжні)

56. У чоловіка спостерігається виражена фізична і психічна стомлюваність, навіть після незначних навантажень, знижена функція запам'ятовування, виникає емоційна нестриманість, лабільність, підвищується чутливість до звуків, світла, кольору, сповільнюється темп мислення. Пацієнт відчуває труднощі під час вирішення складних інтелектуальних завдань. Який синдром діагностується у хворого?
A. Неврозоподібний
*B. Астенічний
C. Аментивний
D. Депресивний
E. Апатико-абулічний

57. До якого типу ознак синдрому емоційного вигорання необхідно віднести зміни апетиту та ваги?
A. Інтелектуальних (когнітивних)
B. Поведінкових
*C. Соматичних
D. Емоційних
E. Соціальних

58. В який термін після перенесеної травмівної події надається рання психологічна допомога?
*A. Упродовж перших 24-х годин після травмівної події
B. Другий місяць після травмівної події, у період від 1 до 30 діб
C. Перший місяць після травмівної події, у період від 1 до 30 діб
D. Перший місяць після травмівної події, у період від 10 до 30 діб
E. Перший місяць після травмівної події, у період від 4 до 30 діб

59. Вкажіть вид психологічної травми, що пов'язана з неочікуваною чи приголомшливою подією (наприклад, аварія, природна катастрофа, поодинокий епізод насильства, раптова втрата близької людини).
A. Трансгенераційна травма
B. Повторювана травма
*C. Монотравма
D. Інтергенераційна травма
E. Травма розвитку

60. Вкажіть систему наукових знань і профілактичних заходів, спрямованих на збереження та зміцнення психічного здоров'я населення.
A. Психогігієна
B. Психодіагностика
C. Психотерапія
D. Психологія
*E. Психопрофілактика

61. Вкажіть один із розладів, що характеризується посиленням харчового потягу, проявляється постійним нездоланним почуттям голоду, ненажерливістю та відсутністю почуття насичення.
A. Анорексія
B. Парабулія
C. Булімія
D. Полідипсія
*E. Гіпербулія

62. Що із нижченаведеного лежить в основі вибору методів лікування психосоматичних захворювань?
*A. Причини та механізми розвитку хвороби, стан хворого
B. Консультативне заключення лікаря–психіатра
C. Результати розгорнутого аналізу крові на коалуограму
D. Результати МРТ головного мозку
E. Скарги хворого на зміни в психічній сфері

63. Яка відмінність синдрому емоційного вигорання від втоми?
A. Здатність швидко відновити здоров'я
B. Вигорання це короткий у часі робочий стрес
C. Підвищення рівня кортизолу в крові
*D. Незворотність процесу, можливість лише його уповільнення

64. Вкажіть перший рівень психологічної допомоги на етапі комплексного реагування, після гострої фази надзвичайної (екстремальної) ситуації.
A. Кризове консультування
*B. Рання психологічна допомога
C. Комплексна реабілітація
D. Соціально-психологічний супровід
E. Психологічна реабілітація

65. Вкажіть комплекс заходів, спрямованих на відновлення здоров'я, функціонального стану і працездатності організму та використання всіх можливостей для зниження впливу станів, що обмежують життєдіяльність або призводять до інвалідизації. Основною метою є забезпечення особам із обмеженнями життєдіяльності можливості досягнення оптимальної соціальної інтеграції.
A. Психологічна діагностика
B. Психосоціальна підтримка
*C. Реабілітація
D. Психотерапія
E. Психічна депривація

66. Вкажіть тривожний стан, за якого людина має постійний страх захворіти, нав'язливу думку про хворобу або дефект фізичних властивостей, та надмірне занепокоєння своїм зовнішнім виглядом.
A. Алекситимія
B. Фрустрація
C. Ятрогенія
*D. Дисморфофобія
E. Іпохондрія

67. Які фундаментальні аспекти психотерапії ПТСР?
A. Зниження тривоги та встановлення особистості
*B. Когнітивна корекція автоматичних думок та переконань відносно себе та своєї поведінки
C. Відтворення індивідуальних та фізичних якостей
D. Підняття самовпевненості та самооцінки
E. Сприймання навколишнього середовища та себе в ньому

68. Виберіть твердження, що описує поведінку психотерапевта у когнітивному підході.
A. Слідує за клієнтом в процесі терапії, що відображає принцип <<клієнт є експертом у своєму житті, демонструє конгруентність, застосовує техніку саморозкриття
B. Структурує план терапії, взаємодію з клієнтом, опирається на власну інтуїцію
*C. Чітко структурує план терапії та взаємодії, застосовує переконання, прояснює помилкові судження та допомагає реконцептуалізувати їх
D. Строге дотримання сетінгу, глибокий аналіз будь-яких проявів пацієнта
E. Структурує план терапії, взаємодію з клієнтом, опирається на поведінкові методи

69. Визначте психотерапевтичні техніки, що характерні для поведінкового підходу.
A. Інтерпретація, аналіз опору, аналіз трансферу, метод вільних асоціацій
*B. Систематична десенсибілізація, імплозивна терапія, метод інструкцій, імітаційне навчання
C. Персональне знаходження позиції, зміщення перспективи, дерефлексія, метод укріплення волі
D. Техніка повторів, парадоксальна інтенція, дерефлексія, концентрування уваги на почуттях
E. Аргументи "за" та "проти", сократівський діалог, переоцінка фактів, декатастрофізація

70. Яка діагностична шкала є скрінінговою для генералізованого тривожного розладу?
A. Шкала тривоги Гамільтона HAM-A
B. Шкала тривоги Кові
*C. Шкала тривоги GAD-7
D. Шкала особистісної та реактивної тривожності Спілбергера-Ханіна
E. Госпітальна шкала тривоги і депресії HADS

71. Яку кількість стадій професійної адаптації проходить медичний персонал у роботі паліативного профілю?
A. 5
B. 6
*C. 3
D. 2
E. 4

72. Пацієнт скаржиться на багаторазові та нав'язливі кошмарні сни про окремі епізоди бойових дій, у яких він брав участь понад три місяці тому. Встановіть ймовірний діагноз.
*A. Посттравматичний стресовий розлад
B. Гостра реакція на стрес
C. Панічний розлад
D. Генералізований тривожний розлад
E. Специфічна фобія

73. Вкажіть психогенні реакції, що виникають у зв'язку із соматичним захворюванням, та відносяться до групи реактивних станів за Смулевичем.
*A. Нозогенії
B. Ятрогенії
C. Неврози
D. Соматогенії
E. Соматоформні реакції

74. Вкажіть модель, у якій емоційне вигорання визначається як стан фізичного, емоційного та психічного виснаження. Пусковим чинником така модель бачить тривале включення в ситуацію, що виснажує емоційні ресурси організму. Виснаження є головним компонентом, а інші поведінкові прояви є наслідками.
A. Однофакторна (A) Pines та E) Aronson)
B. Чотирьохфакторна (B) Parman, E) Hartman)
*C. Трьохфакторна (C) Maslach та S. Jackson)
D. Двофакторна (D) V. Dierendonck та W. B) Schaufeli)

75. Вкажіть засновника нейролінгвістичного програмування (НЛП).
*A. Р. Бендлер
B. В. Сатир
C. З. Фрейд
D. Ф. Перлз
E. К. Роджерс

76. Жінка амбулаторно впродовж шести тижнів отримує препарат есцитам для лікування депресивного епізоду. Після нервування на роботі у неї виникли симптоми тривоги, що турбує її більшу частину дня. Яка терапевтична тактика лікування пацієнтки?
A. Перейти на лікування антидепресантом іншої групи
B. Доєднати до лікування антипсихотики
C. Доєднати до лікування антигістамінні препарати
*D. Доєднати до лікування бензодіазепіни не довше, ніж на 14 днів
E. Перейти на лікування іншим антидепресантом

77. Що із нижченаведеного є найбільш характерним для онейроїду?
A. Афект здивування
B. Агресивно-захисна поведінка
C. Автоматичні рухи
*D. Панорамічні сюжетні галюцинації фантастичного змісту, в яких пацієнт виступає у ролі глядача
E. Істині зорові та слухові галюцинаціі

78. Пацієнт скаржиться на знижений настрій, порушення сну, відсутність інтересу до діяльності, що його раніше цікавила. Такий стан триває близько 3-х тижнів і впливає на повсякденне функціонування. У ході подальшого опитування та діагностики встановлено діагноз: депресивний епізод легкого ступеня. Який метод лікування найдоцільніший у цьому разі?
*A. Когнітивно-поведінкова психотерапія
B. Призначити дулоксетин у комбінації з амітриптиліном
C. Застосування пароксетину або флуоксетину
D. Консультаціяу сертифікованого психоаналітика
E. Розчин амітриптиліну в\/м за схемою

79. Жінці під час лікування тривожно-депресивного розладу був призначений гідазепам у дозі 20 мг\/добу. Про можливе виникнення якої побічної дії лікарського засобу лікар мав обов’язково попередити пацієнтку?
*A. Зниження швидкості реакцій
B. Порушення тонусу кишківника
C. Порушення вітамінного обміну
D. Проблеми з сечовипусканням
E. Коливання артеріального тиску

80. Вкажіть основні положення когнітивної тріади депресії Аарона Бека.
A. Тахікардія, розширення зіниць (мідріаз), схильність до запорів
B. Нездатність сконцентруватись, песимістичні погляди на реальність, злість та дратівливість без причин
C. Прояви безсоння або сонливості, сон поверхневий і не приносить відпочинку, відчуття втоми та втрати енергії
D. Знижений настрій за типом гіпотимії, гальмування інтелектуальної діяльності, гіпобулія
*E. Негативні уявлення про свою особистість, негативне відношення до світу, негативні очікування від майбутнього

81. Пацієнт звернувся зі скаргами на нав’язливі тривожні спогади про травматичну подію, що відбулася 2 тижні тому, безсоння. Під час огляду виявлено емоційну глухість і дисоціаційну амнезію. Встановіть ймовірний діагноз.
A. Реактивний психоз
B. Посттравматичний стресовий розлад
C. Гострий поліморфний психотичний розлад із симптомами шизофренії
*D. Гострий стресовий розлад
E. Гострий поліморфний психотичний розлад без симптомів шизофренії

82. Чоловік віком 35 років викликав екстрену (швидку) медичну допомогу через відчуття задухи, страх смерті та прискорене серцебиття. Мав думки, що помирає, стан не проходив упродовж 15--20 хвилин, потім нормалізувався. З анамнезу відомо: здоровий, хронічні соматичні захворювання відсутні. За результатами обстеження у лікаря-кардіолога патологій не виявлено. Проте ці епізоди повторювалися й надалі. Яку тактику доцільно застосувати у цьому разі?
A. Направити до лікаря-гастроентеролога
B. Повторне обстеження в іншого лікаря-кардіолога
C. Лікування у стаціонарі
*D. Направити до лікаря-психіатра
E. Направити до лікаря-невролога

83. Яка група антидепресантів стане препаратами вибору першого ряду для медикаментозного лікування посттравматичного стресового розладу?
*A. Селективні інгібітори зворотного захоплення серотоніну
B. Селективні інгібітори зворотного захоплення дофаміну і норадреналіну
C. Трициклічні антидепресанти
D. Інгібітори моноамінооксидази
E. Селективні інгібітори зворотного захоплення норадреналіну

84. У чоловіка спостерігаються періодичні напади тривоги. Їх супроводжують серцебиття, задуха, запаморочення у поєднанні з відчуттям загрози смерті, страху збожеволіти та втратити контроль над своїми діями. Напади тривають не більше 30 хв. Який психологічний розлад у пацієнта?
A. Агорафобія
B. Змішаний тривожно-депресивний розлад
C. Специфічна фобія
D. Генералізований тривожний розлад
*E. Панічний розлад

85. У контексті психотерапевтичної допомоги, первинне інтерв'ю необхідне для збору інформації про пацієнта. Яка рекомендована тривалість першого інтерв'ю?
A. 90 хвилин
B. 20 хвилин
C. 15 хвилин
D. 30 хвилин
*E. 50 хвилин

86. Вкажіть основні завдання психогігієни.
A. Прогнозування можливих спадкових психічних захворювань
*B. Формування та підтримка психічного здоров'я різних верств населення
C. Попередження виникнення конкретних психічних розладів
D. Попередження виникнення інвалідності при хронічних психічних захворюваннях

87. Які препарати потрібно призначити насамперед, як доповнення до немедикаментозних методів лікування посттравматичного стресового розладу, у випадках, коли спостерігається значне і короткотривале порушення сну?
A. Седативні на ніч щоденно
B. Антидепресанти, до 14 днів
*C. Снодійні, переважно небензодіазепінові, коротким курсом
D. Снодійні, похідні бензодіазепіну, коротким курсом
E. Снодійні, переважно небензодіазепінові на постійній основі

88. Вкажіть форму потьмарення свідомості з перевагою незв'язності мови, моторики та розгубленістю.
A. Парафренний синдром
B. Пуерилізм
*C. Аментивний синдром
D. Псевдодеменція
E. Ганзеровський синдром

89. Вкажіть розлади пам'яті, коли людина має помилкові спогади, яких не було в даний час, але які були чи могли бути в минулому житті (<<ілюзії пам'яті>>) .
*A. Псевдоремінісценції
B. Амнестичне дезорієнтування
C. Антероградна амнезія
D. Конфабуляції
E. Ретроградна амнезія

90. Вкажіть вид психологічної допомоги, що рекомендований для налагодження конструктивної комунікації в сім'ї.
A. Поведінкова терапія
*B. Сімейна психотерапія
C. Когнітивно-орієнтована психотерапія
D. Індивідуальна психотерапія
E. Групова психотерапія

91. Пацієнт із діагностованим ПТСР проходить лікування за допомогою травмофокусованої когнітивно-поведінкової терапії (ТФ-КПТ). Під час лікування у чоловіка виникли суїцидальні думки та елементи аутоагресивної поведінки. Вкажіть тактику психотерапевта у цьому разі.
A. Застосувати інший вид психотерапії
B. Консультація невролога
C. Обов’язкова шпиталізація до стаціонару
D. Термінове припинення лікування ТФ-КПТ
*E. Консультація психіатра для призначення антидепресантів та\/або шпиталізація

92. Вкажіть шкалу вимірювання інтелекту.
A. Шкала MMPI
B. Шкала Бека
C. Шкала Спілберга
D. Шкала Манії
*E. Шкала Векслера

93. Який метод доцільно використовувати для психодіагностики ранніх і легких форм когнітивних порушень?
A. Коротке дослідження психічного стану (MMSE)
B. Тест малювання годинника
*C. Монреальську шкалу когнітивної оцінки (MoCA)
D. Шкалу ішемії Хачинського
E. Опитувальник нейроповедінкових симптомів (NSI)

94. Вкажіть фактори, що поглиблюють вплив стресу на людину.
*A. Сприйняття того, що сталося, як несправедливості
B. Психологічна підтримка з боку соціуму
C. Сприятливе фізичне самопочуття
D. Поведінкова активність
E. Часткове прийняття відповідальності за ситуацію

95. На початку проведення обстеження лікар вибирає стиль спілкування зі своїм пацієнтом на основі його особистісних характеристик. Серед наведених нижче стилів спілкування, який не рекомендовано використовувати у медичній практиці?
A. Авторитарний
B. Демократичний
C. Ритуальний
*D. Маніпулятивний
E. Ліберальний

96. Лікар-психіатр складає індивідуальну психотерапевтичну програму для пацієнта з шизоафективним розладом. Який елемент програми є найпершим?
A. Когнітивний тренінг
B. Тренінг соціальних навичок
*C. Психоосвіта
D. Арт-терапія
E. Поведінкова терапія

97. Пацієнт із діагнозом: післяінсультна депресія, знаходиться на етапі підтримувальної терапії. Який вид психотерапії є найефективнішим у цьому разі?
*A. Поведінкова активація
B. Когнітивно-поведінкова терапія
C. Інтерперсональна терапія
D. Керована самодопомога
E. Когнітивна терапія на основі усвідомленості

98. Пацієнтка скаржиться на ниючий м'язовий біль, нездатність розслабитися, постійне занепокоєння, що триває понад півроку. Стан погіршується через несподівані події, навіть приємні. У цьому разі виникає сухість у роті, прискорене серцебиття, пітливість. Встановіть найбільш ймовірний діагноз.
A. Посттравматичний стресовий розлад
B. Панічний розлад
*C. Генералізований тривожний розлад
D. Специфічна фобія
E. Гостра реакція на стрес

99. Які коморбідні стани, що супроводжують психосоматичні розлади, зустрічаються найчастіше?
A. Маячні ідеї
*B. Депресія і тривога
C. Порушення сну
D. Аутоагресія
E. Апатія

100. Що із нижченаведеного відноситься до поведінкових технік поведінкової психотерапії?
A. Експеримент-відкриття
B. Відволікання
C. Зважування плюсів і мінусів
*D. Аналіз "за" і "проти"
E. Когнітивне викривлення

101. Жінка звернулася до сімейного лікаря зі скаргами на втому та безсоння, що час від часу то зникали, то з'являлися надовго. Сімейний лікар направив пацієнтку до лікаря-психіатра. У процесі діагностики з'ясувалося, що пацієнтка була учасницею бойових дій. Має кошмарні повтрювані сновидіння, флешбеки, уникнення схожих до травматичних подій обставин, віддалилася від своїх друзів, родини, майже не виходить із дому, має підвищену тривогу та панічні атаки. Встановлено діагноз: посттравматичний стресовий розлад. Яка терапія рекомендована у цьому клінічному випадку?
A. Гештальт-терапія
B. Тілесно-орієнтована психотерапія
C. Психодинамічна психотерапія
*D. КТП або EMDR
E. Емоційно-фокусована терапія

102. Визначте психогенно зумовлений субдепресивний розлад тривалістю 2 роки і більше, симптомами якого є: переважно сумний настрій, адинамія та астено-вегетативні прояви.
A. Рекурентна депресія
*B. Дистимія
C. Реактивна депресія
D. Ларвована депресія
E. Смуток породіллі

103. Які показники свідчать про наявність патологічної тривоги за шкалою тривоги GAD-7?
*A. 7+ балів
B. 8+ балів
C. 10+ балів
D. 6+ балів
E. 9+ балів

104. Вкажіть найвищий рівень рекомендацій А при генералізованому тривожному розладі.
A. КПТ + фармакотерапія
B. Психодинамічна психотерапія
*C. Індивідуальна КПТ
D. Застосування релаксації
E. Групова КПТ

105. Для якого захворювання характерний такий психопатологічний симптом, як псевдогалюцинації?
A. Інтоксикаційний психоз
B. Інфекційний психоз
*C. Шизофренія
D. Невроз
E. Реактивний психоз

106. Вкажіть систему заходів, що спрямовані на відновлення та\/або корекцію психічного й особистісного здоров'я людини, створення сприятливих умов для її розвитку.
*A. Психологічна реабілітація
B. Соціальна реабілітація
C. Психолого-педагогічна реабілітація
D. Нейрореабілітація
E. Психологічна реабілітація

107. Вкажіть, що із нижченаведеного не відноситься до порушень психологічного здоров’я в емоційній сфері.
A. Відчуття постійної непосидючості
B. Надмірна активність
*C. Несумісність інтересів різних осіб усередині соціальних груп
D. Занепокоєння і збудження
E. Дратівливість і озлоблення

108. Здобувач закладу вищої освіти отримав на екзамені першу низьку оцінку та зробив висновок, що йому не вдасться здати успішно екзамени з інших предметів. Визначте тип когнітивної помилки.
*A. Надмірне узагальнення
B. Наклеювання ярликів
C. Читання думок
D. Персоналізація
E. Передбачення

109. Вкажіть обов’язкову ознаку деліріозного затьмарення свідомості.
A. Фантастичні сюжетні уявлення
B. Істині зорові галюцинації та ілюзії
C. Агресивно-захисна поведінка
D. Автоматичні рухи
*E. Афект здивування, розгубленість

110. Який опитувальник можна використовувати для виявлення типу травмівної події, яку пережила людина?
A. "Контрольний перелік питань для оцінки ПТСР (PCL-5)"
B. "Опитувальник для скринінгу посттравматичного стресового розладу"
*C. "Контрольний перелік життєвих подій (LEC)"
D. "Шкала самооцінки наявності ПТСР (PCL-М) --- військова версія"
E. "Шкала самооцінки наявності ПТСР (PCL-С) --- цивільна версія"

111. Під час огляду пацієнта віком 32 роки було виявлено руховий розлад, зокрема втрату здатності ходити та стояти, попри відсутність органічних порушень. Для якої патології характерні такі рухові розлади?
A. Астезії
B. Атаксії
C. Апраксії
*D. Абазії
E. Асинергії

112. Вкажіть систему заходів, що буде першочерговим вибором для лікування гострого стресового розладу.
A. Психопрофілактика
B. Психореабілітація
C. Психофармакотерапія
D. Психогігієна
*E. Психокорекція

113. Яку допомогу необхідно надати людині, яка перебуває у стані гострої реакції на стрес?
A. Увести розчин діазепаму внутрішньом'язово
B. Провести сеанс когнітивно-поведінкової терапії
C. Провести дебрифінг
*D. Першу психологічну допомогу
E. Шпиталізувати до психіатричного стаціонару

114. Вкажіть ймовірні зміни в лабораторних показниках крові пацієнта з синдромом емоційного вигорання.
A. Підвищення рівня адреналіну
*B. Підвищення рівня кортізолу
C. Зниження рівня кортизолу
D. Зниження рівня серотоніну
E. Підвищення рівня дофаміну

115. Вкажіть патологічний стан при якому відсутні безумовні рефлекси.
A. Сопор
*B. Кома
C. Сутінки
D. Делірій
E. Оглушення

116. Тривога має прояви у вигляді соматичних порушень. Який симптом із нижченаведених не відноситься до соматичних (серцево-судинних) проявів тривоги?
A. Припливи жару або холоду
B. Відчуття болю в грудях
C. Екстрасистолія
*D. М'язові посмикування
E. Коливання артеріального тиску

117. До лікаря-психолога направлена пацієнтка віком 28 років із підозрою на розлад особистості. Під час контакту жінка інертна, в комунікації не зацікавлена, часто відволікається, спостерігається її відстороненість. Відмічає, що має незначне коло соціальних контактів та майже немає хобі чи інтересів. Емоційно невиразна, у минулому не відмічає епізодів значного підвищеного або зниженого настрою. Який розлад особистості у пацієнтки?
*A. Шизоїдний
B. Дисоціальний
C. Залежної особистості
D. Тривожний
E. Ананкастний

118. Пацієнтка три тижні тому, під час пограбування, отримала удар кулаком в обличчя. Сліди забоїв уже значно зменшилися, але жінка боїться виходити з дому через страх повторного нападу. Вона відчуває себе <<на межі>>, легко лякається, легко може заплакати. Сон переривчастий, іноді повторюються нав'язливі сни про подальші напади. Встановіть найбільш ймовірний діагноз.
A. Специфічна фобія
B. Посттравматичний стресовий розлад
C. Панічний розлад з агорафобією
D. Генералізований тривожний розлад
*E. Гостра реакція на стрес

119. Вкажіть симптоми, що характерні для першої стадії емоційного вигорання.
A. Маніакальний синдром, постійний загальмований, сонливий стан
B. Зниження інтересу до роботи та зниження потреби в спілкуванні, апатія, дратівливість
*C. Організація частих перерв, відчуття втоми, забування окремих робочих моментів
D. Втрата інтересу до роботи, емоційна байдужість, відчуття постійної відсутності сил, порушення пам’яті, уваги, сну
E. Депресивний синдром, байдужість, частий безпричинний головний біль

120. Пацієнтка протягом п'яти років має скарги на біль у животі. За результатами досліджень та оглядів у лікаря-гастроентеролога та лікаря-хірурга патології не виявлено. До якого лікаря потрібно направити пацієнтку?
A. Лікаря-кардіолога
*B. Лікаря-психолога
C. Лікаря-гінеколога
D. Лікаря-психіатра
E. Лікаря-імунолога

121. Юнак віком 17 років скаржиться на підвищену тривожність, негативні емоції, підвищену втомлюваність, панічні атаки. Виберіть психотерапевтичний підхід для допомоги цьому пацієнту.
A. Сугестія
B. Психоаналіз
C. Арт-терапія
D. Тілесно-орієнтована психотерапія
*E. Групова психотерапія

122. Вкажіть одне із завдань сімейної психотерапії.
A. Відслідковування автоматичних негативних думок
*B. Збільшення відкритості комунікації
C. Сприяти усвідомленню несвідомих тенденцій, потягів і конфліктів
D. Зцілення від психосоматичних розладів

123. Лікар в окулярах справляє на пацієнта краще враження, тому що асоціюється з вищими розумовими здібностями. Визначте цей тип когнітивної помилки.
A. Персоналізація
B. Читання думок
C. Передбачення
D. Надмірне узагальнення
*E. Наклеювання ярликів

124. У пацієнта з артеріальною гіпертензією встановлено чіткий зв'язок виникнення гіпертонічних криз із психологічними чинниками (стресом на роботі), що вказує на психосоматичний компонент захворювання. Вкажіть оптимальну лікувальну тактику у цьому разі.
A. Почергове лікування, спочатку психологічний компонент захворювання, потім соматичний
B. Почергове лікування, спочатку соматичний компонент захворювання, потім психологічний
C. Одночасний вплив на соматичний компонент захворювання та психофармакотерапія
D. Почергове лікування, соматичний компонент захворювання, психофармакотерапія, психологічний компонент
*E. Одночасний вплив на соматичний та психологічний компоненти захворювання

125. Вкажіть вид психологічної травми, що пов'язана з тривалим жорстоким ставленням, домашнім насильством, війною, постійною зрадою тощо.
A. Травма розвитку
B. Монотравма
C. Інтергенераційна травма
D. Трансгенераційна травма
*E. Повторювана травма

126. Вкажіть протипоказання до застосування когнітивно-поведінкової психотерапії.
A. Шизофренія
B. Панічний розлад
*C. Психози в стадії загострення
D. Генералізований тривожний розлад
E. Депресивний епізод

127. Вкажіть розлади пам'яті, коли людина має помилкові, вигадані, фантастичного змісту спогади про події, яких не було і не могло бути у житті (<<галюцинації пам'яті>>).
*A. Конфабуляції
B. Амнезія
C. Псевдоремінісценції
D. Синдром Капгра
E. Ілюзії

128. Який вид терапії при особистісних розладах спрямований на розширення набору конструктивних копінг-стратегій?
A. Медикаментозна терапія
*B. Діалектична поведінкова терапія
C. Когнітивно-поведінкова терапія
D. Психоаналітична психотерапія
E. Екзистенціальна психотерапія

129. Вкажіть препарати з найбільшою доказовою базою для лікування депресивного епізоду.
A. Інгібітори МАО
B. Нормотимічні засоби
*C. СІЗЗС
D. ТЦА
E. Психостимулятори

130. Який тест із нижченаведених використовується для оцінки симптомів посттравматичного стресу?
*A. PCL-5
B. HADS
C. GAD-7
D. PHQ-9
E. MADRS

131. Вкажіть освітні заходи, що відносяться до завдань психоосвіти.
A. Освітні заходи для подружжя і членів родин з метою покращення психологічного клімату в сім'ї
B. Освітні заходи, спрямовані на укріплення психічного здоров'я працюючих осіб.
C. Освітні заходи, спрямовані на людей з метою покращення їх життя у побуті
D. Освітні заходи, спрямовані на оптимізацію гігієнічних умов у процесі навчання
*E. Освітні заходи, спрямовані на отримання інформації про генез, механізми розвитку та особливості перебігу психічного розладу

132. Для якого синдрому характерний симптом ехолалії?
A. Кататонічне збудження
B. Іпохондричний синдром
C. Психоорганічний синдром
*D. Кататонічний ступор
E. Маніакальний синдром

133. Яка патологія є протипоказанням до застосування Eye Movement Desensitization and Reprocessing (EMDR)?
*A. Відшарування сітківки ока
B. Депресія
C. Тривожний розлад
D. Обсесивно-компульсивний розлад
E. ПТСР

134. Яка основна побічна дія антипсихотиків першого покоління?
A. Серотоніновий синдром
B. Метаболічні порушення
C. Когнітивні порушення
D. Стимулююча дія на психіку
*E. Екстрапірамідні розлади

135. За спостереженнями одного з видатних сучасних психотерапевтів К. Роджерса, якщо людині дозволити без перешкод виразити свої негативні емоції, то поступово вони самі собою змінюються позитивними. Як називається цей метод погашення конфлікту?
A. Принцип "авторитетного третього"
B. Принцип "примусового вислуховування опонента"
C. Принцип "емоційного заміщення"
D. Принцип "оголення агресії"
*E. Принцип "виходу почуттів"

136. Вкажіть основну відмінність клінічного інтерв'ю від звичайного розпитування.
A. Поєднує психодіагностичні процедури і безпосереднє обстеження
B. Передбачає емоційну підтримку та обговорення планів на майбутнє
*C. Націлене не лише на скарги, але і на виявлення прихованих мотивів поведінки людини та надання їй допомоги
D. Націлене лише на виявлення скарг пацієнта
E. Передбачає можливість оцінювання індивідуально-психологічних особливостей пацієнта

137. До якого типу ознак синдрому емоційного вигорання відноситься формальне виконання роботи?
A. Соціальних
B. Інтелектуальних (когнітивних)
C. Емоційних
*D. Поведінкових
E. Соматичних

138. Який напрямок психотерапії описує принцип <<тут і зараз>>?
A. Арт-терапія
B. Кататимно-імагінативна психотерапія
*C. Гештальт-терапія
D. Психоаналіз
E. Психодрама

139. У жінки вперше діагностовано ПТСР. Вкажіть найефективнішу психотерапевтичну тактику, з якої необхідно починати лікування пацієнтки.
A. Гештальт-терапія
*B. Когнітивно-поведінкова психотерапія (КПТ)
C. Транквілізатори
D. Антидепресанти

140. Чоловік віком 30 років скаржиться на постійне споживання алкоголю (1--2 пляшки пива кожного дня) упродовж останніх кількох місяців. Зі слів пацієнта, алкоголь потрібен для покращення настрою та психічного самопочуття. Об'єктивно спостерігається: стан задовільний, свідомість не порушена, афективно лабільний, пам'ять та інтелект без порушень, критичність збережена. На початку лікування когнітивний психотерапевт запровадив сократичний діалог як складову частину психотерапії. З якою метою використовують цей метод?
A. Як директивний стиль впливу лікаря на пацієнта
B. Для усвідомлення пацієнтом безпідставності своїх побоювань і необгрунтованості жахів за здоров'я
C. Для інтерпретації переносу
D. Для взаємодії пацієнтів у групі
*E. Для усвідомлення пацієнтом домінуючої мотивації

141. Мама чотирирічної дитини звернулася до лікаря-психіатра з підозрою, що вітчим знущається над дитиною. Який терапевтичний підхід варто застосувати у цьому разі?
A. Схема-терапію
B. Психоаналіз
C. Когнітивно-поведінкову терапію
*D. Поведінкову терапію
E. Арт-терапію

142. Вкажіть стан за якого спостерігається ослаблення емоцій, байдужість до свого становища та оточуючих, що іноді хворобливо переживається.
A. Гіпотимія
B. Морія
*C. Апатія
D. Гіпертимія
E. Емоційна лабільність

143. Вкажіть, що являється ефективною копінг-стратегією, яку використовують для подолання людиною стресової ситуації.
A. Прояви агресії, як реакція на стрес
B. Перегляд травматичної події в бік збільшення рівня її значущості
C. Пасивність у прийнятті рішень
*D. Емоційне саморегулювання діяльності, спрямоване на зниження емоційного збудження
E. Самозвинувачення як неусвідомлюваний механізм психологічного захисту від стресу

144. У чоловіка діагностовано обсесивно-компульсивний розлад (ОКР). Пацієнт має високий вихідний рівень тривоги та супутню виражену депресію. Яку первинну тактику лікування потрібно застосувати?
*A. Комбіновану терапію - фармакотерапія та когнітивно-поведінкова психотерапія
B. Гештальт-терапію
C. Фармакотерапію селективними інгібіторами зворотнього захоплення серотоніну
D. Когнітивно-поведінкову психотерапію
E. Тілесно-орієнтовану терапію

145. Які показання до застосування гіпносугестивної терапії?
A. Тахікардія та падіння артеріального тиску
B. Порушення серцевої діяльності та пригнічення дихання
*C. Неврастенія та психогенна депресія
D. М'язові та суглобові болі
E. Алкоголізм та гепатотоксичність

146. Вкажіть короткочасне почуття повної спустошеності та байдужості, що виникає під дією раптових важких психічних травм.
A. Тривога
B. Ейфорія
C. Апатія
D. Емоційна лабільність
*E. Емоційний параліч

147. Вкажіть властивості особистості, для оцінки яких використовується опитувальник Спілбергера (STAI).
A. Когнітивні порушення
B. Акцентуації характеру
C. Алекситимія
D. Тривога та депресія
*E. Особистісна та реактивна тривожність

148. Вкажіть першу лінію індивідуальної психотерапії при гострому депресивному епізоді.
A. Психодинамічна терапія та емоційно-сфокусована терапія
B. Когнітивно-поведінкова терапія + фармакотерапія
C. Позитивна психотерапія
*D. Когнітивно-поведінкова терапія (КПТ) та міжособистісна терапія
E. Система психотерапії когнітивно-поведінкового аналізу

149. На вирішення яких завдань спрямована соціально-корекційна терапія?
A. На лікування дисоціального розладу особистості (соціопатії)
*B. На виправлення викривлених соціальних стереотипів та норм поведінки
C. Будь-яких соціальних проблем, включаючи ті, що пов’язані з психічними захворюваннями
D. На підкорення людини будь-яким нормам суспільства, включаючи неприйнятні для неї
E. Будь-яких соціальних проблем, за виключенням тих, що пов’язані з психічними захворюваннями

150. Для якого стану дисгармонійного характеру доведеним методом терапії є діалектично-поведінкова терапія?
A. Вікових криз
B. Тривожно-депресивних розладів
*C. Межового розладу особистості
D. Прокрастинації
E. Обсесивно-компульсивного розладу

