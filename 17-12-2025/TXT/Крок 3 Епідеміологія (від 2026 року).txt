1. Студент захворів на менінгококову інфекцію. Діагноз встановлено за клінічними та бактеріологічними даними, пацієнта шпиталізовано. У сім'ї крім нього ще двоє дорослих: мати та батько. Сім'я мешкає у трикімнатній квартирі в будинку з усіма зручностями. Які заходи щодо контактних осіб треба провести?
*a. Медичний нагляд
b. Шпиталізація
c. Ізоляція
d. Диспансерний нагляд
e. Карантин

2. Під час епідеміологічного дослідження встановлено, що часте куріння підсилює дію канцерогенів і пошкодження тканини, а отже, збільшує вірогідність канцерогенезу. Який критерій причинності Гілла спостерігається у цьому разі?
*a. Біологічний градієнт
b. Специфічність
c. Узгодженість
d. Сила
e. Відтворюваність

3. Під час виявлення лабораторно підтверджених випадків захворювання кором та появи висипання в осіб, які контактували з хворим у проміжках між 7 та 18 днями, реєструють спалах кору. За якої мінімальної кількості хворих реєструють спалах кору?
a. 5 випадків
*b. 2 випадки
c. 3 випадки
d. 4 випадки
e. 6 випадків

4. У процесі трудової діяльності працівники можуть зазнати впливу біологічних агентів кількох груп. Що потрібно враховувати під час визначення рівня небезпеки в такому випадку?
a. Дію найбільш патогенної групи речовин
b. Стан здоров'я потерпілого на момент звернення, а саме наявність хронічної патології
c. Комбіновану дію біологічного чинника з хімічними речовинами
*d. Комплексну дію всіх наявних небезпечних біологічних агентів
e. Час, протягом якого діяли біологічні агенти

5. Яка мета описово-оціночного прийому епідеміологічного дослідження?
a. Доведення (доказ) гіпотез про чинники ризику захворюваності
b. Організація і проведення епідеміологічного експерименту
c. Математичне моделювання проявів епідемічного процесу
d. Перевірка первинних (робочих) гіпотез про можливі причини підвищення рівня захворюваності
*e. Формулювання первинних (робочих) гіпотез про можливі причини підвищення рівня захворюваності

6. У місті проживало 1346 осіб із діагнозом: вірусний гепатит С. Показник ураженості населення склав 38,6 на 100000. Який епідеміологічний показник був розрахований?
a. Превалентність
b. Періодний преваленс
c. Щільність інциденсу
*d. Моментний преваленс
e. Кумулятивний інциденс

7. Чисельник - число дітей з синдромом Дауна станом на 1 липня, знаменник - загальне число дітей станом на 1 липня. Який показник можна розрахувати за цими даними?
*a. Моментний преваленс
b. Періодний преваленс
c. Щільність інциденсу
d. Кумулятивний інциденс
e. Коефіцієнт навальності

8. Епідеміологічний аналіз захворюваності в багаторічній динаміці дає змогу зрозуміти характер змін рівня інфекційної захворюваності. Який прийом дає можливість усунути вплив випадкових чинників і точніше представити у вигляді прямої лінії (тенденції) показники динамічного ряду?
*a. Метод найменших квадратів
b. Ковзної середньої
c. Простих прогнозних моделей
d. Довгострокового прогнозування
e. Регресійно-кореляційні моделі

9. Оцінка ефективності реалізації закладом охорони здоров'я програми адміністрування антимікробних препаратів обов'язково містить показники розповсюдженості антимікробної резистентності для групи бактерій ESKAPE) Які бактерії входять до групи ESKAPE?
a. -
*b. E. faecium VR, S. aureus MR, K. pneumoniae KPC, A. baumannii MDR, P. aeruginosa MDR, Enterobacteriaceae ESBL
c. E. faecium VR, S. aureus MR, K. pneumoniae KPC, A. baumannii MDR, Р. fluorescens, Enterobacteriaceae ESBL
d. E. faecium VR, S. aureus MR, K. pneumoniae KPC, A. tropicalis, P. aeruginosa MDR, Enterobacteriaceae ESBL
e. E. faecium VR, S. aureus MR, K. pneumoniae KPC, A. baumannii MDR, P. aeruginosa MDR, E. coli

10. У селищі зареєстровано випадок черевного тифу у фермера. Чоловіка шпиталізовано до інфекційного стаціонару, визначено межі осередку, проведено заключну дезінфекцію в осередку захворювання, визначено коло контактних осіб. На який термін встановлюється медичне спостереження за контактними особами в цьому разі?
a. 10 днів
*b. 21 день
c. 14 днів
d. 17 днів
e. 7 днів

11. Вкажіть вимоги до санітарно-епідеміологічної розвідки, що здійснюють при передислокації військового підрозділу з тилових районів у зону ведення бойових дій.
a. Достовірність, допустимість заміни ключових об'єктів вивчення
b. Достовірність, скорочення обсягів для прискорення виконання
c. Достовірність, допустимість зміни запланованого маршруту
d. Достовірність, відтермінованість за несприятливих обставин
*e. Достовірність, своєчасність, безперервність

12. У 2022 році ВООЗ оголосила про надзвичайну ситуацію в області громадського здоров'я, що має міжнародне значення. Яка інфекційна хвороба стала причиною цієї надзвичайної ситуації?
a. Пташиний грип
b. COVID-19
*c. Віспа мавп
d. Кір
e. Натуральна віспа

13. Визначте значення атрибутивного ризику, якщо за результатами когортного дослідження виявлено, що ризики виникнення захворювання Х в експонованій та неекспонованій групі однакові.
a. 0,5
b. -1
c. 1
d. 1,5
*e. 0

14. Який критерій причинності Бредфорда–Гілла характеризується твердженням "причина визначається величиною відносного ризику, яка оцінюється за відповідними статистичними критеріями"?
a. Залежність доза-ефект
*b. Сила зв'язку
c. Стійкість
d. Специфічність
e. Зворотність

15. За результатами оперативної оцінки епідемічної ситуації щодо поширення COVID-19 в регіоні встановлено перевищення чотирьох із шести індикаторних показників на поточному тижні. Який рівень епідемічної небезпеки поширення COVID-19 треба встановити у цьому регіоні?
a. Блакитний
b. Помаранчевий
*c. Червоний
d. Жовтий
e. Зелений

16. У дитини спостерігаються гарячка, макулопапульозний висип на шкірі, кон'юнктивіт. З анамнезу відомо, що вона 10 днів тому контактувала з дитиною, у якої лабораторно підтверджено діагноз: кір. Вкажіть клас захисту респіраторy, що потрібно одягти сімейному лікарю під час надання медичної допомоги цій дитині.
a. -
b. FFP1
*c. FFP3
d. FFP2
e. N95

17. Пацієнт віком 56 років, якому 2 дні тому введено вакцину Comirnaty, повідомив сімейного лікаря про почервоніння, біль та набряк в місці введення лікарського засобу. Яка тактика лікаря у разі виявлення несприятливої події після імунізації?
a. -
b. Надати карту-повідомлення до Департаменту охорони здоров'я цього регіону
c. Надати карту-повідомлення до Центру Громадського здоров'я МОЗ України
d. Надати карту-повідомлення до обласного Центру профілактики і контролю хвороб МОЗ України
*e. Надати карту-повідомлення до Державного експертного центру МОЗ України через Автоматизовану інформаційну систему фармаконагляду (АІСФ)

18. Наказом у закладі охорони здоров'я затверджено інструменти для перевірки теоретичних знань та практичних навичок із гігієни рук персоналу з планом навчання та перевірок у структурних підрозділах закладу. Який рівень інфекційного контролю впроваджений у цьому закладі охорони здоров'я?
a. -
b. Інженерний
*c. Адміністративний
d. Індивідуальний
e. Екстрений

19. У 2021 році національною системою епідеміологічного нагляду країнами Африканського регіону ВООЗ зареєстровано 2 випадки хвороби, спричиненої вірусом Марбург. Виявлено 90 контактних осіб, зокрема серед медичних працівників, за ними встановлено медичне спостереження. Упродовж якого часу уряд країни має повідомити ВООЗ про цю ситуацію?
a. Негайно
*b. 24 годин
c. За тиждень
d. 48 годин
e. 72 годин

20. Якому епідемічному стану відповідає твердження: "Мають місце окремі випадки інфекційних захворювань, які не реєструвались раніше, спостерігається незначне підвищення спорадичного рівня захворюваності, виникають окремі групові захворювання без подальшого розповсюдження"?
a. Благополучному
b. Неблагополучному
c. Надзвичайному
d. Катастрофічному
*e. Нестійкому

21. За допомогою якого прийому епідеміологічного методу формуються первинні (робочі) гіпотези про чинники ризику?
a. Когортного
*b. Описово-оціночного
c. Експериментального
d. Прогностичного
e. "Випадку-контролю"

22. Для вирішення поставлених перед епідеміологією завдань, як будь-яка наука, вона повинна мати у своєму розпорядженні спеціальні методи дослідження. Які епідеміологічні методи в залежності від цілей дослідження можуть бути?
a. Описові та аналітичні
b. Контрольовані
*c. Емпіричні та експериментальні
d. Емпіричні
e. Експериментальні

23. У регіоні, де 10 років тому сталася техногенна катастрофа, проведено аналітичне ретроспективне дослідження типу "випадок-контроль" для з'ясування чинників ризику виникнення легеневої патології. За величиною якого показника орієнтовно оцінюється наявність причинно-наслідкових зв'язків?
a. Частки додаткового популяційного ризику
b. Атрибутивного ризику
*c. Cпіввідношення шансів
d. Додаткового популяційного ризику
e. Відносного ризику

24. У хірургічному відділенні міської лікарні кільком пацієнтам були проведені оперативні втручання в один період часу із пацієнтом, якому у післяопераційному періоді діагностували: вірусний гепатит В. Укажіть термін медичного спостереження за вказаними пацієнтами?
*a. 6 міс
b. 1 міс
c. 5 міс
d. 3 міс
e. 9 міс

25. Для вивчення впливу штучної вентиляції легень на розвиток пневмонії у пацієнтів відділення анестезіології та інтенсивної терапії епідеміолог провів епідеміологічне дослідження "випадок-контроль". Який показник асоціації треба застосувати для вимірювання ефекту впливу?
a. Атрибутивний ризик
b. Відносний ризик
c. Коефіцієнт кореляції Пірсона
*d. Відношення шансів
e. Коефіцієнт кореляції рангу Спірмена

26. Які особливі ознаки характерні для епідемій з водним шляхом передачі?
*a. Каскадність, послідовність виникнення захворювань відповідно до тривалості інкубаційного періоду
b. Виникнення захворювань переважно у групі дітей раннього віку
c. Різноманітність чинників передачі
d. Одномоментність і масовість ураження населення
e. -

27. Багаторічними дослідженнями в Україні встановлена наявність активних природних вогнищ багатьох інфекцій, що передаються кліщами, на території яких щорічно реєструються поодинокі випадки чи спалахи захворювань людей. Який із нижченаведених рикетсиозів є ендемічним для України?
a. Кліщовий пароксизмальний рикетсіоз
*b. Марсельська гарячка
c. Австралійський кліщовий рикетсіоз
d. Кліщова гарячка тихоокеанського узбережжя
e. Плямиста гарячка скелястих гір

28. Юнаку, який проживає у студентському гуртожитку, встановлено діагноз: шигельоз. Відомо, що разом із ним у кімнаті проживають ще дві особи, на поверсі загальна кухня та туалетні кімнати. Визначте територіальні межі осередку інфекції.
*a. Поверх гуртожитку
b. Увесь гуртожиток
c. Кухня гуртожитку
d. Усе місто
e. Кімната гуртожитку

29. У військовій частині та місці її дислокації запроваджено карантин у зв'язку зі стрімким зростанням серед особового складу інфекційної захворюваності на гострі кишкові інфекції, зокрема на холеру, що унеможливлює виконання ними бойових завдань. Групові захворювання на холеру реєструються також серед цивільного населення. За даними біологічної розвідки супротивник використав біологічну зброю. Визначте, який епідемічний стан виник у військовій частині та місці її дислокації.
a. Нестійкий
b. Стійкий неблагополучний
c. Неблагополучний
*d. Надзвичайний
e. Благополучний

30. Для виконання програми профілактики інфекцій та інфекційного контролю керівником закладу охорони здоров'я прийнято рішення про закупівлю бактерицидних ультрафіолетових опромінювачей (УФБ опромінювач) для знезараження повітря та дезінфекції поверхонь в приміщеннях закладу. Який тип УФБ опромінювачей заборонено для використання в закладах охорони здоров'я?
a. УФБ опромінювач відкритого типу настінний
b. УФБ опромінювач відкритого типу стельовий
*c. УФБ опромінювач закритого типу (рециркулятор)
d. УФБ опромінювач екранований (відкритий зверху)
e. УФБ опромінювач екранований (із жалюзі)

31. Цільова група немовлят, що доживають до року - 4680 дітей, цільовий показник охоплення трьома дозами пентавалентної вакцини - 95%. Обчисліть річний цільовий показник для вакцинації трьома дозами.
*a. 4446
b. 4680
c. 3744
d. 3978
e. 4212

32. За результатами дослідження встановлено, що наявність великої кількості гемотрансфузій в анамнезі підвищує ризик зараження ВІЛ-інфекцією. За допомогою якого показника можна зробити такі висновки?
a. Точка перетину
b. Дисперсія
c. Кореляція
d. Регресія
*e. Каузальність

33. П'ятирічна дитина, яка не була щеплена проти кору через абсолютні протипоказання, захворіла на кір. У родині також є семимісячна дитина. Які заходи треба вжити для попередження захворювання на кір у семимісячної дитини?
*a. Провести щеплення проти кору
b. Застосувати противірусні препарати
c. -
d. Увести протикоровий імуноглобулін
e. Застосувати бактеріофаг

34. У закладі охорони здоров'я, що надає медичну допомогу в стаціонарних умовах, відділом з інфекційного контролю зафіксовано спалах інфекцій в ділянці хірургічного втручання, про наявність якого повідомлено до центру контролю та профілактики хвороб. Вкажіть подальші дії центру контролю та профілактики хвороб.
a. Інформування ДУ "Центр громадського здоров'я МОЗ України" протягом години після отримання повідомлення про спалах
b. Припинення роботи хірургічного відділення
c. Проведення заходів із дезінфекції
d. Інформування МОЗ України протягом години після отримання повідомлення про спалах
*e. Розслідування, локалізація та ліквідація спалаху

35. Укажіть ендемічне для України особливо-небезпечне інфекційне захворювання, що становить біологічну загрозу для території та населення із нижченаведених.
a. Кір
b. Дифтерія
*c. Холера
d. Черевний тиф
e. Вітряна віспа

36. Визначте переваги когортного епідеміологічного дослідження у порівнянні з дослідженням "випадок-контроль".
a. Можливість встановлення причинно-наслідкового зв'язку від результату до причини
b. Можливість вивчати причини хвороб, що рідко трапляються
c. Відносно невеликий час проведення дослідження
*d. Можливість вивчати причини, що рідко трапляються
e. Відносно невеликі витрати на дослідження

37. У таблиці даних надана інформація про стать, вік, національність, вагу, захворілих на гостре кишкове захворювання та ступінь тяжкості захворювання. Укажіть номінальні змінні.
a. Вік, вага
b. Стать, вік
*c. Стать, національність
d. Ступінь тяжкості захворювання
e. -

38. Укажіть основний критерій, який свідчить про ліквідацію осередку інфекційного захворювання.
*a. Відсутність нових випадків цієї інфекції серед контактних осіб впродовж максимального інкубаційного періоду після ізоляції хворого та проведення в осередку заключної дезінфекції
b. Шпиталізація виявленого хворого в інфекційне відділення
c. Одужання інфекційного хворого та проведення заключної дезінфекції в осередку
d. Ізоляція виявленого хворого в інфекційне відділення та проведення заключної дезінфекції в осередку
e. Шпиталізація виявленого хворого в інфекційне відділення та проведення заключної дезінфекції в осередку

39. Укажіть інфекційне захворювання, що має високий ризик виникнення у військовослужбовців у разі отримання ними мінно-вибухової травми під час ведення бойових дій.
*a. Газова гангрена
b. Чума
c. Шигельоз
d. Черевний тиф
e. Дифтерія

40. Відомо, що тривалість катетеризації сечового міхура впливає на частоту інфекційних ускладнень. Який показник доцільно застосувати для порівняння катетер-асоційованих інфекцій сечовивідних шляхів серед пацієнтів двох лікарень?
*a. Щільність інцидентності
b. Інцидентність
c. Кумулятивний інциденс
d. Превалентність
e. Моментний преваленс

41. Пацієнта віком 32 роки з діагнозом: дифтерія глотки, середньо тяжкий перебіг, шпиталізовано для лікування та медичного спостереження. Вакцинальний статус: отримав 2 дози АаКДП-вакцини у віці 10 місяців та 3 роки. Яка тактика подальшої імунопрофілактики дифтерії цього пацієнта?
*a. До моменту виписки пацієнта зі стаціонару провести щеплення АДП-М-анатоксином, або в умовах закладу первинної медичної допомоги в період реконвалесценції за місцем медичного обслуговування
b. -
c. Увести наступну дозу АДП-М-анатоксину згідно з календарем профілактичних щеплень у віці 36 років
d. Провести первинну вакцинальну серію АДП-М-анатоксином із мінімальними інтервалами між першою та другою дозами вакцини в місяць, між другою та третьою дозами вакцини в 6 місяців
e. Подальша вакцинація не проводиться

42. Що не є абсолютним протипоказанням до введення вакцини?
a. Гострі захворювання з підвищенням температури вище 38,0^оC
b. Введення живих вакцин особам з тяжкою імуносупресією (імунодефіцитом)
*c. Введення інактивованих вакцин вагітним
d. Введення живих вакцин вагітним
e. Наявність в анамнезі анафілактичної реакції на попередню дозу вакцини

43. У місті реєструються періодичні підйоми захворюваності на грип. У минулому році практично все населення міста було щеплено проти грипу. Згідно з прогнозом Центру грипу на території України передбачається епідемічний підйом захворюваності на грип. Вкажіть рекомендації щодо профілактичних щеплень проти грипу.
a. Особам, які не були щеплені в минулому році, одноразово
*b. Дорослим та дітям вакцинація одноразово, дітям не щепленим раніше - дворазово
c. Особам, старшим за 60 років, одноразово
d. Дорослим та дітям одноразово
e. Особам, які мають в анамнезі хронічні захворювання, одноразово

44. Що з нижченаведеного є недоліком дослідження "випадок-контроль"?
a. Тривале у виконанні
b. Не можна використовувати для вивчення рідкісних захворювань
c. -
*d. Не можна отримати інформацію про часовий зв'язок між експозицією та захворюванням
e. Дороговартісне

45. Дослідники визначали поширеність цукрового діабету в осіб похилого віку у виборці із 5000 пенсіонерів із грудня 2021 року по листопад 2022 року. Під час дослідження використано анкету, яку дослідники пропонували самостійно заповнити потенційним респондентам. Укажіть дизайн проведеного дослідження.
a. Неконтрольований експеримент
b. Дослідження "випадок-контроль"
c. Когортне дослідження
d. Екологічне дослідження
*e. Крос-секційне дослідження

46. Після відпадання кліща на місці його присмоктування можна спостерігати первинний афект у вигляді запального, болючого під час пальпації інфільтрату діаметром до 3-5 мм з некротичною кірочкою в центрі, який зберігається протягом 2-3 тижнів. У багатьох випадках довкола первинного афекту виникає кільцевидна або суцільна еритема. Вкажіть захворювання, яке має вищевказану ознаку першої стадії.
a. Геморагічна гарячка з нирковим синдромом
b. Кліщовий енцефаліт
*c. Лайм-бореліоз
d. Туляремія
e. Крим-Конго геморагічна гарячка

47. За якої тривалості динамічного ряду можливий адекватний аналіз багаторічної динаміки захворюваності на інфекційну хворобу з вираженою циклічністю?
a. 10-15 років, якщо вони становлять менше двох повних циклів
b. Не менше 25 років
c. 10-15 років, якщо вони становлять один повний цикл
d. Не менше 20 років
*e. 5-7 років, якщо вони становлять два повних цикли

48. При якій мінімальній частці в структурі внутрішньорічної захворюваності сезонність вважається вираженою?
*a. 50%
b. 70%
c. 30%
d. 40%
e. 60%

49. У ЦПКХ надійшла інформація про наміри терористичної організації застосувати навмисне розповсюдження мікробних агентів, що викликають харчові отруєння, з метою створення паніки серед населення. Збудники якого захворювання можуть бути застосовані, якщо відомо, що вони належать до інфекційних агентів біотероризму категорії В?
a. Ротавірусної інфекції
b. Ботулізму
*c. Сальмонельозної інфекції
d. Норовірусної інфекції
e. Вірусного гепатиту А

50. За який мінімальний період часу треба зібрати дані, щоб розрахувати контрольний рівень захворюваності?
a. 5 місяців
b. 5 діб
c. -
d. 5 тижнів
*e. 5 років

51. Що належить до епідеміологічного критерію визначення випадку ботулізму (C. botulinum)?
*a. Вживання контамінованої їжі/питної води
b. Двобічні порушення з боку черепних нервів (наприклад диплопія, нечіткість зору, дисфагія, бульбарна недостатність)
c. Периферійні симетричні парези
d. Виявлення ботулінічного токсину в клінічному матеріалі
e. Виділення С. botulinum з випорожнень у дорослих

52. Чи потрібно проводити протиепідемічні заходи серед контактних осіб пацієнта, хворого на малярію, що повернувся після відрядження з ендемічної країни?
a. Не потрібно, бо протиепідемічні заходи у цьому разі неефективні
b. Потрібно, тому що є переносник інфекції
c. Потрібно, бо реконвалесцент виділяє збудника
*d. Не потрібно, тому що відсутній переносник інфекції
e. -

53. Працівник обласного центру громадського здоров'я помітив, що згідно зі звітами закладів охорони здоров’я у конкретному районі у 2018 році не було зареєстровано жодного випадку захворювання на сальмонельоз, хоча впродовж останніх 10 років там щороку реєструвалася спорадична захворюваність на сальмонельоз. Який тип епідеміологічного нагляду сприятиме з'ясуванню причини відсутності випадків сальмонельозу у вищевказаному районі у 2018 році?
a. Синдромний
*b. Активний
c. Дозорний
d. Рутинний
e. Пасивний

54. Спостереження за динамікою інциденсу COVID-19 в одному адміністративному районі сприяло визначенню базового репродуктивного числа R0 цієї інфекції - 2. Який популяційний імунний поріг (ПІП) COVID-19 в цьому адміністративному районі?
a. 40%
b. 20%
c. 30%
*d. 50%
e. 10%

55. У який період обласні центри контролю та профілактики хвороб Міністерства охорони здоров'я України здійснюють лабораторний моніторинг циркуляції збудника холери у навколишньому середовищі?
a. З травня по вересень за епідпоказниками
b. З червня по жовтень щорічно
*c. З червня по вересень щорічно
d. -
e. З травня по серпень за епідпоказниками

56. У кількох країнах зафіксовано спалах інфекційного захворювання, що потребує відповідної реакції з боку ВООЗ: відповіді та допомоги ресурсами. До якого рівня за класифікацією ВООЗ належить цей спалах, якщо допомога не перевищує можливостей Регіонального Офісу ВООЗ?
a. Третього
b. Четвертого
*c. Другого
d. Першого
e. -

57. У результаті запровадження заходів щодо стримування пандемії COVID-19 базове репродукційне число (R0) дорівнювало R0<1. Визначте можливість поширення інфекційної хвороби серед популяції.
a. Контроль захворюваності стає складнішим
b. Епідемічний процес не розвивається
*c. Інфекція згасне в довгостроковому періоді
d. Інфекція зможе поширитися серед популяції
e. Стабільна тенденція

58. Епідеміолог обласного центру контролю та профілактики хвороб збирає дані від закладів охорони здоров'я щодо кількості пацієнтів (із індивідуальними даними), яким вперше встановлено діагноз туберкульоз у поточному році серед внутрішньопереміщених осіб. Визначте рівень епідеміологічного нагляду та моніторингу.
*a. Регіональний
b. Міжнародний
c. -
d. Місцевий
e. Національний

59. Яка статистична шкала передбачає присвоєння об'єктам певних числових значень у залежності від рівня вираження вимірюваної властивості?
a. Інтервальна
b. Відносна
c. Абсолютна
d. Номінальна
*e. Порядкова

60. Яким типом вакцини здійснюється щеплення проти кору?
a. м-РНК
b. Субодиничною
c. Спліт-вакциною
d. Інактивованою
*e. Живою атенуйованою

61. Який мінімальний період мікробіологічного моніторингу результатів посівів первинних зразків із первинних афектів дозволить закладу охорони здоров'я сформувати власну локальну базу чутливості мікроорганізмів до антимікробних препаратів (АМП)?
a. 6 місяців
b. 9 місяців
c. 18 місяців
*d. 12 місяців
e. 24 місяці

62. За наявності ефективної системи епідеміологічного нагляду за кором може буде встановлена елімінація ендемічного поширення цієї інфекції. Вкажіть мінімальний період часу, протягом якого має бути відсутньою циркуляція вірусу кору на території країни?
a. 36 місяців
b. 18 місяців
*c. 12 місяців
d. 24 місяці
e. 6 місяців

63. Про що може свідчити відношення шансів більше одного?
a. -
b. Відсутність відносного ризику
c. Зниження ризику
d. Відсутність ефекту
*e. Збільшення ризику

64. Для якого типу спалаху кишкової інфекції характерний "епідемічний хвіст"?
a. Молочного
b. -
*c. Водного
d. Контактно-побутового
e. Харчового (з невідомим харчовим продуктом)

65. Яка обробка рук проводиться після контакту зі слизовими оболонками і секретами організму?
a. Хірургічна
*b. Гігієнічна
c. Профілактична
d. Санітарна
e. Миття з милом

66. В яких випадках доцільно використовувати абсолютні показники?
a. Під час опису основних причин смертності в світі
b. Під час опису основних причин смертності в Україні
c. У разі порівняння захворюваності населення двох міст
*d. Під час опису спалахів інфекційних хвороб
e. У разі порівняння захворюваності на кір у довакцинальний та післявакцинальний періоди

67. Які з нижченаведених заходів є найефективнішими для досягнення довгострокових результатів у профілактиці та контролі холери відповідно до Глобальної стратегії ВООЗ з боротьби з холерою "Ліквідація холери: дорожня карта до 2030 року", яка спрямована на скорочення смертності на 90%?
*a. Впровадження інтегрованих заходів у таких секторах: WASH, спостереження та звітність, ОВХ, зміцнення системи охорони здоров'я, залучення громади
b. Використання оральної вакцини проти холери (ОВХ) разом із заходами WASH
c. Масова вакцинація ОВХ
d. Залучення до розробки Національних планів боротьби з холерою Глобальної робочої групи з боротьби з холерою (GTFCC)
e. Створення адекватної медичної мережі та матеріального забезпечення центрів лікування холери

68. Який показник використовується для складання прогнозу щодо наступного підйому захворюваності на грип?
a. Річна захворюваність
b. Епідемічний спалах
c. Нормативний рівень захворюваності
*d. Циклічність
e. Індекс сезонності

69. Як проводять епідеміологічний нагляд за інфекціями, які пов'язані з наданням медичної допомоги (ІПНМД) в закладах охорони здоров'я?
a. Впроваджують моніторинг за динамікою епідемічного процесу ІПНМД, факторами та умовами, що впливають на їх виникнення та розповсюдження
b. Проводять щоденний моніторинг за інфекціями, які реєструються у закладі
c. Відбувається реєстрація інфекційних та неінфекційних захворювань серед пацієнтів та медичного персоналу
d. Проводять ретроспективний та оперативний аналіз захворюваності на ІПНМД
*e. Впроваджують рутинний та дозорний епідеміологічний нагляд за ІПНМД

70. Яке епідеміологічне дослідження проводиться шляхом співставлення даних про дію чинника, який вивчається, серед групи хворих в порівнянні з групою здорових осіб?
a. Контрольований експеримент
*b. "Випадок-контроль"
c. Когортне
d. Дескриптивне
e. Неконтрольований експеримент

71. У 1941 р. під час японсько-китайської війни на місто Чанде та його околиці з літака були скинуті заражені збудником чуми блохи та зерно - приманка для щурів, внаслідок чого спалахнула епідемія. За чотири місяці загинуло майже 8 тис. мешканців Чанде. Який спосіб застосування біологічної зброї був використаний?
a. Аерозольний
*b. Використання переносників
c. Диверсійний
d. Застосування літаків
e. Використання приманок

72. На основі даних інфекційної захворюваності особового складу, санітарно-гігієнічного стану території, результатів санітарно-епідеміологічної та біологічної розвідки, а також санітарно-епідеміологічного спостереження, санітарно-епідемічний стан визначений як надзвичайний. Які заходи доцільно провести відповідно до визначеного санітарно-епідемічного стану?
a. Планові протиепідемічні заходи
b. Диспансерний нагляд
c. Посилений медичний нагляд
d. Обсервація
*e. Карантин

73. Який статистичний метод обробки даних треба обрати для того, щоб кількісно визначити лінійну залежність, яка може існувати між незалежною змінною Х і залежною змінною Y?
a. Кореляційний аналіз (коефіцієнт кореляції Пірсона)
b. Кореляційний аналіз (коефіцієнт рангової кореляції Спірмена)
*c. Лінійний регресійний аналіз
d. -
e. Частотний аналіз

74. Який тип змінної використовують для внесення даних про титр протидифтерійних антитіл?
a. Номінальна
b. Дихотомічна
*c. Дискретна
d. Неперервна
e. Порядкова

75. Проти яких інфекційних хвороб проводяться обов'язкові щеплення здоровій однорічній дитині згідно з чинним календарем профілактичних щеплень в Україні, якщо всі попередні щеплення їй проведені за віком?
a. Менінгококової інфекції, кору, краснухи, паротиту
*b. Гемофільної інфекції, кору, краснухи, паротиту
c. Вітряної віспи, кору, краснухи, паротиту
d. Грипу, кору, краснухи, паротиту
e. Ротавірусної інфекції, кору, краснухи, паротиту

76. Чоловіки хворіють на рак шлунка у два рази частіше, ніж жінки. Яку роль відіграє стать у виникненні та розвитку цієї патології?
*a. Сприяє захворюванню
b. Прискорює розвиток хвороби
c. Не сприяє захворюванню
d. Посилює розвиток хвороби
e. Уповільнює розвиток хвороби

77. За допомогою якого прийому дослідження визначається потенційна (максимально можлива) ефективність профілактичного засобу (заходу)?
a. Прогностичного математичного
*b. Експериментального контрольованого
c. Експериментального неконтрольованого
d. Дескриптивного статистичного
e. Аналітичного статистичного

78. На достовірність отриманих результатів при проведенні клінічних випробувань впливає знання учасниками експерименту виду отриманого лікування. Який спосіб (метод) розподілу пацієнтів по групах підвищить достовірність результатів?
a. Гніздовий
b. Одномоментний
*c. Рандомізація
d. Експериментальний
e. Когортний

79. Яка риса притаманна епідемічному процесу інфекцій з трансмісивним механізмом передачі.
a. Переважна захворюваність осіб з закритих колективів
*b. Сезонність
c. Переважна захворюваність дітей до одного року
d. Відсутність сезонності
e. Періодичність (циклічність)

80. Після перенесеного захворювання на кашлюк реконвалесценти допускаються в колектив після клінічного одужання та через певний період часу від початку захворювання. Скільки днів триває цей період?
a. 7 днів
b. 14 днів
*c. 25 днів
d. 21 день
e. 10 днів

81. Укажіть першочергове завдання біологічної розвідки при отриманні інформації про застосування супротивником біологічних бойових рецептур у зоні ведення бойових дій.
a. Оцінювання активності природних осередків
b. Вивчення інфекційної захворюваності населення
c. Оцінювання епізоотій серед домашніх тварин
*d. Негайне оповіщення військ щодо факту застосування біологічної зброї
e. Виявлення епізоотії серед диких тварин

82. Під час проведення епідеміологічного дослідження були визначені параметри малої вибірки. Для визначення точності та надійності оцінки використано довірчий інтервал. Що таке довірчий інтервал в біостатистиці?
a. Фактори, що впливають на здоров’я людини
b. Інтервал значень, що відповідає здоровому стану людини
c. Інтервал між найменшим і найбільшим значенням параметру
d. Інтервал значень, який описує залежність між двома змінними
*e. Інтервал значень, що містить оцінки параметра з заданою ймовірністю

83. Який метод доцільно застосувати для контролю конфаундінгу на етапі аналізу даних?
a. Рестрикція
*b. Стратифікація
c. Підбір контролів
d. -
e. Рандомізація

84. Де створюється система фармаконагляду в Україні?
a. -
b. Громадськими організаціями, зокрема, пацієнтськими
c. У МОЗ України
*d. У системі охорони здоров'я на загальнодержавному рівні та у заявників лікарських засобів, вакцин, туберкуліну
e. У заявників лікарських засобів, вакцин, туберкуліну на корпоративному рівні

85. Група туристів від'їжджає до району, неблагополучного щодо захворюваності на черевний тиф та туляремію. До від'їзду залишається 2 тижні. Вкажіть рекомендації щодо їх імунізації.
a. Заборонити в'їзд до неблагополучної території
b. Щеплення не проводити
*c. Провести щеплення проти двох інфекцій одночасно
d. Провести щеплення з максимально можливим інтервалом 12-13 діб
e. Провести щеплення проти черевного тифу до від'їзду, проти туляремії - через 1-1,5 місяці

86. В роботі епідеміолога використовується систематичний та безперервно діючий збір, облік, складання та аналіз, тлумачення, поширення даних медико-санітарного призначення, епідемічного благополуччя населення і показників середовища життєдіяльності для оцінки і прийняття необхідних відповідних заходів в сфері громадського здоров’я. Як називається така система?
a. Оцінка
b. Епідеміологічний аналіз
*c. Епідеміологічний нагляд
d. Епідеміологічне обстеження
e. Моніторинг

87. Яка державна установа має повноваження щодо встановлення та припинення карантину у разі виникнення випадку карантинної інфекції?
*a. Кабінет Міністрів України
b. Президент України
c. Верховна Рада України
d. -
e. Рада національної безпеки і оборони

88. На якому етапі епідеміологічного дослідження визначається фактична ефективність профілактичного засобу (заходу)?
a. Дескриптивному статистичному
b. Прогностичному математичному
c. Експериментальному контрольованому
*d. Експериментальному неконтрольованому
e. Аналітичному статистичному

89. Яке захворювання з переліку інфекційних хвороб, що підлягають реєстрації, належить до групи А для потреб епідеміологічного нагляду?
*a. Крим-Конго геморагічна гарячка
b. Кашлюк
c. Правець
d. Краснуха
e. Кір

90. Під час збору анамнезу та огляду дитини перед щепленням проти поліомієліту з'ясувалося, що батько дитини ВІЛ-інфікований. Дитина, яка підлягає щепленню, здорова. Вкажіть особливості щеплення проти поліомієліту цієї дитини?
a. Провести щеплення у віці 2 та 4 місяці оральною поліомієлітною вакциною, а у віці 6 та 18 місяців, 6 та 14 років інактивованою поліомієлітною вакциною
b. Проводити щеплення проти поліомієліту не можна, у зв'язку з ризиком розвитку у дитини вакцин-асоційованого поліомієліту
*c. Провести щеплення у віці 2, 4, 6, 18 місяців, 6 та 14 років інактивованою поліомієлітною вакциною
d. Провести щеплення у віці 2 та 4 місяці інактивованою поліомієлітною вакциною, а у 6 та 18 місяців, 6 та 14 років оральною поліомієлітною вакциною
e. Провести щеплення у віці 2, 4, 6, 18 місяців, 6 та 14 років оральною поліомієлітною вакциною

91. За даними Центру громадського здоров'я з 2015 року в Україні у чотирьох дітей на Закарпатті та 15 дітей на Рівненщині, між якими був контакт, виявлено вакциноспоріднений поліовірус типу 2, що раніше виділявся в деяких країнах Середньої Азії. Що таке вакциноспоріднений поліовірус (CVPV)?
a. "Дикий" поліовірус, який підвищив свою вірулентність у процесі циркуляції
*b. Вірус, який походить від вакцинного, але в процесі циркуляції набув нейровірулентних властивостей
c. "Дикий" поліовірус, який ослабив свою вірулентність у процесі циркуляції
d. Авірулентний вірус поліомієліту
e. Вакцинний поліовірус, ізольований з об'єктів довкілля

92. В якому з нижченаведених випадків буде зростати превалентність захворювання X?
a. Якщо інцидентність захворювання X, кількість випадків одужань та смертей від захворювання Х залишаються без змін
*b. Якщо інцидентність захворювання X збільшується, а кількість випадків одужань та смертей від захворювання Х залишається без змін
c. Якщо інцидентність захворювання X залишається без змін, а кількість випадків одужань та смертей від захворювання Х збільшуються
d. Якщо інцидентність захворювання X та кількість випадків одужань від захворювання Х залишається без змін, а кількість випадків смертей від захворювання Х збільшується
e. Якщо інцидентність захворювання X та кількість випадків смертей від захворювання Х залишається без змін, а кількість випадків одужань від захворювання Х збільшується

93. У регіоні N у 2015 році інцидентність на гострі кишкові інфекції перевищила середні багаторічні показники, було зареєстровано 3 спалахи. Оцініть епідемічну ситуацію в регіоні N у 2015 році.
a. Наданої інформації недостатньо для оцінки епідемічної ситуації
b. Надзвичайна епідемічна ситуація
*c. Неблагополучна епідемічна ситуація
d. Благополучна епідемічна ситуація
e. Нестійка епідемічна ситуація

94. Проти яких інфекційних хвороб проводяться щеплення дітям у віці 2 місяці згідно чинного календаря профілактичних щеплень в Україні?
a. Гепатиту В (2 дози), туберкульозу (1 доза), дифтерії, правця (1 доза), поліомієліту (2 дози), гемофільної інфекції (2 дози)
*b. Гепатиту В (2 дози), туберкульозу (1 доза), дифтерії, кашлюка, правця (1 доза), поліомієліту (1 доза), гемофільної інфекції (1 доза)
c. Гепатиту В (2 дози), туберкульозу (1 доза), дифтерії, кашлюка, правця (1 доза), поліомієліту (2 дози), гемофільної інфекції (1 доза)
d. Гепатиту В (2 дози), туберкульозу (1 доза), дифтерії, правця (1 доза), поліомієліту (1 доза), гемофільної інфекції (2 дози)
e. Гепатиту В (2 дози), туберкульозу (1 доза), дифтерії, кашлюка, правця (1 доза), поліомієліту (2 дози), гемофільної інфекції (2 дози)

95. У військовій частині спостерігається: серед особового складу з'явилися групові інфекційні захворювання та є умови для їх подальшого поширення, противник застосував біологічну зброю, що не включає збудників ОНІ. Яким вважається санітарно-епідемічний стан частини?
a. Катастрофічним
b. Надзвичайним
c. Нестійким
d. Благополучним
*e. Неблагополучним

96. Належне використання засобів індивідуального захисту є частиною індивідуального рівня інфекційного контролю. Вкажіть правильне твердження щодо використання медичних рукавичок.
a. Рукавички медичні потрібно обробляти спиртовмісним антисептиком при використанні для двох та більше пацієнтів
*b. Одна пара рукавичок медичних використовується для одного пацієнта
c. Гігієнічна обробка рук спиртовмісним антисептиком після зняття рукавичок медичних не потрібна
d. Гігієнічна обробка рук спиртовмісним антисептиком перед вдяганням рукавичок медичних не потрібна
e. Одна пара рукавичок медичних використовується для двох та більше пацієнтів

97. Який критерій причинності Бредфорда–Гілла характеризує таке твердження: "асоціація стабільна у разі відтворення результатів досліджень іншими дослідниками"?
*a. Стійкість
b. Специфічність
c. Залежність доза-ефект
d. Біологічна правдоподібність
e. Зворотність

98. Що означає індекс сезонності річної динаміки захворюваності при наявності її регулярного (щорічного) сезонного підйому?
a. Частку хворих, обумовлену дією постійних (цілорічних) чинників
b. Частку хворих, обумовлену дією сезонних чинників
*c. Співвідношення кількості хворих за час сезонного підйому та їх міжсезонної кількості
d. Частку хворих за час сезонного підйому від їх річної (загальної) кількості
e. Частку хворих, обумовлену дією випадкових (спалахових) чинників

99. Передавання цього захворювання від людини до людини може відбуватися різними шляхами: контактним, повітряно-краплинним та статевим. Яке особливо-небезпечне інфекційне захворювання відноситься до групи екзотичних для України?
a. Черевний тиф
b. Кашлюк
c. Краснуха
d. Менінгококова інфекція
*e. Гарячка Марбург

100. Під час епідеміологічного розслідування спалаху черевного тифу серед працівників харчового підприємства в одного з працівників за допомогою РПГА виявлено титр антитіл до Vi-антигену 1:80. Зробіть висновок за результатами обстеження.
*a. Працівник - носій інфекції
b. Працівник щеплений проти черевного тифу
c. Працівник перехворів на черевний тиф
d. Працівник не є носієм інфекції
e. Працівник з діагнозом: черевний тиф

101. Укажіть вид епідеміологічного дослідження за характером відношення дослідника до досліджуваного явища.
a. Евристичний
*b. Експериментальний (інтервенційний)
c. Ретроспективний
d. Аналітичний когортний
e. Прогностичний

102. Внаслідок весняної повені на Рівненщині існує загроза поширення підтоплення та наводнення на території двох суміжних областей. Для ліквідації надзвичайної ситуації необхідні матеріальні та технічні ресурси в обсягах, що перевищують можливості області. Визначте класифікаційний рівень надзвичайної ситуації.
a. Місцевий
b. Не підлягає кваліфікаційним рівням
*c. Регіональний
d. Загальнодержавний
e. Об'єктовий

103. Встановлено, що захворюваність на виразкову хворобу у курців становить 25,44^0/_00, некурців - 10,07^0/_00. Ризик захворюваності на виразкову хворобу серед курців становить 15,37 на 1000 курців. Який ризик було визначено?
a. Частка (%) додаткового популяційного ризику
*b. Абсолютний (додатковий) ризик
c. Співвідношення шансів
d. Різниця ризиків (атрибутивний ризик)
e. Відношення ризиків (відносний ризик)

104. До якого типу змінної належать дані про захворюваність населення?
a. Дискретної
b. Номінальної
c. Порядкової
d. Дихотомічної
*e. Неперервної

105. За даними Всесвітньої організації охорони здоров'я, за останні 20 років люди найчастіше помирають від неінфекційних захворювань: серцево-судинних захворювань, діабету та раку. Які з факторів ризику смертності складають найбільшу частку?
a. Соціальні
b. Поведінкові
*c. Метаболічні
d. Професійні
e. Навколишнього середовища

106. Що з нижченаведеного відноситься до абсолютного протипоказання до вакцинації?
a. Протипоказання, які безпосередньо наявні тільки в період вирішення питання щодо щеплення
b. Протипоказання до щеплень, що мають постійний пожиттєвий характер та ймовірно залишаться впродовж життя
c. -
*d. Стан, за якого існує чітко визначена ймовірність виникнення серйозної побічної реакції на введену вакцину, а ризики від проведення вакцинації значно перевищують її переваги
e. Ситуація, за якої остаточне рішення щодо щеплення ухвалюється лікарем з урахуванням переваг над ризиками від проведення чи не проведення щеплення

107. Вкажіть, які неспецифічні ознаки свідчать про застосування супротивником біологічної зброї у місці дислокації військового підрозділу, що є підтвердженням попередньої інформації про планування використання цієї зброї.
a. Виявлення антигенів збудника
b. Виділення чистої культури збудника
c. Позитивний результат ПЛР
*d. Поява жовтих маслянистих крапель на горизонтальних поверхнях
e. Позитивний результат біологічної проби

108. Під час дослідження вивчення розвитку раку легень у групі курців та некурців встановлено, що в кожній групі із 1000 курців виникає на 10,6 випадків раку легень більше, ніж в кожній групі із 1000 некурців. Який ризик було визначено?
*a. Різниця ризиків (атрибутивний ризик)
b. Співвідношення шансів
c. Частка (%) додаткового популяційного ризику
d. Відношення ризиків (відносний ризик)
e. Додатковий популяційний ризик

109. Які інформаційні джерела мають найвищу інформаційну цінність з урахуванням рівня доказовості?
a. Мета-аналіз та оригінальна стаття з результатами кореляційного дослідження
b. Оригінальна стаття з результатами кореляційного дослідження та систематичний огляд
c. Оглядова стаття та систематичний огляд
*d. Мета-аналіз та систематичний огляд
e. Оглядова стаття та мета-аналіз

110. Яку функцію епідеміологічного нагляду не виконують надавачі первинної медичної допомоги?
a. Збір епідеміологічного анамнезу
b. Направлення пацієнта на лабораторне обстеження та шпиталізацію
c. Встановлення переліку осіб, які контактували з пацієнтом
*d. Організацію виконання програм імунізації
e. Встановлення можливих причин виникнення інфекційної хвороби

111. До закладу охорони здоров'я доставлено 550 доз п'ятивалентної АКДПA-ГепВ-Hib вакцини. Під час прийому вакцини виявлено активацію індикатору заморожування (на екрані індикатору з’явилася позначка Х). Яка подальша тактика відносно цієї вакцини?
a. Проводити вакцинацію цією вакциною
b. Утилізувати всі дози вакцини
*c. Провести тест на струшування
d. Повернути вакцину до підприємства-виробника вакцини
e. Повернути вакцину до регіонального оптового складу зберігання вакцин

112. Які показники не використовуються для оцінки епідеміологічної ефективності вакцинопрофілактики кору за чотири роки на певній території та розрахунку індексу й коефіцієнту ефективності?
a. Кількість захворілих на кір осіб, які були щеплені проти кору
b. Кількість захворілих на кір осіб, які не були щеплені проти кору
c. Кількість нещеплених проти кору осіб
d. Кількість щеплених проти кору осіб
*e. Кількість щеплених осіб, які мали позитивні імунологічні реакції

113. Яким є повний перелік способів гігієни рук?
a. Миття з милом, санітарна обробка, гігієнічна обробка
*b. Миття з милом, гігієнічна обробка, хірургічна обробка
c. Гігієнічна обробка, санітарна обробка, профілактична обробка
d. Санітарна обробка, хірургічна обробка, миття з милом
e. Профілактична обробка, гігієнічна обробка, хірургічна обробка

114. Вкажіть кількість ступенів небезпеки біологічних патогенних агентів відповідно до рівня їх інфекційної небезпеки.
a. 5
b. 3
*c. 4
d. 6
e. 2

115. В Україні здійснюється епідеміологічний нагляд за вірусним гепатитом А, при якому працівники системи громадського здоров'я отримують необхідну інформацію від мережі епідеміологічного нагляду на регулярній основі у вигляді затверджених звітів/повідомлень. Який це вид епідеміологічного нагляду?
a. Синдромний
b. Активний
*c. Пасивний
d. Дозорний
e. Мінімальний

116. Збудник захворювання має три характерні ознаки: є анаеробом, утворює стійкі спори у навколишньому середовищі та виділяє екзотоксин. Вкажіть інфекційне захворювання, що може виникати внаслідок проникаючих поранень або за інших контамінованих травм, які супроводжуються ушкодженням шкірних і слизових покривів.
*a. Правець
b. Чума
c. Кір
d. Дифтерія
e. Шигельоз

117. З метою формування програм серед споживачів ін'єкційних наркотиків було проведено дослідження, в якому виявили, що клієнти програм зменшення шкоди у разі появи проблем звертаються до аптек частіше, ніж до лікарів. Тому, аптека була визнана безпечним та найбільш зручним місцем для отримання шприців. Яке дослідження було проведено?
a. Експериментальне
*b. Моніторинг та оцінка
c. Епідеміологічна діагностика
d. Епідеміологічний аналіз
e. Епідеміологічний нагляд

118. Який збудник за класифікацією біологічних агентів належить до групи 3?
a. Influenza viruses types A, B and C
b. Bordetella pertussis
c. Clostridium botulinum
*d. Bacillus anthracis
e. Corynebacterium diphtheriae

119. Укажіть одну з ознак, що характеризує поточні тенденції смертності в Україні.
a. Серед причин смертності превалюють новоутворення
b. Різниця між смертністю чоловіків та жінок відсутня
c. У віковій структурі смертності превалюють діти до року
*d. Смертність серед чоловіків перевищує смертність серед жінок
e. Серед причин смертності превалюють хвороби органів дихання

120. Який показник визначає епідеміологічну ефективність вакцинації?
a. Рівень захворюваності нещеплених
b. Відношення показника захворюваності серед нещеплених до показника захворюваності серед щеплених
*c. Відношення показника захворюваності серед щеплених до показника захворюваності серед нещеплених
d. -
e. Рівень захворюваності щеплених

121. Який момент динаміки захворюваності дозволяє визначити епідемічний поріг захворюваності?
*a. Початок епідемічного підйому
b. -
c. Завершення епідемічного підйому
d. Пік епідемічного підйому
e. Спад епідемічного підйому

122. У селищі, в якому мешкає 1300 осіб, зареєстровано 7 випадків холери серед мешканців двох сусідніх приватних будинків. Мешканці користуються водою з одного колодязя та окремими вигрібними ямами. У селищі немає централізованого водопроводу та каналізації. Оцініть епідемічну ситуацію в селищі.
*a. Надзвичайна
b. Благополучна
c. Нестійка
d. Неблагополучна
e. -

123. За визначеною групою населення, що не хворіє на гіпертонічну хворобу, встановлено п'ятирічне спостереження з метою виявлення нових випадків цієї хвороби під впливом ендо- і екзогенних факторів. Який вид епідеміологічного дослідження використано у цьому випадку?
a. Описове
*b. Проспективне
c. Одномоментне
d. Ретроспективне
e. Експериментальне

124. Під час дослідження розвитку ішемічної хвороби серця в групі курців та некурців встановлено, що ризик розвитку ІХС серед курців у 1,61 раз вищий, ніж серед некурців. Який ризик було визначено?
*a. Відношення ризиків (відносний ризик)
b. Різниця ризиків (атрибутивний ризик)
c. Частка (%) додаткового популяційного ризику
d. Співвідношення шансів
e. Додатковий популяційний ризик

125. Який розмах характеризує інтерквартильну широчінь?
a. Від 1 стандартного відхилення нижче середнього значення до 1 стандартного відхилення вище середнього значення
*b. Від 25-го процентиля до 75-го процентиля
c. Від 5-го процентиля до 95-го процентиля
d. Від 10-го процентиля до 90-го процентиля
e. Від 1,96 стандартного відхилення нижче середнього значення до 1,96 стандартного відхилення вище середнього значення

126. Агенти, що можуть використовуватись в якості біологічної зброї, розподіляють на категорії. До якої категорії, згідно з чинним законодавством, належать агенти, механізми використання яких тільки розробляються та мають виключно потенціал в майбутньому?
a. Клас A
b. Клас E
c. Клас B
d. Клас С
*e. Клас D

127. Укажіть послідовність виконання завдань епідеміологічного нагляду.
a. Оперативний епідеміологічний аналіз, ретроспективний епідеміологічний аналіз, планування
b. Ретроспективний епідеміологічний аналіз, оперативний епідеміологічний аналіз, планування
c. -
*d. Ретроспективний епідеміологічний аналіз, планування, оперативний епідеміологічний аналіз
e. Планування, ретроспективний епідеміологічний аналіз, оперативний епідеміологічний аналіз

128. За результатами визначення ступеня інтенсивності епідемічного процесу ГРВІ та грипу на 48 тижні спостереження встановлено перевищення контрольного рівня (епідемічного порогу) захворюваності в межах 25-75%. Який рівень інтенсивності епідемічного процесу?
a. Дуже високий
*b. Високий
c. Низький
d. Відсутній
e. Середній

129. Мисливець, якого покусав вовк за шию та обличчя, звернувся за медичною допомогою до лікаря-хірурга. Які заходи щодо термінової профілактики сказу потрібно провести в цьому разі?
a. Уведення антирабічного імуноглобуліну
b. Уведення антирабічної вакцини
c. -
d. Призначення антибіотиків
*e. Уведення антирабічної вакцини та антирабічного імуноглобуліну

130. Який показник потрібно розрахувати для визначення частини загального ризику смертельного захворювання X, що спричинене впливом фактору Y серед загальної популяції?
*a. Додатковий популяційний ризик
b. Відносний ризик
c. Різниця ризиків
d. Відношення шансів
e. Частка додаткового популяційного ризику

131. У районі тимчасового розташування військової частини виявлено підозрілий аерозольний викид, незвичний запах і залишки невідомої порошкоподібної речовини. Експрес-методом виявлено антиген Bacillus anthracis. У військовослужбовців симптоми відсутні, але усі зазнали потенційного ризику зараження. Укажіть первинні протиепідемічні заходи щодо особового складу військової частини.
a. Дезінфекція території хімічними засобами
b. Передислокація із зони біологічного зараження
c. Ізоляція військовослужбовців на 7 днів
d. Вакцинація проти сибірки
*e. Постконтактна антибіотикопрофілактика

132. Наслідки контакту зі збудником не призведуть до втрати життя, інвалідності та до великих матеріальних збитків. До якого рівня ризику, згідно з "Порядком оцінки рівня небезпеки впливу біологічних агентів на працівників" належить наведена ситуація?
a. Високий
b. Недопустимий
*c. Помірний
d. Допустимий
e. Низький

133. Чоловік віком 45 років, який повернувся з африканської країни три доби тому, раптово захворів. Скаржиться на напади ознобу, підвищення температури тіла до 39-40^0С, рясне потовиділення. Об'єктивно спостерігається: шкіра бліда, з жовтяничним відтінком, гепатоспленомегалія. Який метод дослідження є найінформативнішим для встановлення діагнозу?
a. Біохімічне дослідження функціональних проб печінки
b. Серологічне обстеження на наявність антитіл до вірусного гепатиту А
c. УЗД печінки та селезінки
*d. Мікроскопія товстої краплі та мазка на наявність збудника малярії
e. Загальний аналіз крові

134. Яка епідеміологічна тріада є тріадою описової (дескриптивної) епідеміології?
a. Сім'я - сіяч - ґрунт
b. Джерело інфекції - механізм передачі - сприйнятливе населення
c. Збудник - середовище - інфікований організм
*d. Особа - місце - час
e. Опис - аналіз - втручання

135. У чому полягає цінність короткострокового прогнозу захворюваності?
a. Інформаційно забезпечує планування організації виробництва вакцин та лікарських препаратів
b. Дає можливість визначення термінів загострення епідемічної ситуації за кілька років
c. Дає можливість ретроспективно оцінити фактори ризику захворюваності
d. Необхідний для складання цільових програм зниження захворюваності
*e. Убезпечує підставу для оперативного проведення протиепідемічних та профілактичних заходів

136. Яка частота НППІ вважається нечастою?
a. >1/10 (більше 10%)
*b. >1/1000 та <1/100 (менше 0,1% до 1%)
c. >1/10000 та <1/1000 (менше 0,01% до 0,1%)
d. >1/100 та <1/10 (від 1 до 10%)
e. <1/10000 (менше 0,01%)

137. Під час професійної діяльності медичному працівнику потрапив біологічний матеріал (кров) від ВІЛ-інфікованого пацієнта на пошкоджені шкірні покриви, очі та слизову оболонку. Укажіть термін проведення екстреної постконтактної профілактики для медичного працівника.
*a. Не пізніше 72 годин з моменту аварії
b. Не пізніше 48 годин з моменту аварії
c. Не пізніше 36 годин з моменту аварії
d. Не пізніше 24 годин з моменту аварії
e. Не пізніше 12 годин з моменту аварії

138. Встановлено, що між захворюваністю на дифтерію (залежна змінна) та рівнем популяційного протидифтерійного імунітету (незалежна змінна) коефіцієнт кореляції становить -0,54 (мінус 0,54). Про що свідчить цей показник?
a. Прямий сильний статистичний зв'язок
b. Прямий сильний фізичний (каузальний) зв'язок
c. Зворотній середньої сили фізичний зв'язок
*d. Зворотній середньої сили статистичний зв'язок
e. -

139. У чому полягає одна з відмінностей між аналітичними прийомами "випадок-контроль" та когортним дослідженням?
*a. У правилах формування досліджуваної та контрольної груп
b. У більшому практичному значенні одного з прийомів дослідження
c. У малій придатності одного з прийомів для визначення причин спалахів інфекцій
d. У тривалості проведення спостереження
e. У непридатності одного з прийомів для вивчення причин виникнення неінфекційних хвороб

140. Яку функцію епідеміологічного нагляду не виконують надавачі вторинної медичної допомоги?
a. Встановлення переліку осіб, що контактували з пацієнтом
*b. Оцінку ризиків для громадського здоров'я
c. Направлення пацієнта на лабораторне обстеження та шпиталізацію
d. Встановлення можливих причин виникнення інфекційної хвороби
e. Збір епідеміологічного анамнезу

141. Визначте групу підвищеного ризику захворювання на кашлюк за віком.
a. Діти віком 4-6 років
*b. Діти першого року життя
c. Діти шкільного віку
d. Діти віком 2-3 роки
e. Дорослі

142. Визначте міру центральної тенденції для представлення даних щодо середньої кількості днів від діагностики випадку туберкульозу до початку лікування у закладах охорони здоров'я, що надають первинну медичну допомогу?
a. Середнє геометричне
b. Мода
c. Медіана
d. Міра змінності (розкиду) даних
*e. Середнє арифметичне

143. У яких місцях перетину державного кордону України створюються санітарно-карантинні пункти?
a. -
b. Міжнародних аеропортах
c. Міжнародних автошляхах
d. Міжнародних залізницях
*e. Міжнародних морських портах

144. У країні зареєстровано випадок поліомієліту, викликаного диким штамом 1 типу. У які терміни Національні органи охорони здоров'я мають повідомити ВООЗ?
a. 12 годин
b. 72 годин
c. 36 годин
d. 48 годин
*e. 24 годин

145. Яке захворювання з переліку інфекційних хвороб, що підлягають реєстрації, належить до групи В для потреб епідеміологічного нагляду?
*a. Гострий та хронічний гепатит В
b. Натуральна віспа
c. Гарячка Денге
d. Гострий поліомієліт
e. Холера

146. Укажіть одну з ознак, що характеризує поточні тенденції смертності в світі.
a. Смертність від серцево-судинних хвороб серед жінок перевищує смертність від цих хвороб серед чоловіків
b. Превалювання екзогенних причин смертності
c. Серед причин смертності превалюють інфекційні хвороби
*d. Превалювання ендогенних та квазіендогенних причин смертності
e. Відсутність різниці між смертністю чоловіків та жінок

147. Від чого залежить механізм передачі збудника інфекційного захворювання?
*a. Первинної локалізації збудника у людини
b. Вірулентності збудника
c. Виду збудника
d. Тяжкості перебігу захворювання
e. Стійкості збудника у зовнішньому середовищі

148. Який із нижченаведених методів епідеміологічних досліджень використано під час вивчення у 2020 році захворюваності на вірусний гепатит В на підставі даних за період 2010–2019 рр.?
*a. Ретроспективний
b. Проспективний
c. Експериментальний
d. Описовий
e. Аналітичний

149. Що не містить медичний огляд у пунктах перетину державного кордону?
a. Перевірку міжнародних свідоцтв про вакцинацію
*b. Інвазивні діагностичні процедури
c. Перевірку медико-санітарної декларації
d. Перевірку медико-санітарної частини загальної декларації судна
e. Огляд пасажирів та екіпажу за показаннями

150. Як називається сукупність, що складається з відносно однорідних елементів, об'єднаних настанням певної ознаки?
a. -
b. Вибіркою
c. Групою
*d. Когортою
e. Класом

