1. Дев'ятирічна дівчинка отримала опік шкіри обличчя оцтовою кислотою. Який розчин можна застосувати для нейтралізації травмуючої речовини в цьому разі після тривалого промивання ураженої ділянки водою?
*a. 2-5%-ий натрію гідрокарбонат
b. 10%-ий розчин аміаку
c. 5%-ий спиртовий розчин таніну
d. 0,05%-ий хлоргексидину біглюконат
e. 96%-ий етиловий спирт

2. Як, за перебігом, називається карієс, що супроводжується множинним ураженням практично всіх зубів, часто в одному зубі виникають 2-3 каріозні порожнини?
a. Хронічним
b. Рецидивним
c. Ускладненим
*d. Квітучим
e. Гострим

3. Підліток віком 14 років звернувся до лікаря-стоматолога для планової санації. Під час стоматологічного огляду лікар виявив порушення крайового прилягання пломби в зубі 16. Яким інструментом проводять визначення крайового прилягання пломби?
a. Екскаватором
b. Гладилкою
*c. Зондом
d. Шпателем
e. Штопфером

4. Яку пробу треба виконати для контролю якості передстерилізаційного очищення стоматологічного інструментарію від залишків крові?
a. -
b. Фенолфталеїнову
c. Тетрациклінову
*d. Амідопіринову
e. З Суданом ІІІ

5. Пацієнту з гострим періодонтитом зуба 47 проведено інфільтраційну анестезію в ділянці набряклих тканин навколо зуба. Після введення анестетика пацієнт не відчув змін. Чому ефект знеболювання не настав?
a. Алергічна реакція на анестетик
b. Лікування не потребує знеболювання
c. Недостатня кількість введеного препарату
d. -
*e. Неправильно вибраний вид анестезії

6. Під час виконання азопірамової проби протягом 1 хв на одному інструменті з усієї партії з'явилося фіолетово-бузкове забарвлення. Що потрібно зробити в цьому разі?
a. Простерилізувати всі інструменти, за винятком того, на якому виявилася позитивна азопірамова проба
b. Промити всю партію інструментів під проточною водою
*c. Здійснити повторне передстерилізаційне очищення всієї партії інструментів
d. Ополоснути інструмент дистильованою водою та висушити
e. Промити інструмент під проточною водою

7. Лікар-стоматолог проводить ендодонтичне лікування першого премоляра верхньої щелепи. Який варіант рентгенологічного дослідження треба провести асистенту лікаря-стоматолога?
a. Прикусний рентген
*b. Прицільний рентген
c. Панорамний рентген
d. Тривимірний рентген
e. Контрастний рентген

8. Після використання стоматологічного інструментарію асистенту лікаря-стоматолога необхідно провести його дезінфекцію, передстерилізаційне очищення та cтерилізацію. Який режим стерилізації стоматологічних інструментів у сухожаровій шафі?
a. При температурі 160^oС - 120 хв
b. При температурі 120^oС - 90 хв
*c. При температурі 180^oС - 60 хв
d. При температурі 140^oС - 45 хв
e. При температурі 200^oС - 30 хв

9. Чоловік віком 67 років звернувся до лікаря-стоматолога для видалення коренів зубів 37 та 36. Пацієнту планується проведення аплікаційної анестезії перед проведенням провідникової анестезії. Яка концентрація розчину лідокаїну використовується для аплікаційної анестезії?
a. 30%
b. 15%
c. 20%
*d. 10%
e. 25%

10. Лікар-стоматолог проводить ендодонтичне лікування зуба 37. Який метод дослідження треба виконати для контролю якості проведеного лікування?
a. Бактеріологічне дослідження
b. Термопробу
c. ЕОД
*d. Рентгенологічне дослідження
e. Глибоке зондування

11. Лікар-стоматолог готується до останнього етапу пломбування зуба. Які інструменти йому знадобляться?
a. Фініри, гладилка, оклюзійний папір, штопфер
*b. Фініри, поліри, оклюзійний папір, штрипси
c. Штопфер, поліри, оклюзійний папір, штрипси
d. Фреза, поліри, екскаватор, штрипси
e. Фініри, поліри, оклюзійний папір, матриці

12. Для індивідуального догляду за порожниною рота лікар-стоматолог порекомендував семирічній дівчинці зубну пасту з мікроелементами та призначив курс ремінералізаційної терапії. Який із нижченаведених методів належить до екзогенної профілактики карієсу?
a. Додавання в їжу фторованої солі
b. Уживання морепродуктів
*c. Накладання фторвмісних лаків на поверхню зубів
d. Уживання таблеток фториду натрію
e. Уживання продуктів, багатих на кальцій та фтор

13. Чоловік віком 40 років звернувся до лікаря-стоматолога для санації порожнини рота. Під час огляду виявлено каріозну порожнину в зубі 45 в межах плащового дентину світлого кольору, що легко знімається за допомогою екскаватора. З анамнезу відомо, що пацієнт відзначає больові відчуття під час вживання солодкого в ділянці цього зуба. Про який патологічний стан можуть свідчити ці результати обстеження?
a. Гострий поверхневий карієс
*b. Гострий середній карієс
c. Гострий глибокий карієс
d. Хронічний середній карієс
e. Хронічний глибокий карієс

14. У пацієнта виявлено каріозну порожнину, розташовану на різальному краї різця, що утворилася через стирання емалі і оголення дентину. До якого класу за класифікацією Блека належить ця каріозна порожнина?
a. I
b. III
*c. VI
d. II
e. IV

15. Уявіть, що ви стали свідком надзвичайної ситуації та помітили постраждалого. Виберіть крок, згідно з алгоритмом MARCH, який є найпріоритетнішим до виконання?
a. Відновлення дихання
*b. Зупинка кровотечі
c. Запобігання гіпотермії
d. Особиста безпека
e. Накладання шини

16. Лікар-стоматолог під час препарування каріозної порожнини ІІ класу за Блеком вибрав техніку тунельного методу. Який пломбувальний матеріал раціонально застосовувати в разі вибору цієї методики?
a. Гібридний композит
*b. Текучий композит
c. Мікрофільний композит
d. Макрофільний композит
e. Склоіономерний цемент

17. Назвіть, з яких частин складається перший постійний моляр на верхній щелепі праворуч.
a. Корінь, пародонт, альвеолярний відросток
b. Коронка, шийка, ясна
c. Ясна, корінь, пародонт
*d. Коронка, шийка, корінь
e. Коронка, корінь, альвеолярний відросток

18. До устаткування стоматологічного кабінету належить електричний мікромотор. Який діапазон регулювання швидкості обертання бора має електричний мікромотор?
a. Від 50000 до 100000 об/хв
b. Від 100000 до 300000 об/хв
c. Від 100 до 1000 об/хв
d. -
*e. Від 1000 до 40000 об/хв

19. Укажіть, чи можна накладати стискальну пов'язку або джгут при пораненні в шию та кровотечі з сонної артерії.
a. Так, можна. Але з боку кровотечі піднімається рука вгору, охоплюючи голову, та накладається пов'язка
b. Ні, не можна. Інакше буде механічна асфіксія, бо пов'язка накладається на усю шию
c. Так, можна. Але проводиться трахеотомія
*d. Так, можна. Але з протилежного боку кровотечі піднімається рука вгору, охоплюючи голову, та накладається пов'язка
e. Ні, не можна. Інакше буде гіпоксія мозку, що не сумісна з життям

20. Розуміння будови та функцій різних частин ясен допомагає лікарям-стоматологам в ефективному веденні лікування пацієнтів та догляду за здоров'ям порожнини рота. Укажіть, на які частини поділяють ясна.
a. Епітеліальні та базальні
b. Внутрішні та зовнішні
c. -
d. Тверді та м'які
*e. Прикріплені та вільні

21. Для постійного пломбування каріозної порожнини І класу за Блеком був використаний пломбувальний матеріал світлового затвердіння. Які компоненти входять до складу композитів світлового затвердіння?
a. Паста-паста
b. Порошок-рідина
*c. Тільки паста
d. Паста-рідина
e. Тільки порошок

22. Яка кістка належить до кісток лицьового черепа?
a. Лобова
b. Решітчата
*c. Вилична (парна)
d. Тім'яна (парна)
e. Клиноподібна

23. Під час препарування каріозної порожнини лікар повинен працювати з перервами за відповідної кількості обертів бора та його охолодження. Яке ускладнення виникає у разі недотримання цієї рекомендації?
a. Швидке зношування наконечника
b. Швидке затуплення борів
*c. Запалення або загибель пульпи
d. Ушкодження прилеглих зубів
e. Збільшення пилу у повітрі

24. П'ятнадцятирічному хлопцю планується видалення зуба 14 за ортодонтичними показаннями. Коронка зуба збережена. Які щипці треба підготувати для видалення?
*a. S-подібні
b. Прямі
c. Дзьобоподібні зі щічками, що сходяться
d. Дзьобоподібні зі щічками, що не сходяться
e. Байонетні

25. Лікар-стоматолог проводить пломбування каріозної порожнини ІІ класу за Блеком. У каріозну порожнину після нанесення адгезивної системи потрапила кров. Яка тактика в цьому разі?
*a. Повторне кислотне протравлювання емалі та дентину та нанесення адгезиву
b. Провести повторне протравлювання дентину, нанести адгезив
c. Обробити каріозну порожнину спиртом, нанести адгезив
d. Обробити каріозну порожнину 3%-м перекисом водню, нанести адгезив
e. Промити та висушити каріозну порожнину, нанести адгезив

26. Укажіть, яке ускладнення може виникнути під час проведення операції видалення зубів нижньої щелепи.
a. Неврит нижньоальвеолярного нерва
b. Проштовхування зуба в гайморову пазуху
c. Альвеоліт лунки зуба
d. Відламування горба щелепи
*e. Перелом коронки або кореня зуба

27. Під час препарування каріозної порожнини в межах емалі використовують турбінні наконечники. Яку швидкість обертання бора може забезпечити цей наконечник?
a. 20000-70000 об/хв
b. 50000-100000 об/хв
*c. 300000-400000 об/хв
d. 100000-200000 об/хв
e. 15000-20000 об/хв

28. У стоматологічній клініці провели стерилізацію використаних інструментів паровим методом без індивідуального пакування. Ці інструменти склали на стерильних столах та накрили стерильними простирадлами. Скільки часу інструменти можуть зберігати свою стерильність у цьому разі?
*a. 6 год
b. 48 год
c. 24 год
d. 9 год
e. 12 год

29. Під час лікування карієсу зуба 16 у підлітка віком 15 років для пломбування застосовано композитний матеріал, що має розмір частинок наповнювача 8-45 мкм. Який композитний матеріал застосовано для пломбування?
a. Нанонаповнений
b. Гібридний
c. Мікрогібридний
*d. Макрофільний
e. Мікрофільний

30. Назвіть блок стоматологічної установки, до складу якого входять скейлер та наконечники.
*a. Блок інструментів
b. -
c. Освітлювальний блок
d. Блок управління
e. Стоматологічне крісло

31. У пацієнта діагностовано дефект коронкової частини зуба 34, що відповідає ІІ класу каріозних порожнин за Блеком. Визначте топографічне розміщення каріозної порожнини на поверхні зуба в цьому разі.
a. Пришийкова ділянка
b. Контактна поверхня з ураженням різального краю
c. Жувальна поверхня
d. Різальний край
*e. Контактна поверхня

32. Яка помилка під час пломбування каріозних порожнини може призвести до виникнення папіліту, гінгівіту, пародонтиту?
a. -
b. Завищення висоти оклюзії на пломбі
c. Неправильний вибір пломбувального матеріалу
*d. Відсутність контактного пункту
e. Неправильне накладання ізоляційної прокладки

33. Укажіть, яке ускладнення може виникнути в пацієнта після операції з видалення зуба.
a. Ушкодження зуба-антагоніста
b. Проштовхування зуба в м'які тканини
c. Потрапляння зуба в дихальні шляхи
*d. Альвеоліт лунки зуба
e. Вивих нижньої щелепи

34. Яка кислота і в якій концентрації використовується для протравлювання дентину та емалі в разі застосування адгезивної техніки пломбування каріозних порожнин?
a. 3%-ий розчин ортофосфорної кислоти
b. 15%-ий розчин полікарбонових кислот
c. 10%-ий розчин ортофосфорної кислоти
*d. 37%-ий розчин ортофосфорної кислоти
e. 5%-ий розчин полікарбонових кислот

35. Чим треба закапати очі після їх промивання проточною водою у разі потрапляння стороннього тіла на слизову оболонку очей?
a. 0,12%-м розчином хлоргексидину
b. 1%-м розчином фурациліну
c. 0,0002%-м розчином кетаміну
*d. 30%-м розчином альбуциду
e. 0,1%-м розчином перманганату калію

36. Під час профілактичного огляду пацієнту проводили оцінку гігієнічного стану порожнини рота за допомогою фарбування жувальними таблетками. Окрім зубних відкладень на вестибулярній поверхні зубів 42, 43 виявлено плями, що зафарбувалися барвником. Про який патологічний стан можуть свідчити ці результати обстеження?
a. Гострий поверхневий карієс
b. Хронічний поверхневий карієс
c. Гіпоплазія емалі
*d. Гострий початковий карієс
e. Ерозія емалі

37. Який найімовірніший шлях передачі вірусних гепатитів В, С та ВІЛ-інфекції в лікувально-профілактичних закладах у разі порушення правил асептики та санітарно-протиепідемічного режиму?
a. Контактний
b. Повітряно-краплинний
*c. Парентеральний
d. Аліментарний
e. Водний

38. Під час обстеження тринадцятирічного хлопчика лікар-стоматолог виявив прогнатичний прикус. До патології в якій площині належить цей прикус?
*a. Сагітальній
b. Трансверзальній
c. Мезіальній
d. Орбітальній
e. Вертикальній

39. У чотирирічної дівчинки під час огляду лікар-стоматолог виявив каріозну порожнину на жувальній поверхні зуба 55 у межах плащового дентину з широким вхідним отвором. Дно та стінки каріозної порожнини щільні, пігментовані, під час зондування безболісні. Який матеріал найдоцільніше застосувати для пломбування?
a. Полікарбоксилатний цемент
b. Силікофосфатний цемент
*c. Склоіономерний цемент
d. Амальгаму
e. Цинк-фосфатний цемент

40. До лікаря-стоматолога звернулася пацієнтка віком 17 років зі скаргами на наявність глибокої каріозної порожнини в зубі. Після проведеного обстеження встановлено діагноз: гострий глибокий карієс зуба 26. Для проведення лікування асистент лікаря-стоматолога підготувала пасту на основі кальцію гідроксиду. Яка дія препарату?
a. Антисептична, знеболювальна
b. Адгезивна, протизапальна
c. Седативна, адгезивна
*d. Протизапальна, одонтотропна
e. Знеболювальна, седативна

41. Що треба підготувати для лікаря-стоматолога з метою видалення надлишків композитного матеріалу та для попереднього полірування приясенних ділянок реставрацій у ділянці переходу пломбувального матеріалу на емаль на контактних поверхнях зубів?
a. Гумові головки
b. Полірувальні щітки
c. Полірувальні диски
d. Фінішні алмазні бори
*e. Полірувальні штрипси

42. Під час обстеження порожнини рота пацієнта було виявлено, що внаслідок звуження верхньої зубної дуги щічні горбки нижніх бічних жувальних зубів розташовані назовні від однойменних верхніх, фронтальні зуби змикаються правильно. Який прикус має пацієнт?
a. Прогенічний
*b. Перехресний
c. Глибокий
d. Прогнатичний
e. Відкритий

43. Який з елементів будови скронево-нижньощелепного суглоба має еліпсоподібну форму, у 2-3 рази більший за суглобову головку, укритий хрящем, знаходиться на скроневій кістці?
a. Суглобовий горбок
*b. Суглобова ямка
c. Суглобова головка
d. Суглобова капсула
e. Внутрішньосуглобовий диск

44. Яку температуру застосовують під час стерилізації паровим методом?
a. 155-170^oC
b. 200-220^oC
c. 170-200^oC
d. 135-155^oC
*e. 110-134^oC

45. Як називається методика ендодонтичного лікування зубів під час якої кореневу частину пульпи насичують речовинами, що глибоко дифундують, муміфікують і перетворюють її на септичний тяж або склоподібну масу?
a. Екстирпація
b. Ампутація
c. Ремінералізація
*d. Імпрегнація
e. Девіталізація

46. Під час стоматологічного обстеження підлітку віком 16 років встановлено діагноз: хронічний фіброзний пульпіт зуба 36 та проведено ендодонтичне лікування. Який ендодонтичний інструмент застосовують під час пломбування кореневих каналів?
a. К-ример
*b. Каналонаповнювач
c. Пульпоекстрактор
d. U-файл
e. К-файл

47. Для лікування карієсу І класу за Блеком у постійних зубах використовують амальгаму. Який складник амальгами підвищує пластичність матеріалу та забезпечує щільне крайове прилягання пломби?
a. Олово
b. Срібло
c. Ртуть
d. Цинк
*e. Мідь

48. Які антисептики належать до групи окисників?
a. Мурашина кислота, борна кислота
*b. Перекис водню, калію перманганат
c. Хлорамін Б, хлоргексидину біглюконат
d. Карболова кислота, соляна кислота
e. Фурацилін, фуразолідон

49. Для проведення розширення кореневих каналів зуба 27 лікарю-стоматологу треба подати К-ример. Яким графічним символом позначено цей вид ендодонтичних інструментів?
a. Коло
b. П'ятикінцева зірочка
c. Квадрат
d. Восьмикінцева зірочка
*e. Трикутник

50. Дівчина віком 16 років під час тренування на спортивній секції отримала травму. Скаржиться на біль у ділянці нижньої щелепи праворуч. Під час огляду порушення цілісності шкірних покривів не виявлено, спостерігається незначний набряк у ділянці тіла нижньої щелепи праворуч, відкривання рота не обмежене. Яку невідкладну допомогу треба надати в цьому разі?
a. Застосувати слабодезінфікуючу мазь
b. Компрес 2-5%-им розчином натрію гідрокарбонату
c. Обробити ділянку шкіри антисептиком
d. Призначити протинабрякову терапію
*e. Холод на травмовану ділянку в перші 30 хв

51. Під час огляду семирічної дівчинки лікар-стоматолог виявив на присінкових поверхнях зубів 11, 21, 31, 41 і на горбиках зубів 16, 26, 36, 46 темні плями. З анамнезу відомо, що зуби прорізалися ураженими. Лікар встановив діагноз: флюороз. Надлишок якого хімічного елемента в питній воді буде причиною виникнення цього захворювання?
a. Фосфору
b. Кальцію
*c. Фтору
d. Заліза
e. Йоду

52. Асистент лікаря-стоматолога проводить рентгенологічне дослідження зубів 24, 25 та 26. Які з обстежуваних зубів мають найчастіше три корені?
*a. Верхні моляри
b. Верхні ікла
c. Верхні премоляри
d. Нижні моляри
e. Нижні премоляри

53. Батьки шестимісячної дівчинки скаржаться на наявність сироподібного нальоту на слизовій оболонці щік та язика в дитини. Після огляду лікар-стоматолог встановив діагноз: гострий кандидозний стоматит. Який збудник викликає це захворювання?
a. Веретеноподібна паличка
b. Спірохета Венсана
*c. Дріжджоподібні гриби
d. Вірус герпесу
e. Паличка Леффлера

54. У клініку хірургічної стоматології звернувся пацієнт для видалення зуба 13. Які щипці треба приготувати лікарю-стоматологу-хірургу для проведення цієї операції?
a. Багнетоподібні
b. S-подібні
c. Зігнуті по ребру із щічками, що не змикаються
*d. Прямі
e. Зігнуті по ребру із щічками, що змикаються

55. Вагітна жінка віком 26 років звернулася до лікаря-стоматолога для професійної гігієни порожнини рота. Які насадки треба підготувати для проведення завершального етапу видалення зубних відкладень?
a. Міжзубні йоржики
b. Міжзубні стимулятори
c. Мануальні скейлери
*d. Гумові ковпачки
e. Флосети

56. Який інструмент використовують для механічного розширення кореневих каналів?
a. Коренева голка
b. Плагер
c. Каналонаповнювач
*d. Дрильбор
e. Спредер

57. Пацієнту віком 50 років на прийомі в лікаря-стоматолога потрапило стороннє тіло у верхні дихальні шляхи, що спричинило обтураційну асфіксію. Укажіть подальші дії лікаря, якщо дістати стороннє тіло неможливо.
a. Проводимо інтубацію
b. Проводимо трахеотомію
c. Просимо пацієнта лягти на спину та проводимо непрямий масаж серця
d. Просимо пацієнта лягти на спину та проводимо штучну вентиляцію легень
*e. Проводимо поштовхи за Геймліхом

58. Під час оброблення каріозної порожнини лікар-стоматолог видаляє всі патологічно змінені тканини зуба. Що спричиняє зміну кольору коронки зуба після неякісного препарування каріозної порожнини?
a. Перегрів та запалення пульпи зуба
*b. Розм'якшений дентин насичується пігментами
c. Значне стоншення шару емалі
d. Запалення та пошкодження ясенного сосочка
e. Опік твердих тканин зуба

59. Назвіть відбитковий матеріал, що належить до силіконової групи і застосовується під час виготовлення металокерамічного мостоподібного протеза.
a. Ортокор
*b. Speedex
c. Редонт
d. Репін
e. Ypeen

60. Після стоматологічного прийому необхідно провести стерилізацію медичних виробів, у конструкції яких використовуються термолабільні матеріали. Який метод стерилізації доцільно застосувати?
a. Паровий
b. -
*c. Хімічний
d. Повітряний
e. Кип'ятіння

61. Пацієнт звернувся до лікаря-стоматолога зі скаргами на естетичний дефект переднього зуба. Після огляду встановлено діагноз: гострий середній карієс зуба 23 із локалізацією каріозної порожнини в пришийковій ділянці. Для якого класу каріозних порожнин за Блеком характерна ця локалізація дефекту?
*a. V
b. І
c. ІІ
d. ІV
e. ІІІ

62. Під час препарування каріозних порожнин використовуються алмазні бори різного ступеня зернистості. Який колір має маркувальне кільце алмазного бору, призначеного для кінцевого полірування композиційних реставрацій?
a. Червоний
b. Зелений
c. Синій
d. Чорний
*e. Білий

63. Який інструментарій на ортопедичному прийомі використовує лікар-стоматолог для вигинання кламерів?
a. Елеватор
b. Пінцет
c. Зонд
*d. Крампонні щипці
e. Байонетні щипці

64. Лікар-стоматолог-хірург планує видалення зуба пацієнту через загострення хронічного періодонтиту. Лікар просить подати йому багнетоподібні щипці. Який зуб планується видаляти?
*a. 16 зі зруйнованою коронковою частиною
b. 33 зі збереженою коронковою частиною
c. 36 зі зруйнованою коронковою частиною
d. 26 зі збереженою коронковою частиною
e. 46 зі збереженою коронковою частиною

65. Пацієнту віком 25 років проводять пломбування зубів 44, 45 та 46. Для ізоляції відпрепарованих порожнин від ротової рідини використовують тонкий квадрат з латексу. За допомогою якого інструмента зроблено отвори для ізоляції зубів?
a. Щипці-затискачі
*b. Щипці-пробійник
c. Байонетні щипці
d. Щипці для накладання кламерів
e. Крампонні щипці

66. Що насамперед треба зробити у випадку потрапляння хімічної речовини в око під час надання першої допомоги?
a. Накласти пов'язку на уражене око
*b. Промити уражене око чистою водою
c. Закапати в уражене око очні краплі
d. Накласти антисептичну мазь
e. -

67. До комплексної програми профілактики основних стоматологічних захворювань входить обстеження стану тканин пародонту. Який діагностичний індекс треба застосувати, щоб оцінити потребу в лікуванні захворювань тканин пародонту в дітей віком 15 років?
a. PMA (Парма)
b. PІ (Рассела)
*c. CPITN (ВООЗ)
d. OHІ-S (Гріна-Вермільйона)
e. Індекс Рамф'єрда

68. Вагітна жінка віком 25 років скаржиться на появу білих плям на передніх зубах верхньої щелепи, що з'явилися на п'ятому місяці вагітності. Для диференційної діагностики захворювання лікар вирішив провести кольоровий тест. Який барвник треба підготувати для проведення тесту?
a. Йодовмісний розчин Шіллера-Писарєва
b. 0,2%-ий розчин хлоргексидину
c. 2%-ий розчин фтористого натрію
*d. 2%-ий розчин метиленового синього
e. Йодинол

69. Чим обумовлена поява трем та діастем між молочними зубами в період підготовки заміни їх на постійні?
a. Широкою коронковою частиною молочного зуба
b. Короткими комірковими відростками щелеп
*c. Ростом щелеп, більшим розміром зачатків постійних зубів
d. Надмірним жувальним навантаженням
e. Подовженими комірковими відростками щелеп

70. Під час стоматологічного прийому лікар одягнув нову медичну маску. Як часто треба змінювати маску?
a. Кожні 6 год
b. Кожні 4 год
c. Кожні 5 год
d. Кожні 3 год
*e. Кожні 2 год

71. Пацієнту проводиться ендодонтичне лікування зуба 43. Для антисептичного оброблення та видалення ошурків з кореневого каналу використовується розчин гіпохлориту натрію. Яка концентрація цього антисептика використовується для іригації кореневого каналу?
a. 9%
b. 12%
c. 0,03%
*d. 3%
e. 6%

72. Одним із етапів препарування каріозної порожнини є некректомія розм'якшеного дентину. Який інструмент треба підготувати для проведення цього етапу препарування?
a. Алмазний бор
b. Карборундова головка
*c. Твердосплавний бор
d. Фінір
e. Полір

73. Після стоматологічного обстеження підлітка віком 16 років лікар-стоматолог встановив діагноз: хронічний фіброзний пульпіт зуба 36. Пацієнту проведено ендодонтичне лікування. Яким інструментом проводять видалення судинно-нервового пучка?
a. Спредером
b. Плагером
c. Каналонаповнювачем
*d. Пульпоекстрактором
e. Римером

74. Що із нижченаведеного належить до загальної профілактики карієсу?
a. Полоскання ремінералізаційними розчинами
b. Покриття поверхні зубів фторлаком
*c. Вживання таблеток фториду натрію
d. Раціональна гігієна порожнини рота
e. Герметизація фісур

75. Які інструменти використовують для оброблення твердих тканин зуба під час препарування каріозних порожнин?
a. Карборундові головки, плагери
b. Карборундові головки, фініри
c. Кулясті бори, матриці
*d. Кулясті бори, екскаватор
e. Кулясті бори, плагери

76. Укажіть відбитковий матеріал, що належить до групи на основі окису цинку й евгенолу та використовується для отримання відбитків індивідуальною ложкою при повній відсутності зубів на щелепі.
a. Ортокор
b. Фторакс
c. Ypeen
*d. Репін
e. Speedex

77. Як називається патологічний процес, що розвивається після прорізування зубів і характеризується демінералізацією та руйнуванням твердих тканин зуба із подальшим утворенням дефекту у вигляді порожнини.
a. Пародонтит
b. Пульпіт
c. Періодонтит
d. Остеомієліт
*e. Карієс

78. Пацієнтка звернулася до лікаря-стоматолога зі скаргами на естетичний дефект. Під час огляду виявлено, що зуб 11 змінений у кольорі (рожево-фіолетового відтінку). З анамнезу відомо: зуб був раніше ендодонтично лікований. Яка помилка під час едодонтичного лікування може спричинити ці наслідки?
a. Виведення пломбувального матеріалу за верхівку кореневого каналу
b. Недостатнє механічне оброблення кореневого каналу
c. Перфорація стінки кореневого каналу
d. Травма периапікальних тканин
*e. Неправильний вибір пломбувального матеріалу

79. Яке положення треба надати пацієнту в разі стану непритомності?
a. На боці
b. На животі
*c. Тренделенбурга
d. Сімса
e. Фаулера

80. Укажіть, за допомогою якої групи матеріалів лікарю-стоматологу найдоцільніше зняти відбиток для виготовлення металокерамічної коронки.
a. Гіпсу медичного
*b. Силіконових відбиткових матеріалів
c. Термопластичних мас
d. Альгінатних відбиткових матеріалів
e. Композитних матеріалів

81. Які лампи використовують для знезараження повітря та поверхонь у стоматологічному кабінеті?
a. Люмінесцентні
b. Розжарювання
c. Фотополімерні
*d. Бактерицидні
e. Світлодіодні

82. Яке з передракових захворювань слизової оболонки порожнини рота та червоної облямівки губ належить до факультативних передраків із низькою потенціальною злоякісністю?
a. Обмежений передраковий гіперкератоз червоної облямівки губ
*b. Папіломатоз піднебінний
c. Еритроплакія Кейра
d. Бородавчастий передрак червоної облямівки губ
e. Абразивний преканцерозний хейліт Манганотті

83. На ортопантомограмі пацієнта, що звернувся для профілактичного огляду, виявлено нерівномірне розширення періодонтальної щілини в ділянці верхівки кореня зуба 35. Скарг немає, перкусія і термопроба негативні, раніше зуб 35 був лікований з приводу глибокого карієсу. Для якого захворювання характерні ці рентгенологічні ознаки?
a. Хронічний гранулюючий періодонтит
b. Гострий дифузний пульпіт
c. Гострий серозний періодонтит
*d. Хронічний фіброзний періодонтит
e. Хронічний фіброзний пульпіт

84. Що належить до допоміжного обладнання стоматологічного кабінету?
a. Стоматологічний пересувний стілець
b. Рукомийник для миття рук
*c. Cтоматологічний рентген апарат
d. Стоматологічне крісло
e. Стоматологічна установка

85. Для дотримання санітарно-протиепідемічного режиму у стоматологічній клініці передбачено проведення генерального прибирання в комплексі заходів, спрямованих на попередження поширення інфекції. Укажіть, з якою кратністю проводиться цей вид прибирання.
a. На початку робочої зміни
*b. 1 раз на тиждень
c. 1 раз на місяць
d. Щодня
e. У кінці робочої зміни

86. Пацієнт звернувся до лікаря-стоматолога зі скаргами на неприємні відчуття в зубі 46 під час вживання гарячого. Після огляду встановлено попередній діагноз: хронічний гангренозний пульпіт. Після проведеної ЕОД діагноз підтвердився. Який діапазон показників ЕОД характерний для хронічного гангренозного пульпіту?
a. Більше 100 мкА
*b. 50-90 мкА
c. 15-30 мкА
d. -
e. 30-40мкА

87. У пацієнта діагностовано передпухлинний процес слизової оболонки порожнини рота. Лікар пояснив, що без належного лікування з часом він обов'язково призведе до розвитку раку. Який діагноз встановлено пацієнту?
a. Кератоакантома
*b. Обмежений гіперкератоз
c. Лейкоплакія
d. Шкірний ріг
e. Папіломатоз

88. Який препарат треба підготувати в разі виникнення гіпоглікемічної коми в пацієнта?
a. 20 ОД інсуліну
b. 2,4%-ий розчин еуфіліну
*c. 40%-ий розчин глюкози
d. 0,5%-ий розчин дибазолу
e. 0,05%-ий строфантину

89. На якому тижні вагітності починається мінералізація зачатків перших молочних зубів?
a. 30-му
b. 6-му
c. 9-му
*d. 17-му
e. 23-му

90. Який термін зберігання простерилізованих медичних виробів у стерилізаційних коробках з фільтром?
a. 3 доби
*b. 20 діб
c. 28 діб
d. 10 діб
e. 16 діб

91. У пацієнтки віком 26 років під час лікування гострого глибокого карієсу зуба 36 випадково була відкрита пульпова камера зуба. Який лікарський засіб треба підготувати в цьому разі?
a. Пасту на основі миш'яку
b. Пасту на основі параформальдегіду
c. Склоіономерний цемент
d. Ізоляційну прокладку
*e. Одонтотропну пасту

92. У підлітка віком 17 років для пломбування карієсу зуба 16 лікар-стоматолог застосував амальгаму. Яким інструментом амальгамову масу вносять у підготовлену порожнину?
a. Екскаватором
*b. Амальгамтрегером
c. Гладилкою
d. Кюретою
e. Штопфером

93. Під час стоматологічного прийому пацієнт знепритомнів, почалися клонічні та тонічні судоми, спостерігається посилене пінисте слиновиділення, мимовільне сечовипускання та дефекація. Який стан, найімовірніше, виник у пацієнта?
*a. Епілептичний напад
b. Анафілактичний шок
c. Гіпоглікемічна кома
d. Гіперглікемічна кома
e. Колапс

94. Під час профілактичного огляду дітей віком 8-12 років лікар-стоматолог іноді виявляє білі плями на вестибулярних поверхнях фронтальної групи зубів верхньої щелепи, що прорізалися з цими дефектами. Під час вітального фарбування плями не зафарбовуються. Про який імовірний діагноз свідчать ці ознаки?
a. Ерозія емалі
b. Гострий початковий карієс
c. Гострий поверхневий карієс
*d. Гіпоплазія емалі
e. Некроз емалі

95. Після стоматологічного прийому необхідно виконати повну обробку інструментів. Яка послідовність обробки використаного стоматологічного інструментарію?
a. Передстерилізаційне очищення, дезінфекція, стерилізація
b. Передстерилізаційне очищення, стерилізація, дезінфекція
c. Передстерилізаційне очищення, стерилізація
d. -
*e. Дезінфекція, передстерилізаційне очищення, стерилізація

96. Виберіть метод лікування хронічного середнього карієсу тимчасового моляра в шестирічної дитини.
a. Герметизація
b. Видалення
c. Ремінералізація
d. Протезування
*e. Пломбування

97. Одним із найрозповсюдженіших та доступних засобів місцевої профілактики карієсу зубів у наш час треба вважати використання фторвмісних зубних паст. Яка найнижча межа норми фтору в питній воді?
a. 2 мг/л
b. 0,3 мг/л
c. 1,2 мг/л
*d. 0,5 мг/л
e. 1 мг/л

98. Дівчина віком 15 років скаржиться на біль та кровоточивість ясен під час вживання їжі та чищення зубів. Об'єктивно спостерігається: слизова оболонка ясен у ділянці нижніх і верхніх фронтальних зубів набрякла, гіперемована, має ціанотичний відтінок. Ясенні сосочки кровоточать від дотику, збільшені в розмірах і перекривають коронкові частини зубів на 1/3 їхньої висоти. На зубах верхньої та нижньої щелеп встановлена незнімна ортодонтична конструкція (брекет-система). Установіть попередній діагноз.
*a. Гіпертрофічний гінгівіт
b. Виразковий гінгівіт
c. Фіброматоз ясен
d. Катаральний гінгівіт
e. Генералізований пародонтит

99. Дівчина віком 17 років скаржиться на печіння та сухість слизової оболонки порожнини рота. Із анамнезу відомо, що пацієнтка хворіє на цукровий діабет протягом трьох років. Об'єктивно спостерігається: слизова оболонка щік суха, укрита білим нальотом, що легко знімається. Установлено діагноз: кандидозний стоматит. Яку мазь доцільно рекомендувати для лікування в цьому разі?
a. Інтерферонову
b. Преднізолонову
*c. Клотримазолову
d. Ланолінову
e. Еритроміцинову

100. Який час перебування (експозиції) стоматологічного інструментарію в дезінфекційному розчині 3%-го хлораміну?
a. 90 хв
b. 30 хв
*c. 60 хв
d. 45 хв
e. 50 хв

101. Пацієнту показано видалення зубів 21, 22 через загострення хронічного періодонтиту. Коронкові частини зубів 21, 22 зруйновані на 1/2. Який інструмент треба вибрати для видалення?
*a. Прямі щипці
b. Кутовий елеватор
c. Байонетні щипці
d. S-подібні щипці
e. Дзьобоподібні щипці

102. Пацієнтці віком 35 років встановлено діагноз: ерозія твердих тканин зубів 11, 21, 34, 35, 44, 45. Який матеріал треба підготувати для пломбування в цьому разі?
a. Амальгаму
b. Композитний матеріал хімічної полімеризації
c. Склоіономерний цемент
d. Силікатний цемент
*e. Композитний матеріал світлової полімеризації

103. Скільки зубів має повний сформований тимчасовий прикус?
a. 24
b. 32
*c. 20
d. 18
e. 12

104. На ортопантомограмі пацієнта, що звернувся для профілактичного огляду, виявлено осередок просвітлення округлої форми розміром до 5 мм у ділянці верхівки кореня зуба 34, кореневий канал якого частково заповнений пломбувальним матеріалом. З анамнезу відомо: раніше зуб 34 був ендодонтично лікований. Для якого захворювання характерні ці рентгенологічні ознаки?
a. Гострий дифузний пульпіт
b. Хронічний фіброзний пульпіт
c. Хронічний гранулюючий періодонтит
d. Гострий серозний періодонтит
*e. Хронічний гранулематозний періодонтит

105. Для хірургічної дезінфекції рук рекомендовано застосовувати засоби на основі спирту. Яка частка спирту має бути в дезінфікуючих розчинах?
a. 55%
b. 100%
c. 30%
*d. 65%
e. 40%

106. До лікаря-стоматолога звернувся пацієнт віком 40 років зі скаргами на виникнення післяопераційної чутливості в ділянці зуба 21 після проведення значної реставрації. Який препарат треба приготувати асистенту для усунення чутливості твердих тканин зубів?
*a. Десенситайзер
b. Компомер
c. Кондиціонер
d. Ормокер
e. Пасту з тимолом

107. Пiд час огляду порожнини рота дванадцятирічної дівчинки виявлено, що верхнi фронтальнi зуби повнiстю перекривають нижнi. Бiчнi зуби в сагiтальнiй i трансверзальнiй площинах змикаються в межах норми. Установлено дiагноз: глибокий прикус. Порушенням яких функцiй супроводжується ця аномалiя?
*a. Відкушування їжі, вимова звуків
b. Дихання, ковтання
c. Жування, ковтання
d. Дихання, порушення дикції
e. Вiдкушування їжi, дихання

108. Назвіть відбитковий матеріал, що належить до альгінатної групи і використовується для виготовлення часткового знімного пластинкового протеза.
a. Ортокор
b. Репін
c. Протакрил
*d. Ypeen
e. Speedex

109. Ротова порожнина є початком травної системи і складається з присінка та власне порожнини рота. Укажіть межі власне порожнини рота.
a. Зверху - тверде піднебіння, знизу - м'язи дна порожнини рота, спереду - альвеолярний відросток, з боків - щоки
b. Зверху - вуздечка верхньої губи, знизу - вуздечка нижньої губи, спереду - зуби, знизу - язик
c. Зверху та знизу - присінок ротової порожнини, спереду - язик та зуби, з боків - ясна та зуби
*d. Зверху - тверде та м'яке піднебіння, знизу - язик та дно порожнини рота, спереду та з боків - ясна та зуби
e. Зверху та знизу - альвеолярний відросток, вкритий слизовою оболонкою, спереду - присінок, з боків - слизова оболонка щік

110. Після використання ендодонтичного інструментарію помічник лікаря-стоматолога провів його дезінфекцію та передстерилізаційне очищення. Яка мета дезінфекції?
a. Механічне знищення забруднень
*b. Знищення патогенних та умовно-патогенних видів мікроорганізмів
c. Знищення залишків лікарських препаратів
d. Знищення умовно-патогенних видів мікроорганізмів
e. Знищення білкових, жирових забруднень

111. Яка помилка, що виникла під час препарування каріозної порожнини, може викликати виникнення вторинного карієсу?
a. Перфорація стінки каріозної порожнини
b. Перфорація дна каріозної порожнини
c. Ушкодження бором прилеглих зубів
*d. Недостатнє препарування
e. Обламування стінки каріозної порожнини

112. Стоматологічне дзеркало застосовують для огляду порожнини рота. Яке зображення дає поверхня дзеркала?
a. Обернене, збільшене, уявне
b. Пряме, зменшене, уявне
*c. Пряме, збільшене, уявне
d. Обернене, збільшене, дійсне
e. Пряме, зменшене, дійсне

113. Пацієнтка скаржиться на самовільний наростаючий біль у ділянці нижньої щелепи праворуч, що посилюється під час накушування. З анамнезу відомо: тиждень тому було проведено лікування глибокого карієсу зуба 44. Об'єктивно спостерігається: вертикальна перкусія зуба 44 різкоболісна, ЕОД - 100 мкА, рентгенологічно виявлено нерівномірне розширення періодонтальної щілини в ділянці верхівки кореня зуба 44. Яка тактика надання допомоги?
a. Видалити зуб
*b. Розкрити порожнину зуба та кореневий канал
c. Видалити пломбу
d. Замінити пломбу
e. Провести корекцію пломби

114. Пацієнтка звернулася до лікаря-стоматолога зі скаргами на неприємні відчуття в зубах нижньої щелепи від термічних та хімічних подразників. Об'єктивно спостерігається: у пришийковій ділянці зубів 35, 34, 44, 45 дефекти в межах дентину з гладкими, блискучими стінками, що сходяться під кутом. Який найімовірніший діагноз?
a. Некроз твердих тканин
*b. Клиноподібний дефект
c. Гострий середній карієс
d. Системна гіпоплазія емалі
e. Ерозія емалі

115. Пацієнтка віком 18 років звернулася до лікаря-стоматолога зі скаргами на відчуття оскомини на зубах верхньої щелепи протягом двох тижнів. Під час огляду в пришийковій ділянці зубів 11 та 21 виявлено білі плями з матовим відтінком та нечіткими контурами, що інтенсивно сприймають барвники. Що треба підготувати для проведення лікування?
a. Антисептичні розчини
b. Муміфікуючу пасту
*c. Ремінералізаційні розчини
d. Нітрат срібла для імпрегнації
e. Композитний матеріал

116. До лікаря-стоматолога звернувся пацієнт, якому три тижні тому було видалено зуб, зі скаргами на наявність незакритого дефекту слизової оболонки в ділянці видаленого зуба. Об'єктивно спостерігається: порушення закриття лунки в місці видаленого зуба, розростання грануляцій, слизова оболонка в ділянці лунки синюшна. Про яке захворювання можуть свідчити ці ознаки?
*a. Хронічний альвеоліт
b. Хронічний остеомієліт
c. Абсцес
d. Гострий остеомієліт
e. Хронічний періостит

117. Жінка віком 46 років звернулася до лікаря-стоматолога-хірурга для видалення зуба 16 зуба. Коронкова частина зуба збережена. Які щипці треба підготувати в цьому разі?
*a. S-подібні праві
b. Прямі
c. Багнетоподібні коронкові
d. S-подібні ліві
e. Багнетоподібні кореневі

118. Під час лікування карієсу пацієнту було встановлено пломбу з амальгами без ізоляційної прокладки. Яке ускладнення може розвинутися в цьому разі?
a. Вторинний карієс
b. Верхівковий періодонтит
*c. Запалення пульпи
d. Папіліт
e. Випадіння пломби

119. На якому етапі пломбування каріозної порожнини композитним матеріалом світлової полімеризації треба проводити <<фінішне>> засвічування матеріалу?
a. Після шліфування пломби
b. Після формування пломби
c. Після внесення останньої порції матеріалу
*d. Після остаточного оброблення пломби
e. Після внесення кожної порції пломбувального матеріалу

120. Назвіть поверхню зуба, на якій найчастіше для профілактики карієсу проводять герметизацію?
*a. Жувальна
b. Вестибулярна
c. Контактна
d. Оральна
e. -

121. У пацієнтки під час огляду виявлено глибоку каріозну порожнину на жувальній поверхні зуба 35 зі світлим розм'якшеним дентином. Зондування дна каріозної порожнини зуба дещо болюче. Який інструмент треба вибрати для некректомії?
*a. Екскаватор
b. Зонд
c. Алмазний бор
d. Штопфер
e. Гладилку

122. Укажіть назву частини порожнини рота, що обмежена губами і щоками зовні та зубами і яснами зсередини.
a. Слизова оболонка рота
b. Ретромолярна ділянка
*c. Присінок порожнини рота
d. Власне порожнина рота
e. Перехідна складка рота

123. Який комплекс заходів буде здійснювати асистент лікаря-стоматолога для знищення мікроорганізмів у рані та в патологічному осередку?
a. Асептику
b. Дезінфекцію
c. Стерилізацію
d. Передстерилізаційне очищення
*e. Антисептику

124. Після проведення дезінфекції та передстерилізаційного очищення медичний інструментарій є підготовленим до етапу стерилізації. Хто має право проводити стерилізацію медичних інструментів?
a. Будь-які працівники відділення
b. Працівники, які пройшли навчання
*c. Середній медичний персонал, який має відповідну підготовку
d. Санітарки
e. Медичний персонал, який пройшов інструктаж із техніки безпеки

125. Укажіть, яку першу допомогу необхідно надати потерпілому при переломі нижньої щелепи в ментальному відділі без зміщення.
a. Накласти стискальну пов'язку в ділянці поранення та скерувати потерпілого до отоларингологічного відділення
b. Накласти стискальну пов'язку в ділянці поранення та скерувати потерпілого до щелепно-лицевого відділення
c. Накласти головну та стискальну пов'язки та скерувати потерпілого до отоларингологічного відділення
*d. Накласти пращоподібну пов'язку та скерувати потерпілого до щелепно-лицевого відділення
e. Накласти пращоподібну пов'язку та скерувати потерпілого до отоларингологічного відділення

126. Лікар-стоматолог під час профілактичного огляду запропонував пацієнту розжувати таблетку синього кольору, а потім сполоснути ротову порожнину. Для чого лікар проводить цю процедуру?
a. Виявлення каріозних порожнин
b. Контролю крайового прилягання пломб на зубах
c. Виявлення запального процесу в яснах
*d. Контролю гігієнічних навичок пацієнта
e. Виявлення запального процесу на слизовій оболонці ротової порожнини

127. Для яких маніпуляцій використовують спредер під час ендодонтичного лікування?
a. Горизонтальної конденсації гутаперчевих штифтів у кореневому каналі
b. Розпломбування кореневих каналів під час повторного ендодонтичного лікування
c. Вертикальної конденсації гутаперчевих штифтів у кореневому каналі
d. Внесення пломбувального матеріалу в кореневий канал
*e. Латеральної конденсації гутаперчевих штифтів у кореневому каналі

128. Під час профілактичного огляду пацієнта на ортопантомограмі в ділянці верхівки кореня зуба 12 виявлено осередок просвітлення кісткової тканини з нечіткими межами у вигляді язиків полум'я. Об'єктивно спостерігається: зуб змінений у кольорі, на яснах у ділянці проєкції верхівки кореня наявний рубець. Для якого захворювання характерна ця рентгенологічна картина?
a. Хронічний фіброзний періодонтит
*b. Хронічний гранулюючий періодонтит
c. Хронічний гіпертрофічний пульпіт
d. Хронічний гранулематозний періодонтит
e. Хронічний гангренозний пульпіт

129. Лікар-стоматолог проводить лікування хронічного середнього карієсу зуба 11. Пломбування каріозної порожнини буде здійснюватися композитним матеріалом світлового твердіння. Яка лампа необхідна для роботи з композитними матеріалами світлового твердіння?
a. Солюксова
b. Світлодіодна
c. Кварцева
d. Люмінесцентна
*e. Фотополімерна

130. Після використання стоматологічного інструментарію була проведена його дезінфекція та передстерилізаційне очищення. Яка мета передстерилізаційного очищення?
*a. Видалення білкових, жирових та механічних забруднень
b. Знищення всіх видів мікроорганізмів
c. Знищення умовно-патогенних видів мікроорганізмів
d. Знищення вірусів
e. Знищення патогенних видів мікроорганізмів

131. Потерпілий внаслідок дорожньо-транспортної пригоди отримав черепно-мозкову травму та перелом щелепи. Як здійснити тимчасову зупинку сильної кровотечі в щелепно-лицьовій ділянці?
a. Накласти міхур з льодом
*b. Притиснути загальну сонну артерію
c. Накласти джгут
d. Надати пацієнту положення з опущеною головою
e. Накласти холодний компрес

132. Пацієнт віком 27 років звернувся до лікаря-стоматолога зі скаргами на випадіння пломби та наявність великої каріозної порожнини в зубі 37. З анамнезу відомо, що раніше в зубі було проведено ендодонтичне лікування. Для відновлення анатомічної форми зуба лікар вирішив застосувати методику <<сендвіч-техніки>>. Які матеріали потрібно підготувати асистенту лікаря-стоматолога для пломбування каріозної порожнини?
a. Текучий композит та силікатний цемент
b. Компомер та силікатний цемент
*c. Композит та склоіономерний цемент
d. Текучий композит та компомер
e. Композит та силікофосфатний цемент

133. На прийомі в лікаря-стоматолога через емоційне напруження та страх перед маніпуляцією пацієнт відчув дискомфорт, відчуття нудоти, запаморочення, шум у вухах, неясність зору, нестачу повітря, появу холодного поту, оніміння язика, губ, кінчика носа. Який невідкладний стан, найімовірніше, виник у пацієнта?
a. Колапс
b. Асфіксія
c. Алергічна реакція
*d. Непритомність
e. Анафілактичний шок

134. Лікар-стоматолог проводить визначення індексу гігієни Федорова-Володкіної в дітей молодшого шкільного віку. Який розчин треба підготувати для проведення цієї процедури?
a. Еритрозину
*b. Йодисто-калієвий
c. Фурациліну
d. Фуксину
e. Метиленового синього

135. Пацієнт скаржиться на постійний ниючий біль у ділянці видаленого зуба 46, неприємний запах з рота. З анамнезу відомо, що п'ять днів тому проведено видалення зуба 46. Об'єктивно спостерігається: комірка видаленого зуба виповнена залишками згустка сірого кольору, слизова оболонка набрякла, гіперемована. Який найімовірніший діагноз?
a. Гострий періостит
b. Невропатія трійчастого нерва
c. Хронічний остеомієліт
*d. Гострий альвеоліт
e. Гострий остеомієліт

136. До лікаря-стоматолога звернувся хлопець віком 18 років зі скаргами на випадіння зуба 11 після отриманої травми годину тому. Було вирішено зуб помістити у власну комірку альвеолярного відростка та провести шинування. Як називається ця операція?
a. Ампутація
b. Трансплантація
c. Імплантація
*d. Реплантація
e. Гемісекція

137. Під час ортопедичного прийому планується зняття відбитків щелеп. Укажіть, який інструментарій необхідний лікарю-стоматологу-ортопеду для отримання відбитка альгінатною масою.
a. Каталізатор та інгібітор
b. Блокнот для замішування та стоматологічне скельце
*c. Гумова колба та шпатель для замішування
d. Шпатель для замішування та стоматологічне скельце
e. Гумові рукавички та каталізатор для затвердіння

138. Лікар-стоматолог проводить лікування гострого глибокого карієсу зуба 27. Який метод дослідження можна застосувати для визначення рівня некректомії?
a. Термопробу
b. Люмінесцентну діагностику
c. Метод трансілюмінації
*d. Фарбування карієс-маркером
e. ЕОД

139. Яку назву має хейліт, спричинений підвищеною чутливістю червоної облямівки губ до інсоляції?
a. Ексфоліативний
b. Метеорологічний
c. Атопічний
d. Екзематозний
*e. Актинічний

140. Перед початком прийому пацієнта лікар-стоматолог провів оброблення рук із метою видалення та знищення транзиторної патогенної та умовно-патогенної мікрофлори. Яку назву має оброблення, що попереджає розповсюдженню інфекції через руки?
a. Миття рук
b. Стерилізація рук
c. Хірургічна обробка рук
d. -
*e. Гігієнічна обробка рук

141. Лікар-стоматолог планує провести обстеження первинного пацієнта. Для цього він просить асистента подати градуйований зонд. З якою метою лікар-стоматолог використовує цей інструмент?
a. Дослідити наявність каріозних порожнин на зубах верхньої щелепи
b. Провести замірювання довжини вуздечки язика
*c. Дослідити глибину зубо-ясенного прикріплення
d. Дослідити наявність каріозних порожнин на зубах нижньої щелепи
e. Провести дослідження міжзубних сосочків

142. Пацієнт скаржиться на біль та рухомість верхньої щелепи, кровотечу з носа. Об'єктивно спостерігається: рухомість верхньої щелепи, подовження середньої третини обличчя, кровотеча з носа, нудота, блювання, крововилив у кон'юнктиву. Яке травматичне ушкодження виникло?
a. Перелом зуба
b. Перелом нижньої щелепи
*c. Перелом верхньої щелепи
d. Вивих верхньої щелепи
e. Вивих нижньої щелепи

143. На терапевтичному прийомі лікар-стоматолог використовує алмазні бори, що відрізняються за розміром робочої частини, властивостями алмазу, щільністю посадки алмазного зерна. Який середній розмір зерна в алмазного бора з червоним маркуванням?
a. 180 мкм
b. 30 мкм
c. 100 мкм
d. 135 мкм
*e. 50 мкм

144. Під час роботи виїзної стоматологічної станції проводилося лікування карієсу зубів у дітей молодших класів. Який пломбувальний матеріал використовується під час застосування АRT-методики лікування карієсу в дітей?
a. Текучий композит
b. Композит хімічної полімеризації
*c. Склоіономерний цемент
d. Силікатний цемент
e. Компомер

145. Одним із етапів проведення ендодонтичного лікування в постійних зубах є розширення кореневих каналів. Яким ендодонтичним інструментом проводиться розширення кореневих каналів?
*a. К-файлом
b. Спредером
c. Каналонаповнювачем
d. Пульпоекстрактором
e. Плагером

146. У пацієнта віком 45 років лікар-стоматолог діагностував гострий обмежений пульпіт зуба 44. Об'єктивно спостерігається: порожнина рота санована, гігієна в задовільному стані. З анамнезу відомо: пацієнт соматично здоровий. Що є протипоказанням до лікування пульпіту біологічним методом у цьому разі?
*a. Вік понад 30-35 років
b. Інтенсивність каріозного процесу
c. Стан гігієни порожнини рота
d. Вік понад 18-20 років
e. Соматичні захворювання

147. Яка кількість коренів та кореневих каналів найчастіше спостерігається в нижньому першому і другому премолярах?
a. Три корені, три канали
*b. Один корінь, один канал
c. Два корені, два канали
d. Два корені, один канал
e. Один корінь, два канали

148. Які інструменти необхідно підготувати для проведення обстеження стоматологічного пацієнта?
*a. Зонд зубний зігнутий, дзеркало стоматологічне, пінцет стоматологічний
b. Зонд зубний зігнутий, шпатель, пінцет
c. Штопфер, дзеркало стоматологічне, пінцет
d. Дзеркало стоматологічне, пінцет стоматологічний, екскаватор
e. Екскаватор, гладилка, дзеркало стоматологічне

149. Пораненому надається допомога згідно з алгоритмом MARCH. Якою літерою позначено етап виявлення черепно-мозкових травм?
a. M
b. A
*c. H
d. C
e. R

150. Пацієнт звернувся до лікаря-стоматолога зі скаргами на біль у ділянці зуба верхньої щелепи праворуч. Після огляду встановлено попередній діагноз: гострий обмежений пульпіт зуба 14. Після проведеної ЕОД діагноз підтвердився. Які показники ЕОД характерні для гострого обмеженого пульпіту?
a. 30-40 мкА
*b. 15-30 мкА
c. 60-70 мкА
d. 100 мкА
e. 80-90 мкА

