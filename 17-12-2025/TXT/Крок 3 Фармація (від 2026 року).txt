1. Укажіть перелік лікарських засобів, що відпускаються без рецепта для симптоматичного лікування болю у м'язах та спині з групи нестероїдних протизапальних та протиревматичних засобів для місцевого застосування.
*a. Ібупрофен, Індометацин, Німесулід
b. Гепарин, Троксерутин, Есцин
c. Сульфадіазин срібла, Сульфатіазол, Сульфаніламід
d. Кислота ацетилсаліцилова, Метамізол натрію, Парацетамол
e. Хлорамфенікол, Декаметоксин, Кислота мефенамінова

2. Під час ідентифікації лікарської рослинної сировини, яка містить ефірні олії, звернули увагу на наявність залозок, що складаються з восьми клітин, розташованих у два ряди та чотири яруси. Представники якої родини мають таку особливість?
a. Pinaceae
b. Lamiaceae
c. Apiaceae
d. Myrtaceae
*e. Asteraceae

3. Який розчин готують, насипаючи лікарську речовину тонким шаром на велику поверхню води, залишаючи до розчинення?
a. Рибофлавін
b. Танін
c. Іхтіол
*d. Протаргол
e. Коларгол

4. Хто здійснює керівництво службою медицини катастроф - особливим видом аварійно-рятувальних служб, формування та працівники яких атестовані для надання екстреної (швидкої) медичної допомоги постраждалим безпосередньо в зоні надзвичайної ситуації та внесені до відповідних реєстрів аварійно-рятувальних служб?
*a. Міністерство охорони здоров'я України
b. Центр екстреної медичної допомоги та медицини катастроф
c. Органи місцевого самоврядування
d. Український науково-практичний центр екстреної медичної допомоги та медицини катастроф МОЗ України
e. Суб'єкт національного рівня координації функціонування служби медицини катастроф

5. Через можливість виникнення яких побічних фармакологічних властивостей фторхінолони протипоказані пацієнтам віком до 14 років?
*a. Хондротоксичних
b. Тератогенних
c. Гепатотоксичних
d. Кардіотоксичних
e. Нефротоксичних

6. Укажіть косметичний засіб, що використовується для очищення шкіри від забруднень та злущування ороговілих клітин із поверхні шкіри.
a. Віск
*b. Скраб
c. Тонік
d. Гель
e. Пінка

7. Порекомендуйте відвідувачу аптеки антигістамінний препарат для місцевого застосування при алергічному риніті.
a. Ксилометазолін
b. Оксиметазолін
*c. Азеластин
d. Нафазолін
e. Протаргол

8. До аптеки звернувся пацієнт зі скаргами на діарею і попросив відпустити йому лопераміду гідрохлорид у таблетках. Укажіть протипоказання до застосування лопераміду.
a. Водяниста діарея
*b. Кров'яниста діарея
c. Хронічна діарея
d. Гостра діарея
e. Діарея мандрівників

9. Укажіть спосіб уведення атропіну сульфату до основи, яка містить ланолін і вазелін, під час виготовлення мазі за рецептом лікаря.
a. Розчиняють у всій основі
b. Додають у вигляді порошку, подрібненого до максимального ступеня дисперсності
c. Розчиняють у спирто-водо-гліцериновій суміші (1:6:3) незалежно від прописаної кількості
d. Розчиняють у частині основи
*e. Розчиняють у мінімальній кількості води, емульгують ланоліном

10. Із якою з фармакопей світу гармонізована будова Державної Фармакопеї України 2-го видання?
*a. Європейською Фармакопеєю
b. Британською Фармакопеєю
c. Фармакопеєю США
d. Фармакопеєю Німеччини
e. Японською Фармакопеєю

11. Пацієнт знаходиться в інфекційному відділенні в тяжкому стані. До одержання результатів бактеріологічного аналізу йому призначили цефтріаксон в/в 2 рази на день по 1,0 г. До якої фармакологічної групи належить цей лікарський засіб?
a. Монобактами
b. Карбапенеми
c. Аміноглікозиди
*d. Цефалоспорини
e. Пеніциліни

12. Відповідно до вимог чинного законодавства, фінансова звітність підприємства складається з п'яти обов'язкових документів. У якому з них буде відображено довгостроковий кредит аптечного закладу?
a. Звіті про фінансові результати
*b. Балансі підприємства
c. Звіті про рух грошових коштів
d. Примітках до фінансової звітності
e. Звіті про власний капітал

13. За вмістом якої групи біологічно активних речовин проводять стандартизацію собачої кропиви трави згідно з вимогами ДФУ?
a. Алкалоїдів
b. Кумаринів
c. Ефірних олій
*d. Флавоноїдів
e. Полісахаридів

14. До аптеки звернувся відвідувач зі скаргами на кашель із утрудненим відходженням мокротиння. Який лікарський засіб із нижченаведених можна порекомендувати йому для симптоматичного лікування продуктивного кашлю?
*a. Ацетилцистеїн
b. Бутамірат
c. Кодеїн
d. Преноксдіазин
e. Глауцин

15. Як можна класифікувати трудову адаптацію, що ґрунтується на пристосуванні до керівника та колег чи колективу і відображає загалом систему стосунків між людьми в процесі спільної праці?
*a. Соціально-психологічна
b. Вторинна
c. Професійна
d. Психофізіологічна
e. Первинна

16. До лабораторії фармацевтичної компанії надійшла субстанція "Дилтіазему гідрохлорид". Який реактив використовують для аналізу цієї речовини на наявність домішки важких металів?
a. Дифеніламін
*b. Тіоацетамід
c. Калію тетрайодомеркурат
d. Тіогліколева кислота
e. Гідроксихінолін

17. Як називаються особи, що під час бойових дій отримали поранення, ураження чи захворювання, за станом здоров'я втратили боєздатність чи працездатність не менше ніж на одну добу та потрапили в медичні пункти або лікувальні заклади?
a. -
*b. Бойові санітарні втрати
c. Загальні втрати особового складу військ
d. Небойові санітарні втрати
e. Незворотні втрати особового складу військ

18. За що відповідає уповноважена особа суб'єкта господарювання, яка провадить господарську діяльність із роздрібної торгівлі лікарськими засобами?
*a. Функціонування системи якості
b. Взаємодію з органами місцевого самоврядування
c. Закупівлю товарно-матеріальних цінностей
d. Фінансову звітність та облік
e. Облік та збереження майна

19. Уміст магнію хлориду гексагідрату згідно з вимогами ДФУ визначають методом прямого комплексонометричного титрування. Укажіть титрант цього методу.
a. Калію хлорид
b. Натрію гідроксид
*c. Натрію едетат
d. Калію гідроксид
e. Калію бромід

20. Яку концентрацію спирту етилового використає фармацевт для виготовлення 1%-го розчину левоміцетину спиртового?
a. 96%
b. 95%
c. 90%
d. 60%
*e. 70%

21. Згідно із Законом України "Про лікарські засоби", незареєстровані лікарські засоби дозволено ввозити на митну територію України, якщо вони у встановленому порядку дозволені до застосування на території США або держав-членів ЄС і розроблені для лікування особливих патологій. Для лікування яких захворювань можна ввозити такі ліки?
a. Гастроентерологічних
*b. Рідкісних (орфанних)
c. Онкологічних
d. Тропічних (малярії)
e. Неврологічних

22. Яка з нижченаведених речовин буде утворювати суспензійну мазь із вазелін-ланоліновою основою (1:1)?
a. Олія оливкова
*b. Ксероформ
c. Ментол
d. Танін
e. Протаргол

23. Який лікарський засіб із нижченаведених є найефективнішим для лікування оперізувального герпесу (Herpes zoster)?
a. Специфічний імуноглобулін
b. Інтерферон
*c. Валацикловір
d. Тилорон
e. Римантадин

24. Яку форму влади демонструє лідер, використовуючи наявні у нього захоплюючі особисті характеристики та властивості, що охоче наслідуються підлеглими, які прагнуть бути такими самими, як він?
a. Заснована на примусі
b. Заснована на винагороді
*c. Еталонна
d. Експертна
e. Законна

25. Пацієнту призначено антидепресант, основним компонентом якого є сухий екстракт із трави звіробою. Про можливе виникнення якого побічного ефекту потрібно попередити пацієнта?
*a. Фотосенсибілізацію
b. Гепатотоксичність
c. Нефротоксичність
d. Порушення слуху
e. Зниження артеріального тиску

26. Укажіть періодичність зміни технологічного одягу та взуття працівниками аптечного закладу.
a. Не рідше ніж 1 раз на 10 днів
b. Не рідше ніж 1 раз на місяць
*c. Не рідше ніж 2 рази на тиждень
d. Не рідше ніж 1 раз на тиждень
e. Не рідше ніж 2 рази на місяць

27. У монографії ДФУ "Цефотаксим для ін'єкцій" описано приготування випробовуваного розчину у воді, вільній від вуглецю діоксиду, і вказано, що одержаний розчин має бути прозорим. Укажіть речовину, з якою фахівець має порівняти одержаний розчин, щоб виконати це випробування.
a. Пентанол
*b. Вода
c. Гідразин
d. Етанол
e. Гліцин

28. Який жарознижувальний лікарський засіб є препаратом вибору для дитини віком 7 місяців?
a. Парацетамол (таблетки)
b. Ібупрофен (капсули)
c. Ацетилсаліцилова кислота (таблетки)
*d. Парацетамол (суспензія)
e. Німесулід (порошок)

29. Асистент фармацевта готує порошки, до складу яких входить натрію тетраборат. Укажіть особливість його введення до цієї лікарської форми.
a. Додають в останню чергу
*b. Розтирають зі спиртом етиловим
c. Застосовують метод "тришаровості"
d. Застосовують для затирання пор ступки
e. Використовують тритурацію

30. Який метод застосовують у фармацевтичній промисловості під час виготовлення м'яких желатинових капсул без шва?
a. Пресування
b. Плівковий
*c. Крапельний
d. Занурення
e. Нашарування

31. Пацієнт віком 70 років хворіє на артеріальну гіпертензію та доброякісну гіперплазію передміхурової залози. Який препарат із групи антигіпертензивних лікарських засобів є препаратом вибору для цього пацієнта?
*a. Доксазозин
b. Клонідин
c. Бісопролол
d. Ірбесартан
e. Лізиноприл

32. Яка побічна реакція може виникнути у разі тривалого застосування антигістамінних лікарських засобів першого покоління?
*a. Тахіфілаксія
b. Тератогенна дія
c. Канцерогенна дія
d. Гіперреактивність
e. Ідіосинкразія

33. Яка побічна реакція найчастіше виникає під час застосування антацидів, що містять магній?
a. Закреп
b. Гепатотоксичність
c. Нефротоксичність
d. Агранулоцитоз
*e. Послаблююча дія

34. Під час аварії та вибуху на атомній електростанції (АЕС) у повітря було викинуто близько 30 кг радіоактивного йоду. Який із радіопротекторів доцільно застосовувати у цьому разі?
a. Азитроміцин
b. Лейцин
*c. Йодид калію
d. Цистамін
e. Унітіол

35. На які види поділяють медичне майно відповідно до облікової класифікації та Наказу Міністерства оборони України "Про затвердження Порядку постачання медичного майна Збройним Силам України в мирний час"?
a. Спеціальне та споживче
b. Лабораторне та санітарно-господарче
c. Апаратне та інструментальне
d. Фармацевтичне та лікувальне
*e. Інвентарне та витратне

36. Протягом скількох робочих днів ліцензіат, у разі ліквідації місця провадження господарської діяльності, зобов'язаний подати до органу ліцензування відповідну заяву щодо ліквідації місця провадження господарської діяльності?
a. 30
*b. 10
c. 15
d. 60
e. 20

37. Законодавство України регламентує порядок відпуску лікарських засобів та супутніх товарів з аптечних закладів. Якій групі населення заборонено продаж та доставка ліків?
a. Заборону не встановлено
b. Підліткам 15-18 років
c. Покупцям із психічними захворюваннями
d. Особам похилого віку
*e. Дітям до 14 років

38. Для пацієнтів із порушеннями функції якого органа існують обмеження щодо застосування лікарських засобів, які містять йод, під час симптоматичного лікування захворювань горла?
a. Печінки
b. Серця
c. Підшлункової залози
*d. Щитоподібної залози
e. Нирок

39. Скільки років, не враховуючи поточного року, в електронній системі охорони здоров'я зберігаються електронні рецепти на відпущені аптекою наркотичні лікарські засоби?
a. 1
b. 2
c. 10
*d. 5
e. 3

40. Фармацевт готує супозиторії методом викачування. Пропис містить екстракт красавки, стрептоцид, іхтіол та основу. Завдяки якій речовині, що входить до складу пропису та має склеювальні властивості, супозиторну масу готують без пластифікатора?
a. Маслу какао
b. Стрептоциду
c. Бутиролу
*d. Іхтіолу
e. Екстракту красавки

41. Яку з нижченаведених допоміжних речовин можна застосовувати як антифрикційну речовину під час виготовлення таблеток?
*a. Тальк
b. Ксиліт
c. Натрію гідрокарбонат
d. Воду очищену
e. Ацетилфталілцелюлозу

42. Застосування якого з нижченаведених антибіотиків може викликати побічну дію - синдром "червоної людини"?
a. Доксицикліну
b. Рифампіцину
c. Азитроміцину
d. Стрептоміцину
*e. Ванкоміцину

43. До складу якої з нижченаведених рослин входять фітоестрогени?
a. Бузина чорна
*b. Хміль звичайний
c. Барвінок рожевий
d. Горицвіт весняний
e. Ефедра хвощова

44. Який лікарський засіб із нижченаведених можна порекомендувати вагітній жінці для усунення симптомів печії?
a. Вісмуту субцитрат
*b. Натрію альгінат
c. Алюмінію фосфат
d. Алюмінію гідроксид
e. Омепразол

45. Який лікарський засіб для симптоматичного лікування сезонного алергічного риніту належить до глюкокортикостероїдів місцевого застосування?
a. Нафазолін
b. Фенілефрин
c. Ксилометазолін
*d. Беклометазон
e. Азеластин

46. Відпуск лікарських засобів з аптек може здійснюватися за паперовими або електронними рецептами. Скільки лікарських засобів можна виписати в одному електронному рецепті?
a. Три
b. Чотири
*c. Один
d. Два
e. П'ять

47. Обсяг реалізації лікарського засобу "Анальгін таб. №10" падає, прибуток знижується, товар продається зі збитком. У якій фазі життєвого циклу перебуває товар?
*a. Спадання
b. Зрілості
c. Насичення
d. Розвитку та випробувань
e. Зростання

48. Уміст якої групи біологічно активних речовин повинен контролювати фахівець у лікарській рослинній сировині "Дуба кора" згідно з вимогами ДФУ?
a. Гідроксикоричних кислот
b. Флавоноїдів
*c. Танінів
d. Алкалоїдів
e. Полісахаридів

49. Який технологічний процес одержання таблеток доцільно обрати для лікарських речовин, що мають хорошу сипкість та спресовуваність?
a. Вологе гранулювання
*b. Пряме пресування
c. Компактування
d. Пресування з попередньою грануляцією
e. Формування

50. У рецептурно-виробничому відділі аптеки готують супозиторії методом виливання. Яку гідрофобну супозиторну основу використає фармацевт?
a. Масло какао
*b. Бутирол
c. Желатинно-гліцеринову основу
d. Поліетиленоксидну основу
e. Масло лавра черешкового

51. Яка побічна реакція може розвинутися під час тривалого застосування алюмінійвмісних антацидів у пацієнтів із нирковою недостатністю?
a. Діарея
b. Дисбактеріоз
*c. Енцефалопатія
d. Сухий кашель
e. Гіперфосфатемія

52. До аптеки звернувся чоловік віком 25 років із застудою, основним симптомом якої є біль у горлі. Яку із нижченаведених скарг можна вважати "загрозливим" симптомом?
a. Незначна слабкість
b. Сухий помірний кашель
c. Нежить
*d. Порушення ковтання
e. Підвищення температури тіла до субфебрильної

53. Під час надзвичайної ситуації у зоні дій медична рота бригади потребує організації ефективного медичного постачання. Яка структурна одиниця медичного постачання медичної роти буде відповідальна за ці завдання?
a. Аптека медичного пункту та пункт управління
b. Склад і пересувна ремонтна група
c. Аптека медичного пункту та евакуаційний взвод
*d. Аптека медичної роти та медичний склад
e. Аптека медичної роти та стабілізаційний пункт медичної роти

54. Які вимоги висуваються до спеціалістів, що не працювали понад п'ять років за зазначеною у дипломі, сертифікаті (посвідченні) спеціальністю, для отримання допуску до провадження діяльності з виробництва (виготовлення) лікарських засобів в умовах аптеки, роздрібної торгівлі лікарськими засобами?
*a. Проходження перепідготовки на циклах спеціалізації зі спеціальності
b. Участь у конференціях за напрямом професійної діяльності
c. Відвідування заходів безперервного розвитку (майстер-класів)
d. Публікація статей у наукових журналах
e. Проходження перепідготовки на циклах тематичного удосконалення

55. Про який вид побічної реакції має повідомити фармацевт до ДП "Державний експертний центр Міністерства охорони здоров'я України" через карту-повідомлення за наявності у пацієнта реакції на використання лікарського засобу, характер або тяжкість проявів якої узгоджуються з наявною інформацією про лікарський засіб в інструкції для медичного застосування зареєстрованого лікарського засобу?
a. Непередбачену
b. Незафіксовану
*c. Передбачену
d. Серйозну
e. Несерйозну

56. Результати яких досліджень є критерієм відповідності генеричного лікарського засобу оригінальному та можливості їх взаємозамінності?
a. Обмежених клінічних досліджень
b. Розчинності при різних рН
*c. Біоеквівалентності
d. Рандомізованих клінічних досліджень
e. Порівняльних клінічних досліджень

57. Який аналіз провів спеціаліст фармацевтичного підприємства, здійснивши порівняльні дослідження внутрішнього середовища і зовнішніх умов, проаналізувавши сильні та слабкі сторони, можливості та загрози?
a. VEN
b. PEST
*c. SWOT
d. VED
e. АВС

58. Яку особливість фенолу кристалічного фармацевт повинен враховувати під час виготовлення олійного розчину?
a. Розчиняти за високої температури
*b. Відважувати на пергаментному папері, уникаючи торкання пальцями (можливі опіки)
c. Відважувати на пергаментному папері, тому що ця речовина залишає забарвлений слід
d. Швидко відважувати на пергаментному папері, тому що ця речовина летка та її пари здатні діяти на метал
e. Розчиняти за низької температури

59. Який метод амортизації доцільно застосовувати до основних засобів, що в міру їх використання протягом корисного терміну зношуються рівномірно?
a. Зменшення залишкової вартості
b. Кумулятивний
c. Виробничий
d. Прискореного зменшення залишкової вартості
*e. Прямолінійний

60. Укажіть аналіз, за результатами якого лікарські засоби розподіляють на три групи відповідно до річного споживання.
a. FMR
b. VEN
c. XYZ
*d. АВС
e. VED

61. Який лікарський засіб використовують для лікування патології новонародженого, зумовленої дефіцитом сурфактанту, і як засіб неонатальної профілактики респіраторного дистрес-синдрому?
a. Бутамірат
*b. Амброксол
c. Глауцин
d. Ацетилцистеїн
e. Бромгексин

62. Згідно з чинним законодавством екстемпоральні лікарські засоби підлягають внутрішньоаптечному контролю. Під час якого виду контролю проводиться перевірка загальної маси або об'єму лікарської форми?
a. Хімічного
*b. Фізичного
c. Опитувального
d. Письмового
e. Органолептичного

63. Який наслідок чекає на завідувача аптеки через відсутність організаційного механізму управління системою адаптації персоналу або його декларативний характер?
a. Прийняття новим співробітником своєї соціальної ролі у колективі
b. Налагоджена система нематеріальної мотивації
c. Зниження витрат, необхідних для введення нового співробітника в справи
*d. Високий рівень плинності кадрів, швидке звільнення нових співробітників
e. Визнання і сприйняття новим співробітником норм і цінностей колективу

64. До якої фармакологічної групи належать клавуланова кислота й тазобактам?
a. Тетрацикліни
b. Фторхінолони
c. Пеніциліни
d. Макроліди
*e. Інгібітори beta-лактамаз

65. Під час обстеження немовляти лікар-неонатолог виявив передчасне закриття артеріальної (Боталової) протоки та легеневу гіпертензію. Відомо, що в ІІІ триместрі вагітності жінка скаржилася на біль у спині та для полегшення стану приймала піридоксин, парацетамол, індометацин, фуросемід, ціанокобаламін. Який із призначених препаратів міг спровокувати дефект?
a. Фуросемід
b. Піридоксин
c. Ціанокобаламін
*d. Індометацин
e. Парацетамол

66. При якому захворюванні лікар має право виписати рецепт на безоплатний або пільговий відпуск лікарських засобів пацієнту незалежно від основного захворювання?
a. Туберкульозі
*b. СНІДу та ВІЛ-інфекції
c. COVID-19
d. Церебральному паралічі
e. Розсіяному склерозі

67. Який центральний орган виконавчої влади реалізує державну політику у сфері контролю якості та безпеки лікарських засобів?
a. Український науковий фармакопейний центр якості лікарських засобів
b. Всесвітня організація охорони здоров'я
c. Міністерство охорони здоров'я України
*d. Державна служба України з лікарських засобів та контролю за наркотиками
e. Державний експертний центр

68. Який економічний показник дозволяє оцінити ефективність торгово-фінансової та виробничої діяльності аптеки?
a. Торговельні накладення
b. Інкрементальний показник
*c. Рентабельність
d. Товарообіговість
e. Сальдо

69. Укажіть речовину, водний розчин якої фармацевт фільтрує гарячим крізь паперовий фільтр.
*a. Кальцію глюконат
b. Кислота борна
c. Йод
d. Міді сульфат
e. Натрію тетраборат

70. Яку основу використовують під час виготовлення мазей для дітей, якщо в рецепті немає інших вказівок?
a. Вазелін сорту "Для очних мазей"
b. Стерильну вазелін-ланолінову (1:1)
c. Стерильну поліетиленоксидну
d. Вазелін
*e. Стерильну вазелін-ланолінову (9:1)

71. До аптеки звернулася жінка з алергічним ринітом. Вона працює диспетчером в аеропорту, має шлуночкову тахіаритмію і зараз приймає кетоконазол. Укажіть найоптимальніший антигістамінний засіб у цьому разі.
a. Левоцетиризин
b. Хлоропірамін
*c. Фексофенадин
d. Азеластин
e. Лоратадин

72. Фармацевт готує мікстуру, до складу якої входить натрію бромід, настойка валеріани та вода. Яку кількість концентрованого розчину натрію броміду 20% (1:5) використає спеціаліст, якщо кількість сухої речовини становить 3,0 г?
*a. 15 мл
b. 50 мл
c. 5 мл
d. 10 мл
e. 30 мл

73. Кількісне визначення калію хлориду в субстанції, згідно з вимогами ДФУ, проводять методом осаджувального титрування з потенціометричною фіксацією кінцевої точки титрування. Який розчин є титрантом у цьому методі?
*a. Срібла нітрату
b. Амонію тіоціанату
c. Кислоти хлористоводневої
d. Калію нітрату
e. Кислоти азотної

74. Під час візиту до лікаря-стоматолога з приводу видалення зуба у пацієнта після застосування місцевої анестезії розвинувся анафілактичний шок. Який лікарський засіб міг спричинити таку прогнозовану побічну реакцію?
a. Лінкоміцин
b. Ловастатин
*c. Лідокаїн
d. Лансопразол
e. Лізиноприл

75. Про який вид побічної реакції має повідомити фармацевт через карту-повідомлення за наявності у пацієнта реакції на використання лікарського засобу, характер або тяжкість проявів, що не призводить до смерті, не становить загрози для життя, не вимагає госпіталізації або збільшення терміну госпіталізації, не викликає стійкої або значної непрацездатності чи інвалідності та вроджених аномалій чи вад розвитку та не має іншої важливої медичної оцінки?
a. Передбачену
b. Непередбачену
*c. Несерйозну
d. Незафіксовану
e. Серйозну

76. Розподіл рацемічної суміші дозволяє значно покращити фармакокінетичні та фармакодинамічні характеристики лікарського засобу. Рацемічним ізомером якого препарату є левофлоксацин?
a. Норфлоксацину
b. Левоцетиризину
c. Ципрофлоксацину
d. Геміфлоксацину
*e. Офлоксацину

77. У тактичній медицині під час надання домедичної допомоги пораненому застосовується правило "C–A–B–C" (сильна кровотеча, дихальні шляхи, дихання, кровообіг). Що передбачає це правило?
a. Практику встановлення пріоритетів та алгоритм медичного сортування потерпілим
*b. Практику визначення ознак життя та порядок надання домедичної допомоги потерпілим
c. Практику визначення логістичних шляхів та порядок медичної евакуації потерпілим
d. Порядок діагностування хронічних захворювань та надання першої лікарської допомоги потерпілим
e. Практику встановлення діагнозу та порядок надання першої медичної допомоги потерпілим

78. Укажіть ефірну олію, основним компонентом якої є цинеол.
a. Лимонна
b. Лавандова
*c. Евкаліптова
d. М'ятна
e. Шавлієва

79. Під час контролю якості тирлича коренів виконується випробування "Показник гіркоти". Оскільки визначення проводиться різними експертами, то використовують розчин порівняння для розрахунку коефіцієнта кореляції експертів. Укажіть речовину, яка застосовується для приготування цього розчину.
a. Фруктози дигідрат
b. Глюкози моногідрат
*c. Хініну гідрохлорид
d. Натрію хлорид
e. Лимонна кислота

80. Із якими біологічно активними речовинами, що містяться в корі крушини, пов'язаний проносний ефект препаратів цієї лікарської рослинної сировини?
*a. Антраценпохідними
b. Кумаринами
c. Полісахаридами
d. Ксантонами
e. Простими фенолами

81. Укажіть із нижченаведених лікарських засобів антибіотик полієнового ряду для лікування системних і локалізованих мікозів (кандидозів).
*a. Ністатин
b. Азитроміцин
c. Лінкоміцин
d. Амікацин
e. Клотримазол

82. Згідно з Настановою "Лікарські засоби. Належна практика зберігання", умови зберігання лікарських засобів (ЛЗ) повинні відповідати зазначеній у маркуванні інформації, яка враховує температуру зберігання та відносну вологість. Результати яких досліджень є основою для визначення умов зберігання?
*a. Випробування стабільності ЛЗ
b. Прекваліфікація виробництва
c. Сертифікація процесу
d. Валідація методик
e. Кваліфікація фахівців

83. Начальнику медичної служби військової частини в кінці фінансового року необхідно запланувати витребування медичного майна та техніки на наступний рік у мирний час. Як він буде здійснювати витребування медичного майна та техніки?
a. За фактичною потребою та з урахуванням їх забезпеченості до кінця року
b. На підставі фактичних запитів військових частин
c. За власним бажанням військових частин
*d. На підставі норм постачання та забезпеченості медичним майном на початок року
e. З урахуванням потреб та можливостей здійснення замовлень медичного майна

84. Який із факторів знижує рівень зацікавленості фахівця в активізації власних зусиль та прояву ініціативності для досягнення мети діяльності організації?
a. Розширення кола повноважень
b. Збіг цілей фахівця та організації
c. Корпоративна система професійного розвитку
d. Чітко визначені ключові показники ефективності діяльності
*e. Невизнання досягнутих успіхів

85. До аптеки звернувся відвідувач щодо герпетичного висипу на верхній губі. Укажіть лікарський засіб для етіотропної терапії.
a. Перметрин
b. Повідон-йод
*c. Ацикловір
d. Бензилбензоат
e. Оксид цинку

86. Із якою метою під час надання домедичної та першої медичної допомоги використовується "оклюзійна торакальна пов'язка (наліпка) на гелевій основі з клапаном (або без клапана)", що передбачена Переліком лікарських засобів та медичних виробів, які повинні бути в складі аптечок медичних загальновійськових індивідуальних?
a. Зупинки масивної зовнішньої кровотечі при вогнепальному пораненні голови
b. Знерухомлення кінцівки при відкритих переломах, де зламана кістка виступає назовні
c. Транспортної іммобілізації кінцівки при частковій ампутації
*d. Перешкоджання потраплянню повітря в рану при зовнішньому відкритому пневмотораксі
e. Зменшення тепловтрат чи перегрівання людського тіла в екстрених випадках

87. Укажіть лікарську форму для зовнішнього застосування, що містить суму рослинних екстрактів, диспергованих у липкій основі на основі каучуку, нанесеній на тканинні стрічки, і чинить місцеву дію.
a. Припарка
b. Крем ліпофільний
c. Ліпофільний гель
d. Гідрогель
*e. Пластир нашкірний

88. Які дії заборонені для підтримання ліцензіатом відповідності санітарного стану приміщень та устаткування аптеки вимогам санітарно-протиепідемічного режиму аптечних закладів?
a. Застосуванням мийних засобів
b. Дезінфекція
*c. Сухе прибирання
d. Використання окремого інвентаря
e. Дератизація

89. Укажіть термін дії електронного рецепта, виписаного на рецептурному бланку форми №1 (ф-1), на лікарські засоби, крім наркотичних (психотропних), що підлягають відпуску за рецептом та повна вартість яких оплачується за рахунок коштів споживача.
a. 60 календарних днів
b. 10 календарних днів
c. 20 календарних днів
d. 30 календарних днів
*e. 90 календарних днів

90. Для очищення жирної шкіри використовують лікувально-косметичні лосьйони, до складу яких уводять кератолітичні компоненти. Яка з нижченаведених речовин має такі властивості?
*a. Кислота саліцилова
b. Розчин водню пероксиду
c. Гліцерин
d. Метилцелюлоза
e. Сік алое

91. Таблетки розчинні - це таблетки, які перед застосуванням розчиняються у воді. За яких умов потрібно досліджувати ці таблетки на розпадання?
a. Рідке середовище - вода, температура 45-50^oС
b. Рідке середовище - розчин кислоти хлористоводневої, температура 15-25^oС
*c. Рідке середовище - вода, температура 15-25^oС
d. Рідке середовище - кислота оцтова, температура 15-25^oС
e. Рідке середовище - фосфатний буферний розчин рН=6,8, температура 15-25^oС

92. Який вид контролю здійснює уповноважена особа аптеки під час надходження лікарських засобів від постачальника?
*a. Візуальний
b. Опитувальний
c. Фізичний
d. Контроль при відпуску
e. Хімічний

93. Лікарські засоби якої групи повинні перш за все входити до складу тактичної індивідуальної медичної аптечки (IFAK), що використовується для надання домедичної допомоги пораненим під час бойових дій?
a. Знеболювальні
b. Протигрибкові
*c. Кровоспинні
d. Протиалергійні
e. Протизапальні

94. До аптеки звернувся постійний відвідувач віком 69 років зі скаргами на сухий кашель. Фармацевт помітив, що цей відвідувач регулярно отримує в аптеці еналаприл за програмою "Доступні ліки". Що має зробити фармацевт?
a. Замінити самостійно еналаприл на інший лікарський засіб із цієї групи
*b. Спрямувати відвідувача до лікаря для корекції антигіпертензивної терапії
c. Порекомендувати ліки від сухого кашлю
d. Запропонувати парові інгаляції
e. Здійснити самостійно корекцію дози еналаприлу в бік зменшення

95. Асистент фармацевта готує дерматологічну суспензію, що містить сірку. Укажіть стабілізатор для цієї лікарської форми.
a. Твін-80
b. Желатоза
*c. Калійне мило
d. Метилцелюлоза
e. Ксантинова камедь

96. До проявів якої негативної реакції чи наслідку може призвести застосування масляних розчинів назальних крапель для симптоматичного лікування алергії в дітей до 2-х років?
a. Розвиток порушень серцевого ритму
b. Підвищення артеріального тиску
c. Виникнення закрепу
*d. Потрапляння їх у легені та розвиток пневмонії
e. Кандидозу верхніх дихальних шляхів

97. У якому співвідношенні потрібно приготувати настій кореня алтеї, якщо в рецепті не зазначена кількість сировини?
a. 1:10
*b. 1:20
c. 1:1
d. 1:5
e. 1:30

98. Фармацевт віком 59 років раптово втратив свідомість. Діагностовано ознаки клінічної смерті. Із яких дій потрібно починати реанімаційні заходи?
a. Уведення аміодарону чи лідокаїну
b. Застосування потрійного прийому Сафара
*c. Виконання зовнішнього масажу серця
d. Виконання конікотомії
e. Уведення атропіну та адреналіну

99. Яка форма кредитування передбачає можливість видачі й погашення кредиту декількома частинами (траншами) у межах встановленого ліміту та в зручному режимі для ведення бізнесу позичальника?
a. Лізинг
*b. Кредитна лінія
c. Кредит на купівлю транспорту
d. Овердрафт
e. Строковий кредит

100. Дисперсну фазу косметичних гелів формують гелеутворювачі. Яка з нижченаведених речовин належить до природних рослинних гелеутворювачів?
a. Желатин
*b. Пектин
c. Декстран
d. Колаген
e. Натрій карбоксиметилцелюлоза

101. Укажіть перелік лікарських засобів, які відпускаються без рецепта для симптоматичного лікування болю в горлі.
a. Сульфатіазол, Сульфаніламід, Хлорамфен
b. Амброксол, Бромгексин, Карбоцистеїн
c. Ксилометазолін, Оксиметазолін, Трамазолін
*d. Амбазон, Гексетидин, Декаметоксин
e. Ацетилсаліцилова кислота, Парацетамол, Метамізол натрію

102. Яким методом проводять визначення кількісного вмісту ефірної олії у деревію траві відповідно до вимог ДФУ?
a. Колориметрії
b. Титриметрії
c. Гравіметрії
*d. Перегонки з водяною парою
e. Спектрофотометрії

103. Пацієнту для лікування сечокам'яної хвороби, спричиненої уратними каменями, призначено препарат, механізм дії якого пов'язаний зі здатністю інгібувати фермент ксантиноксидазу. Укажіть цей препарат.
a. Урсодезоксихолева кислота
b. Домперидон
c. Ципрофлоксацин
*d. Алопуринол
e. Фуразидин

104. Які противірусні засоби прямої дії, що є інгібіторами зворотної транскриптази ВІЛ, застосовуються для антиретровірусної терапії дорослих, підлітків і дітей?
a. Тилорон, інозин пранобекс
*b. Ламівудин, зидовудин
c. Фамцикловір, валацикловір
d. Уміфеновір, озельтамівір
e. Ацикловір, рибавірин

105. Які лікарські засоби за міжнародними непатентованими назвами передбачені для комплектації набору таблеток (Pill pack) у складі аптечок медичних загальновійськових індивідуальних (АМЗІ)?
a. Левофлоксацин, амброксол, лопераміду гідрохлорид
b. Мелоксикам, лопераміду гідрохлорид, екстракт валеріани
c. Мелоксикам, лоратадин, вугілля активоване
*d. Парацетамол, мелоксикам, левофлоксацин
e. Парацетамол, вугілля активоване, амброксол

106. Яку водну витяжку готують із суміші рослинного матеріалу та води, настоюють на киплячій водяній бані впродовж 30 хв, потім 10 хв охолоджують, проціджують і доводять до необхідного об'єму очищеною водою?
a. Настій
b. Настойку
c. Густий екстракт
*d. Відвар
e. Рідкий екстракт

107. Укажіть лікарську форму, що є густою рідиною або драглеподібною масою, яка плавиться за температури тіла.
a. Мазь
*b. Лінімент
c. Паста
d. Емульсія
e. Суспензія

108. Під час випробувань ацетилсаліцилової кислоти встановлено, що 1 г цієї субстанції розчиняється в 5 мл етанолу 96%. Яка розчинність ацетилсаліцилової кислоти відносно розчинника згідно з Державною Фармакопеєю України?
a. Малорозчинна
b. Помірно розчинна
*c. Легкорозчинна
d. Дуже легкорозчинна
e. Частково розчинна

109. В аналітичній лабораторії був визначений індекс набухання для лікарської рослинної сировини (ЛРС), що містить гетерополісахариди. Наявність якої речовини в ЛРС визначається у такий спосіб?
*a. Слизу
b. Хітину
c. Глікогену
d. Муреїну
e. Інуліну

110. Пацієнт віком 60 років із артеріальною гіпертензією тривалий час приймав клофелін. Через деякий час після покращення стану та нормалізації артеріального тиску він раптово припинив уживання препарату. Виникнення якої побічної реакції можливе у разі раптової відміни клофеліну?
a. Сухий кашель
*b. Гіпертензивний криз
c. Біль в епігастрії
d. Диспепсія та нудота
e. Зниження артеріального тиску

111. Згідно із законом України "Про лікарські засоби" в Україні лікарські засоби (ЛЗ) допускаються до застосування після їхньої державної реєстрації. Укажіть ЛЗ, які не підлягають державній реєстрації відповідно до цього Закону.
a. Увезені в Україну імпортні ЛЗ для реалізації на вітчизняному ринку
b. Промислово виготовлені в Україні для лікування орфанних захворювань
c. Промислово виготовлені в Україні для експортування
*d. Виготовлені в аптеці на замовлення лікувально-профілактичного закладу
e. Промислово виготовлені в Україні для лікування онкологічних хворих

112. Яку домедичну допомогу потрібно надати потерпілому, якщо він має ознаки обструкції стороннім тілом, але може говорити, кашляти, дихати?
a. При підозрі на кульове поранення шиї
*b. При порушенні прохідності верхніх дихальних шляхів
c. При струсі головного мозку
d. При кровотечі у плевральній порожнині
e. При підозрі на повну асфіксію

113. Хто затверджує перелік життєво необхідного та найбільш важливого медичного майна, що утримується на медичних складах для забезпечення військ у надзвичайних ситуаціях мирного часу, згідно з Порядком постачання медичного майна Збройним Силам України в мирний час?
a. Військовий лікар
b. Начальник військово-польової аптеки
*c. Начальник служби забезпечення медичним майном
d. Начальник генерального штабу
e. Начальник Держлікслужби з лікарських засобів

114. Який термін дії електронного рецепта, виписаного на рецептурному бланку №3 (ф-3), на наркотичні (психотропні) лікарські засоби?
a. 30 календарних днів
*b. 10 календарних днів
c. 20 календарних днів
d. 15 календарних днів
e. 60 календарних днів

115. Наступного дня після виготовлення суспензії фармацевт помітив осідання твердих часток. Під час збовтування суспензія відновила свої властивості як гетерогенна система. Як називається цей процес?
a. Коалесценція
b. Кінетична нестійкість
*c. Ресуспендованість
d. Інверсія
e. Термодинамічна стійкість

116. На який мікроорганізм спрямована дія кларитроміцину, що призначили пацієнту з виразкою пілоричного відділу шлунка?
a. Chlamydia pneumoniae
b. Streptococcus pneumoniae
c. Haemophilus influenzae
d. Mycoplasma pneumoniae
*e. Helicobacter pylori

117. Фармацевт виготовляє офтальмологічний лікарський засіб. Які допоміжні речовини використовує спеціаліст із метою запобігання контамінації та розмноження мікроорганізмів у ліках?
a. Стабілізатори
*b. Консерванти
c. Розчинники
d. Солюбілізатори
e. Пролонгатори

118. Яким чином визначається однорідність супозиторіїв екстемпорального виготовлення?
a. Рефрактометрично
b. За допомогою ситового аналізу
c. Мікроскопічно
*d. Візуально на поздовжньому зрізі
e. Візуально на поперечному зрізі

119. Залежно від змісту господарських операцій у фармації використовують різні види цін. Як називаються ціни, рівень яких штучно занижений, порівняно з цінами за звичайними комерційними операціями?
a. Регульовані
b. Монопольні
*c. Демпінгові
d. Договірні
e. Фіксовані

120. Укажіть речовину, під час виготовлення водного розчину якої, як розчинник використовують свіжоотриману, попередньо профільтровану, воду очищену.
a. Натрію хлорид
*b. Калію перманганат
c. Кислота борна
d. Міді сульфат
e. Етакредину лактат

121. При потенціометричному визначенні рН згідно з вимогами ДФУ вимірюють різницю потенціалів між двома електродами - індикаторним та електродом порівняння, які занурюються у випробовуваний розчин. Укажіть індикаторний електрод, придатний для цього визначення.
a. Платиновий
*b. Скляний
c. Кисневий
d. Стандартний
e. Металічний

122. У яких умовах повинні зберігатися дієтичні добавки в аптечному закладі?
*a. Окремо від іншої продукції
b. Разом із іншими лікарськими засобами
c. У сухому місці
d. Разом із рослинною сировиною
e. У темному місці

123. Яку процедуру потрібно застосувати при формуванні груп для проведення клінічного дослідження лікарського засобу, що дозволить мінімізувати  систематичні помилки та упередженість дослідника?
a. Абстрагування
*b. Рандомізацію
c. Індивідуалізацію
d. Формалізацію
e. Валідацію

124. Яка ознака з нижченаведених характерна для відкритого перелому кісток кінцівки?
a. Гематома в ділянці перелому
b. Зміна довжини кінцівки
c. -
*d. Кровотеча з рани
e. Припухлість у ділянці ураження

125. Пацієнту з обструктивним бронхітом лікар призначив антибіотик із групи фторхінолонів, а також порекомендував на тлі їх прийому вживати велику кількість рідини - до 2-3 л на добу. Укажіть причину цієї рекомендації.
a. Для запобігання кумуляції лікарського засобу
b. Для кращого всмоктування препарату
c. Для отримання швидшого ефекту від препарату
d. Для попередження гепатотоксичності препарату
*e. Для запобігання утворенню голкоподібних кристалів у канальцях нирок

126. До аптеки надійшов рецепт, що містить фармацевтичну несумісність: begin Sulfuris 1,0 Olei Ricini 10,0 Spiritus aethylici 70% 20 ml Misce. Da. Signa: Наносити на уражені ділянки. Укажіть вид фармацевтичної несумісності.
a. Нерозчинність інгредієнтів
b. Хімічна взаємодія
*c. Незмішуваність інгредієнтів
d. Розшарування емульсії
e. Коагуляція колоїдної системи

127. За якими принципами здійснюється розподіл постачання медичного майна військовим частинам Збройних Сил України в мирний час?
a. За рівнем забезпеченості гуманітарною допомогою від міжнародних постачальників у плановому порядку
b. За територіальними громадами з урахуванням їх наближеності до кордону країни у позаплановому порядку
c. За пріоритетністю обласних центрів без урахування логістичних шляхів у плановому порядку
d. За географічно-кліматичними зонами з урахуванням децентралізації постачання у позаплановому порядку
*e. За територіальним принципом у плановому порядку з поєднанням централізованого та децентралізованого постачання

128. Укажіть результат застосування амоксициліну для пацієнтки з діагнозом: тонзиліт, яка приймає комбіновані оральні контрацептиви.
a. Підвищення антибактеріальної ефективності
b. Підвищення ефективності контрацепції
*c. Зниження ефективності контрацепції
d. Зниження антибактеріальної ефективності
e. Підвищення ефективності антибактерійної терапії та контрацепції

129. Яка з команд медицини катастроф, що створені у складі центрів екстреної медичної допомоги та медицини катастроф, залучається до надання екстреної (швидкої) медичної допомоги постраждалим на місці події та їх медичної евакуації на догоспітальному етапі надання медичної допомоги?
a. Бригада швидкої екстреної (швидкої) медичної допомоги
b. Команда медицини катастроф шостого типу
c. Команда медицини катастроф другого типу
*d. Команда медицини катастроф першого типу
e. Команди медицини катастроф різних типів

130. Пацієнт віком 42 роки з ревматоїдним артритом в анамнезі має виразкову хворобу дванадцятипалої кишки. Який лікарський засіб із групи НПЗЗ можна йому рекомендувати?
a. Напроксен
b. Iндометацин
c. Диклофенак
d. Ацетилсаліцилову кислоту
*e. Целекоксиб

131. На кого із суб'єктів забезпечення цивільного захисту покладено завдання з організації надання домедичної допомоги постраждалим у зоні надзвичайної ситуації?
*a. Центральний орган виконавчої влади, що реалізує державну політику у сфері цивільного захисту
b. Раду міністрів Автономної Республіки Крим, обласні Київську та Севастопольську міські державні адміністрації
c. Кабінет Міністрів України
d. Службу медицини катастроф України
e. Центральний орган виконавчої влади, що забезпечує формування державної політики у сфері цивільного захисту

132. Маркетингові дослідження, які проводила аптечна мережа, показали, що попит на певну групу лікарських засобів не змінився, незважаючи на суттєве зростання вартості товару. Про який вид попиту йдеться?
*a. Нееластичний
b. Еластичний
c. Позитивний
d. Абсолютно нееластичний
e. Абсолютно еластичний

133. Яку з нижченаведених лікарських речовин завжди дозують за масою під час приготування лікарських форм?
a. Воду очищену
*b. Гліцерин
c. Кислоту хлористоводневу
d. Спирт етиловий
e. Настойку валеріани

134. Який показник визначається діленням суми товарообігу на одного працівника середньоспискової чисельності аптеки?
a. Прибуток
*b. Продуктивність праці
c. Торгові накладення
d. Рентабельність
e. Товарообіговість

135. У якому місці найкраще розташувати новий безрецептурний препарат у залі обслуговування з позицій мерчендайзингу?
a. На нижній полиці
b. У закритій шафі
*c. На полиці на рівні очей
d. Біля входу в аптеку
e. На верхній полиці

136. До якої категорії можна віднести очний імплант, матриця якого складається із кополімерів молочної та гліколевої кислоти, після введення поступово розчиняється і вивільнює активні фармацевтичні інгредієнти та не потребує видалення?
*a. Біорозчинні
b. Мінімси
c. Осмотичні
d. Нерозчинні
e. Дифузійні

137. Для визначення домішок поліциклічних ароматичних вуглеводнів використовують спектрофотометр. Який показник вимірюють цим приладом?
a. Температуру кипіння
*b. Оптичну густину
c. Температуру плавлення
d. Кут обертання
e. Динамічну в'язкість

138. Укажіть час розпадання гранул шипучих під час проведення фармако-технологічних досліджень згідно з вимогами ДФУ.
a. До 60 хв
b. До 45 хв
*c. До 5 хв
d. До 15 хв
e. До 30 хв

139. Яку форму документації мають використати фармацевти, асистенти фармацевта усіх закладів охорони здоров'я незалежно від форм власності для повідомлення про будь-які випадки побічних реакцій лікарських засобів, вакцини, туберкуліну, відсутності ефективності лікарських засобів та несприятливих подій після імунізації/туберкулінодіагностики?
a. Касовий ордер
b. Ф-3
c. Бланк-замовлення
d. Ф-1
*e. Карту-повідомлення

140. На яких територіях заборонено провадити господарську діяльність із реалізації лікарських засобів через мобільні аптечні пункти?
a. У межах територій, на яких уведено надзвичайний стан, на період надзвичайного стану
b. У межах територій, де ведуться активні бойові дії, за переліком, затвердженим Мінреінтеграції
*c. В обласних центрах та містах на території України з кількістю населення понад 100 тисяч осіб
d. У сільській місцевості у разі відсутності аптеки
e. У сільській місцевості у разі відсутності аптечного пункту

141. Який стабілізатор потрібно застосувати під час виготовлення екстемпорального 2%-го розчину новокаїну для ін'єкцій?
a. Кальцію карбонат
b. Натрію хлорид
c. Натрію гідрокарбонат
*d. Кислоту хлористоводневу
e. Калію гідроксид

142. Укажіть із нижченаведеного переліку лікарську рослинну сировину, що містить ненасичені жирні кислоти та використовується для профілактики атеросклерозу.
a. Дягелю кореневища
b. Ехінацеї трава
c. Кропу плоди
*d. Гарбуза насіння
e. Вільхи супліддя

143. В аптечній технології лікарських засобів існують особливі (утруднені) випадки виготовлення водних розчинів. Укажіть умови розчинення кристалів міді сульфату у воді.
a. Розчиняють у попередньо профільтрованій чи процідженій воді
b. Розчиняють у гарячій воді
c. Розчиняють у насиченому розчині калію йодиду
d. Під час розчинення додають натрію гідрокарбонат
*e. Подрібнюють із невеликою кількістю води перед розчиненням

144. Надання фармацевтичної послуги ґрунтується на двох підходах: "фокус на товар (лікарські засоби)" та "фокус на пацієнта". Яка основна мета фармацевтичної послуги під час реалізації підходу "фокус на пацієнта"?
*a. Здоров'я пацієнта
b. Залучення більшої кількості відвідувачів
c. Прибуток
d. Підвищення виручки
e. Відпуск лікарських засобів

145. Яку лікарську рослинну сировину з нижченаведеного можна рекомендувати пацієнту як відхаркувальний засіб?
a. Шипшини плоди
b. Буркуну траву
c. Розторопші плоди
d. Вільхи супліддя
*e. Подорожника великого листя

146. Для якої рослинної сировини під час кількісного визначення ефірної олії перегонку продовжують, доки леткі сині компоненти сягнуть нижнього кінця конденсуючої системи?
a. Гарбуза насіння
b. Анісу плодів
*c. Ромашки квіток
d. Валеріани коренів
e. Калини плодів

147. Який лікарський засіб із групи інгібіторів АПФ рекомендовано використовувати як засіб "швидкої допомоги" при гіпертонічному кризі до прибуття бригади екстреної (швидкої) медичної допомоги?
a. Фуросемід
*b. Каптоприл
c. Ніфедипін
d. Нітрогліцерин
e. Амлодипін

148. Залежно від того, яка організація приймає стандарти, вони поділяються на міжнародні, регіональні та національні. Дайте визначення поняттю "національний стандарт".
a. Документ, що містить систематизований звід або перелік будь-яких об'єктів і дає змогу віднайти об'єкт за новим позначенням
b. Документ, що встановлює правила, настанови чи характеристики щодо діяльності або її результатів
c. Регіональний стандарт, прийнятий європейською організацією зі стандартизації
*d. Стандарт, прийнятий національним органом стандартизації та доступний для широкого кола користувачів
e. Стандарт, прийнятий міжнародною організацією зі стандартизації та доступний для широкого кола користувачів

149. Для прийняття рішення про вибір методу лікування лікар зупинився на інформації, що ґрунтується на думці експертів. Якому рівню відповідає ця інформація згідно із засадами доказової медицини?
a. Обмежена достовірність - С
*b. Невизначена достовірність - D
c. Висока достовірність - А
d. Помірна достовірність - В
e. -

150. Медичне сортування проводиться під час надзвичайних ситуацій, що пов'язані з великою кількістю поранених. На скільки сортувальних категорій розподіляються потерпілі та за якими категоріями?
a. Дві сортувальні групи за станом здоров'я та потребою в однорідних лікувальних та евакуаційних заходах
*b. Чотири сортувальні групи за станом здоров'я та потребою в однорідних лікувальних та евакуаційних заходах
c. Три сортувальні групи за станом здоров'я
d. Дві сортувальні групи за потребою в евакуаційних заходах
e. На догоспітальному етапі медичне сортування не проводиться

