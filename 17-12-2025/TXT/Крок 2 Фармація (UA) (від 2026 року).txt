1. Фармацевт здійснює дослідження фармацевтичного ринку, використовуючи наукову періодичну літературу та статистичні дані. Який вид маркетингових досліджень при цьому здійснюється?
a. Опитування
b. Польові дослідження
c. Панельні дослідження
*d. Кабінетні дослідження
e. Спостереження

2. Фармацевт-аналітик ідентифікує субстанцію цефтриаксон натрію. Який реагент він повинен використати для підтвердження наявності катіонів натрію?
*a. Калію піроантимонат
b. Кальцію хлорид
c. Магнію сульфат
d. Амонію оксалат
e. Барію хлорид

3. Унаслідок порушення умов зберігання субстанції магнію сульфату гептагідрату може відбуватися втрата кристалізаційної води. Як називається цей процес?
*a. Вивітрювання
b. Гідроліз
c. Полімеризація
d. Відновлення
e. Окиснення

4. Спеціалісти відділу маркетингу фармацевтичного підприємства провели порівняльні дослідження внутрішнього середовища і зовнішніх умов, проаналізували сильні та слабкі сторони, можливості та загрози. Який спосіб аналізу вони використали?
*a. SWOT-аналіз
b. ABC-аналіз
c. PEST-аналіз
d. Матрицю БКТ
e. VEN-аналіз

5. Лікар прописав мікстуру, що містить кілька видів лікарської рослинної сировини. Укажіть види сировини, витяжку з яких можна виготовити в одній інфундирці.
a. М'яти листя, алтеї корені
b. М'яти листя, мучниці листя
c. М'яти листя, льону насіння
d. М'яти листя, крушини кора
*e. М'яти листя, ромашки квіти

6. Фармацевтична фірма-виробник встановлює ціну на лікарський засіб, враховуючи його собівартість та надбавку до собівартості. До якої моделі ціноутворення належить цей метод?
*a. Витратна
b. Модель, що ґрунтується на ринковому попиті
c. Модель, що ґрунтується на пропозиції
d. Беззбитковості
e. Конкурентна

7. У пацієнта з діагнозом ішемічна хвороба серця та хронічна недостатність кровообігу після тривалого застосування одного з нижченаведених лікарських засобів розвинулася гіпокаліємія, що призвело до порушення серцевого ритму та м'язової слабкості. Побічною дією якого препарату є це ускладнення?
a. Пропранололу
b. Лізиноприлу
c. Ніфедипіну
*d. Фуросеміду
e. Спіронолактону

8. Чоловіку в післяопераційному періоді тривалий час уводили промедол. У пацієнта виникли психічні та соматичні порушення після відміни препарату. Яке явище спостерігається в цьому випадку?
a. Тахіфілаксія
b. Синдром обкрадання
c. Синдром рикошету
*d. Абстинентний синдром
e. Ідіосинкразія

9. Проводять експрес-аналіз протикашльової мікстури, до складу якої входять натрію гідрокарбонат та екстракт трави термопсису. Яким методом можна визначити кількісний вміст натрію гідрокарбонату в цій мікстурі?
a. Аргентометрії
b. Нітритометрії
c. Перманганатометрії
d. Цериметрії
*e. Ацидиметрії

10. До якого типу супозиторних основ належить поліетиленоксидна основа?
a. Дифільні
b. Гідрофобні
c. Вуглеводневі
*d. Гідрофільні
e. Силіконові

11. Пацієнту віком 65 років із діагнозом ішемічна хвороба серця призначили антиагрегант - ацетилсаліцилову кислоту. Укажіть оптимальну добову дозу цього препарату.
a. 500 мг
b. 700 мг
c. 1000 мг
d. 900 мг
*e. 100 мг

12. Настойку Fructus capsici застосовують як відволікаючий та подразнювальний засіб при невралгіях, радикулітах та міозитах. Яка біологічно активна речовина цієї лікарської рослинної сировини зумовлює таку дію?
a. Ефедрин
*b. Капсаїцин
c. Інулін
d. Колхіцин
e. Схізандрин

13. Фармацевт приготував розчин глюкози 5%-й та додав стабілізатор Вейбеля - 5 мл. Який об'єм приготованого розчину?
a. 1000 мл
b. 500 мл
*c. 100 мл
d. 300 мл
e. 50 мл

14. Фармацевт готує мікстуру, у складі якої прописані нашатирно-анісові краплі. Який тип дисперсної системи утвориться?
a. Істинний розчин
*b. Опалесцентна мікстура
c. Емульсія
d. Колоїдний розчин
e. Розчин ВМС

15. Директор фармацевтичної фірми з метою зниження підприємницького ризику вирішив вилучити частину прибутку та вкласти гроші в ресторанний бізнес. Як називається розподіл зусиль та капіталовкладень між різними видами діяльності, результати яких безпосередньо не пов'язані?
*a. Диверсифікація
b. Ліквідація
c. Страхування
d. Банкрутство
e. Індексація

16. Пацієнту віком 43 роки призначено препарат для базової терапії для лікування важкої форми ревматоїдного артриту. Укажіть цей лікарський засіб.
a. Метилпреднізолон
b. Диклофенак натрію
c. Німесулід
*d. Метотрексат
e. Преднізолон

17. Для ідентифікації фенолу була проведена реакція з розчином натрію гіпохлориту концентрованого і розчином аміаку. У результаті з'явилося блакитне забарвлення, що згодом стало інтенсивнішим. Який продукт утворюється під час цієї реакції?
a. Мурексид
b. Полінітросполука
*c. Індофенол
d. Метилсаліцилат
e. Етилацетат

18. Який пристрій використовують для диспергування лікарської речовини та гомогенізації мазей?
a. Дезінтегратори
b. Ексцельсіор
c. Дисмембратори
*d. Тривалкову мазетерку
e. Салазочну машину

19. У рецептурно-виробничому відділі аптеки готують водний витяг із трави термопсису. Які компоненти необхідно використати фармацевту для приготування цього водного витягу?
*a. Траву термопсису, розчин кислоти хлористоводневої, воду очищену
b. Траву термопсису, воду очищену, розчин аміаку
c. Траву термопсису, натрію хлорид, воду очищену
d. Траву термопсису, натрію гідрокарбонат, воду очищену
e. Настойку термопсису, воду очищену

20. Фармацевт-аналітик проводить кількісне визначення гліцерину тринітрату в етанольному розчині методом абсорбційної спектрофотометрії у видимому діапазоні після утворення забарвленого продукту внаслідок хімічних реакцій. Яку величину він повинен виміряти для випробовуваного розчину та розчину порівняння, щоб обчислити вміст лікарської речовини?
a. Температуру кипіння
b. рН розчину
*c. Оптичну густину
d. Кут обертання
e. Показник заломлення

21. У лабораторії фармацевтичного підприємства проводять вхідний контроль нікотинаміду. Згідно з монографією ДФУ 2-го видання водний розчин субстанції має бути прозорим. Із яким розчином необхідно порівняти випробовуваний розчин?
a. Хлороформом
b. Пропанолом-2
c. Ефіром
*d. Водою
e. Метанолом

22. У лікарню доставлено дитину із симптомами отруєння, що супроводжується ураженням печінки. Зі слів бабусі відомо, що дитина випила флакон парацетамолу. Який із нижченаведених засобів можна використати як антидот у цьому разі?
*a. Ацетилцистеїн
b. Протаміну сульфат
c. Дефероксамін
d. Налоксон
e. Унітіол

23. Фармацевт-аналітик аптеки під час кількісного визначення розчину глюкози 10% використовує рефрактометр. Яку величину вимірюють за допомогою цього приладу?
a. Динамічну в'язкість
*b. Показник заломлення
c. Температуру плавлення
d. Кут обертання
e. Оптичну густину

24. У пацієнта з діагнозом артеріальна гіпертензія та бронхіальна астма на тлі терапії стався напад бронхоспазму. Який лікарський засіб, найімовірніше, спричинив це ускладнення?
a. Амлодипін
b. Фенотерол
c. Верапаміл
*d. Пропранолол
e. Нітрогліцерин

25. До якого виду податків належить податок на доходи фізичних осіб (ПДФО)?
*a. Загальнодержавних, прямих
b. Місцевих, непрямих
c. Особливих
d. Місцевих, прямих
e. Загальнодержавних, непрямих

26. Укажіть фінансовий показник діяльності аптеки, величина якого визначає обсяг реалізації товару, при якому сукупний дохід дорівнює сукупним витратам.
a. Рівень торгових накладень
b. Прибуток
c. Рентабельність
*d. Точка беззбитковості
e. Товарообіг

27. У структурі сульфатіазолу міститься первинна ароматична аміногрупа. Яку реакцію повинен виконати фармацевт-аналітик для підтвердження її наявності?
a. Утворення індофенолу
b. Утворення ауринового барвника
c. З натрію гідроксидом
*d. Утворення азобарвника
e. Із ціанбромідом

28. Хто надає дозвіл на відпуск лікарських засобів до структурних підрозділів аптеки при позитивному результаті вхідного контролю?
a. Фармацевт, який працює на зміні
b. Представник постачальника
c. Юрист
d. Бухгалтер
*e. Уповноважена особа

29. Препарати коренів женьшеню виявляють тонізуючі й адаптогенні властивості, поліпшують розумову та фізичну працездатність. Препаратами якої лікарської рослинної сировини можна його замінити в разі відсутності в аптеці настойки женьшеню?
a. Radiсes Glyсyrrhizae
b. Radiсes Taraxaсi
*c. Radiсes Araliae mandshuriсae
d. Radiсes Tormentillae
e. Radiсes Сalami

30. Для підтвердження тотожності трави буркуну провели лактонну пробу. Наявність якої групи біологічно активних сполук підтверджує ця реакція?
*a. Кумаринів
b. Лігнанів
c. Сапонінів
d. Серцевих глікозидів
e. Антраценпохідних

31. Який пероральний цукрознижувальний засіб потрібно призначити пацієнту віком 47 років із надмірною масою тіла та цукровим діабетом 2-го типу за неефективності дієтотерапії?
a. Метопролол
b. Метоклопрамід
c. Метронідазол
*d. Метформін
e. Мелоксикам

32. Фармацевт аптеки має другу кваліфікаційну категорію. Яку обов'язкову форму підвищення кваліфікації потрібно пройти провізору для отримання першої кваліфікаційної категорії?
a. Спеціалізацію
*b. Передатестаційний цикл
c. Стажування
d. Інтернатуру
e. -

33. Фабрика фітопрепаратів заготовила лікарську рослинну сировину для виготовлення чаю протизапальної, сечогінної та антисептичної дії - Folia Uvae ursi. За вмістом якої біологічно активної речовини визначають доброякісність цієї сировини?
a. Гіосціаміну
b. Рутину
c. Мангіферину
*d. Арбутину
e. Келіну

34. До лікаря звернулася пацієнтка зі скаргами на слизово-гнійні виділення з уретри та дискомфорт під час сечовипускання. Після обстеження виявлено Chlamydia trachomatis. Яку групу антибіотиків доцільно призначити для лікування цієї інфекції?
*a. Макроліди
b. Аміноглікозиди
c. Карбапенеми
d. Цефалоспорини
e. Пеніциліни

35. Укажіть антимікробний лікарський засіб, в основі синтезу якого лежить взаємодія 6-амінопеніциланової кислоти із хлорангідридом фенілгліцину.
a. Бензойна кислота
b. Нітрофурал
c. Хлорамфенікол
d. Ізоніазид
*e. Ампіцилін безводний

36. Укажіть метод амортизації, характерний для фармацевтичної промисловості та за якого амортизація нараховується пропорційно обсягу виконаної об'єктом роботи.
a. Кумулятивний метод
*b. Виробничий метод
c. Метод зменшення залишкової вартості
d. Метод прискореного зменшення залишкової вартості
e. Прямолінійний метод

37. У рецептурно-виробничому відділі аптеки готують розчини. Яка речовина потребує гарячого розчинника?
a. Пепсин
*b. Борна кислота
c. Натрію бромід
d. Метамізол натрію
e. Фенілсаліцилат

38. Відвар із якої лікарської рослинної сировини треба процідити негайно після зняття з водяної бані?
a. Конвалії квітів
b. Горицвіту трави
c. М'яти перцевої трави
*d. Дуба кори
e. Термопсису трави

39. Через 2 місяці постійного приймання антиаритмічного лікарського засобу в пацієнтки діагностовано порушення функції щитовидної залози у вигляді тиреотоксикозу. Який препарат міг викликати такий побічний ефект?
a. Пропафенон
b. Новокаїнамід
*c. Аміодарон
d. Бісопролол
e. Соталол

40. Для медичного застосування у смородини чорної використовують два види лікарської рослинної сировини. Укажіть їх.
a. Бруньки та плоди
*b. Плоди та листя
c. Плоди та корені
d. Плоди та кора
e. Квітки та листя

41. У разі планового закриття аптеки для проведення ремонтних робіт чи технічного переобладнання необхідно завчасно повідомити про це Державну службу України з лікарських засобів та контролю за наркотиками. Не пізніше якого терміну потрібно це зробити?
a. 3 місяці
b. 1 місяць
*c. 10 робочих днів
d. Повідомлення не обов'язкове
e. 20 робочих днів

42. Яка з нижченаведених олій є джерелом фосфоліпідів та використовується як сировина для виробництва антигельмінтних засобів?
*a. Oleum Cucurbitaе
b. -
c. Oleum Ricini
d. Oleum Lini
e. Oleum Amygdalarum

43. З урахуванням якого стажу проводять розрахунок компенсацій за листком непрацездатності?
*a. Страхового
b. Загального
c. Професійного
d. Трудового
e. Профспілкового

44. Яким методом стерилізують очні краплі з бензилпеніциліну натрієвою сіллю?
a. Гарячим повітрям
b. Парою під тиском
c. УФ-випромінюванням
d. Текучою парою
*e. Не підлягає стерилізації

45. У жінки віком 62 роки діагностовано гострий пієлонефрит. Лікар призначив гентаміцин. З анамнезу відомо, що пацієнтка приймає фуросемід. Укажіть можливе ускладнення при одночасному застосуванні цих препаратів.
a. Посилення гематотоксичності гентаміцину
b. Високий ризик розвитку судом
c. Високий ризик розвитку алергічних реакцій
*d. Посилення ототоксичності аміноглікозидів
e. Потенціювання гепатотоксичної дії аміноглікозидів

46. Фармацевт-аналітик встановлює кількісний вміст субстанції бензокаїну. Для цього він застосовує метод визначення амінного азоту в сполуках, що містять первинну ароматичну аміногрупу. Розчин якої речовини використовують як титрант у цьому методі?
a. Срібла нітрату
b. Натрію гідроксиду
*c. Натрію нітриту
d. Калію бромату
e. Хлористоводневої кислоти

47. Фармацевтичне підприємство розробляє нові лікарські форми для своїх лікарських засобів. Який це напрям розвитку маркетингової товарної політики?
a. Скорочення виробництва
b. -
c. Диверсифікація
*d. Модифікація товару
e. Диференціація

48. Упродовж якого періоду в аптеці повинні зберігатися документи, що засвідчують факт купівлі лікарських засобів та виробів медичного призначення?
*a. 3 роки
b. 1 рік
c. 10 років
d. 5 років
e. 3 місяці

49. Препарати коренів раувольфії зміїної використовують для лікування артеріальної гіпертензії. За вмістом якої речовини визначають справжність сировини?
a. Вінбластину
b. Гіосціаміну
*c. Резерпіну
d. Атропіну
e. Адонітоксину

50. Глутамінова кислота за хімічною будовою належить до амінокислот аліфатичного ряду. Який метод застосовують для її кількісного визначення?
a. Комплексонометрії
b. Нітритометрії
c. Аргентометрії
d. Броматометрії
*e. Алкаліметрії

51. Кількісне визначення субстанції фенобарбіталу проводять методом алкаліметрії в неводному середовищі. Який реактив використовують як розчинник?
*a. Диметилформамід
b. Оцтова кислота безводна
c. Оцтовий ангідрид
d. Мурашина кислота
e. Етанол

52. Який індикатор використовується під час кількісного визначення парацетамолу в субстанції методом цериметрії?
a. Калію хромат
b. Крохмаль
*c. Фероїн
d. Фенолфталеїн
e. Натрію еозинат

53. У рецептурно-виробничому відділі аптеки виготовляють супозиторії методом викачування. Укажіть основу, яку використовують для цього методу.
*a. Масло какао
b. Бутирол
c. Мильно-гліцеринову
d. Вітепсол
e. Желатин-гліцеринову

54. Фармацевт-аналітик проводить ідентифікацію субстанції клонідину гідрохлориду. Розчин якої речовини він повинен використати для підтвердження наявності хлорид-іонів?
a. Магнію сульфату
*b. Срібла нітрату
c. Калію гідроксиду
d. Натрію гідрокарбонату
e. Цинку хлориду

55. Для визначення справжності Fructus Sophora japonicae до витягу додали концентровану хлористоводневу кислоту і магнієву стружку. Спостерігається рожево-червоне забарвлення. Про присутність яких речовин свідчить ця реакція?
*a. Флавоноїдів
b. Сапонінів
c. Кумаринів
d. Антраценпохідних
e. Дубильних речовин

56. Прокаїну гідрохлорид - лікарський засіб для місцевої анестезії. До похідних якої кислоти він належить за хімічною будовою?
a. Сульфанілової
b. Фенілоцтової
c. Саліцилової
d. Хромотропової
*e. п-Амінобензойної

57. Фармацевт-аналітик під час випробувань субстанції глюкози безводної повинен встановити значення питомого оптичного обертання. Яку величину йому необхідно виміряти для цього за допомогою поляриметра?
a. Показник заломлення
b. В'язкість
c. Оптичну густину
*d. Кут обертання
e. Температуру плавлення

58. Відділ маркетингу фармацевтичної фірми встановив, що при незначному підвищенні ціни на лікарський засіб попит на нього значно знизився. Який це вид попиту?
a. Нееластичний
b. Нераціональний
c. Раціональний
*d. Еластичний
e. Унітарний

59. Біологічно активні речовини цієї рослини мають секретолітичні, спазмолітичні, вітрогінні та слабкі сечогінні властивості. Її ефірна олія використовується для приготування кропової води. Укажіть із нижченаведеного цю рослину.
a. Глід криваво-червоний
*b. Фенхель звичайний
c. Пижмо звичайне
d. Береза повисла
e. Календула лікарська

60. Фармацевт-аналітик здійснює експрес-аналіз лікарської форми, що містить кальцію глюконат. Який реактив він використовує для ідентифікації катіона кальцію?
a. Міді (ІІ) сульфат
b. Калію піроантимонат
*c. Амонію оксалат
d. Барію хлорид
e. Натрію тетрафенілборат

61. Який із нижченаведених методів застосовують під час виробництва м'яких капсул зі швом?
a. Занурення
*b. Пресування
c. Крапельний
d. Виливання
e. Вдавлювання

62. Під час виставки відвідувачам безкоштовно роздавали календарі, блокноти, ділові подарунки з логотипом фармацевтичної компанії. Як називається такий вид реклами?
a. Зовнішня
b. Кінореклама
c. Друкована
*d. Сувенірна
e. Реклама на місці продажу

63. Фармацевт-аналітик під час випробувань субстанції прокаїну гідрохлориду проводить реакцію з тіоацетамідним реактивом. Про наявність якої домішки свідчить поява коричневого забарвлення?
*a. Важких металів
b. Магнію
c. Алюмінію
d. Кальцію
e. Калію

64. У лабораторії під час фармакогностичного аналізу досліджують ефірну олію лікарської рослини. Встановили, що до її складу входить до 80% цинеолу. Укажіть лікарську рослинну сировину, що є джерелом цієї ефірної олії.
a. Folia Betulae
*b. Folia Eucalypti
c. Folia Мelissae
d. Folia Menthae piperitae
e. Folia Absinthii

65. Для якого лікарського засобу характерне наповнення лише 2/3 об'єму флакону перед стерилізацією?
a. Гексаметилентетраміну
b. Натрію хлориду
c. Кальцію хлориду
d. Еуфіліну
*e. Натрію гідрокарбонату

66. Трава золототисячника звичайного підвищує апетит та входить до складу шлункових зборів. Яка діюча речовина зумовлює таку дію цієї сировини?
a. Алкалоїди
b. Прості феноли
*c. Іридоїди
d. Флавоноїди
e. Сапоніни

67. Лікар-стоматолог після видалення кісти верхньої щелепи, для профілактики післяопераційних бактеріальних ускладнень, призначив пацієнту перорально антибіотик, який проникає в кісткову тканину. Укажіть цей препарат.
a. Кларитроміцин
*b. Лінкоміцин
c. Стрептоміцин
d. Ніфуроксазид
e. Амоксицилін

68. Фармацевт аптеки через незадоволення умовами праці звільнився за власним бажанням і влаштувався на посаду медичного представника фармацевтичної компанії. Якому поняттю відповідає такий рух трудових ресурсів?
*a. Плинність кадрів
b. Переведення працівника
c. Вербування кадрів
d. Підвищення на посаді
e. Ротація кадрів

69. Що з нижченаведеного при складанні бухгалтерського балансу потрібно віднести до необоротних активів?
a. Тара
b. Грошові кошти
c. Товари
*d. Споруди
e. Лікарська рослинна сировина

70. Висушені плоди чорниці використовують як в'яжучий засіб. Наявністю яких речовин зумовлені в'яжучі властивості цієї лікарської рослинної сировини?
a. Флавоноїдів
b. Іридоїдів
*c. Танінів
d. Полісахаридів
e. Алкалоїдів

71. Укажіть назву готової лікарської форми, яка являє собою тверду желатинову капсулу для внутрішнього застосування, що містить суміш мікрокапсул із жировою оболонкою, які мають неоднаковий час вивільнення лікарських речовин.
a. Пелета
b. Мікрогранула
c. Тубатина
d. Гранула
*e. Спансула

72. У фармацевтичній компанії існує декілька формальних і неформальних груп. Яка характерна риса формальних груп?
a. Виникають спонтанно
b. Виникають у результаті зацікавленості, симпатії
c. Лідер групи отримує повноваження від групи
d. Чинять опір змінам в організації
*e. Створюються для здійснення виробничого процесу

73. За допомогою якої допоміжної речовини можна підвищити температуру плавлення мазевої основи?
a. Натрію лаурилсульфату
*b. Парафіну
c. Пропіленгліколю
d. Бензалконію хлориду
e. Етанолу

74. У рецептурно-виробничому відділі аптеки необхідно приготувати 1% спиртовий розчин метиленового синього. Якої концентрації спирт необхідно використати?
a. 40%
b. 90%
c. 70%
*d. 95%
e. 60%

75. Які методи очищення витяжки використовують під час виробництва настойок?
a. Екстракційні методи очищення в системі рідина-рідина
b. Діаліз, відстоювання
c. Заміна розчинника, відстоювання, фільтрація
*d. Відстоювання за температури не вище ніж 10^оС, фільтрація
e. Денатурація, фільтрація, сорбція

76. Для ідентифікації алкалоїдів у витяжці з лікарської рослинної сировини використовують загальноосадові реактиви. Укажіть із нижченаведеного такий реактив.
a. Фреде
b. Ердмана
c. Маркі
d. Віталі-Морена
*e. Драгендорфа

77. Пацієнту з остеоартрозом (гонартроз) та пептичною виразкою шлунка в анамнезі необхідно призначити нестероїдний протизапальний засіб. Який лікарський засіб буде найбезпечніший у цьому разі?
a. Ацетилсаліцилова кислота
b. Ібупрофен
*c. Мелоксикам
d. Метамізол натрію
e. Індометацин

78. Під час приготування складних порошків фармацевт використовував метод <<тришаровості>>. Яка з речовин належить до барвних?
*a. Етакридину лактат
b. Стрептоцид
c. Протаргол
d. Камфора
e. Сірка

79. Чоловіку віком 47 років із діагнозом дифузний токсичний зоб призначили антитиреоїдну терапію. Укажіть цей препарат.
a. Левотироксин натрію
b. Тиротропін
c. Глібенкламід
d. Калію йодид
*e. Тіамазол

80. Який документ повинен супроводжувати лікарські засоби іноземного виробництва?
a. Витяг із Державного реєстру лікарських засобів
b. Паспорт письмового контролю
c. Технічний регламент на лікарський засіб
*d. Висновок про якість ввезеного в Україну лікарського засобу
e. Стандарт якості лікарського засобу

81. Керівництво фармацевтичного підприємства проводить внутрішній аудит на дотримання вимог належної виробничої практики (GMP). Яку функцію менеджменту використовує керівництво?
a. Мотивування
b. Організація
c. Регулювання
*d. Контролювання
e. Планування

82. Заміщення певних атомів водню стеранової системи глюкокортикостероїдів на атоми фтору веде до одержання похідних із посиленою протизапальною активністю. Який лікарський засіб є прикладом такої модифікації?
a. Фенілефрину гідрохлорид
*b. Дексаметазон
c. Преднізолон
d. Левотироксин натрію
e. Гідрокортизону ацетат

83. Пацієнт віком 56 років із діагнозом артеріальна гіпертензія тривалий час приймає beta-адреноблокатор (бісопролол). У зв'язку з поліпшенням стану він раптово припинив застосування препарату, що викликало різке підвищення артеріального тиску. Як називається таке ускладнення терапії?
a. Бронхоспазм
b. Брадикардія
c. Дисбактеріоз
*d. Синдром відміни
e. Знижена чутливість

84. Аптека відпускає лікарські засоби, вартість яких підлягає відшкодуванню, за електронними рецептами. Яка установа відшкодовує аптеці вартість відпущених ліків?
a. Державна служба України з лікарських засобів та контролю за наркотиками
*b. Національна служба здоров'я України
c. Міністерство праці і соціальної політики України
d. Державна фіскальна служба України
e. Державний експертний центр МОЗ України

85. Під час виробництва фітопрепаратів екстрагент, що залишився в сировині, видаляють і повертають у виробництво. Як називається цей процес?
a. Сублімація
*b. Рекуперація
c. Ректифікація
d. Екстрагування
e. Ліофілізація

86. Який обов'язковий складник реклами лікарських засобів для кінцевих споживачів згідно із законом України <<Про рекламу>>?
a. Посилання на випадки вдалого застосування ліків
b. Розміщення і згадка імен популярних людей, героїв кіно-, теле- та анімаційних фільмів, авторитетних організацій
c. Порівняння з іншими лікарськими засобами
d. Посилання на лікарський засіб як найбільш ефективний
*e. Попередження, що самолікування може бути шкідливим для здоров'я

87. Укажіть розмір податку на додану вартість (ПДВ) на лікарські засоби, що реалізуються аптекою.
a. 15%
*b. 7%
c. 10%
d. 5%
e. 25%

88. Порядок обігу наркотичних засобів, психотропних речовин і прекурсорів в аптечних закладах регулюється законодавством. Який з нижченаведених лікарських засобів належить до наркотичних?
a. Спирт етиловий
*b. Трамадол
c. Зопіклон
d. Преднізолон
e. Атропіну сульфат

89. Касир аптеки зобов'язаний відображати усі прибуткові та видаткові касові операції у відповідній документації. Який документ оформлюється для видачі готівки під звіт?
a. Видаткова накладна
b. Касовий чек
*c. Видатковий касовий ордер
d. Прибуткова накладна
e. Розписка про видачу грошей

90. Кору крушини та препарати на її основі використовують в медицині як проносні засоби. Які біологічно активні речовини виявляють при хроматографічній ідентифікації кори крушини згідно з вимогами ДФУ?
a. Пурпуреаглікозиди
b. Панаксозиди
c. Ланатозиди
d. Гінкгозиди
*e. Глюкофрангуліни

91. Які з нижченаведених методів менеджменту належать до соціально-психологічних?
*a. План поліпшення умов праці на фармацевтичному підприємстві
b. Процес розподілу повноважень між керівниками технічного рівня управління
c. -
d. Матеріальні стимули, що базуються на використанні посадових окладів, доплат, надбавок, премій тощо
e. Процес нарахування заробітної плати працівникам відділу збуту

92. Із препаратами якої фармакологічної групи заборонено поєднувати відхаркувальні засоби?
a. Полівітамінами
b. Деконгестантами
c. Муколітиками
*d. Протикашльовими
e. Антибактеріальними

93. Пацієнту з Н. pylori-асоційованою пептичною виразкою призначили курс лікування. Який із нижченаведених засобів потрібно призначити для проведення етіотропної фармакотерапії?
a. Фамотидин
b. Алюмінію гідроксид
c. Сукральфат
d. Ранітидин
*e. Кларитроміцин

94. Фармацевт-аналітик проводить випробування субстанції тіаміну гідроброміду. Розчин якої речовини він повинен використати як основний реактив під час визначення домішки сульфатів?
a. Натрію бензоату
b. Калію ацетату
c. Натрію нітриту
*d. Барію хлориду
e. Амонію оксалату

95. У жінки віком 47 років, яка тривалий час лікується з приводу інфільтративно-вогнищевого туберкульозу, різко знизився слух. Який із нижченаведених препаратів міг викликати таку побічну дію?
*a. Стрептоміцин
b. Рифампіцин
c. Ізоніазид
d. Етамбутол
e. Етіонамід

96. Під час відпуску препарату заліза для перорального вживання фармацевту потрібно попередити пацієнта, що цей препарат не можна запивати молоком і вживати разом із ним молочні продукти. Яка причина цієї рекомендації?
*a. Утворюються малорозчинні хелатні комплекси
b. Підсилюється активність препарату
c. Швидше всмоктується препарат
d. Пролонгується дія препаратів заліза
e. -

97. За певним переліком груп населення та категорій захворювання лікарські засоби відпускаються безкоштовно та пільгово. Який термін дії безоплатних та пільгових рецептів із дня виписування?
a. 6 місяців
b. 2 місяці
c. 18 місяців
*d. 1 місяць
e. 12 місяців

98. Фармацевт-аналітик ідентифікував нікотинамід за виділенням аміаку під час кип'ятіння зразка субстанції з розчином натрію гідроксиду. Наявність якої функціональної групи зумовлює перебіг цієї реакції?
a. Карбоксильної
*b. Амідної
c. Кетонної
d. Альдегідної
e. Тіольної

99. Фірма-виробник планує реалізовувати новий лікарський засіб безпосередньо споживачам через мережу фірмових аптек. Який вид каналу розподілу вона використовує?
a. Дворівневий
b. Однорівневий
c. Чотирирівневий
*d. Прямого маркетингу (нульовий)
e. Трирівневий

100. Під час проведення мікроскопічного аналізу кореня алтеї потрібно визначити наявність у клітинах рослини крохмальних зерен. За допомогою якого реактиву можна це зробити?
a. Гідроксиду амонію
b. Розчину тимолу
c. Спиртового розчину нафтолу
d. Концентрованої сульфатної кислоти
*e. Розчину Люголя

101. Адреналіну тартрат містить у своїй структурі два фенольні гідроксили. Розчин якої речовини потрібно використати для підтвердження їх наявності?
*a. Заліза (ІІІ) хлориду
b. Натрію нітрату
c. Магнію сульфату
d. Калію броміду
e. Амонію оксалату

102. Укажіть лікарський засіб, який за хімічною будовою належить до фторованих похідних глюкокортикоїдів.
a. Фторурацил
b. Гідрокортизону ацетат
*c. Бетаметазону дипропіонат
d. Преднізолон
e. Ципрофлоксацину гідрохлорид

103. Солодки корені містять сапоніни. Яка з нижченаведених реакцій підтверджує наявність цих речовин у лікарській рослинній сировині?
a. Із залізом (ІІІ) хлоридом
*b. Піноутворення
c. Із реактивом Драгендорфа
d. Із реактивом Моліша
e. Із реактивом Фелінга

104. Відділ маркетингу фармацевтичного підприємства розподілив споживачів на групи відповідно до певних критеріїв та ознак. Який метод маркетингу застосували в цьому разі?
a. Визначення частки ринку
b. Диверсифікацію
*c. Сегментування ринку
d. Позиціонування
e. Експертну оцінку ринку

105. Фармацевт виготовляє складний порошок. Яку лікарську речовину подрібнюють без додавання допоміжної рідини?
a. Тимол
b. Камфору
*c. Цинку оксид
d. Стрептоцид
e. Ментол

106. До фармацевта звернувся пацієнт із проханням рекомендувати тонізуючий та адаптогенний засіб рослинного походження. Яка лікарська рослинна сировина має цей фармакологічний ефект?
a. Фенхелю плоди
*b. Лимонника насіння
c. Розторопші плоди
d. Гарбуза насіння
e. Льону насіння

107. Завідувач аптечним підприємством для уточнення умов постачання лікарських препаратів телефонує менеджеру оптової фармацевтичної фірми. До якого типу належать такі комунікації?
*a. Зовнішні
b. Внутрішні
c. Міжрівневі
d. Вертикальні
e. Горизонтальні

108. Якість густих екстрактів оцінюють за різними показниками. Який максимальний вміст вологи в густих екстрактах згідно з вимогами ДФУ?
a. 5-10%
b. 15-20%
*c. 25-30%
d. 97-100%
e. 50-60%

109. На хіміко-фармацевтичному підприємстві одержують субстанції з протимікробною активністю. Яку лікарську речовину синтезують шляхом конденсації 5-нітрофурфуролу із семікарбазидом?
a. Ізоніазид
b. Сульфаніламід
*c. Нітрофурал
d. Хлорамфенікол
e. Ампіцилін безводний

110. Яка тривалість відпустки у зв'язку з вагітністю та пологами?
a. 59 робочих днів
b. 70 робочих днів
c. 90 календарних днів
d. 56 календарних днів
*e. 126 календарних днів

111. Під час обстеження в пацієнта виявлено атрофічний гастрит і В12-дефіцитну анемію. Який препарат доцільно призначити пацієнту?
*a. Ціанокобаламін
b. Фолієву кислоту
c. Заліза фумарат
d. Натрію нуклеїнат
e. Еритропоетин

112. Відділ маркетингу фармацевтичної фабрики встановив, що на ліки від застуди спостерігається сезонне коливання попиту. Укажіть цей тип попиту.
a. Ірраціональний
b. Латентний
*c. Нерегулярний
d. Негативний
e. Відсутній

113. Який вид маркетингу доцільно застосовувати фармацевтичній фірмі в разі спадного попиту на ліки?
a. Конверсійний маркетинг
b. Синхромаркетинг
c. Стимулювальний маркетинг
*d. Ремаркетинг
e. Маркетинг, що розвивається

114. Який час розпадання <<шипучих>> таблеток згідно з вимогами ДФУ?
a. 3 хв
b. 60 хв
c. 30 хв
*d. 5 хв
e. 15 хв

115. У кореневищі та коренях родовика лікарського містяться дубильні речовини. Який метод потрібно використовувати для визначення вмісту цих біологічно активних речовин згідно з ДФУ?
a. Нефелометрії
b. Комплексонометрії
c. Фотоелектроколориметрії
d. Хроматографії
*e. Спектрофотометрії

116. Папаверину гідрохлорид - лікарський засіб із групи алкалоїдів, що виявляє спазмолітичну дію. До похідних якого гетероциклу він належить за хімічною класифікацією?
a. Тропану
b. Індолу
c. Фурану
*d. Ізохіноліну
e. Пурину

117. Яку настойку на фармацевтичному підприємстві готують у співвідношенні 1:2?
a. Звіробою
b. М'яти
c. Собачої кропиви
d. Беладони
*e. Софори

118. У пацієнта віком 46 років діагностовано хронічний бронхіт. Який лікарський засіб можна придбати в аптеці для полегшення відходження густого та в'язкого харкотиння?
*a. Амброксол
b. Декстрометорфан
c. -
d. Сальбутамол
e. Бутамірат

119. Під час лікування хронічного бронхіту в пацієнта виникли диспептичні розлади, фотодерматит, порушення функції печінки. Який препарат із нижченаведених міг спричинити ці явища?
*a. Доксициклін
b. Ацетилцистеїн
c. Кислота аскорбінова
d. Амброксол
e. Кодеїну фосфат

120. На фармацевтичному підприємстві виготовляють настойки методом мацерації. Протягом якого часу проводять настоювання сировини?
a. 24 год
b. 2 доби
*c. 7 діб
d. 12 год
e. 5 діб

121. Для пацієнта віком 35 років лікар призначив калійзберігаючий діуретик. Який із нижченаведених препаратів належить до цієї групи?
a. Празозин
*b. Триамтерен
c. Дилтіазем
d. Фуросемід
e. Бісопролол

122. Лікарські препарати, що містять антраценпохідні, використовують як проносні засоби. Яка лікарська рослина з нижченаведених містить цю групу біологічно активних речовин?
a. Salvia officinalis
*b. Frangula alnus
c. Eucalyptus globulus
d. Bidens tripartita
e. Сalendula officinalis

123. Вагітна жінка віком 24 роки скаржиться на головний біль, що виник після стресової ситуації. Який із нижченаведених лікарських засобів є препаратом вибору для симптоматичного лікування?
a. Індометацин
*b. Парацетамол
c. Метамізол натрію
d. Напроксен
e. Ацетилсаліцилова кислота

124. Кількісне визначення пілокарпіну гідрохлориду фармацевт-аналітик проводить методом кислотно-основного титрування в неводному середовищі. Який розчин він використовує як титрант?
*a. Хлорну кислоту
b. Натрію гідроксид
c. Калію бромат
d. Натрію нітрит
e. Натрію едетат

125. Як обліковуються в аптеці речовини та їх солі, що використовуються у виробництві та очищенні наркотичних і психотропних речовин?
a. Отруйні речовини
b. Сильнодіючі речовини
c. Наркотичні речовини
*d. Прекурсори
e. Психотропні речовини

126. Який документ оформляється касиром аптеки в трьох примірниках під час інкасації коштів?
a. Грошовий чек
*b. Супровідна відомість
c. Платіжне доручення
d. Заява на внесення готівки
e. Касова книга

127. Фармацевт-аналітик проводить кількісне визначення субстанції дифенгідраміну гідрохлориду методом ацидиметрії в неводному середовищі. З якою метою він додає розчин ртуті (ІІ) ацетату?
a. Зміна густини розчину
b. Створення оптимального значення рН розчину
c. Посилення гідролізу дифенгідраміну гідрохлориду
d. Прискорення випадіння в осад основи дифенгідраміну
*e. Зв'язування хлорид-іонів у малодисоційовану сполуку

128. Уживання інуліну покращує травлення та позитивно впливає на вуглеводний обмін. Яку рослину з нижченаведених використовують як джерело інуліну?
*a. Цикорій дикий
b. Астрагал шерстистоквітковий
c. Алтея лікарська
d. Звіробій плямистий
e. Гірчиця сарептська

129. Ібупрофен -- похідне фенілпропіонової кислоти, що чинить протизапальну, аналгетичну та жарознижувальну дію. Який індикатор використовують під час його кількісного визначення методом алкаліметрії згідно з вимогами ДФУ 2-го видання?
a. Ферум (ІІІ) амонію сульфат
*b. Фенолфталеїн
c. Протравний чорний
d. Калію хромат
e. Крохмаль

130. Фармацевтична компанія організовує науково-практичні конференції за участю лікарів та фармацевтичних працівників. Який елемент маркетингових комунікацій використовує ця фармацевтична фірма?
a. Прямий маркетинг
*b. Паблік рилейшнз
c. Стимулювання збуту
d. Персональний продаж
e. Мерчандайзинг

131. Укажіть із нижченаведених речовину, що належить до групи пролонгаторів.
a. Цукор
*b. Полівініловий спирт
c. Лактоза
d. Ніпагін
e. Вода

132. До аптеки надійшов антипротозойний і антибактеріальний препарат метронідазол. Який п'ятичленний гетероцикл лежить в основі його молекули?
a. Піразол
b. Пірол
*c. Імідазол
d. Тіазол
e. Фуран

133. Аптека відпускає товар лікувально-профілактичним закладам. Як називаються заклади та організації, а також окремі особи, що заборгували перед підприємством?
a. Виробники
b. Постачальники
c. Інвестори
d. Кредитори
*e. Дебітори

134. Яка ймовірна причина неефективності ізосорбіду мононітрату, що виникла в пацієнта зі стенокардією напруги після двомісячного курсу перорального застосування?
*a. Толерантність
b. Сенсибілізація
c. Кумуляція
d. Психічна залежність
e. Фізична залежність

135. Який раціональний спосіб уведення магнію оксиду в олійну емульсію?
a. Розчинення в олії
b. Подрібнення з водою, призначеною для розведення первинної емульсії
*c. Уведення за типом суспензії в готову емульсію
d. Розчинення у воді для приготування первинної емульсії
e. Розчинення в готовій емульсії

136. За результатами інвентаризації в аптеці виявлено нестачу товару в межах природного збитку. За якими цінами цей товар буде списаний на витрати?
*a. Оптовими
b. Контрактними
c. Заготівельними
d. Роздрібним
e. Договірними

137. Під час проведення інвентаризації в аптеці виявлені надлишки товарно-матеріальних цінностей. Укажіть дії інвентаризаційної комісії щодо надлишків.
a. Підлягають вилученню
*b. Оприбутковуються
c. Проводиться службове розслідування
d. Підлягають знищенню
e. Списуються

138. Ефірна олія якої рослини містить хамазулен, що утворюється з матрицину під час перегонки з водяною парою?
*a. Сhamomila reсutita
b. Inula helenium
c. Melissa offiсinalis
d. Valeriana offiсinalis
e. Arniсa montana

139. У пацієнта, який лікується з приводу гіпертонічної хвороби, з’явився кашель, проте ознаки застудного захворювання відсутні. Який із призначених препаратів міг викликати такий побічний ефект?
a. Парацетамол
b. Ацетилсаліцилова кислота
*c. Еналаприл
d. Нітрогліцерин
e. Дротаверину гідрохлорид

140. Бронхіальна астма - це тяжке хронічне захворювання дихальних шляхів, що характеризується запаленням слизової оболонки та спазмом бронхів. Які лікарські засоби використовують у разі виникнення бронхоспазму?
a. М-холіноміметики
b. Інгібітори холінестерази
c. alpha-адреноміметики
d. alpha-адреноблокатори
*e. beta_2-адреноміметики

141. Завідувача аптеки перевели на таку ж посаду іншої аптеки цієї самої мережі. Який вид руху трудових ресурсів відбувся на підприємстві?
a. Вертикальна ротація
b. Змішана ротація
c. Діагональна ротація
*d. Горизонтальна ротація
e. Плинність кадрів

142. У чоловіка віком 69 років із діагнозом артеріальна гіпертензія під час обстеження виявили гіпертрофію передміхурової залози. Який антигіпертензивний засіб доцільно обрати для цього пацієнта?
a. Амлодипін
*b. Доксазозин
c. Клонідин
d. Еналаприл
e. Пропранолол

143. Як називають супозиторії, якщо їх виготовляють із водних суспензій і піддають глибокому заморожуванню?
a. Порожнисті
b. Забарвлені
c. Багатошарові
d. Пористі
*e. Ліофілізовані

144. Пацієнту з Н. pylori-позитивною виразкою дванадцятипалої кишки треба призначити ерадикаційну терапію. Який антисекреторний засіб необхідно включити в схему терапії?
*a. Омепразол
b. Платифілін
c. Атропіну сульфат
d. Ранітидин
e. Фамотидин

145. Фармацевт-аналітик проводить кількісне визначення субстанції аскорбінової кислоти прямим йодометричним методом. Який індикатор він використовує?
a. Бромфеноловий синій
*b. Крохмаль
c. Фенолфталеїн
d. Метиловий оранжевий
e. Мурексид

146. Згідно з розрахунками відділу маркетингу фармацевтичного підприємства коефіцієнт еластичності попиту на вироби медичного призначення дорівнює 1. Який це вид еластичності попиту?
a. Абсолютно нееластичний
*b. Унітарний
c. Нееластичний
d. Абсолютно еластичний
e. Еластичний

147. У пацієнта віком 52 роки на тлі застосування гепарину виникли ознаки передозування препарату. Який антидот потрібно застосувати в цьому разі?
a. Калію хлорид
b. Унітіол
*c. Протаміну сульфат
d. Ацетилцистеїн
e. Налоксон

148. До аптеки надійшов товар від постачальника. Під час приймання товару уповноважена особа виявила невідповідність кількості лікарських засобів. Який документ потрібно оформити уповноваженій особі?
a. Журнал обліку надходження товарів за групами
*b. Акт про встановлену розбіжність у кількості та якості
c. Товарний звіт
d. Реєстр лікарських засобів, які надійшли до суб'єкта господарської діяльності
e. Договір купівлі-продажу

149. У пацієнта з діагнозом туберкульоз після початку лікування почервоніли сеча, слина та слізна рідина. Який препарат може викликати такі симптоми?
a. Ізоніазид
b. Бензилпеніциліну натрієва сіль
c. Ципрофлоксацин
*d. Рифампіцин
e. Розчин йоду спиртовий

150. Фармацевт приготував ін'єкційний розчин аскорбінової кислоти. Яку речовину потрібно використати для стабілізації розчину?
a. Натрію цитрат
*b. Натрію сульфіт
c. Натрію хлорид
d. Натрію бромід
e. Натрію ацетат

