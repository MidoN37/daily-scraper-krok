1. Пацієнт віком 15 років, скаржиться на раптову втрату зору на правому оці (Vis OD - 0,05, який не відновлюється), через місяць втрата зору на лівому оці (Vis OS - 0,1). Спостерігається поступовий розвиток атрофії зорового нерва на обох очах. Під час гострої атаки у полі зору виявляється центроцекальна скотома на OU. Встановіть діагноз.
a. Колобома ДЗН
b. Ретробульбарний неврит
*c. Оптична нейропатія Лебера
d. Синдром Фостера-Кенеді
e. -

2. Пацієнт віком 65 років хворіє на цукровий діабет 2-го типу протягом 15 років, має гіпертонічну хворобу, отримує цукрознижуючі та гіпотензивні преперати, а також інтравітреальні ін'єкції анти-VEGF препаратів нерегулярно. Періодично відзначає погіршення зору та плаваючі помутніння перед правим оком, які майже повністю зникають через декілька днів. Скаржиться на те, що 5 днів тому раптово виникло значне погіршення зору, "туман" перед правим оком до втрати предметного зору, за кілька днів зір не покращився. Під час огляду діагностовано субтотальний гемофтальм правого ока. Яке найефективніше лікування необхідне у цьому разі?
a. Панретинальна фотокоагуляція
b. Інтравітреальні ін'єкції анти-VEGF препаратів
*c. Закрита субтотальна вітректомія
d. Місцева протизапальна та розсмоктуюча терапія
e. Обмеження фізичних навантажень та корекція загальної терапії

3. Дайте визначення синдрому Фостера-Кеннеді.
a. Первинна атрофія зорового нерва на одному оці і макулярний набряк на іншому оці
b. Первинна атрофія зорового нерва, офтальмоплегія й екзофтальм
c. Переміжна сліпота, параліч черепних нервів і оклюзія ЦАС
d. Псевдонабряк диска зорового нерва з відсутністю екскавації
*e. Первинна атрофія зорового нерва на одному оці і застійний диск на іншому оці

4. Пацієнт віком 52 роки скаржиться на раптове зниження гостроти зору у правому оці. Із анамнезу відомо, що він хворіє на гіпертонічну хворобу. Об’єктивно спостерігається: гострота зору правого ока - 0,09, із корекцією не покращується, гострота зору лівого ока - 1,0. Передній відділ та оптичні середовища правого ока не змінені. На очному дні виявлено: диск зорового нерва темно-червоний, набряклий із нечіткими межами, вени сітківки розширені, артерії звужені. По всьому очному дну спостерігаються обширні крововиливи різної форми і величини, сітківка набрякла. Встановіть діагноз.
a. Непрохідність гілок центральної артерії сітківки
b. Непрохідність центральної артерії сітківки
c. Непрохідність гілок центральної вени сітківки
d. Ретинальний крововилив
*e. Непрохідність центральної вени сітківки

5. Пацієнт віком 15 років скаржиться на появу метаморфопсій та зниження гостроти зору лівого ока. Visus OD - 1,0, Visus OS - 0,8 і не коригує. Оптичні середовища OU прозорі, ВОТ обох очей у нормі. Офтальмоскопічно спостерігається: у макулярній ділянці лівого ока візуалізується округле вогнище діаметром 1-1,5 мм, жовто-оранжевого кольору у вигляді "яєчного жовтка". Встановіть діагноз.
a. Макулодистрофія Сорсбі
b. Сонячна ретинопатія
*c. Хвороба Беста
d. Вікова макулодистрофія
e. Хвороба Штаргардта

6. У п'ятирічної дитини на прийомі у лікарки-офтальмологині виявлено, що гострота зору обох очей - 1,0. Рогова оболонка, передня камера та зіниця - без змін. Під час огляду у прохідному світлі виявлено обмежене помутніння кришталиків біля переднього полюса. Очне дно обох очей без змін. Встановіть діагноз.
a. Афакія
b. Набута катаракта
c. Вроджена зонулярна катаракта
*d. Вроджена полярна катаракта
e. Вторинна катаракта

7. На диспансерному спостереженні протягом 5-ти років знаходиться молодий чоловік із кількома епізодами одностороннього підвищення ВОТ до діапазону 40-50 мм рт. ст. Під час цих епізодів об'єктивно відзначаються дрібні преципітати на рогівці, незначна циліарна болючість. Райдужка - без змін. Ознаки кожного епізоду зникають після використання місцевих кортикостероїдів, і місцевих і системних beta-блокаторів. Укажіть найімовірнішу причину епізодичної глаукоми.
*a. Синдром Познера-Шлоссмана
b. Саркоїдоз
c. Ювенільний ревматоїдний артрит
d. Синдром Фогта-Коянагі-Харада
e. Гетерохромний іридоцикліт Фукса

8. Пацієнт віком 14 років скаржиться на поганий зір та відхилення обох очей, окулярами не користується. Під час огляду: праве і ліве око відхилені до носа з кутом косоокості за Гіршбергом 15^o, рухи очного яблука в повному обсязі, кут первинного та вторинного відхилення однакові. Якому захворюванню відповідають такі патологічні зміни?
a. Паралітичній косоокості
b. Екзотропії
c. Ністагму
d. Гіпертропії
*e. Езотропії

9. Пацієнт віком 52 роки звернувся до лікаря-офтальмолога зі скаргами на зниження гостроти зору на близькій відстані. Із анамнезу відомо, що його батько хворіє на глаукому. Об'єктивно спостерігається: гострота зору обох очей - 0,8 із корекцією sph +1,0 D - 1,0. ВОТ OU - 26 мм рт. ст. Передній відрізок очей не змінений. Проведено огляд очного дна. Які зміни під час офтальмоскопії будуть ранніми ознаками глаукоматозного ураження?
a. Зміна співвідношення калібру артерій до вен
*b. Вертикальне подовження екскавації
c. Крововилив на диску зорового нерва
d. Гіперемія і розмитість меж зорового нерва
e. Перипапілярна атрофія

10. Пацієнт віком 36 років скаржиться на світлобоязнь, сльозотечу та зниження гостроти зору обох очей. Із анамнезу відомо, що вчора він отримав опромінення світловою гранатою, тактичними окулярами не користувався. Під час обстеження спостерігається: гострота зору OU - 0,7, легка гіперемія кон'юнктиви, світлобоязнь. Рогівка фарбується флюоресцеїном у вигляді окремих крапок. Чутливість рогівки знижена. Інші відділи ока незмінені. Встановіть діагноз.
a. Інфекційний кератит
b. Симпатичне запалення
c. Відшарування сітківки
*d. Електроофтальмія
e. Кератоувеїт

11. Пацієнт віком 27 років, звернувся зі скаргами на періодичне затуманення зору, хворіє на цукровий діабет 1-го типу. Під час огляду виявлено: гострота зору правого ока - 0,4 із корекцією - 0,7, лівого ока - 0,3 із корекцією - 0,5. ВОТ обох очей у межах норми. Під час обстеження очного дна виявлено: у макулярній ділянці точкові інтраретинальні крововиливи, тверді ексудати, на периферії сітківки спостерігаються поодинокі інтраретинальні крововиливи. Під час обстеження ОКТ виявлено дифузно-кистоподібний набряк макули обох очей. Яке лікування буде найефективнішим у цьому разі?
a. Субтотальна вітректомія
*b. Інтравітреальні ін'єкції анти-VEGF препаратів
c. Корекція інсулінотерапії
d. Панретинальна фотокоагуляція
e. Решітчаста фотокоагуляція макули

12. Укажіть найхарактерніші симптоми myasthenia gravis.
a. Бінокулярна диплопія, екзофтальм, часткова офтальмоплегія
*b. Бінокулярна диплопія, птоз, позитивна холодова проба, наявність антитіл до ацетилхолінових рецепторів
c. Бінокулярна диплопія, ретракція верхньої повіки, наявність антитіл до ацетилхолінових рецепторів
d. Монокулярна диплопія, птоз, позитивна холодова проба
e. Монокулярна диплопія, птоз, який посилюється після сну або прикладання холоду на верхню повіку

13. Пацієнтка віком 45 років скаржиться на різке погіршення зору лівого ока. Появу скарг пов’язує з фізичним навантаженням. Вважає себе хворою протягом 7-ми днів. Напередодні помічала появу спалахів та блискавок перед лівим оком. Із анамнезу відомо, що вона хворіє на високу ускладнену осьову міопію, із дитинства користується оптичною корекцією. Під час обстеження виявлено: Vis OS - 0,01, не коригується. Під час біомікроскопії спостерігається: передній відрізок ока без змін, факосклероз. Під час офтальмоскопії виявлено OS: ДЗН блідо-рожевий, міопічна стафілома. Візуалізується тотально відшарована набрякла сітківка, хоріоретинальний малюнок не визначається, ретинальні судини темні. Яка тактика лікування необхідна пацієнтці в цьому разі?
a. Динамічне спостереження
*b. Вітректомія з ендотампонадою силіконом
c. Пневморетинопексія
d. Факоемульсифікація з імплантацією інтраокулярної лінзи
e. Склеральне пломбування

14. Прийом якої групи препаратів не провокує гострий напад глаукоми?
*a. Антибіотиків
b. Антихолінергічних
c. Антидепресантів
d. Протипаркінсонічних
e. Симпатоміметиків

15. До лікарки-офтальмологині звернувся пацієнт віком 32 роки зі скаргами на зниження зору на правому оці. Із анамнезу відомо, що 6 місяців тому після автодорожньої пригоди йому провели видалення кришталика. Під час огляду спостерігається: ОU - спокійні, рогівка прозора, райдужка без особливостей, зіниця реагує на світло, на правому оці дещо в'яло, передня камера на OD - глибока, на OS - середньої глибини. Visus OD 0,05 з корекцією + 14 D коригує до - 1,0, OS - 1,0. Встановіть діагноз.
a. Травматична катаракта правого ока
b. Псевдофакія правого ока
c. Ускладнена катаракта правого ока
d. Вторинна катаракта правого ока
*e. Афакія правого ока

16. Пацієнта віком 30 років турбує постійний головний біль протягом 2-х місяців. Під час огляду спостерігається: гострота зору обох очей - 1,0. Під час статичної периметрії виявлено збільшення меж фізіологічної скотоми. Передній відрізок та оптичні середовища обох очей не змінені. На очному дні виявлено: диски зорових нервів збільшені у розмірі, сіруватого кольору, межі не чіткі та грибоподібно випинаються в склисте тіло. Вени сітківки розширені, звиті. Біля диску і поблизу нього поодинокі геморагії. Яке захворювання спостерігається у цього пацієнта?
a. Ретробульбарий неврит
b. Колобома зорового нерва
c. Атрофія зорового нерва
*d. Застійний диск зорового нерва
e. Неврит зорового нерва

17. Через 48 год після операції з видалення катаракти пацієнт скаржиться на біль в очах і втрату зору. Під час огляду виявлено: змішана ін'єкція, набряк рогівки та відсутній рефлекс із очного дна. Яке ускладнення варто запідозрити першочергово?
a. Відшарування сітківки
b. Передній увеїт
*c. Бактеріальний ендофтальміт
d. Вторинну глаукому
e. Крововилив у передню камеру

18. Пацієнт віком 16 років звернувся до офтальмологічної клініки зі скаргами на погіршення зору. Оптичною корекцією користується з 10 років. За даними авторефрактометрії визначається: OD shp -2,0 D cyl -2,0 D ax 45; OS shp -3,25 D cyl -4,7 5D ax 85. Який метод діагностики рекомендований для виключення діагнозу: кератоконус?
*a. Кератотопографія
b. ОКТ заднього відрізку
c. Оптична біометрія
d. Авторефрактометрія
e. ОКТ переднього відрізку

19. Укажіть найхарактерніший симптом ядерної катаракти.
a. Зниження гостроти зору зблизька
b. Підвищення внутрішньоочного тиску
*c. Стрімке зниження гостроти зору вдалину
d. Поява та збільшення гіперметропічної рефракції
e. Звуження меж поля зору

20. Пацієнт віком 22 роки скаржиться на прогресуюче зниження зору правого ока. Останнім часом часто змінює окуляри, ввечері бачить "світлі" кола навколо предметів. Із анамнезу відомо, що зір знижений із підліткового віку. Vis OD - 0,1, не корегується. Під час біомікроскопії на задній частині рогівки спостерігаються стрії Фогта. Під час ретиноскопії встановлено "симптом ножиць". На кератотопограмі виявляється картина "асиметричного метелика" із підвищенням діоптрійності рогівки в нижньому секторі до 54,0 дптр, за даними пахіметрії товщина рогівки - 410 мкн. Встановлено діагноз: кератоконус 2-го ступеня правого ока. Який метод лікування рекомендовано пацієнту для попередження прогресування стану?
a. М'які контактні лінзи
b. Динамічне спостереження
c. Ортокератологічні лінзи
*d. Кросслінкінг рогівки
e. Ексимерлазерна корекція

21. У пацієнта зі скаргами на тривалу сльозотечу та слизисто-гнійні виділення з ока виявлено припухлість у ділянці внутрішньої спайки повік, при натисканні на яку кількість виділень збільшується. Який метод дослідження буде недоцільним для встановлення діагнозу?
a. Дакріоцистографія з контрастом
b. Канальцева проба
c. -
d. Тест Джонса
*e. Тест Ширмера

22. У пацієнта віком 40 років, який отримав мінно-вибухову травму, спостерігається: іридодонез, нерівномірна глибина передньої камери, зміна офтальмотонуса. Встановіть діагноз.
a. Міопія
*b. Підвивих кришталика
c. Вторинна контузійна глаукома
d. Наявність контузіонної катаракти
e. Відшарування сітківки

23. Дев'ятирічний хлопчик скаржиться на біль, набряк повік і виділення з кон'юнктивальної порожнини обох очей. Під час огляду спостерігається: збільшені та болючі привушні і підщелепні лімфовузли, на кон’юнктиві хряща виявлено щільні брудно-сірі плівки, що важко знімаються, із некротизованою та кровоточивою поверхнею під ними. Який найвірогідніший діагноз?
a. Аденовірусний кон’юнктивіт
b. Гострий епідемічний кон’юнктивіт Коха-Уікса
c. Грибковий кон’юнктивіт
*d. Дифтерійний кон’юнктивіт
e. Пневмококовий плівчастий кон’юнктивіт

24. Укажіть найкращий метод видалення катаракти у сучасній офтальмохірургії.
a. Метод видалення катаракти без капсульного мішка
b. Екстракапсулярна екстрація катаракти
c. Лазерний метод лікування катаракти
d. Метод видалення катаракти з капсульним мішком
*e. Факоемульсифікація катаракти

25. Пацієнт скаржиться на появу різкого болю в очах, світлобоязнь та сльозотечу. Об’єктивно спостерігається: повіки набряклі та гіперемовані, ін’єкція очного яблука, сльозотеча, блефароспазм, набряк епітелію рогівки. Відомо, що того ж дня він займався зварюванням в цеху. Яке захворювання очей спостерігається у цього пацієнта?
a. Кератит
b. Контузія
*c. Електроофтальмія
d. Термічний опік
e. Хімічний опік

26. Пацієнтка віком 20 років звернулася зі скаргами на поступове погіршення зору протягом року і тепер стала відмічати, що не бачить ліву половину лекційної аудиторії. Зір на близьку відстань не порушений. Яке обстеження найдоцільніше провести цій пацієнтці?
a. Рефрактометрію
b. Перевірку рухомості очних яблук
c. Біомікроскопію
*d. Визначення поля зору контрольним методом
e. Тестування зіничних реакцій

27. У пацієнта зі скаргами на слизово-гнійні виділення та сльозотечу виявляється припухлість у внутрішньому куті ока, при натисканні на яку кількість виділень збільшується. Яке лікування буде найбільш патогенетично виправдане?
*a. Промивання та зондування слізних шляхів, за неефективності - дакріоцисторіностомія
b. Теплі компреси на ділянку припухлості, системно антибіотики та нестероїдні протизапальні препарати
c. -
d. Масаж мейбомієвих залоз, гігієна повік, місцево антибіотики
e. Місцево - антибіотики широкого спектра, за неефективності - посів із кон'юнктиви з визначенням чутливості

28. Пацієнт скаржиться на появу сильного болю у правому оці, із іррадіацією у праву половину голови, почервоніння ока та значну втрату зору, сльозотечу та світлобоязнь. Ці скарги виникли раптово та турбують протягом декількох днів. Об’єктивно спостерігається: Vis OD 0,05, не корегується, виражена застійна ін’єкція очного яблука, рогівка набрякла, передня камера мілка, зіниця діаметром 6 мм, на світло не реагує. Рефлекс з очного дна тьмяний. Пальпаторно око тверде. Встановіть діагноз.
*a. Гострий напад глаукоми
b. Відкритокутова глаукома
c. Гострий іридоцикліт
d. Гострий кон’юнктивіт
e. Вірусний кератоувеїт

29. Пацієнт скаржиться на почервоніння ока, слизові виділення та свербіж. Із анамнезу відомо, що він користується контактними лінзами. Під час огляду спостерігається: гіпертрофовані сосочки на верхній пальпебральній кон’юнктиві, зміщення посадки лінзи. Укажіть вид кон’юнктивіту.
a. Весняний катаральний
b. Трахома
*c. Гігантський папілярний
d. Вірусний
e. Алергічний

30. Пацієнт віком 62 роки раптово зранку виявив відсутність предметного зору правого ока. Об’єктивно спостерігається: гострота зору правого ока дозволяє розрізнити кількість пальців біля обличчя, не коригується. На очному дні виявлено: ДЗН темно-червоного кольору, збільшений у розмірі, межі його не візуалізуються, вени різко розширені, повнокровні, звивисті. У сітківці навколо ДЗН, у макулярній ділянці, по всій сітківці - множинні крововиливи різної форми та розміру. Під час обстеження лівого ока спостерігається: гострота зору - 1,0, ДЗН блідо-рожевий, межі чіткі, симптом Салюса-Гунна ІІ-ІІІ. Препарати якої групи необхідно застосувати першочергово?
a. Вітаміни
b. Інгібітори фактору росту ендотелію судин
c. Діуретики
*d. Антикоагулянти
e. Анальгетики

31. Після кіносеансу у жінки віком 50 років з’явилися біль та затуманювання зору правого ока. Під час огляду спостерігається: око виглядає застійно червоним, рогівка набрякла, зіниця розширена, подальші відділи не візуалізуються. Яка діагностична процедура є основною для встановлення діагнозу у цьому разі?
a. Гоніоскопія
b. Офтальмоскопія
c. Біомікроскопія
d. Проба Ширмера
*e. Вимірювання внутрішньоочного тиску

32. Батьки помітили у півторарічної дитини відхилення правого ока до носа на 15^o та лейкокорію - білий рефлекс зіниці під час спалаху світла від камери під час фотографування. Об’єктивно спостерігається: правим оком дитина не фіксує предмети. Передній відрізок, рухливість обох очей в нормі. У правому оці візуалізується жовто-сірий рефлекс із очного дна. Під час офтальмоскопії та біомікроскопії ретролентально виявлено бугристе жовте утворення з великою кількістю судин, ДЗН не визначається. Під час УЗД виявляється акустично щільне утворення з вогнищами значної ехогенності (фокусами кальцифікації). Укажіть найвірогідніший діагноз.
a. Токсокарозний хоріоретиніт
*b. Ретинобластома
c. Ендофтальміт
d. Центральна серозна хоріоретинопатія
e. Вроджене відшарування сітківки

33. Військовослужбовець віком 23 роки під час виконання службових обов'язків отримав травму внаслідок вибуху міни. Одразу відчув різкий біль та погіршення зору лівого ока. Під час обстеження об'єктивно спостерігається: Vis OS - 0,09, не корегується, блефароспазм, око подразнене, на кон'юнктиві рана 2х3 мм, що помірно кровоточить, під кон'юнктивою візуалізується дефект склери довжиною 2 мм, рогівка помірно набрякла, передня камера глибока. Який найімовірніший діагноз?
a. Проникаюче корнео-склеральне поранення
*b. Проникаюче поранення склери
c. Контузія тяжкого ступеня
d. Проникаюче поранення рогівки
e. Ерозія рогівки

34. До лікаря-офтальмолога звернувся молодий чоловік, який під час тренування отримав удар тенісним м'ячем у ділянку правого ока. Після удару він відзначив короткотривале зниження гостроти зору на OD) Під час огляду виявлено: Vis OU - 1,0. OD - наявні підшкірні гематоми на обох повіках, рогівка прозора, передня камера середньої глибини, уміст прозорий, у зовнішньому куті очної щілини - тотальний субкон'юнктивальний крововилив. Під час дообстеження лікар запідозрив субкон'юнктивальний розрив склери. Укажіть, який симптом є ознакою субкон'юктивального розриву склери?
a. Пігментного кільця Фоссіуса
*b. Болючої точки Пріпечека
c. Салюса-Гуна
d. Окулярів
e. Берлінівського помутніння

35. Пацієнт віком 38 років звернувся до лікаря-офтальмолога зі скаргами на різкий односторонній біль, погіршення зору, світлобоязнь та почервоніння правого ока, які спостерігаються протягом 2-х днів. Із анамнезу відомо, що він спостерігається у лікарки-ревматологині із приводу анкілозуючого спондилоартриту. Об’єктивно спостерігається: Vis OD - 0,2, не коригується, око подразнене, змішана ін’єкція, у передній камері гіпопіон - 2 мм, опалесценція вологи. На ендотелії рогівки в нижньому секторі виявлено дрібні преципітати. Малюнок райдужки згладжений. Зіниця звужена, на світло не реагує, кругова задня синехія. Кришталик - прозорий. Тонометрія за Маклаковим - 27 мм рт. ст. Який найімовірніший діагноз?
a. Синдром Познера-Шлосмана
*b. Гострий передній увеїт
c. Гострий напад закритокутової глаукоми
d. Ендофтальміт
e. Задній увеїт

36. У пацієнтки віком 70 років під час огляду спостерігається: передній відділ ока спокійний, на очному дні в парамакулярній ділянці жовтий осередок зі стушованими межами, оточений набряклою сітківкою. Попередній діагноз: задній увеїт. За допомогою якого методу дослідження проводиться діагности­ка заднього увеїту?
a. Фокального освітлення
b. Екзофтальмометрії
*c. Офтальмоскопії
d. Гоніоскопії
e. Біомікроскопії

37. Пацієнтка віком 56 років скаржиться на знижений зір і викривлення предметів. Гострота зору обох очей 0,5, із корекцією не покращується. Передній відділ очей і оптичні середовища прозорі. Яке обстеження найдоцільніше провести пацієнтці для встановлення діагнозу?
a. Периметрію
b. Офтальмохромоскопію
*c. Оптичну когерентну томографію
d. Біомікроскопію
e. Гоніоскопію

38. Пацієнт віком 35 років знаходився у траншеї та контактував із дрібними гризунами. Під час огляду спостерігається: гарячка, головний біль, біль у м’язах. Об'єктивно виявлено: змішана ін’єкція, гіпопіон OU, зіниця ригідна до світла, в'яло реагує на мідратики. Visus OU - 0,05. Який найімовірніший діагноз?
*a. Лептоспірозний увеїт
b. Відшарування сітківки
c. Глаукома
d. Катаракта
e. Міопія

39. Пацієнт звернувся до лікарки-офтальмологині зі скаргами на те, що він почав бачити картини в синьо-зелених кольорах. Після проведення офтальмологічного обстеження встановлено діагноз: протанопія. Який прилад дозволив визначити цю патологію?
a. Периметр
b. Ретиноскоп
c. Фліпер
*d. Аномалоскоп
e. Кератотопограф

40. Пацієнтка звернулася до лікарки-офтальмологині зі скаргами на зниження гостроти зору, яке виникло після удару м'ячем. Яке ураження ока не пов'язане з контузією очного яблука?
*a. Ретинопатія Вальсальви
b. Берлінівський набряк
c. Регматогенне відшарування
d. Кільце Воссіуса
e. Циклодіаліз

41. Пацієнт віком 38 років хворіє на цукровий діабет 2-го типу. Під час обстеження у лікарки-офтальмологині встановлено: гострота зору обох очей - 1,0, передній відрізок та оптичні середовища не змінені. На очному дні спостерігається: диски зорових нервів блідо-рожеві, межі чіткі, вени сітківки розширені, артерії не змінені. У зовнішній половині очного дна виявлено поодинокі та невеликі групи мікроаневризми. Ділянка макули в нормі. Встановіть діагноз.
a. Гіпертонічна ретинопатія
*b. Діабетична ретинопатія непроліферативна форма
c. Діабетична ретинопатія препроліферативна форма
d. Діабетична ретинопатія проліферативна форма
e. Діабетична макулопатія

42. У пацієнта під час офтальмоскопії виявлено клапанний розрив сітківки на периферії. Укажіть тактику лікаря-офтальмолога.
a. Спостереження в динаміці
b. Панретінальна лазеркоагуляція сітківки
*c. Фокальна лазеркоагуляція сітківки
d. Вітректомія
e. Медикаментозне лікування

43. Пацієнт віком 52 роки звернувся до лікаря-офтальмолога зі скаргами на зниження гостроти зору на близькій відстані. Із анамнезу відомо, що його батько хворіє на глаукому. Об'єктивно спостерігається: гострота зору обох очей - 0,8 із корекцією sph + 1,0 D = 1,0. ВОТ OU 26 мм рт. ст. Передній відрізок очей не змінений. Проведено огляд очного дна. Які зміни під час офтальмоскопії будуть ранніми ознаками глаукоматозного ураження?
a. Зміна співвідношення калібру артерій до вен
*b. Вертикальне подовження екскавації
c. Крововилив на диску зорового нерва
d. Гіперемія і розмитість меж зорового нерва
e. Перипапілярна атрофія

44. У пацієнтки діагностовано передній вузликовий склерит на фоні ревматоїдного артриту. Яке лікування протипоказане у цьому разі?
a. Краплі з кортикостероїдами
b. Місцево нестероїдні протизапальні препарати
*c. Субкон’юнктивальні ін’єкції з кортикостероїдами
d. Системно кортикостероїди
e. Системно нестероїдні протизапальні препарати

45. Пацієнт звернувся в оптику для підбору окулярів. Під час рефрактометрії у пацієнта виявлено змішаний косий астигматизм, який не піддавався повній корекції на праве око. Після проведеної кератотопографії виявлено кератоконус ІІ і І ступеня відповідно правого та лівого ока. Який показник товщини рогівки є показанням до крос-лінкінгу з деепітелізацією?
a. Товщина рогівки менше ніж 300 мкм
b. Товщина рогівки не має значення
c. Товщина рогівки менше ніж 350 мкм
d. Товщина рогівки більше ніж 450 мкм
*e. Товщина рогівки не менше ніж 400 мкм

46. Пацієнт віком 52 роки скаржиться, що зранку раптово знизилась гострота зору лівого ока. Із анамнезу відомо, що напередодні він переніс гіпертонічний криз. Об'єктивно спостерігається: Vis OD - 1,0, Vis OS - 0,02, не корегується. Під час біомікроскопії виявлено OS: оптичні середовища прозорі. Під час офтальмоскопії спостерігається OS: ДЗН блідий, межі стушовані, судини звивисті, вени повнокровні, артерії звужені, склерозовані. У макулярній ділянці виявлено пастозність. За даними флюоресцентної ангіографії спостерігається: диск зорового нерву промінує, межі стушовані більше у верхньому секторі. Виявлено виражену гіперфлюоресценцію зорового нерва. Встановіть діагноз.
a. Низхідна атрофія зорового нерва
*b. Передня ішемічна оптикопатія
c. Неврит зорового нерва
d. Неврит лицевого нерва
e. Неврит трійчастого нерва

47. У якому випадку у пацієнта, який хворіє на глаукому та має гостроту зору 20/20, абсолютним показом буде проведення видалення катаракти?
a. Спостерігається прогресування звуження полів зору
*b. Є компонент закриття кута передньої камери
c. Внутрішньоочний тиск перевищує 20 мм рт. ст.
d. Спостерігається прогресування втрати нейроретинального паска
e. Спостерігається прогресування зниження гостроти зору

48. Пацієнтка віком 36 років скаржиться на головний біль, що посилюється до кінця робочого дня. Відмічає погіршення зору при роботі на близькій відстані. Visus OU - 0,6, зі Sph +2,0 D коригує до 1,0. Які окуляри треба призначити цій пацієнтці?
a. Окуляри Sph + 2,0 D для близької відстані
b. Окуляри Sph +1,0 D для близької відстані
c. Окуляри не потрібні
d. Окуляри Sph +1,0 D для далі
*e. Окуляри Sph +2,0 D для постійного носіння

49. За допомогою якого метода визначається товщина центральної зони сітківки?
a. Флуоресцентної ангіографії
b. Ультразвукового сканування
*c. Оптичної когерентної томографії
d. -
e. Офтальмоскопії

50. Пацієнтка, яка кілька років користувалася окулярами - 9 Дптр, відмітила викривлення предметів перед лівим оком. Під час оптичної когерентної томографії виявлено фіброваскулярну мембрану в центрі макули. Якому захворюванню відповідають такі патологічні зміни?
a. Міопічному ретиношизису
b. Преретинальному фіброзу
c. Міопічній хоріоідальній атрофії
d. Відшаруванню сітківки
*e. Міопічній хоріоідальній неоваскуляризації

51. Пацієнт віком 14 років отримав травму лівого ока під час вибуху. Об'єктивно спостерігається: гострота зору правого ока - 1,0, лівого ока - 0,02, із корекцією не покращується. Зліва очна щілина звужена, змішана ін’єкція очного яблука. На рогівці, поблизу лімба, на 5 годинах рана довжиною до 5 мм через всю її товщу. У рані ущемлена темно-коричнева тканина. Передня камера мілка, гіфема до 4 мм. Зіниця неправильної форми і зміщена до низу. Рефлекс із очного дна рожевий. Встановіть діагноз.
a. Проникаюче поранення склери
b. Тупа травма ока
*c. Проникаюче поранення рогівки
d. Проникаюче поранення лімба
e. Проникаюче рогівково-склеральне поранення

52. Пацієнтка віком 49 років звернулась до лікаря-офтальмолога із приводу почервоніння та болючості лівого ока. Зі слів пацієнтки, ці симптоми з’явились гостро на фоні загальної гострої респіраторної вірусної інфекції. Під час огляду лівого ока спостерігається: світлобоязнь, сльозотеча, помірний набряк повік та кон'юнктиви, на склері в темпоральному сегменті обмежений набряк темно-червоного кольору з жовтим відтінком і гнійною інфільтрацією. Встановіть діагноз.
a. Передній вузликовий склерит лівого ока
b. Епісклерит лівого ока
c. Передній дифузний склерит лівого ока
*d. Гнійний склерит лівого ока
e. Склеромаляція лівого ока

53. Пацієнт віком 29 років скаржиться на раптове зниження гостроти зору лівого ока та появу плями перед оком. Гострота зору правого ока - 1,0, лівого ока - 0,05, із корекцією не покращується. У полі зору виявлено центральну скотому та порушення кольоровідчуття в лівому оці. Передній відрізок та оптичні середовища обох очей не змінені. На очному дні лівого ока диск зорового нерва гіперемований, із нечіткими межами, вени сітківки розширені, звиті. Встановіть діагноз.
*a. Неврит зорового нерва
b. Ретробульбарний неврит
c. Атрофія зорового нерва
d. Застійний диск зорового нерва
e. Колобома зорового нерва

54. Під час обстеження пацієнта, який більше 20-ти років хворіє на цукровий діабет, на очному дні виявлено: мікроаневризми, розсіяні інтраретинальні мікросудинні аномалії та кілька великих крововиливів. Яке лікування необхідно йому призначити?
a. -
b. Вітректомію
c. Інсулінотерапію
d. Анти-VEGF терапію
*e. Лазерну фотокоагуляціяю сітківки

55. Під час обстеження зліва у пацієнта виявлено: птоз, міоз й енофтальм. Що може бути причиною цього стану?
*a. Синдром Горнера
b. Параліч лицевого нерва
c. Пухлина орбіти
d. Травма
e. Нейрофіброматоз

56. Пацієнт віком 30 років після удару в око пензлем поступово почав втрачати зір на лівому оці. Під час огляду виявлено розеткоподібне змутніння кришталика. Укажіть тактику лікування.
*a. Факоемульсифікація
b. Вітамінні краплі
c. Лазерна дисцизія
d. Лазерна коагуляція
e. Вітректомія

57. У пацієнтки віком 50 років з’явилися скарги на періодичне затуманення зору. Під час офтальмологічного обстеження спостерігається: гострота зору - 1,0, внутрішньоочний тиск правого ока - 25 мм рт. ст., лівого - 26 мм рт. ст., у полі зору правого ока - симптом "розширення сліпої плями", лівого ока - парацентральна скотома. Під час офтальмоскопічного обстеження виявлено: диски зорових нервів не змінені, навколодискове витончення сітківки. Якому діагнозу відповідає цей стан?
a. -
b. Ішемічній нейропатії
c. Макулодистрофії
d. Ангіопатії сітківок
*e. Глаукомі

58. Пацієнтка віком 56 років скаржиться на випинання правого ока. Уперше помітила ці зміни півроку тому. Під час візіометрії виявлено: Vis OD - 1,0, Vis OS - 1,0. Об'єктивно спостерігається: відставання верхньої повіки правого ока від рухів очного яблука під час погляду вниз, тремор при закритих повіках з обох боків і пігментація повік. Який стан розвинувся у пацієнтки?
a. Дерматоміозит
b. Міастенія
*c. Ендокринна офтальмопатія
d. Новоутворення орбіти
e. Каротидно-кавернозне співустя

59. Пацієнт спостерігається протягом 5-ти років із приводу кількох епізодів одностороннього підвищення ВОТ до діапазону 40-50 мм рт. ст. Під час цих епізодів об’єктивно відзначаються дрібні преципітати на рогівці та незначна циліарна болючість. Райдужка без змін. Ознаки кожного епізоду зникають після використання місцевих кортикостероїдів та місцевих і системних beta-блокаторів. Укажіть найімовірнішу причину епізодичної глаукоми?
a. Саркоїдоз
b. Синдром Фогта-Коянагі-Харада
*c. Синдром Познера-Шлосмана
d. Ювенільний ревматоїдний артрит
e. Гетерохромний іридоцикліт Фукса

60. У пацієнта віком 67 років очне яблуко випинається з очної ямки та пульсує. Також це відчувається при торканні. Під час натиснення очне яблуко вправляється в очну ямку. Над оком під час аускультації стетоскопом вислуховується систолічний "дуючий" шум (часто сам пацієнт чує шум), який зникає при здавлюванні сонної артерії на шиї. Якому захворюванню відповідають такі патологічні зміни?
a. Флегмоні орбіти
b. Ендокринній офтальмопатії
*c. Пульсуючому екзофтальму (каротидно-кавернозна фістула)
d. Дирофіляріозу орбіти
e. Ретробульбарній гематомі

61. Пацієнтка віком 54 роки скаржиться на сльозотечу, світлобоязнь, сильний біль у лівому оці. Із анамнезу відомо, що чотири дні тому в око випадково потрапило стороннє тіло, яке вона самостійно видалила. Близько 2-х років хворіє на рецидивуючий кератоувеїт. Гострота зору Vis OS = 1/ p.l.certae. Об'єктивно спостерігається ОS: блефароспазм, сльозотеча, змішана ін'єкція. У центрі рогівки визначається дефект строми. Один край підритий, протилежний пологий, гіпопіон. Через патологічний процес у рогівці глибші структури ока не візуалізуються. Внутрішньоочний тиск пальпаторно в нормі. Яка найімовірніша патологія спричинила таку клінічні картину?
a. Гострий іридоцикліт
b. Гострий кератоувеїт
c. Стороннє тіло рогівки
*d. Гнійна повзуча виразка рогівки
e. Травматична ерозія рогівки

62. Пацієнт віком 56 років скаржиться на біль у лівому оці, світлобоязнь, сльозотечу, почервоніння ока в медіальному куті протягом 2-х тижнів. Гострота зору обох очей - 1,0. Під час огляду спостерігається: біля внутрішнього кута лівого ока інфільтрат у вигляді круглого утворення, яке підвищується над склерою. Під час пальпації ділянка інфільтрату болюча. Яке захворювання спостерігається у пацієнта?
*a. Епісклерит
b. Склерит
c. Склеромаляція
d. Кератит
e. Увеїт

63. Під час хімічного опіку ока який фактор найбільше впливатиме на відновлення зорових функцій?
a. Супутній іридоцикліт
*b. Ступінь ураження лімбального епітелію
c. Підвищення ВОТ
d. Наявність симблефарону
e. Площа ерозії рогівки

64. Укажіть назву методу дослідження поля зору за допомогою нерухомих тестових об'єктів, що з'являються в різних ділянках поля зору, величина і яскравість яких змінюється.
a. Кампіметрія
b. Сферопериметрія
c. Контрольний метод визначення поля зору
*d. Статична периметрія
e. Комп'ютерна периметрія

65. Під час проведення статичної периметрії виявлено MD (середнє відхилення світлочутливості від норми) 4 дБ. Укажіть стадію глаукоми у цьому разі.
a. -
b. Термінальна
c. Розвинена
d. Запущена
*e. Початкова

66. Жінка віком 36 років скаржиться на головний біль. Гострота зору обох очей - 1,0. Під час дослідження полів зору виявлено бітемпоральну геміанопсію. Пошкодження якої структури спостерігається в пацієнта?
a. Пошкодження зорового нерва OS
b. Пошкодження зорового нерва OD
c. Інтраорбітальне пошкодження зорових нервів обох очей
d. Коркове пошкодження зорового аналізатора (17 поля Бродмана)
*e. Пошкодження хіазми

67. У пацієнта виявлено атрофію зорового нерва на одному оці і застійний диск зорового нерва на другому оці. Із чим пов’язані ці зміни?
a. Доброякісною внутрішньочерепною гіпертензією
b. Атеросклерозом
*c. Синдромом Фостер-Кеннеді
d. Розсіяним склерозом
e. Токсичним ураженням зорових нервів

68. Пацієнт віком 50 років із діагнозом: міопічний астигматизм, планує факоемульсифікацію з імплантацією ІОЛ. Який оптимальний вид корекції у цьому разі?
a. Монофокальна торична ІОЛ + окуляри
b. Монофокальна ІОЛ із подальшою лазерною корекцією
*c. Мультифокальна торична ІОЛ
d. Монофокальна ІОЛ + окуляри для далі та близької відстані
e. Мультифокальна ІОЛ + окуляри для корекції

69. Пацієнту віком 20 років під час перевірки функції кольоросприйняття за поліхроматичними таблицями встановлено діагноз: дейтеранопія. Яке порушення кольоросприйняття спостерігається у пацієнта?
a. Плутає зелений колір із червоним
b. Плутає червоний колір із синім
*c. Не бачить зеленого кольору
d. Не бачить синього кольору
e. Не бачить червоного кольору

70. Укажіть найефективнішу групу медичних препаратів для медикаментозного лікування глаукоми, що використовуються як ліки першого вибору при відкритокутовій глаукомі.
a. Інгібітори карбоангідрази
b. М-холіноміметики
c. alpha-адреноміметики
d. beta-блокатори
*e. Аналоги простагландинів

71. Пацієнт віком 68 років скаржиться на зниження гостроти зору протягом двох років, погіршення помітив упродовж останніх двох місяців. Об'єктивно спостерігається: Vis OD 1/p.l.certae, Vis OS 0,2 не коригується. Під час біомікроскопії OD - гомогенні помутніння у всіх шарах кришталика, рефлекс відсутній. ОS - спицеподібні помутніння, які не доходять до центра зіниці, рефлекс рожевий. Встановіть діагноз.
a. Перезріла катаракта правого ока, незріла катаракта лівого ока
b. Перезріла катаракта правого ока, початкова катаракта лівого ока
c. Зріла катаракта обох очей
d. Незріла катаракта обох очей
*e. Зріла катаракта правого ока, незріла катаракта лівого ока

72. До лікаря-офтальмолога звернувся чоловік віком 42 роки зі скаргами на погіршення зору на праве око, особливо у вечірній час, зміну кольору райдужки на іржавий. Півроку тому переніс операцію з приводу проникаючого поранення ОD, проведено ПХО рани OD та видалення металічного стороннього тіла. Під час огляду виявлено: OD спокійне, зіниця мляво реагує на світло, райдужка жовто-бурого кольору, на епітелії передньої капсули кришталика іржаві плями, на очному дні - ознаки пігментного ретиніту. Встановіть імовірний діагноз.
a. Симпатична офтальмія
*b. Сидероз
c. Металоз
d. Ірит
e. Халькоз

73. Укажіть особливість будови очного яблука, яка є найчастішою причиною гіперметропії.
a. Довге очне яблуко і плоска рогівка
b. Коротке очне яблуко і випукла рогівка
*c. Коротке очне яблуко і плоска рогівка
d. -
e. Довге очне яблуко і випукла рогівка

74. Пацієнт із кератоконусом користується склеральними лінзами але захворювання прогресує. Який наступний етап лікування?
a. Медикаментозне лікування
*b. Кросслінкінг
c. Імплантація стромальних кілець
d. Наскрізна кератопластика
e. Пошарова кератопластика

75. Укажіть основний метод дослідження для визначення клінічної форми катаракти.
a. Офтальмоскопія
b. Рефрактометрія
c. Візометрія
d. Біометрія
*e. Біомікроскопія

76. До лікаря-офтальмолога звернувся чоловік віком 45 років зі скаргами на головний біль, нудоту, короткочасні "затуманення зору", інколи тимчасову повну втрату зору. Об’єктивно спостерігається: Visus OU - 1,0, кольоросприйняття та поле зору не порушені. Рухи очей у повному обсязі, неболючі. Офтальмоскопічно виявлено OU: ДЗН збільшений у діаметрі, межі розмиті, дещо промінує у склоподібне тіло, колір ДЗН рожево-сірий, артерії звужені, вени розширені, макулярна ділянка без патологічних змін. Встановіть діагноз.
a. Атрофія зорового нерва
b. Друзи диска зорового нерва
*c. Набряк диска зорового нерва
d. Передня ішемічна нейропатія зорового нерва
e. Неврит зорового нерва

77. Пацієнт віком 49 років скаржиться на періодичне затуманення зору лівого ока вранці та після фізичного навантаження. Користується окулярами для далі. Об'єктивно спостерігається: ВОТ OD - 23,0 мм рт. ст., OS - 27,0 мм рт. ст. Кут передньої камери відкритий, камера середньої глибини, зіниця центральна, рухома, кришталик прозорий, на ендотелії рогівки відкладення пігменту по вертикалі. На лівому оці розширена екскавація ДЗН. Який вид вторинної глаукоми найімовірніший у цього пацієта?
a. Факоанафілактична
b. Псевдоексфоліативна або ексфоліативна
*c. Пігментна
d. Увеальна
e. Факолітична

78. Після травми ока гілкою дерева у дитини з'явилися скарги на погіршення зору. Під час обстеження об'єктивно спостерігається: блефароспазм, світлобоязнь, перикорнеальна ін'єкція, на рогівці в меридіані 6 год - дефект епітелію 2-3 мм, перифокальний набряк. Внутрішньоочний тиск в нормі. Який найімовірніший діагноз?
a. Проникаюче поранення рогівки
b. Контузія
c. Кератокон'юнктивіт
d. Герпетичний кератит
*e. Ерозія рогівки

79. Пацієнт віком 60 років звернувся зі скаргами на погіршення зору на ліве око. Із анамнезу відомо, що рік тому йому провели ФЕК із імплантацію ІОЛ. Під час біомікроскопічного обстеження виявлено помутніння задньої капсули. Яке лікування буде менш травматичним і найефективнішим для цього пацієнта?
a. Дисцизія задньої капсули діодним лазером
b. Вітректомія та задній капсулорексис
*c. YAG-дисцизія задньої капсули
d. Капсулотомія
e. Передня вітректомія та задній капсулорексис

80. У який термін проводиться оперативне лікування при вроджених тотальних (повних) катарактах?
a. Після 7 років
b. Після 14 років
*c. У перші місяці життя
d. Після 1 року життя
e. -

81. У пацієнта із тривалим погано контрольованим цукровим діабетом спостерігається втрата зору (0,1) на одному оці. Під час клінічних обстежень виявлено: легкий крововилив у склоподібне тіло, мінімальний макулярний набряк за межами центральної зони макули та добре перфузований зоровий нерв. Флюоресцентна ангіографія демонструє ділянку неоваскуляризації в іншому місці та фовеальну аваскулярну зону діаметром 1500 мкм. Яка найімовірніша причина поганого зору?
a. Макулярний набряк
b. Гемофтальм
*c. Ішемічна макулопатія
d. Тракційне відшарування сітківки
e. Ретинальний крововилив

82. Пацієнтка віком 43 роки скаржиться на неможливість читання на близький відстані. Гострота зору обох очей 1,0. Які окуляри потрібні пацієнтці для роботи на близькій відстані?
a. +1,5 Д
b. +0,5 Д
c. +0,75 Д
d. +1,25 Д
*e. +1,0 Д

83. Укажіть, у якiй стадiї набряку диска зорового нерва з'являються ознаки атрофії.
a. Третiй
b. Другiй
c. Першiй
d. П'ятiй
*e. Четвертiй

84. Укажіть, що відноситься до суб’єктивних методів дослідження рефракції.
a. Ретиноскопія
b. Скіаскопія
c. -
d. Авторефрактометрія
*e. Підбір корегуючих лінз

85. Пацієнтка віком 45 років скаржиться на свербіж та набряк повік, відчуття стороннього тіла в обох очах, що турбують її протягом місяця. Із анамнезу відомо, що вона протягом року нарощує вії та полюбляє спати на пір'яній подушці. Об'єктивно спостерігається: почервоніння та набряк маргінального краю повік, муфти біля коренів вій. Яке захворювання можна запідозрити у цьому разі?
a. Алергічний блефарит
b. Лусочковий блефарит
c. Халазіони верхніх повік
d. Виразковий блефарит
*e. Демодекозний блефарит

86. Пацієнт віком 57 років скаржиться на поступове зниження гостроти зору правого ока. Під час огляду спостерігається: гострота зору правого ока 0,2/0,4 із корекцією sph +3,25 D) Поле зору звужене в носовому та верхньому секторі до 10^o. ВОТ - 34 мм рт. ст. Під час офтальмоскопії виявлено: ДЗН блідий, межі чіткі, глаукоматозна екскавація 9/10 діаметра ДЗН. Під час гоніоскопії встановлено: кут ПК відкритий. Укажіть діагноз.
a. Закритокутова ІІ В глаукома
b. Відкритокутова ІІ В глаукома
*c. Відкритокутова ІІІ С глаукома
d. Закритокутова ІІІ С глаукома
e. Відкритокутова ІІІ В глаукома

87. У пацієнта віком 37 років зір лівого ока поступово знизився після травми. Об'єктивно спостерігається: гострота зору лівого ока - 0,01, не коригується. Рогівка прозора, зіниця округла. Виявлено дифузне помутніння кришталика з кільцем Фоссіуса (кільцеподібне помутніння з часток пігменту на передній капсулі кришталика відповідно до зіничного краю). Очне дно під флером. Укажіть тактику лікування.
a. Операція "LASEK"
b. Інстиляції вітамінних крапель
*c. Екстракапсулярна екстракція кришталика
d. Операція "LASIK"
e. -

88. Пацієнту після проведення офтальмологічного обстеження встановлено діагноз: тританопія. Який прилад дозволив визначити цю патологію?
a. Ретиноскоп
b. Фліпер
c. Кератотопограф
d. Периметр
*e. Аномалоскоп

89. Яке ускладнення є протипоказанням для проведення лазерної корекції зору при міопії?
a. Амбліопія
b. Вроджена короткозорість
c. -
*d. Відшарування сітківки
e. Анізометропія

90. Пацієнт віком 68 років звернувся зі скаргами на відсутність предметного зору на правому оці. Зір знижувався поступово впродовж двох років. Гострота зору OD - правильна світлопроекція, OS - 0,9 і не коригує. Об’єктивно спостерігається: очі спокійні, рогівка прозора, передня камера середньої глибини, реакція зіниць на світло збережена. Під час біомікроскопії виявлено: OD - кришталик дифузно мутний, рефлекс із очного дна відсутній, очне дно не візуалізується, OS - спицеподібні помутніння на периферії кришталика, очне дно в нормі. ВОТ ОD - 19 мм рт. ст., OS - 18 мм рт. ст. Встановіть діагноз.
a. Перезріла вікова катаракта лівого ока, незріла вікова катаракта правого ока
b. Перезріла вікова катаракта правого ока, незріла вікова катаракта лівого ока
c. Розвинена глаукома правого ока, незріла вікова катаракта лівого ока
d. Незріла катаракта правого ока, початкова катаракта лівого ока
*e. Зріла вікова катаракта правого ока, початкова вікова катаракта лівого ока

91. У пацієнта, який користується контактними лінзами, виник різкий біль, світлочутливість, сльозотеча та блефароспазм. Під час огляду спостерігається: перикорнеальна ін'єкція судин склери, крайовий інфільтрат на рогівці. Встановіть діагноз.
a. Увеїт
b. Блефарит
*c. Кератит
d. -
e. Кон'юнктивіт

92. Пацієнт віком 35 років скаржиться на постійну сльозотечу та слизисто-гнійні виділення в лівому оці впродовж 1,5 років. Під час огляду спостерігається: у лівому оці сльозотеча, слізні точки займають правильне положення. Під час натискання в ділянці сльозного міхура зі слізних точок виділяються слизисто-гнійні виділення. Передній відділ не змінений. Встановіть діагноз.
a. Блефарит простий
b. Хронічний кон'юнктивіт
*c. Хронічний дакриоцистит
d. Каналікуліт хронічний
e. Бактеріальний кон'юнктивіт

93. Яке ураження ока не пов’язане з контузією очного яблука?
a. Регматогенне відшарування сітківки
b. Циклодіаліз
c. Кільце Воссіуса
d. Берлінівський набряк
*e. Ретинопатія Вальсальви

94. Пацієнтка віком 19 років скаржиться на біль та почервоніння верхньої повіки. Хворіє 2 доби. Під час огляду спостерігається: гіперемія та набряк верхньої повіки, більше в центральній ділянці, різка болючість під час пальпації, флюктуація. Край повіки не змінений. Який найімовірніший попередній діагноз?
a. Дакріоаденіт
b. Флегмона орбіти
c. Блефарит
*d. Абсцес верхньої повіки
e. Халазіон верхньої повіки

95. Який метод дозволяє провести диференційну діагностику відкритокутової та закритокутової глаукоми?
a. Тонометрія
b. Пахіметрія
c. Біомікроскопія
d. Ультразвукове сканування
*e. Гоніоскопія

96. У пацієнта спостерігаються: головний біль, нудота, фебрильна температура тіла, пульсуючий біль в орбіті, екзофтальм, диплопія, значний твердий набряк, гіперемія повік, кон'юнктиви (хемоз), зниження гостроти зору, обмеження рухливості ока, набряк зорового нерва. Для якого невідкладного стану найхарактерніші ці симптоми?
a. Абсцесу повік
b. Дакріоаденіту
c. Флегмони сльозового міхура
*d. Флегмони орбіти
e. Алергічного набряку повік

97. Фоторефракційна кератектомія (ФРК), на відміну від LASIK, є дешевшою процедурою, під час якої знімається верхній шар рогівки. Із цією процедурою довше проходить загоєння та реабілітація. Який вплив лазеру на тканини є основним при фоторефракційній кератектомії?
a. Плазма-індукована абляція
b. Фототомія
*c. Фотоабляція
d. Фотодисрапція
e. Фотохімічна реакція

98. Пацієнт проходить дослідження на автоматизованому периметрі Хамфрі. Апарат проектує світло в його сліпу зону і пацієнт натискає кнопку. Що означає відповідь цього пацієнта?
a. Короткочасне коливання
b. Правильну фіксацію
c. Хибнопозитивну відповідь
*d. Втрату фіксації
e. Хибнонегативну відповідь

99. У пацієнтки, яка хворіє на ревматоїдний артрит і постійно приймає кортикостероїди, з'явилася виразка рогівки. Дно виразки представлене пухирцем десцеметової оболонки, краї чисті, підриті. Укажіть метод лікування.
a. Лазерна стимуляція
b. Кератопротектори місцево
c. Кортикостероїди місцево
d. -
*e. Кератопластика

100. У пацієнта гострота зору правого ока - 0,7 і не покращується з корекцією, гострота зору лівого ока - 0,6 і також не покращується з корекцією. Поле зору звужено на 150^o із внутрішньої сторони. На очному дні диск зорового нерва блідо-рожевого кольору з крайовою екскавацією. Яка стадія первинної глаукоми у пацієнта?
a. Термінальна
*b. Розвинена
c. Задавнена
d. Преглаукома
e. Початкова

101. Укажіть алгоритм невідкладних дій при опіках очного яблука.
a. Промити очі водою, закласти мазь, відправити в офтальмологічне відділення
b. Закапати антисептик, закласти мазь, накласти пов’язку
c. Промити очі водою, закапати антибіотик
d. Накласти пов’язку та відправити в офтальмологічне відділення
*e. Закапати анестетик, промивати очі водою протягом 15-20 хв, закапати антибіотик

102. Пацієнтка віком 19 років скаржиться на зниження гостроти зору, біль в оці при рухах, появу шуму в лівому вусі. Значне зниження зору відчула декілька днів тому. Об'єктивно спостерігається: Vis OD - 1,0, Vis OS - 0,005, не коригується. Під час біомікроскопії виявлено ОS: оптичні середовища прозорі, на очному дні диск зорового нерва гіперемований, межі стушовані, промінує, перипапілярний набряк, судини звужені, макулярний рефлекс згладжений. Який найімовірніший діагноз?
a. Неврит лицевого нерва
b. Неврит трійчастого нерва
c. Низхідна атрофія зорового нерва
*d. Неврит зорового нерва
e. Ішемічна оптикопатія

103. Пацієнтка, яка лікується в неврологічному відділенні, почала скаржитися на темну пляму перед лівим оком. Під час консультації у лікаря-офтальмолога встановлено: око спокійне, середовища прозорі, диск зорового нерва блідо-рожевий, межі чіткі, вени дещо розширені, артерії звичайного калібру, сітківка без вогнещевої патології. Якому офтальмологічному захворюванню відповідають такі патологічні зміни?
a. Макулопатії
b. Гіпертонічній нейропатії
*c. Ретробульбарному невриту
d. Оптичній ішемічній нейропатії
e. Катаракті

104. У пацієнта виявлено бітемпоральну геміанопсію. Який відділ зорового тракту уражений?
a. Зоровий тракт в підкірковій області
b. Латеральне колінчасте тіло
*c. Внутрішній відділ хіазми
d. -
e. Зоровий нерв

105. Пацієнт віком 72 роки скаржиться на погіршення зору та "туман" перед правим оком. Вищенаведені скарги помічає протягом останніх 2-х років. Під час дослідження виявлено: Vis OD - 0,02 зі sph -2,0 D коригує до 0,05. Об’єктивно спостерігається OD: око спокійне, рогівка прозора, передня камера мілка. У кришталику виявлено гомогенні ядерні помутніння. Очне дно не офтальмоскопується. Який метод лікування рекомендований у цьому разі?
a. Інтракапсулярна екстракція катаракти з імплантацією інтраокулярної лінзи
b. Медикаментозне лікування
c. Динамічне спостереження
d. Екстракапсулярна екстракція катаракти з імплантацією інтраокулярної лінзи
*e. Факоемульсифікація катаракти з імплантацією інтраокулярної лінзи

106. Пацієнтка віком 35 років, якій рік тому діагностовано розсіяний склероз, скаржиться на біль за правим оком, який посилюється під час рухів очного яблука, наявність плями перед оком і світлобоязнь. Vis OD - 0,4 і не коригує, OS 1,0. ВОТ у межах норми. Передній відрізок без змін. Оптичні середовища прозорі. На очному дні правого ока спостерігається: ДЗН блідо-рожевий, межі чіткі, співвідношення артерії до вени - 2:3, екскавація фізіологічна, макулярна ділянка без змін. Встановіть діагноз.
a. Центральна серозна хоріоретинопатія OD
b. Ішемічна оптична нейропатія
c. Атрофія ЗН OD
d. Оптичний папіліт
*e. Ретробульбарний неврит OD

107. Пацієнт віком 20 років хворіє на міопію -4,5 Д обох очей. Постійно користується окулярами. Звернувся до лікарки-офтальмологині із приводу хірургічного лікування міопії. Яку сучасну рефракційну операцію рекомендовано в цьому разі?
*a. Femto-Lasik
b. Лазерний епітеліальний кератомілез (LASEK)
c. Склеропластика
d. Лазерний кератомілез in situ (LASIK)
e. Фоторефракційна кератектомія (ФРК)

108. Сьогодні широко застосовується лазерне лікування для пацієнтів із недостатньо компенсованим очним тиском. Серед популярних методів є мікроімпульсна лазерна циклодиструкція, яку проводять при псевдофакії. Що є протипоказом до проведення цієї процедури?
a. Попередньо проведена селективна трабекулопластика
b. Відкритий кут передньої камери
*c. Закритий кут передньої камери
d. -
e. Пігментація кута передньої камери

109. Під час профілактичного огляду тримісячної дитини лікар-педіатр виразив сумніви щодо її зору. Як перевірити зорові функції у дитини такого віку?
a. Наближати палець до обличчя дитини
b. Виявити реакцію дитини чи впізнає вона маму
*c. Виявити реакцію дитини на рух яскравого предмету
d. Виявити реакцію дитини на показ картинок
e. Виявити реакцію дитини на зміну світла

110. Пацієнт прокинувся вночі від болю в оці, який посилювався при натисканні на око. Під час огляду виявлено: перикорнеальна ін’єкція судин склери, на ендотелії рогівки точкові відкладення, волога передньої камери змутніла, зіниця вузька. Під час оптичної когерентної томографії переднього відрізка визначаються гоніосінехії. Якому офтальмологічному діагнозу відповідають такі патологічні зміни?
a. Кон’юнктивіту
b. Кератиту
c. Хворобі сухого ока
*d. Іридоцикліту
e. Склериту

111. Під час профілактичного огляду пацієнт віком 60 років не бачить першого рядка спеціалізовної таблиці для перевірки зору з відстані 5 м. Як перевірити гостроту зору у цього пацієнта?
a. Читанням тексту зблизька
b. Показом картинок
*c. Зменшити відстань до таблиці
d. Офтальмоскопією
e. Скіаскопією

112. Пацієнтка віком 31 рік звернулася до лікаря-офтальмолога зі скаргами на двоїння предметів і відхилення лівого очного яблука до носа, що з’явились 1 місяць тому на фоні грипу та зберігаються досі. Під час огляду спостерігається: ліве око відхилене до носа, обмеження рухливості лівого очного яблука назовні, вторинний кут відхилення більше первинного. Параліч якого очного м'яза є причиною цієї клінічної картини?
a. Верхнього косого
b. Нижнього косого
*c. Зовнішнього прямого
d. Внутрішнього прямого
e. Нижнього прямого

113. У яких межах астигматизм вважається фізіологічним?
a. До 1,0 дптр
b. До 0,25 дптр
c. До 0,75 дптр
*d. До 0,5 дптр
e. -

114. Пацієнтка віком 74 роки скаржиться на затуманення зору, диплопію та зниження контрастності кольорів. Із анамнезу відомо, що півроку тому проводилася факоемульсифікація катаракти лівого ока з імплантацією інтраокулярної лінзи. Після операції спостерігалось: Vis OS - 1,0. Наразі Vis OS - 0,3 і не коригується. Під час біомікроскопії у просвіті зіниці виявляється тонка сірувата плівка. Встановіть діагноз.
a. Більмо рогівки
b. Перезріла катаракта
*c. Вторинна плівчаста катаракта
d. Початкова катаракта
e. Гострий напад глаукоми

115. Пацієнт віком 48 років скаржиться на зниження гостроти зору у правому оці. Помічає це протягом 5-ти років. Гострота зору правого ока - 0,06, із корекцією не покращується, гострота зору лівого ока - 1,0. Передній відділ та оптичні середовища правого ока не змінені. На очному дні спостерігається: у центральній ділянці сітківки вогнище світло-жовтого кольору, із чіткими межами та глибками пігменту по периферії вогнища. Інші ділянки сітківки та зоровий нерв не змінені. Встановіть діагноз.
a. Гострий хоріоретиніт
*b. Перенесений хоріоретиніт
c. Гострий нейроретиніт
d. Панувеїт хронічний
e. Задній увеїт

116. Пацієнтка віком 60 років хворіє на цукровий діабет 2-го типу та гіпертонічну хворобу, приймає цукрознижуючу та гіпотензивну терапію. 2 дні тому, на фоні головного болю та підвищення артеріального тиску, з'явилися скарги на різке погіршення та затуманення зору правого ока. Під час огляду виявлено: гострота зору правого ока - 0,2 і не кригується, внутрішньоочний тиск - 22 мм рт. ст., передній відрізок ока без змін, у склоподібному тілі спостерігаються плаваючі помутніння. На очному дні виявлено: ДЗН блідо-рожевий, межі чіткі, у макулярній ділянці та по ходу нижніх судинних аркад - множинні інтраретинальні крововиливи. На ОКТ виявлено: кистоподібний набряк макули. Встановіть діагноз.
a. Оклюзія гілки центральної артерії сітківки
b. Гіпертонічна ретинопатія
*c. Оклюзія гілки центральної вени сітківки
d. Оклюзія центральної артерії сітківки
e. Оклюзія центральної вени сітківки

117. Пацієнта з мінно-вибуховою травмою очної ділянки шпиталізовано у відділення мікрохірургії ока для надання хірургічної допомоги. Під час огляду виявлено: множинні рвані рани повік, проникаюче поранення очного яблука, іридодіаліз та гіфему, травматичну набухаючу катаракту, осколкові переломи орбіти. Яке з уражень має хірургічно лікуватися в останню чергу?
*a. Осколкові переломи орбіти
b. Проникаюче поранення очного яблука
c. Травматична набухаюча катаракта
d. Іридодіаліз і гіфема
e. Множинні рвані рани повік

118. Під час обстеження семирічної дитини виявлено: Vis OU - 0,8 і не коригується. Під час біомікроскопії виявлено OU: обмежене помутніння кришталика у вигляді "крапки" біля переднього полюсу. Встановіть діагноз.
a. Веретеноподібна катаракта обох очей
b. Зонулярна катаракта обох очей
*c. Передня полярна катаракта обох очей
d. Задня полярна катаракта обох очей
e. Ядерна катаракта обох очей

119. У пацієнта, який хворіє на кератит, виявлено: "шаблевидні" гомілки, зуби Гатчінсона та лабіринтна глухота. Який різновид кератиту спостерігається у пацієнта?
a. Авітамінозний
b. Кандидозний
c. Туберкульозно-алергічний
*d. Паренхіматозний
e. Герпетичний

120. Пацієнт віком 42 роки звернувся зі скаргами на зміщення очного яблука донизу, двоїння й обмеження рухів очного яблука правого ока. Травми та операції обох очей він заперечує. Лікар підозрює, що в пацієнта захворювання орбіти. Укажіть найінформативніше обстеження для диференціальної діагностики цього захворювання.
a. Ультрасонографія орбіти
*b. КТ орбіти та мозку (в аксіальній та корональній проєкції)
c. beta сканування орбіти
d. Рентген орбіти в двох проекціях
e. Тонкоголкова аспіраційна біопсія

121. У молодої жінки, яка постійно лікується у лікаря-ревматолога із приводу системного захворювання, виник локальний біль у правому оці зі скроневого боку, світлочутливість і сльозотеча. Під час об'єктивного обстеженя виявлено: червоний вузлик на склері, діаметром до 0,5, Vis OU 1,0. Встановіть діагноз.
a. Глаукома
*b. Склерит
c. Хвороба сухого ока
d. Іридоцикліт
e. Кон'юнктивіт

122. Пацієнтка віком 72 роки скаржиться на неспроможність закрити ліве око. Об’єктивно спостерігається: ліва очна щілина ширша від правої, нижня ліва повіка атонічна, не прилягає до очного яблука, епіфора. На очному дні - без патологічних змін. Встановлено діагноз: лагофтальм зліва. Патологією якого нерва обумовлено це захворювання?
a. N. Trigeminus
b. N. Oculomotorius
c. N. Opticus
*d. N. Facialis
e. N. Abducens

123. Пацієнтка віком 30 років помітила, що зіниця лівого ока менша ніж правого, особливо при сутінковому світлі. Одночасно з цим вона скаржиться на опущення повіки лівого ока. Порушення роботи якого м’яза є причиною птозу у цьому разі?
a. Горнера
b. Ріолана
c. Верхнього косого м’яза ока
*d. Мюллера
e. Колового м’яза повіки

124. У пацієнта віком 25 років після перенесеного гострого синуситу знизився зір лівого ока. Під час обстеження виявлено: гострота зору лівого ока - 0,1 і не коригується, передній відрізок лівого ока без особливостей. На очному дні спостерігається: ДЗН гіперемований, межі нечіткі, навколо диска є легкий перипапілярний набряк сітківки, поле зору концентрично звужене. Виявлено порушення кольоровідчуття лівим оком. Праве око без патологічних змін, гострота зору - 1,0. Укажіть найвірогідніший діагноз.
a. Друзи зорового нерва
b. Вторинна атрофія зорового нерва
*c. Неврит зорового нерва
d. Первинна атрофія зорового нерва
e. Застійний набряк зорового нерва

125. Гілкою якої артерії є A.ophthalmica?
a. Задньої циліарної
b. Центральної артерії сітківки
*c. Внутрішньої сонної
d. Зовнішньої сонної
e. Середньої мозкової

126. Семирічна дитина на уроках у школі почала відчувати в очах печіння, стомленість, тяжкість і різь. Під час обстеження у лікарки-офтальмологині виявлено, що гострота зору обох очей - 1,0, на тлі циклоплегії спостерігається гіперметропія +1,5 Д. Який стан розвинувся у дитини?
a. М’язова астенопія
b. Анізометропія
c. Амбліопія
d. Симптоматична астенопія
*e. Аккомодативна астенопія

127. У пацієнта віком 63 роки, який скаржиться на чорні плями і "пелену" перед очима, спостерігається порушення сприйняття кольору і помітне погіршення загального стану зору. Встановлено діагноз: незріла катаракта обох очей. Який метод лікування показаний цьому пацієнту?
a. Не потребує лікування
b. Лазерне лікування
*c. Факоемульсифікація катаракти
d. Закрапування вітамінних крапель
e. Планове спостереження

128. До якого шару сітківки належить шар волокон Генле?
*a. Нервових клітин
b. Клітин Мюллера
c. Зовнішнього плексиформного
d. Гангліозних клітин
e. Внутрішнього плексиформного

129. У пацієнта віком 43 роки з'явилися скарги на зниження зору обох очей. Під час офтальмологічного обстеження виявлено, що гострота зору правого ока - 0,3, лівого ока - 0,7, які не корегуються, внутрішньоочний тиск правого ока - 26 мм рт. ст., лівого ока - 27 мм рт. ст., поле зору звужене у верхньоносовому квадранті, співвідношення екскавації до площі диску зорового нерва складає 0,8 і 0,6 відповідно. Якому діагнозу відповідають такі патологічні зміни?
a. Ішемічній нейропатії
*b. Глаукомі
c. Атрофії зорового нерва
d. Застійному диску зорового нерва
e. Катаракті

130. Пацієнт віком 50 років скаржиться на зниження гостроти зору поблизу, почервоніння, відчуття сухості та втоми очей у вечірній час. Раніше окулярами не користувався. Об'єктивно спостерігається: оптичні середовища обох очей прозорі, очне дно без видимої вогнищевої патології. Гострота зору вдалину ОU - 1,0. Який найімовірніший діагноз?
a. Пресбіопія
b. Гіперметропія
c. -
*d. Астенопія
e. Спазм акомодації

131. Батьки однорічного хлопчика звернулися до дитячого лікаря-офтальмолога зі скаргами на "жовтувате світіння" зіниці лівого ока, збільшення очного яблука (екзофтальм) і косоокість. Об'єктивно спостерігається: червоний рефлекс відсутній. Встановіть діагноз.
a. Вроджена катаракта
*b. Ретинобластома
c. Вроджена глаукома
d. Хоріоретиніт
e. Увеїт

132. Пацієнтка віком 67 років скаржиться на поступове зниження зору на обох очах. Із анамнезу відому, що два роки тому їй провели факоемульсифікацію катаракти з імплантацією штучних ІОЛ, після чого вона бачила дуже добре. Об’єктивно спостерігається:  Vis OD - 0,3 і не корегує, OS - 0,4 і не коригує. OU - спокійні, рогівка прозора, райдужка без особливостей, зіниці реагують на світло, на задній капсулі кришталика наявні фіброзні зміни. Якому захворюванню відповідають такі патологічні зміни?
a. Вивиху кришталика
b. Віковій зрілій катракті обох очей
c. Факодонезу обох очей
d. Ускладненій катаракті обох очей
*e. Вторинній катаракті обох очей

133. Пацієнту з більмом рогівки після опіку проведено наскрізну кератопластику. Через 7 місяців після операції він звернувся зі скаргами на поганий зір через астигматизм, цікавиться лазерною рефракційною хірургією. Яка доцільна рекомендація для цього пацієнта?
a. Через ризик розриву трансплантата треба уникати лазерної рефракційної хірургії тим, хто переніс наскрізну кератопластику
b. LASIK є найкращим варіантом для уникнення післяопераційного помутніння, викликаного PRK
c. Потрібна корекція жорсткими газопроникними контактними лінзами для досягнення хорошого зору
*d. Потрібно почекати щонайменше 1 рік після наскрізної кератопластики, а рефракція має бути стабільною
e. PRK є найкращим варіантом, оскільки створення клаптя LASIK створює ризик розриву трансплантата

134. Пацієнтка віком 35 років звернулась до приватної клініки на підбір окулярів. Із анамнезу відомо, що раніше їй встановлювали діагноз: катаракта. Відмічає незначне погіршення зору на далеку відстань. Працює програмістом. Гострота зору 0,5/0,6, зі sph concave -1,5 D sph concave -1,25 D коригується до 1,0/1,0. Об’єктивно спостерігається: на обох очах помутніння біло-блакитного кольору у вигляді штрихоподібних помутнінь у кіркових шарах. Гліколізований гемоглобін - 5,5%. Яку катаракту діагностовано в пацієнтки?
a. Задньополярну
b. Передньополярну
c. Пошарову
*d. Веретеноподібну
e. Діабетичну

135. Укажіть неінвазивний діагностичний метод, за допомогою якого можна візуалізувати судинні структури судинної оболонки в трьох вимірах, без необхідності введення контрастної речовини.
*a. Оптична когерентна томографія
b. Біомікрофотографія очного дна фундус камерою
c. Ретиноскопія
d. B-скан
e. Флюоресцентна ангіографія

136. Пацієнтка у третьому триместрі вагітності шпиталізована зі скаргами на сильний головний біль. Під час комплексного огляду спеціалістів, зі сторони очного дна виявлено: застійний диск зорового нерва сірувато-рожевий із нечіткими межами, вени розширені, артерії звужені. Якому загальному захворюванню притаманний такий симптом клінічної картини очного дна?
a. Цукровому діабету
b. Нефропатії
c. Синуситу
d. Гіпертонічній хворобі
*e. Пухлині головного мозку

137. У дитини вроджена катаракта правого ока. Який вид амбліопії спостерігається у цьому разі?
*a. Обскураційна
b. Змішана
c. Рефракційна
d. Анізометропічна
e. Дисбінокулярна

138. Які зміни в макулярній ділянці за класифікацією AREDS належать до ранньої стадії вікової дегенерації макули (категорія 2)?
a. Відсутність або невелика кількість дрібних друз (діаметр <63 мікрон) з 5-річним ризиком розвитку пізньої стадії 1,3%
b. Хоріоідальна неоваскуляризація
*c. Множинні дрібні друзи, невелика кількість друз середнього розміру (діаметр від 63 до 124 мікрон) або початкові зміни пігментного епітелію сітківки з 5-річним ризиком розвитку пізньої стадії 18%
d. Географічна атрофія пігментного епітелію сітківки та хоріокапілярного шару в ділянці центральної ямки сітківки
e. Множинні друзи середнього розміру, принаймні, одна велика друза (діаметр <125 мікрон) або географічна атрофія, що не зачіпає центральної ямки

139. У пацієнта одразу після мінно-вибухової травми з'явилися скарги на різке зниження зору і біль у правому оці. Під час обстеження об'єктивно спостерігається: Vis OD - 0,02, не коригується, сльозотеча, світлобоязнь, блефароспазм, перикорнеальна ін'єкція очного яблука, на рогівці рана із залученням всіх шарів до 4 мм, у якій ущемлена райдужна оболонка. Передня камера мілка, візуалізуються кришталикові маси. Визначається тотальне помутніння кришталика. Який найімовірніший діагноз?
*a. Проникаюче поранення рогівки, травматична катаракта
b. Проникаюче поранення склери, травматична катаракта
c. Контузія тяжкого ступеня, травматична катаракта
d. Проникаюче корнео-склеральне поранення, факогенний увеїт
e. Проникаюче поранення рогівки, дислокація кришталика

140. Водій віком 58 років скаржиться на погіршення зору вдалину, для читання користується окулярами +4,5 D. Під час обстеження патології прозорих середовищ, сітківки та зорового нерва не виявлено. Що викликало ці скарги?
a. Короткозорість
b. Астигматизм
c. Катаракта
d. Втома очей
*e. Гіперметропія із пресбіопією

141. Скільки повинна складати відстань від очей до об’єктів під час читання та письма відповідно до вимог проведення навчання дітей?
a. За комфортом дитини
b. Бути більше 40 см
*c. Від 30 до 35 см
d. Від 20 до 25 см
e. Від 25 до 30 см

142. Пацієнт віком 12 років скаржиться на зниження гостроти зору у правому оці. Із анамнезу відомо, що рік тому він отримав травму ока (удар м’ячем в око). Об'єктивно спостерігається: гострота зору правого ока - 0,01, із корекцією не покращується, гострота зору лівого ока - 1,0. Рогова оболонка, передня камера та зіниця правого ока не змінені. Кришталик гомогенно мутний. Рефлекс із очного дна відсутній. Ліве око здорове. Встановіть діагноз.
a. Набута катаракта
b. Підвивих кришталика
c. Афакія
d. Вроджена катаракта
*e. Ускладнена катаракта

143. Який вид внутрішьоочного стороннього тіла призводить до найвираженішої запальної реакції?
a. Срібне
*b. Залізне
c. Дерев’яне
d. Скляне
e. Пластикове

144. Пацієнт віком 54 роки скаржиться на зниження гостроти зору лівого ока після тупої травми лівого ока 1,5 місяці тому. Під час огляду спостерігається: гострота зору правого ока - 1,0, лівого ока - 0,2, із корекцією не покращується. Передній відрізок лівого ока та оптичні середовища не змінені. На очному дні виявлено: диск зорового нерва блідо-рожевий, межі чіткі. Через макулярну ділянку проходить світло-жовта серповидна смужка з пігментацією навколо. Судини сітківки звужені. Встановіть діагноз.
*a. Розрив хоріоідеї
b. Хронічний хоріоретиніт
c. Гострий хоріоретиніт
d. Дистрофія макули
e. Субретинальний крововилив

145. Пацієнт віком 32 роки звернувся зі скаргами на зниження гостроти зору правого ока, сльозотечу, підвищену чутливість до світла. Із анамнезу відомо, що протягом трьох днів у нього спостерігалася підвищена температура тіла та нежить. Під час огляду правого ока виявлено: світлобоязнь, сльозотеча, блефароспазм, змішана ін’єкція очного яблука, на рогівці множинні дрібні крапчасті сірого кольору субепітеліальні інфільтрати. Встановіть діагноз.
a. Грибковий кератит правого ока
b. Туберкульозний кератит правого ока
c. Герпетичний кератит правого ока
d. Бактеріальний кератит правого ока
*e. Аденовірусний кератит правого ока

146. У пацієнта з мінно-вибуховою травмою очної ділянки виявлено: множинні рвані рани повік, проникаюче поранення очного яблука, внутрішньоочне стороннє тіло, травматичну набухаючу катаракту, осколкові переломи орбіти. Яке хірургічне втручання має виконуватися в останню чергу?
a. ПХО та ушивання ран повік
b. Ушивання проникаючого поранення очного яблука
c. Видалення внутрішньоочного стороннього тіла
d. Видалення травматичної набухаючої катаракти
*e. Репозиція осколкових переломів орбіти

147. Контроль яких факторів може призвести до зниження ризику розвитку діабетичної ретинопатії та уповільнення її прогресування?
a. Полів зору та гостроти зору
b. Рівня гемоглобіну, коагулограми, ліпідограми
*c. Оптимального рівня глюкози у крові, рівня артеріального тиску, ліпідів крові
d. Рівня креатиніну, венозного тиску, показників оксиметрії
e. Індексу маси тіла, гостроти зору, полів зору

148. Пацієнт віком 22 роки, скаржиться на поступове зниження зору обох очей. Із анамнезу відомо, що у пацієнта зареєстровано контузію середнього ступеня важкості, після чого з'явилися вищенаведені скарги. Об'єктивно спостерігається: Vis OD - 0,2 не корегує, Vis OS - 0,3 не корегує. Під час біомікроскопії виявлено ОU: оптичні середовища прозорі. Під час офтальмоскопії спостерігається ОU: диск зорового нерва блідий, межі чіткі, співвідношення артерій до вен - 2:3. За даними оптичної когерентної томографії диска зорового нерва виявлено ОU: зниження товщини шару нервових волокон у верхньо-носовому секторі. Встановіть діагноз.
a. Неврит трійчастого нерва
*b. Низхідна атрофія зорового нерва
c. Неврит зорового нерва
d. Неврит лицевого нерва
e. Передня ішемічна оптикопатія

149. Пацієнт віком 62 роки звернувся до лікарки-офтальмологині для проходження планового огляду. Об'єктивно спостерігається: Vis OD - 0,9, Vis OS - 1,0. Під час проведення офтальмоскопії на OU виявлено: диск зорового нерва блідо-рожевий, межі чіткі, артерії звужені, позитивний симптом "срібного" дроту, у макулярній зоні дрібні вени звивисті. Встановіть діагноз.
a. Гіпертонічна ретинопатія
b. Ендокринна офтальмопатія
c. Діабетична ретинопатія
*d. Гіпертонічний ангіосклероз
e. Ниркова ретинопатія

150. Укажіть вид неконтрольованої глаукоми, для якої ефективно проводити лазерну трабекулопластику.
a. Запальна
b. Діабетична неоваскулярна
c. Факогенна
*d. Пігментна
e. Відкритокутова

