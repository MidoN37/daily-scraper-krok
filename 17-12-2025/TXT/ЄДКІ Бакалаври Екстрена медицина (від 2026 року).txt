1. З якої дії медичному персоналу рекомендовано розпочати реалізацію основного плану дій на етапі "Допомоги в тактичних умовах" відповідно до рекомендацій із тактичної допомоги пораненим в умовах бойових дій (ТССС) при підготовці постраждалих до евакуації?
*a. Заповнити TCCC-картку (DD-форма 1380) та прикріпити її до пораненого
b. Закріпити всі кінці бандажів та пов'язок
c. Закріпити ремені нош, як передбачено інструкцією до їх застосування
d. Надати необхідні інструкції амбулаторним пораненим, якщо це необхідно
e. Закріпити ковдри/накидки/ремені, що застосовувалися для попередження гіпотермії

2. Під час проведення пульсоксиметрії критичному нетравмованому пацієнту виявлено, що рівень кисню в крові становить 89% . У разі якого захворювання або стану такий показник кисню в крові пацієнта є допустимим і не вимагає додаткової оксигенотерапії?
a. Гострого інфаркту міокарда з підйомом сегмента ST
b. Бронхіальної астми у фазі загострення
c. Отруєння чадним газом
*d. Хронічного обструктивного захворювання легень
e. Гострого інфаркту міокарда без підйому сегмента ST

3. У пацієнта після внутрішньовенного введення 3 мг атропіну на кардіомоніторі зберігаються ознаки повної АВ-блокади, ЧСС - 35/хв, пульс на центральній артерії не визначається. Яка подальша тактика бригади екстреної (швидкої) медичної допомоги?
*a. Розпочати розширені реанімаційні заходи
b. Болюсно ввести ще 1 мг атропіну
c. Розпочати інфузійну терапію адреналіном 2 мкг/хв
d. Розпочати інфузійну терапію дофаміном
e. Провести вагусні проби

4. Оберіть правильну (коректну) рекомендацію для інтубованих пацієнтів відповідно до протоколу рівня розширеної підтримки життя (протокол ALS) на догоспітальному етапі.
a. Компресію грудної клітки потрібно проводити з частотою 100-120 на 1 хв, вентиляцію - з частотою 6-8 на 1 хв, без паузи під час проведення ШВЛ
*b. Компресію грудної клітки потрібно проводити з частотою 100-120 на 1 хв, вентиляцію - з частотою 10 на 1 хв, без паузи під час проведення ШВЛ
c. Компресію грудної клітки потрібно проводити з частотою 100-120 на 1 хв, вентиляцію - з частотою 6-8 на 1 хв, з паузою під час проведення ШВЛ
d. Компресію грудної клітки потрібно проводити з частотою 100-120 на 1 хв, вентиляцію - з частотою 10 на 1 хв, з паузою під час проведення ШВЛ
e. Компресію грудної клітки потрібно проводити з частотою 80-90 на 1 хв, вентиляцію - з частотою 10 на 1 хв, без паузи під час проведення ШВЛ

5. У пацієнта віком 72 роки на 3-ю добу перебігу гострого інфаркту міокарда з'явилися відчуття серцебиття та перебої в роботі серця. Об'єктивно спостерігається: пульс аритмічний, на електрокардіограмі - ознаки шлуночкової екстрасистолії. До якої групи ускладнень інфаркту міокарда належать ці симптоми?
a. Механічних
b. Реактивних
c. Інфекційних
d. Гемодинамічних
*e. Електричних

6. Під час транспортування пацієнта з черепно-мозковою травмою на штучній вентиляції легень із використанням мішка Амбу з'ясувалося, що показник концентрації вуглекислого газу в кінці видиху на капнографі фіксується на рівні 28 мм рт. ст. Про що свідчить цей показник?
a. Колапс трахеї
b. Інтубацію стравоходу
c. Гіповентиляцію
*d. Гіпервентиляцію
e. Нормальну вентиляцію

7. Укажіть найчастіше ускладнення, що виникає при проведенні інтубації трахеї, під час розширених реанімаційних заходів.
a. Пілороспазм
b. Перфорація стравоходу
*c. Однолегенева інтубація
d. Пошкодження трахеї
e. Перегин інтубаційної трубки

8. Які заходи невідкладної допомоги потрібно провести негайно в разі поранення шкіри голкою або іншим гострим інструментом, забрудненим кров'ю чи біологічними матеріалами людини, під час виконання медичних втручань?
a. Обробити пошкоджену ділянку розчином йоду
b. Видавити краплі крові з рани, обробити перекисом водню
c. Накласти асептичну пов'язку на пошкоджену ділянку
d. Обробити пошкоджену ділянку розчином етилового спирту
*e. Пошкоджену ділянку промити водою з милом

9. Після ДТП потерпілих евакуюють до найближчої лікарні. Медичні сили та ресурси цієї лікарні є обмеженими, і для надання повноцінної необхідної медичної допомоги кожному потерпілому їх недостатньо. Яку систему медичного сортування доцільно застосувати для визначення пріоритету в наданні медичної допомоги дорослим постраждалим?
*a. START
b. -
c. MARCH
d. SALT
e. JumpSTART

10. Який неінвазивний метод є найефективнішим для оцінювання якості вентиляції пацієнта в критичному стані під час проведення штучної вентиляції легень (ШВЛ) на догоспітальному етапі?
a. Кардіомоніторинг
*b. Капнографія
c. Аналіз газового складу артеріальної крові
d. Пульсоксиметрія
e. Аналіз газового складу венозної крові

11. Яке ускладнення може стрімко розвинутися в пацієнта внаслідок термоінгаляційного опіку верхніх дихальних шляхів?
a. Набряк Квінке
b. Колоїдні рубці верхніх дихальних шляхів
*c. Обструкція дихальних шляхів
d. Напад бронхіальної астми
e. Опіковий шок

12. Укажіть основний аспект у догляді за пацієнтом після відновлення спонтанного кровообігу, що сприятиме попередженню розвитку повторної зупинки кровообігу.
a. Уведення пацієнта в стан гіпотермії
*b. Постійний моніторинг серцевого ритму, АТ, S_pO_2
c. Агресивна інфузійна терапія з використанням вазопресорів
d. Контроль моторно-сенсорних функцій
e. Погодинне взяття проб для біохімічного аналізу крові

13. Укажіть належний об'єм розчинника для розведення лікарських засобів перед введенням у периферичну вену пацієнта, у якого сталася раптова зупинка кровообігу, для забезпечення їх ефективного постачання в центральний кровообіг.
a. 5 мл
b. 15 мл
c. 2 мл
*d. 20 мл
e. 10 мл

14. У пацієнта мовленнєва реакція за шкалою ком Глазго оцінена в 1 бал. Укажіть клінічну ознаку, що відповідає цьому показнику.
a. Нелогічне мовлення
b. Вигукування нерозбірливих звуків
c. Збереження мовлення
d. Сплутане мовлення
*e. Відсутність мовлення

15. Пацієнт віком 89 років скаржиться на біль за грудниною. За результатами ЕКГ-дослідження діагностовано гострий коронарний синдром з елевацією сегмента ST. В анамнезі: перенесений інсульт, постінсультна дисфагія. Укажіть оптимальне дозування інфузійного розчину нітрогліцерину в цьому разі.
a. 10-20 мкг/хв зі збільшенням дози до 600 мкг/хв (40 мг розвести у 200 мл 0,9% -го розчину натрію хлориду, швидкість інфузії становить 2-6 кр./хв, max - 80 кр./хв)
b. 100-200 мкг/хв зі збільшенням дози до 600 мкг/хв (20 мг розвести у 200 мл 0,9% -го розчину натрію хлориду, швидкість інфузії становить 2-4 кр./хв, max - 40 кр./хв)
*c. 10-20 мкг/хв зі збільшенням дози до 200 мкг/хв (20 мг розвести у 200 мл 0,9% -го розчину натрію хлориду, швидкість інфузії складає 2-4 кр./хв, max - 40 кр./хв)
d. -
e. 100-200 мкг/хв зі збільшенням дози до 600 мкг/хв (60 мг розвести у 200 мл ізотонічному розчині натрію хлориду (0,9% ), швидкість інфузії становіть 8 кр./хв, max - 80 кр./хв)

16. Для лікування серцевої недостатності пацієнту призначено препарат із групи серцевих глікозидів. Яка супутня патологія може сприяти кумуляції серцевих глікозидів в організмі пацієнта?
*a. Хронічна ниркова недостатність
b. Гіпоацидний гастрит
c. Гіперацидний гастрит
d. Анорексія
e. Артеріальна гіпертензія

17. Вагітна жінка (термін вагітності 36 тижнів), яка постраждала під час ДТП, скаржиться на різкий біль у животі з правого боку, кров’янисті виділення зі статевих шляхів. Об'єктивно спостерігається: матка напружена, асиметрична, болюча під правим ребром, серцебиття плода глухе, 170/хв. Який патологічний стан розвинувся в постраждалої?.
a. Бокове передлежання плаценти
b. Гіпотонічна маткова кровотеча
c. Центральне передлежання плаценти
d. Пухирний занос
*e. Передчасне відшарування нормально розташованої плаценти

18. Які дезінфікуючі засоби рекомендовано використовувати для генерального прибирання автомобілів та обладнання екстреної (швидкої) медичної допомоги?
a. Альдегідовмісні
b. Кисневмісні
c. Феноловмісні
d. Спиртовмісні
*e. Хлорвмісні

19. У пацієнтки віком 35 років 9 год тому з'явилися рясні, часті, зі специфічним фекальним запахом випорожнення, що досить швидко втратили колір і консистенцію калу та набули вигляду "рисового відвару", згодом виникло багаторазове рясне блювання без нудоти. Об'єктивно спостерігається: cтан пацієнтки тяжкий, температура тіла - 36^oC, шкіра суха, з ціанотичним відтінком, холодна на дотик, пульс слабкий, тони серця глухі, АТ - 80/50 мм рт. ст., язик сухий, живіт втягнутий, неболючий, судоми жувальних і литкових м'язів, олігурія. Для якого захворювання характерні ці клінічні прояви?
*a. Холери
b. Ротавірусного ентериту
c. Харчової токсикоінфекції
d. Лептоспірозу
e. Шигельозу

20. Аміодарон - це лікарський засіб, що має антиаритмічні властивості та подовжує ІІІ фазу потенціалу дії серцевих клітин. У якій із нижченаведених клінічних ситуаціях доцільно застосувати аміодарон у дозі 300 мг внутрішньовенно протягом 10-20 хв, зважаючи на його фармакологічні властивості?
*a. Після третьої синхронізованої кардіоверсії за наявності тахікардії з широкими комплексами
b. Лише у пацієнтів дитячого віку під час проведення кардіостимуляції
c. У разі раптової зупинки кровообігу, спричиненою гіпермагніємію, після п’ятої послідовної дефібриляції
d. -
e. У нестабільного пацієнта з фібриляцією передсердь для контролю частоти серцевих скорочень

21. До якої сортувальної категорії належать постраждалі особи, які мають сумнівний прогноз щодо успішності лікування, з огляду на тяжкість (характер) травми (невідкладного стану) та за умови дефіциту сил і засобів для надання медичної допомоги в повному обсязі?
a. ІІІ
*b. І
c. IV
d. -
e. ІІ

22. У пацієнта віком 25 років після падіння з висоти виникли тетраплегія, порушення функцій тазових органів, втрата всіх видів чутливості. Який вид травми в пацієнта?
a. Перелом шийного відділу хребта без пошкодження спинного мозку
*b. Перелом шийного відділу хребта з пошкодженням спинного мозку
c. Забій головного мозку
d. Перелом поперекового відділу хребта
e. Перелом грудного відділу хребта

23. У разі парентерального введення гепарин уповільнює зсідання крові та активує фібриноліз. Через який час після внутрішньовенного болюсного введення гепарину досягається його максимальна концентрація в плазмі крові пацієнта?
a. 1-2 год
*b. 2-3 хв
c. 15-30 хв
d. 40-60 хв
e. 24 год

24. Укажіть першочергову дію медика-рятувальника в разі наближення до постраждалого, який перебуває у червоній зоні поля бою (у секторі обстрілу).
*a. Роззброєння постраждалого
b. Знеболювання
c. Зупинка кровотечі
d. Іммобілізація ушкоджених частин тіла
e. Забезпечення прохідності дихальних шляхів

25. Спортсмен під час спортивних змагань отримав черепно-мозкову травму, що супроводжувалася декількома епізодами втрати свідомості, між якими виникав світлий проміжок. Із об'єктивних ознак: правобічний птоз і мідріаз. Укажіть найімовірнішу причину появи цих клінічних проявів у пацієнта.
a. Субдуральна гематома
b. Дифузне аксональне ушкодження головного мозку
*c. Епідуральна гематома
d. Забій головного мозку
e. Ішемічний інсульт

26. Під час встановлення внутрішньовенного периферичного катетера пацієнту його кров випадково потрапила в очі медичному працівникові. Яким розчином йому потрібно негайно промити очі для переривання випадку контакту з джерелом потенційного інфікування ВІЛ?
*a. Проточною водою або фізіологічним розчином
b. Слабким спиртовим розчином та проточною водою
c. Розчином борної кислоти та дистильованою водою
d. Відваром ромашки або розчином перманганату калію
e. Дистильованою водою та відваром звіробою

27. У пацієнта, у якого розвинувся анафілактичний шок, ЧД становить 5 дихальних рухів за 10 с, сатурація - 89% , додаткові м'язи не беруть участь в акті дихання. Бригадою екстреної (швидкої) медичної допомоги ухвалено рішення провести інгаляцію 100% -м киснем через нереверсивну маску. Яка концентрація F_iO_2 може бути досягнута за допомогою нереверсивної маски, якщо використовувати потік кисню 15 л/хв?
a. 100%
b. 20% -50%
*c. 60% -80%
d. 21%
e. 30% -60%

28. Бригада екстреної (швидкої) медичної допомоги прибула на місце ДТП із великою кількістю постраждалих. Укажіть перший етап медичного сортування в цьому разі.
a. Оцінювання загального стану постраждалих
*b. Знайомство з обставинами надзвичайної ситуації, перший контакт медичного працівника, який проводить медичне сортування, із постраждалими
c. Оцінювання стану свідомості постраждалих за шкалою ком Глазго
d. Оцінювання стану свідомості постраждалих за шкалою AVPU
e. Допомога після переміщення постраждалих на сортувальне полотнище за пріоритетністю сортувального майданчика

29. У постраждалого внаслідок ДТП чоловіка з черепно-мозковою травмою об'єктивно спостерігається: свідомість відсутня, язик западає, зіниці розширені, брадикардія. Які заходи треба насамперед провести для забезпечення прохідності дихальних шляхів і попередження асфіксії?
a. Надати потерпілому положення напівсидячи
b. Виконати прекардіальний удар
c. Виконати прийом Геймліха
d. Надати потерпілому положення на лівому боці
*e. Застосувати ротоглотковий повітровід

30. У пацієнта на 10-й хвилині проведення розширених реанімаційних заходів показники капнографа різко підвищилися, відновився пульс на центральній артерії, на моніторі фіксується синусовий ритм. Після відновлення спонтанного кровообігу об'єктивно спостерігається: ЧД - 2 дихальних рухи за 10 с, показник пульсоксиметра не відтворюється, порушення перфузії, АТ - 80/40 мм рт. ст., симетрична гіпотонія, показники глюкометрії в нормі. Які фактори впливають на тяжкість постреанімаційної хвороби?
a. Показники капнографа впродовж реанімаційних заходів
b. Кількість введених доз адреналіну
c. Кількість проведених дефібриляцій
*d. Тривалість і причина зупинки серця
e. Вік і стать пацієнта

31. У чоловіка віком 29 років розвинувся напад бронхіальної астми. Об'єктивно спостерігається: експіраторна задишка, малопродуктивний кашель, сухі свистячі хрипи під час вдиху. Який лікарський засіб доцільно насамперед застосувати для надання невідкладної допомоги?
a. Пропранолол
b. Атенолол
c. Фуросемід
d. Ацетилсаліцилову кислоту
*e. Сальбутамол

32. Укажіть джерело збудника інфекції більшості інфекційних хвороб.
a. Продовольча сировина
b. Предмети побуту, харчові продукти
c. Вакцини, імуноглобуліни
*d. Інфікована людина чи тварина
e. Кліщі, москіти, комарі

33. Чоловік під час вживання їжі раптово схопився за шию та перестав дихати. Об'єктивно спостерігається: пацієнт у свідомості, занепокоєний, метушиться, робить спроби зробити вдих, голос та кашель відсутні, шкіра ціанотична. Які заходи невідкладної допомоги треба насамперед провести в цьому разі?
a. Прийом Сафара
b. Штучне дихання методом "рот у рот"
c. Інтубацію трахеї
d. Прекардіальний удар
*e. Прийом Геймліха

34. Жінка віком 27 років послизнулася під час катання на ковзанах, впала та втратила свідомість на 2 хв. Після відновлення свідомості скаржиться на головний біль, запаморочення, нудоту, шум у вухах, пітливість. Життєво важливі функції не порушені. Який вид травми в пацієнтки?
a. -
b. Перелом кісток склепіння черепа
c. Перелом основи черепа
*d. Струс головного мозку
e. Забій головного мозку

35. Як називають специфічний патологічний стан, що розвивається в організмі пацієнта внаслідок ішемії, зумовленої тотальним порушенням кровообігу й реперфузії після успішної реанімації, та характеризується розладами різних ланок гомеостазу?
a. Синдром тривалого здавлення
b. Респіраторний дистрес-синдром
c. Синдром поліорганної недостатності
d. ДВЗ-синдром
*e. Постреанімаційна хвороба

36. Укажіть умови (обставини), за яких у червоній зоні поля бою медичну допомогу постраждалому не надають.
a. Неможливість самостійної евакуації постраждалого в жовту зону поля бою
b. Поранений кричить, але не відповідає на запитання
c. Надмірна маса тіла постражалого, що унеможливлює його переміщення
*d. Загроза власній безпеці медика, невизначена життєздатність постраждалого
e. Сплутаність свідомості в постраждалого

37. У пацієнтки після фізичного перенавантаження раптово виник сильний нападоподібний біль у поперековій ділянці, що іррадіює в зовнішні статеві органи та стегно. Біль супроводжується частим сечовипусканням, нудотою, блюванням, повторними позивами до дефекації. Об'єктивно спостерігається: блідість шкіри обличчя, гематурія. Який патологічний стан розвинувся в пацієнтки?
a. Печінкова коліка
b. Кишкова коліка
c. Гострий холецистит
d. Гострий цистит
*e. Ниркова коліка

38. У якій позиції рекомендовано розташувати електродні накладки на відкритій (оголеній) грудній клітці пацієнта під час проведення базових реанімаційних заходів (BLS) із використанням автоматизованого зовнішнього дефібрилятора?
a. Передньозадній
b. Передньосередній
c. Передньоверхній
*d. Передньобічній
e. Передньонижній

39. Бригада екстреної (швидкої) медичної допомоги прибула на місце ДТП і виявила, що постраждалий чоловік перебуває у стані глибокої сонливості, дезорієнтований, мовний контакт утруднений, надає односкладові відповіді на повторні питання, слова незрозумілі, очі відкриває на голосне звернення, виконує лише прості команди. Яке порушення свідомості спостерігається в постраждалого?
a. Глибока кома
*b. Глибоке оглушення
c. Помірна кома
d. Сопор
e. Помірне оглушення

40. Пацієнт віком 57 років скаржиться на стискальний, пекучий біль у ділянці серця (за грудниною), що іррадіює в ліве плече, триває понад 20 хв та не зменшується після сублінгвального приймання нітрогліцерину. Об'єктивно спостерігається: пацієнт блідий, стривожений (відчуття страху смерті), дихання поверхневе, тони серця ослаблені, ритмічні, АТ - 90/50 мм рт. ст. Для якого патологічного стану характерні ці симптоми?
a. Панічного розладу
b. Міжреберної невралгії
c. Гіпертонічного кризу
*d. Гострого коронарного синдрому
e. Перфоративної виразки шлунка

41. Пацієнту, який отримав травму внаслідок падіння з висоти та має порушення прохідності дихальних шляхів, бригадою екстреної (швидкої) медичної допомоги встановлено ларингіальну маску №4. Який об'єм повітря потрібно подати в манжетку, щоб маска ефективно розмістилася в дихальних шляхах?
a. 20 мл
b. 40 мл
c. 50 мл
*d. 30 мл
e. 10 мл

42. Який елемент захисту знімається останнім відповідно до правил та послідовності одягання засобів індивідуального захисту?
a. Рукавички
*b. Маска
c. Окуляри
d. Захисний екран
e. Халат

43. У чоловіка після в/в уведення цефтріаксону з'явилися задишка та запаморочення. Об'єктивно спостерігається: пацієнт блідий, вкритий холодним потом, АТ - 70/45 мм рт. ст., ЧД - 24/хв, пульс - 105/хв. Який лікарський засіб необхідно насамперед застосувати для надання невідкладної допомоги пацієнту?
*a. Епінефрин
b. Морфін
c. Папаверин
d. Гідрокарбонат натрію
e. Кофеїн

44. Які критерії входять до складу первинного враження про стан педіатричного пацієнта, оцінювання яких виконується на догоспітальному етапі для швидкого виявлення критичного стану, відповідно до протоколу проведення первинного огляду дитини?
a. Наявність критичної кровотечі, рівень глюкози в крові
b. Симетричність рухів грудної клітки, наявність дихальних шумів
c. Наявність больового синдрому, судом
d. Ментальний статус, температура тіла
*e. Колір шкіри, поведінка, дихання

45. Укажіть невідкладну процедуру для забезпечення остаточної прохідності дихальних шляхів пацієнта в умовах, коли інтубація трахеї неможлива.
a. Штучне дихання методом "рот у рот"
b. Введення повітропроводу
c. Прийом Сафара
d. Прийом Геймліха
*e. Конікотомія

46. З якого матеріалу виготовлені медичні рукавички, що забезпечують високий рівень захисту від бактерій?
a. Вінілу
*b. Латексу
c. Неопрену
d. Бавовни
e. Нітрилу

47. Після виконання в/в ін’єкції ВІЛ-інфікованому пацієнту медичний працівник уколов свій палець голкою. Який профілактичний захід потрібно розпочати протягом 4-х год після контакту, але не пізніше, ніж за 48-72 год для запобігання інфікування медпрацівника?
a. Запис у журналі реєстрації аварій
b. Видавлювання крові з ушкодженої ділянки
c. Термінове тестування медпрацівника на антитіла до ВІЛ
d. Обробка ушкодженої ділянки розчином спирту
*e. Приймання антиретровірусних препаратів

48. Під час визначення ступеня порушення свідомості в пацієнта за шкалою ком Глазго реакція очей оцінена в 4 бали. Укажіть клінічну ознаку, що відповідає цьому показнику.
a. Відсутність реакції очей на будь-який зовнішній подразник
*b. Самостійне розплющування очей
c. Розплющування очей у відповідь на больовий подразник
d. Розплющування очей у відповідь на голосовий подразник
e. Цілеспрямовані рухи очей у бік подразника

49. У п'ятирічної дитини розвинулася фібриляція шлуночків. Укажіть необхідний рівень енергії розряду для проведення дефібриляції, якщо маса тіла дитини становить 20 кг.
a. 200 Дж
*b. 80 Дж
c. 150 Дж
d. 40 Дж
e. 120 Дж

50. З якої дії медичному персоналу рекомендовано розпочати реалізацію основного плану дій на етапі "Допомоги в тактичних умовах" відповідно до рекомендацій із тактичної допомоги пораненим в умовах бойових дій (ТССС) для надання допомоги пораненим із ураженням тулуба або множинними травмами, з відсутністю пульсу та дихання?
a. -
b. Одразу розпочати серцево-легеневу реанімацію
c. Виконати аспірацію вмісту верхніх дихальних шляхів, якщо це можливо
*d. Виконати голкову декомпресію плевральних порожнин з обох боків та впевнитися у відсутності напруженого пневмотораксу
e. Лише застосувати назофарингеальний повітровід

51. Під час проведення первинного огляду пацієнтки віком 85 років з'ясувалося, що стан свідомості за шкалою AVPU відповідає U, ЧД - 4 дихальних рухи за 10 с, S_pО_2 - 89% , Під час аускультації легень вислуховується везикулярне дихання, перфузія знижена. Результати ЕКГ-дослідження: тахікардія з вузькими комплексами QRS, регулярний ритм із ЧСС - 186/хв. Живіт м'який, безболісний. Глюкоза крові - 9 ммоль/л. Яка подальша тактика лікування цієї пацієнтки?
a. Внутрішньовенне болюсне введення 150 мг аміодарону на 5% -му розчині глюкози
b. Непрямий масаж серця
*c. Синхронізована кардіоверсія
d. Внутрішньовенне введення 40% -го розчину глюкози
e. Внутрішньовенне струминне введення 300 мг аміодарону на 5% -му розчині глюкози

52. Який із нижченаведених заходів потрібно провести негайно для надання невідкладної допомоги пацієнту, у якого виявлено симптоми отруєння чадним газом?
a. Інфузійну терапію колоїдними розчинами
b. Внутрішньовенне введення адреналіну (епінефрину)
c. Пероральне застосування активованого вугілля
*d. Оксигенотерапію (інгаляцію висококонцентрованим киснем)
e. Промивання шлунка

53. Прибувши на місце події, бригада екстреної (швидкої) медичної допомоги опинилася в зоні збройного протистояння. Що є пріоритетом під час надання невідкладної допомоги постраждалим?
a. -
b. Серцево-легенева реанімація
c. Евакуація постраждалих
d. Забезпечення прохідності дихальних шляхів
*e. Зупинка масивної кровотечі

54. У пацієнта з травмою грудної клітки об'єктивно спостерігається: розширення вен шиї, приглушення тонів серця, артеріальна гіпотензія (тріада Бека), пародоксальний пульс. Для якого ускладнення травми грудної клітки характерні ці клінічні прояви?
a. Спонтанного пневмотораксу
b. Перелому ребер
c. Розриву аорти
*d. Тампонади серця
e. Ателектазу легені

55. Для якого захворювання характерні епізоди швидкопрогресуючої задишки, кашлю, свистячого дихання, відчуття скутості в грудній клітці, виділення скловидного мокротиння або поєднання цих симптомів?
a. Сухого плевриту
b. Гострого стенозуючого ларинготрахеїту
c. Пневмонії
*d. Бронхіальної астми
e. Гострого бронхіту

56. Яка найпоширеніша причина летальності в разі отруєння опіатами?
a. Набряк легень
b. Гостра печінкова недостатність
*c. Пригнічення дихального центру
d. Гостра ниркова недостатність
e. Гіпостатична пневмонія

57. Укажіть одну з відмінностей у розвитку геморагічного шоку в дітей у порівнянні з дорослими пацієнтами.
a. Діти менш чутливі до крововтрати за рахунок малого індексу маси тіла
b. У дітей значно вища частота серцевих скорочень та потреба в кисні, що сприяє швидкому прогресуванню шоку
*c. Для розвитку шоку в дітей частіше потрібна значна втрата об'єму циркулюючої крові
d. Для розвитку шоку в дітей потрібно, щоб серцевий викид знизився приблизно на 25%
e. Діти краще компенсують шок завдяки меншій чутливості до гіпоксії

58. Під час об'єктивного обстеження пацієнта виявлені позитивні симптоми Кера та Мерфі. Для ураження якого органа це характерно?
*a. Жовчного міхура
b. Дванадцятипалої кишки
c. Нирки
d. Підшлункової залози
e. Шлунка

59. Чоловік віком 60 років після емоційного перенавантаження раптово відчув біль за грудниною, з'явилося прискорене серцебиття. Об'єктивно спостерігається: загальний стан тяжкий, шкірні покриви бліді, тони серця ослаблені, ритмічні, тахікардія, АТ - 90/60 мм рт. ст. Результати ЕКГ: ритм правильний, ЧСС - 190/хв, зубець Р відсутній, комплекс QRS - 0,14 с. Яке порушення ритму розвинулося в пацієнта?
a. Фібриляція шлуночків
*b. Пароксизм шлуночкової тахікардії
c. Пароксизм миготливої аритмії
d. Політопна шлуночкова екстрасистолія
e. Атріовентрикулярна блокада

60. Укажіть оптимальні параметри штучної вентиляції легень під час проведення розширених реанімаційних заходів, спрямованих на захисну вентиляцію легень.
a. 3-5 мл/кг ідеальної ваги тіла і позитивний тиск у кінці видиху 4-8 см вод. ст.
*b. 6-8 мл/кг ідеальної ваги тіла і позитивний тиск у кінці видиху 4-8 см вод. ст.
c. 60-80 мл/кг ідеальної ваги тіла і позитивний тиск у кінці видиху 40-80 см вод. ст.
d. -
e. 500 мл ідеальної ваги тіла і позитивний тиск у кінці видиху 4-8 см вод. ст.

61. Який вид кардіомоніторингу доцільно проводити пацієнту з критичним порушенням серцевого ритму, що в подальшому дасть можливість проводити синхронізовану кардіоверсію та моніторинг одночасно?
a. За допомогою простих електродів
b. Дванадцятиканальна електрокардіографія
*c. За допомогою поліфункціональних електродів
d. За допомогою малих електродів
e. Холтерівський моніторинг

62. Укажіть рекомендовану тривалість процедури гігієнічної обробки рук антисептиком, яку медичний персонал зобов'язаний проводити в закладі охорони здоров'я перед виконанням асептичної процедури.
*a. 30 с
b. 10 с
c. 20 с
d. 15 с
e. 5 с

63. Який із нижченаведених заходів входить до переліку маніпуляцій під час проведення тампонування рани в так званих місцях "вузлових" кровотеч?
a. Накладання судинного затискача
*b. Застосування прямого тиску на рану з використанням кровоспинного бинта
c. Нанесення на рану порошкоподібного антибіотика
d. Видалення з рани сторонніх предметів
e. Попереднє накладання кровоспинного джгута вище місця поранення

64. Пацієнту віком 56 років, який раптово втратив свідомість, діагностовано зупинку кровообігу. Після 20 хв проведення реанімаційних заходів зберігається відсутність свідомості, дихання та пульсу на магістральних артеріях. За даними кардіомоніторингу протягом реанімації реєструється повна відсутність електричної активності серця. Водночас виключено й усунено всі зворотні причини зупинки кровообігу. Які умови є підставою для припинення проведення реанімаційних заходів?
a. Наявність гіпотермії, EtСО_2 вище 20 мм рт. ст.
b. -
*c. Відсутність гіпотермії, EtСО_2 нижче 20 мм рт. ст.
d. Наявність гіпотермії, EtСО_2 нижче 20 мм рт. ст.
e. Відсутність гіпотермії, EtСО_2 нижче 30 мм рт. ст.

65. Які дії бригади екстреної (швидкої) медичної допомоги в разі виявлення небезпеки під час огляду місця події?
a. Розпочати надання медичної допомоги постраждалим
*b. Звернутися за допомогою до фахівців рятувальної служби ДСНС або поліції
c. Самостійно намагатися ліквідувати небезпеку
d. Провести первинний огляд постраждалих
e. Викликати додаткову бригаду екстреної (швидкої) медичної допомоги

66. Жінку з діагнозом: шигельоз - шпиталізовано до інфекційного стаціонару. З анамнезу відомо, що вона проживає в одній оселі з чоловіком та п'ятирічною дитиною. Укажіть термін спостереження за контактними особами в епідемічному осередку.
a. 25 днів
b. 12 днів
c. 14 днів
*d. 7 днів
e. 21 день

67. У жінки віком 60 років виникли біль у верхній частині живота з іррадіацією в спину, нудота та блювання, що не приносить полегшення. Об'єктивно спостерігається: тахікардія, аритмія, зниження АТ, позитивний симптом Мейо-Робсона. Для якого захворювання характерні ці клінічні прояви?
a. Перитоніту
b. Гострого апендициту
*c. Гострого панкреатиту
d. Перфоративної виразки шлунка
e. Хронічного некалькульозного холециститу

68. Укажіть патогномонічну об'єктивну ознаку набряку легень.
*a. Клекітливе дихання
b. Стридорозне дихання
c. Виділення склоподібного мокротиння
d. Дистанційні свистячі хрипи
e. Репризи

69. Оберіть належну рекомендацію щодо положення тіла вагітної жінки під час проведення серцево-легеневої реанімації.
a. На животі, на твердій поверхні, під правий бік підкласти будь-що для досягнення максимального кута в 30^o або мануально змістити матку в лівий бік
b. На спині, на твердій поверхні, під правий бік підкласти будь-що для досягнення максимального кута в 50^o або мануально змістити матку в лівий бік
c. На спині, на твердій поверхні, під лівий бік підкласти будь-що для досягнення максимального кута в 30^o або мануально змістити матку в правий бік
d. На спині, на твердій поверхні, під правий бік підкласти будь-що для досягнення максимального кута в 40^o або мануально змістити матку в лівий бік
*e. На спині, на твердій поверхні, під правий бік підкласти будь-що для досягнення максимального кута в 30^o або мануально змістити матку в лівий бік

70. Кардіомоніторинг за допомогою малих електродів дефібрилятора є сучасним методом контролю за серцевою діяльністю, що використовують як у стаціонарних умовах, так і під час надання екстреної (швидкої) медичної допомоги. Укажіть переваги цього методу, які варто врахувати під час його вибору.
a. Можливість виконувати екстрену дефібриляцію в разі необхідності
b. Здатність проводити синхронізовану кардіоверсію
c. Можливість виконувати кардіостимуляцію
d. Можливість оцінити стан серця в 3D-проєкції
*e. Безперервний контроль за частотою серцевих скорочень та серцевим ритмом

71. Які дезінфікуючі засоби рекомендовано використовувати для експрес-дезінфекції автомобілів та обладнання ЕМД?
a. Хлорвмісні
*b. Спиртовмісні
c. Гаряче повітря
d. Пароповітряну суміш
e. Фенолвмісні

72. Оберіть правильну тактику під час проведення реанімаційних заходів у новонароджених дітей.
*a. Перед натисканням на грудну клітку потрібно провести 2 рятівні вдихи
b. Перед натисканням на грудну клітку потрібно провести 3 рятівні вдихи з одночасною оцінкою їх ефективності
c. Після 15 натискань на грудну клітку потрібно провести 5 рятівних вдихів
d. Після 30 натискань на грудну клітку потрібно провести 5 рятівних вдихів
e. Перед натисканням на грудну клітку потрібно провести 5 рятівних вдихів з одночасною оцінкою їх ефективності

73. Укажіть основні фактори, що впливають на ефективність непрямого масажу серця під час проведення базових реанімаційних заходів (BLS)?
a. Правильне положення рук рятувальника, глибина натискань на грудну клітку, стать пацієнта
*b. Правильне положення рук рятувальника, глибина та швидкість натискань на грудну клітку
c. Спосіб натискань на грудну клітку та ступінь її розправлення
d. Правильне положення рук рятувальника, вік пацієнта, місце події
e. Частота і глибина натискань на грудну клітку та ступінь її розправлення

74. Під час оцінювання моторно-сенсорної функції в пацієнта спостерігаються анізокорія та порушення свідомості за шкалою AVPU - U. Укажіть найімовірнішу причину появи цих клінічних проявів у пацієнта.
*a. Черепно-мозкова травма
b. Хребтово-спинномозкова травма
c. Травма ока
d. Вроджена катаракта
e. Ретинопатія

75. До якої сортувальної категорії належать постраждалі особи, надання медичної допомоги яким може бути відкладено на декілька годин без загрози для життя?
*a. Жовтої
b. Зеленої
c. Червоної
d. -
e. Чорної

76. Пацієнтку віком 45 років, яка хворіє на цукровий діабет, шпиталізовано до лікарні в непритомному стані. Об'єктивно спостерігається: свідомість відсутня, шкіра суха, холодна на дотик, зі слідами розчухувань, риси обличчя загострені, очні яблука під час натискань м'які, рефлекси відсутні, тонус скелетних м'язів знижений, дихання шумне, глибоке, відчувається різкий запах ацетону з рота, АТ - 95/65 мм рт. ст., пульс - 110/хв, ритмічний. Який вид коми як ускладнення основного захворювання розвинувся в пацієнтки?
a. Гіперлактацидемічна
*b. Кетоацидотична
c. Гіперосмолярна
d. Гіпоглікемічна
e. -

77. У трирічної дитини під час вдиху чутно гучний свистячий звук, що свідчить про часткову обструкцію верхніх дихальних шляхів та обумовлений швидким турбулентним потоком повітря через звужену частину верхніх дихальних шляхів, які розташовані над трахеєю. Укажіть цей звуковий симптом.
a. Дистанційні хрипи
b. "Півнячий крик"
c. Репризи
*d. Стридор
e. -

78. Які заходи невідкладної допомоги треба застосувати негайно, якщо дитину покусав бродячий пес?
a. Обробити місце укусу 70% -м розчином спирту та 1% -м розчином брильянтового зеленого
b. Обробити місце укусу 3% -м розчином перекису водню
*c. Промити місце укусу мильним розчином, накласти асептичну пов'язку та негайно шпиталізувати
d. Обробити місце укусу розчином хлоргексидину
e. Жодних дій не виконувати, терміново шпиталізувати

79. У пацієнтки віком 54 роки, яка хворіє на цукровий діабет, раптово з'явилися загальна слабкість, відчуття голоду, тремтіння тіла, запаморочення та порушення свідомості. Який лікарський засіб доцільно насамперед увести внутрішньовенно для надання невідкладної допомоги пацієнтці?
*a. 40% -й розчин глюкози
b. 0,1% -й розчин адреналіну
c. Інсулін короткої дії
d. 5% -й розчин хлориду натрію
e. Дексаметазон

80. Під час оцінювання стану свідомості у травмованого пацієнта за шкалою AVPU виявлено Р. Укажіть оптимальні місця для визначення наявності пульсу в цьому разі.
a. Скронева артерія та тильна артерія стопи
b. Плечова артерія та задня великогомілкова артерія
c. Променева артерія та черевна аорта
d. -
*e. Сонна артерія, променева артерія

81. У приймальному відділенні багатопрофільної лікарні проводиться медичне сортування у зв'язку з масовим надходженням постраждалих. Під час об'єктивного обстеження постраждалого чоловіка віком приблизно 40-45 років з'ясувалося, що частота дихання (ЧД) становить 24/хв, капілярне наповнення - більше 2 с. До якої сортувальної категорії належить постраждалий чоловік?
*a. Червоної
b. -
c. Жовтої
d. Чорної
e. Зеленої

82. Яке з нижченаведених вірусних інфекційних захворювань є найнебезпечнішим (висококонтагіозним) в епідеміологічному аспекті?
a. Вірусний гепатит С
*b. Гарячка Ебола
c. Сказ
d. Триденна гарячка (раптова екзантема)
e. Кліщовий вірусний енцефаліт

83. Скільки секунд повинен тривати кожен штучний вдих під час базових реанімаційних заходів, якщо ШВЛ проводять методом "рот у рот"?
a. 2 с
b. 3 с
c. 4 с
d. 5 с
*e. 1 с

84. Як називають інциденти, що відбуваються більше ніж з одним потерпілим і потребують медичного сортування та певних медичних компромісів, оскільки кількість постраждалих, яким потрібна екстрена (швидка) медична допомога, перевищує можливості рятувальних служб?
a. Групові
b. Ізольовані
c. Одиничні
*d. Масові
e. Індивідуальні

85. Одним із препаратів, передбачених протоколом надання невідкладної допомоги пацієнту з діагнозом: гострий коронарний синдром з елевацією сегмента SТ, є ацетилсаліцилова кислота (аспірин). Укажіть фармакологічну назву ін'єкційної форми ацетилсаліцилової кислоти для внутрішньовенного введення, яка може бути викорастана в цьому разі.
a. Ацетилцистеїн
b. Молсидомін
*c. Ацелізин
d. Парацетамол
e. Еторикоксиб

86. Який із нижченаведених ритмів, що виникає у разі зупинки кровообігу, є дефібриляційним?
a. Torsades de pointes
*b. Шлуночкова тахікардія без пульсу
c. Фібриляція передсердь
d. Безпульсова електрична активність
e. Асистолія

87. У якому положенні потрібно проводити транспортування пацієнта з гіпертонічним кризом, ускладненим набряком легень?
a. Лежачи, з трохи піднятими нижніми кінцівками
b. -
c. Лежачи на правому боці, з підведеними до живота колінами
*d. Напівсидячи, з опущеними вниз нижніми кінцівками
e. Лежачи, з піднятим головним кінцем ліжка

88. Укажіть специфічний антагоніст амітриптиліну, що використовують у разі отруєнь трициклічними антидепресантами.
a. Кальцію глюконат
b. Кеторолак
*c. Гідрокарбонат натрію
d. Налоксон
e. Корглікон

89. У пацієнтки за результатами ЕКГ-дослідження зафіксовані часті політопні шлуночкові екстрасистоли. В анамнезі: мітральний стеноз, застійна серцева недостатність. Який із нижченаведених лікарських засобів доцільно застосувати для надання невідкладної допомоги пацієнтці?
a. Гепарин
b. Атропін
*c. Аміодарон
d. Фуросемід
e. Морфін

90. Які клінічні прояви свідчать про розвиток у пацієнта пресинкопального стану ІІ ступеня?
a. -
b. Тривала втрата свідомості (>10 хв) з подальшим розладом пам'яті
c. Загальна слабкість, нудота, пітливість, мерехтіння "мушок" перед очима
*d. Різко виражені загальна слабкість, запаморочення, шум у вухах з елементами порушення постурального (м'язового) тонусу
e. Короткочасна непритомність на декілька секунд із подальшою збереженою орієнтацією в просторі та часі

91. У пацієнта віком 67 років, який для лікування артеріальної гіпертензії приймає бісопролол, виявлено симптоми передозування beta-адреноблокаторами: артеріальна гіпотензія, брадикардія, порушення атрівентрикулярної провідності. Який лікарський засіб доцільно застосувати для надання невідкладної допомоги пацієнту?
a. Метопролол
*b. Атропіну сульфат
c. Пропранолол
d. Гепарин
e. Ацетилсаліцилову кислоту

92. У постраждалого внаслідок ДТП чоловіка віком 25 років діагностовано перелом середньої третини стегнової кістки. Який середній об'єм крововтрати можливий у разі такої локалізації травми?
a. 2500-3000 мл
*b. До 1500-2000 мл
c. 3000-3500 мл
d. Більше 3500 мл
e. -

93. У п'ятирічної дитини після парентерального введення препарату для зменшення нудоти та блювання виникли хитка хода, тремор рук, дратівливість. Який із нижченаведених лікарських засобів, найімовірніше, було введено дитині?
*a. Метоклопрамід
b. Ондансетрон
c. Омепразол
d. Дротаверин
e. Платифілін

94. У пацієнтки віком 78 років на тлі нападу пекучого загруднинного болю, що триває понад 1,5 год, розвинулися такі симптоми: сплутаність свідомості, блідість шкіри, акроціаноз, холодний липкий піт, часте поверхневе дихання, олігурія, АТ - 60/40 мм рт. ст., пульс - 130/хв, ниткоподібний, ЧД - 30/хв. На ЕКГ: елевація сегмента ST>5 мм у відведеннях V1-V4. Який патологічний стан розвинувся в пацієнтки?
a. Набряк легень
b. Колапс
c. Напад бронхіальної астми
*d. Кардiогенний шок
e. Серцева астма

95. У пацієнтки з травмованого варикозно-розширеного вузла правої нижньої кінцівки рясно, рівномірним струменем витікає темна кров. Укажіть найдоцільніший спосіб тимчасової зупинки кровотечі в цьому разі.
a. Максимальне згинання кінцівки в суглобі
b. Накладання механічного судинного шва
*c. Тиснуча пов'язка
d. Пальцеве притиснення судини
e. Накладання артеріального джгута

96. Бригада екстреної (швидкої) медичної допомоги прибула на вуличний виклик до чоловіка без ознак життя. Одразу розпочато реанімаційні заходи. На ЕКГ-моніторі реєструється асистолія. Реанімаційні заходи за протоколом недефібриляційних ритмів проводилися 20 хв. Під час реанімаційних заходів виключено можливі зворотні причини раптової зупинки кровообігу ("4Г" та "4Т"). Які подальші дії бригади екстреної (швидкої) медичної допомоги?
*a. Припинити реанімаційні заходи
b. Провести дефібриляцію розрядом 200 Дж
c. Увести 300 мг аміодарону внутрішньовенно
d. Провести кардіоверсію
e. Провести дефібриляцію розрядом 150 Дж

97. Який тип порушення дихання характерний для нападу бронхіальної астми?
a. Інспіраторна задишка
b. Апное
c. Дихання Чейна-Стокса
d. Брадипное
*e. Експіраторна задишка

98. Під час відновлення прохідності дихальних шляхів за допомогою ларингеальної маски в пацієнта, у якого сталася раптова зупинка кровообігу, під час нагнітання повітря в манжетку маска піднялася на 1-1,5 см вище різців. Про що свідчить це явище?
a. Неправильне позиціювання ларингеальної маски
b. Виникнення регургітації шлункового вмісту з подальшою його аспірацією
*c. Правильне встановлення ларингеальної маски
d. Відновлення спонтанного кровообігу, пацієнт потребує екстубації
e. Анатомічну аномалію надгортанника

99. Укажіть найефективніший метод відновлення прохідності дихальних шляхів у пацієнта з тяжким перебігом бронхіальної астми зі зворотною причиною гіпоксії.
*a. Інтубація трахеї
b. Назофарингеальний повітровід
c. Ларингеальна трубка King LT-D
d. Орофарингеальний повітровід
e. Ларингеальна маска

100. Бригада екстреної (швидкої) медичної допомоги прибула на виклик до пацієнтки віком 84 роки, в якої розвинувся набряк легень. Лікарські засоби якої групи використовують для корекції гіперволемії в цьому разі?
a. Антациди
*b. Діуретики
c. Нітрати
d. Анальгетики
e. Сорбенти

101. У чоловіка після роботи з пестицидами з'явилися такі симптоми: блювання, розлади акту дефекації та сечовипускання, сльозотеча, гіперсалівація. Об'єктивно спостерігається: брадикардія, гіпотонія, звуження зіниць. Яка речовина, найімовірніше, спричинила отруєння?
a. Чадний газ
b. Ціаніди
c. Ртуть
*d. Фосфорорганічні сполуки
e. Солі важких металів

102. У пацієнта віком 64 роки під час значного фізичного навантаження виник стискальний загруднинний біль, що іррадіює в ліве плече, супроводжується різкою слабкістю та страхом смерті, триває близько 2,5 год. Результати ЕКГ-дослідження: депресія сегмента ST, негативні зубці Т у відведеннях І, aVL та V5-V6. Дослідження рівня яких (якого) біомаркерів (а) у крові пацієнта доцільно насамперед провести з діагностичною метою?
a. Натрійуретичного пептиду
b. Ревматоїдного фактора
*c. Кардіальних тропонінів Т та І
d. АлАТ і АсАТ
e. С-реактивного білка та антистрептолізину-О

103. Під час евакуації пацієнта з черепно-мозковою травмою було проведено повторне обстеження та виявлено, що кількість балів за шкалою ком Глазго за останні 10 хв зменшилася на дві одиниці. Яка можлива причина виникнення цих змін?
*a. Підвищення внутрішньочерепного тиску
b. Пошкодження ганглій черепно-мозкових нервів
c. Перелом основи черепа
d. Підвищення рівня СО_2 в крові
e. Зниження артеріального тиску

104. До якої сортувальної категорії належить потерпіла людина, у якої відсутнє дихання після відновлення прохідності дихальних шляхів?
a. І (червоної)
b. ІІ (жовтої)
c. ---
d. ІІІ (зеленої)
*e. ІV (чорної)

105. Нітрогліцерин застосовують як препарат першої лінії на догоспітальному та ранньому госпітальному етапі в пацієнтів із набряком легень. У разі попереднього (протягом останніх 48-ми годин) застосування препаратів якої групи використання нітратів, зокрема нітрогліцерину, треба уникати?
*a. Інгібіторів фосфодіестерази
b. Антигістамінних
c. Стимуляторів дихання
d. Бронхолітиків
e. Нестероїдних протизапальних

106. Під час проведення розширених реанімаційних заходів виявлено, що причиною раптової зупинки кровообігу в пацієнта є напружений пневмоторакс. Із анамнезу відомо, що він хворіє на бронхіальну астму. Які заходи невідкладної допомоги потрібно насамперед провести в цьому разі?
*a. Декомпресію грудної клітки
b. Торакотомію
c. Інтубацію трахеї з якісною оксигенацією
d. Торакоцентез
e. Накладання оклюзійної пов'язки

107. Який патологічний стан може розвинутися в пацієнта внаслідок гіпокапнії, спричиненої гіпервентиляцією під час проведення штучної вентиляції легень?
a. Обструкція дихальних шляхів
*b. Ішемія мозку
c. Гостра ниркова недостатність
d. Субарахноїдальний крововилив
e. Ішемія міокарда

108. Жінка віком 30 років скаржиться на гострий біль унизу живота з іррадіацією в пряму кишку, запаморочення після фізичного навантаження. Шкіра і слизові оболонки бліді, пульс - 90/хв, АТ - 110/70 мм рт. ст. З анамнезу відомо: остання менструація була 2 тижні тому, своєчасна. Для якої патології характерні ці симптоми?
a. Гострого апендициту
b. Порушеної позаматкової вагітності
c. Гострого ендометриту
d. Ниркової коліки
*e. Апоплексії яєчника

109. Якій із нижченаведених категорій пацієнтів необхідно обов'язково проводити вимірювання рівня глюкози в крові (глюкометрію) на догоспітальному етапі?
a. Усім вагітним жінкам на 32-му тижні вагітності
b. Усім дітям грудного віку з обтяженим анамнезом
c. Пацієнтам похилого віку, які мають супутні хронічні захворювання
d. Пацієнтам із порушенням ментального статусу та алкоголізмом в анамнезі
*e. Пацієнтам із порушенням свідомості, психіки та симптомами інсульту

110. У пацієнтки віком 73 роки, яка хворіє на артеріальну гіпертензію та 1,5 року тому перенесла інфаркт міокарда, після емоційного перенавантаження з'явилися різкий головний біль, слабкість, наростаюче відчуття нестачі повітря, кашель. Об'єктивно спостерігається: акроціаноз, ЧД - 28/хв, пацієнтка намагається перебувати в положенні сидячи, аускультативно в нижніх відділах легень вислуховуються поодинокі вологі хрипи, АТ - 190/110 мм рт. ст., пульс - 98/хв, аритмічний. Укажіть шлях введення гіпотензивних лікарських засобів під час надання невідкладної допомоги пацієнтці в цьому разі.
a. Пероральний
*b. Внутрішньовенний
c. Внутрішньом'язовий
d. Підшкірний
e. Сублінгвальний

111. Укажіть основний профілактичний захід, спрямований на запобігання захворюваності на дифтерію.
a. Шпиталізація за клінічними показаннями
b. Дератизація
c. Дезінсекція
*d. Планова імунопрофілактика
e. Профілактична дезінфекція

112. У пацієнтки віком 27 років після парентерального введення антибіотика, проба на чутливість до якого попередньо не проводилася, на місці введення препарату з'явилися еритема та свербіж. Через декілька хвилин пацієнтка відчула різку загальну слабкість, загруднинний біль, утруднення дихання. Об'єктивно спостерігається: порушення свідомості, ЧД - 30/хв, пульс - 120/хв, слабкого наповнення, АТ - 80/50 мм рт. ст. Який патологічний стан розвинувся в пацієнтки?
a. Гостре порушення мозкового кровообігу
b. Кардіогенний шок
*c. Анафілактичний шок
d. Інфаркт міокарда
e. Напад бронхіальної астми

113. У постраждалого внаслідок ДТП чоловіка бригада екстреної (швидкої) медичної допомоги виявила різану рану лівої гомілки, з якої яскраво-червоним пульсуючим струменем витікає кров. Який метод спинення кровотечі потрібно застосувати?
a. Пальцеве притиснення судини
*b. Накладання кровоспинного джгута
c. Уведення розчину етамзилату
d. Підвищене положення кінцівки
e. Тугу тампонаду рани

114. Жінка віком 30 років отримала опік полум'ям передньої поверхні грудної клітки. Визначте площу опіку за "правилом дев'яток".
a. 15%
b. 5%
*c. 9%
d. 25%
e. 18%

115. У чоловіка віком 42 роки, який працює на фермерському господарстві, з'явилися скарги на загальну слабкість, сльозотечу, слинотечу, надмірне потовиділення, блювання, утруднення дихання та біль у животі. Об'єктивно спостерігається: стійкий міоз (звуження зіниць), брадикардія. Який лікарський засіб доцільно застосувати для надання невідкладної допомоги пацієнту в цьому разі?
*a. Атропіну сульфат
b. Глюкагон
c. Налоксон
d. Адреналін (епінефрин)
e. Дексаметазон

116. Який елемент захисту одягається останнім відповідно до правил та послідовності одягання засобів індивідуального захисту?
a. Захисний екран
b. Халат
c. Окуляри
*d. Рукавички
e. Маска

117. Під час транспортування критичного нетравмованого пацієнта на штучній вентиляції легень з інгаляцією 100% -м киснем показники капнографа підвищилися до 53 мм рт. ст. Що необхідно перевірити для з'ясування причини змін показників капнографа?
a. Температуру тіла
*b. Наявність самостійного дихання
c. Наявність патологічних рефлексів
d. Зміни перфузії
e. Адекватність інфузійної терапії

118. Яке порушення серцевого ритму є первинним механізмом розвитку зупинки кровообігу в пацієнтів на догоспітальному етапі у 76% випадків?
*a. Фібриляція шлуночків
b. Шлуночкова тахікардія без пульсу
c. Електрична активність без пульсу
d. Фібриляція передсердь
e. Асистолія

119. Для спинення носової кровотечі пацієнту проводиться передня тампонада носа. Який вид пов'язки накладається на ніс після закінчення процедури?
a. Тиснуча
b. Хрестоподібна
*c. Пращеподібна
d. Вуздечка
e. Дезо

120. Укажіть найтиповіше ускладнення доброякісних пухлин яєчників.
*a. Перекрут ніжки пухлини
b. Розрив капсули кістоми
c. Стиснення прилеглих органів
d. Нагноєння вмісту пухлини
e. Крововилив у порожнину пухлини

121. За результатами аналізу газового складу артеріальної крові пацієнта виявлено підвищення рівня основ (>+3 ммоль/л) та бікарбонату (>26 ммоль/л). Укажіть порушення кислотно-основного стану.
a. -
b. Респіраторний алкалоз
c. Респіраторний ацидоз
d. Метаболічний ацидоз
*e. Метаболічний алкалоз

122. У чоловіка віком 54 роки розвинулися тоніко-клонічні судоми, що тривають декілька хвилин. В анамнезі - епілепсія. Який лікарський засіб необхідно застосувати для усунення нападу судом?
a. Преднізолон
*b. Діазепам
c. Дексаметазон
d. Морфін
e. Епінефрин

123. У постраждалого чоловіка під час евакуації до шпиталю об'єктивно спостерігається: свідомість збережена, чітко відповідає на запитання, у ділянці нижньої третини правої гомілки виявлено пошкодження одягу з великою просоченою темною плямою, липкою і теплою на дотик. Максимально високо на праве стегно накладено турнікет, час накладання - 40 хв до моменту огляду, пульс на периферичних судинах пораненої кінцівки не визначається. Укажіть дії, які необхідно провести стосовно турнікета в цьому разі.
a. Затягнути турнікет ще сильніше
b. Жодних дій щодо турнікета не проводити
*c. Розглянути можливість переміщення або конверсії турнікета
d. Тимчасово послабити турнікет для поліпшення кровопостачання кінцівки
e. Накласти ще один турнікет нижче рівня попереднього

124. Який документ заповнюють під час медичного сортування поранених?
a. Евакуаційний паспорт
b. Історія хвороби
c. Амбулаторна картка
d. Направлення на шпиталізацію
*e. Первинна медична картка

125. У пацієнта з пораненням грудної клітки спостерігається девіація (відхилення) трахеї в правий бік. Який патологічний стан розвинувся в пацієнта?
a. Флотуюча грудна клітка
b. Лівобічний відкритий пневмоторакс
c. Лівобічний гемоторакс
d. Правобічний напружений пневмоторакс
*e. Лівобічний напружений пневмоторакс

126. Бригада екстреної (швидкої) медичної допомоги прибула на виклик до пацієнтки віком 21 рік, яка перебуває в непритомному стані. Об'єктивно спостерігається: міоз з ослабленням реакції зіниць на світло, порушення дихання, брадикардія, артеріальна гіпотензія. Попередній діагноз: отруєння наркотичними речовинами. Який антидот доцільно застосувати в цьому разі?
a. Унітіол
b. Натрію гідрокарбонат
*c. Налоксон
d. Протаміну сульфат
e. Натрію тіосульфат

127. У жінки віком 33 роки на 37 тижні вагітності, перебіг якої був ускладнений прееклампсією, розвинувся напад клоніко-тонічних судом. Йому передувало значне посилення головного болю, поява "пелени" і мерехтіння "мушок" перед очима, посмикування м'язів обличчя. Об'єктивно спостерігається: сплутана свідомість, виражені набряки нижніх кінцівок, АТ - 190/130 мм рт. ст. Укажіть рекомендований лікарський засіб для надання невідкладної допомоги пацієнтці в цьому разі.
a. Еналаприл
b. Верапаміл
c. Фуросемід
d. Нітрогліцерин
*e. Магнію сульфат

128. Бригада екстреної (швидкої) медичної допомоги прибула на виклик до пацієнта віком 43 роки, який перебуває в тяжкому стані. Об'єктивно спостерігається: дихальні шляхи прохідні, ЧД - 30/хв, сатурація - 89% , під час аускультації легень дихальні шуми справа не вислуховуються, пульс на периферії не визначається, капілярне наповнення - 3 с, пульс на центральній артерії - 130/хв, за результатами кардіомоніторингу - синусова тахікардія. Який із нижченаведених методів дослідження доцільно також використати під час первинного обстеження пацієнта для підтвердження або спростування діагнозу: пневмоторакс?
a. Пальпація грудної клітки
b. Комп'ютерна томографія ОГК
*c. Перкусія грудної клітки
d. BLUE-протокол
e. -

129. Пацієнт віком 57 років зателефонував до екстреної (швидкої) медичної допомоги зі скаргами на сильний пекучий біль у ділянці правої сідниці з іррадіацією в праву ногу, утруднення ходіння, кульгавість, порушення чутливості та відчуття "повзання мурашок" у правій нозі. До якої категорії звернень належить цей виклик?
a. Критичних
*b. Неекстрених
c. Екстрених
d. Непрофільних
e. -

130. Які дії передбачає перший пункт протоколу базових реанімаційних заходів під час надання невідкладної допомоги пацієнту з підозрою на раптову зупинку кровообігу?
a. Забезпечити прохідність дихальних шляхів
b. Переконатися в наявності дихання
*c. Впевнитися у власній безпеці та безпеці оточення
d. Переконатися в наявності пульсу на магістральних судинах
e. Перевірити реакцію на вербальні подразники

131. Бригада екстреної (швидкої) медичної допомоги прибула на виклик до пацієнта, який отримав опіки шкіри полум'ям. Укажіть правильну етапність (послідовність) надання невідкладної допомоги пацієнту.
a. Знеболювання, усунення дії термічного чинника, охолодження та накладання асептичної пов'язки на уражену ділянку
b. -
c. Накладання асептичної пов'язки на уражену ділянку, усунення дії термічного чинника, охолодження місця опіку, знеболювання
d. Знеболювання, видалення з поверхні опіку сторонніх тіл, охолодження та накладання асептичної пов'язки на уражену ділянку
*e. Усунення дії термічного чинника, охолодження, знеболювання та накладання асептичної пов'язки на уражену ділянку

132. Який із нижченаведених лікарських препаратів, що належить до групи органічних нітратів, чинить антиангінальну та коронаророзширювальну дію, зменшуючи потребу міокарда в кисні?
a. Еуфiлiн
b. Атенолол
c. Ніфедипін
*d. Iзосорбiду динiтрат
e. Стрептокiназа

133. Укажіть крок (етап) алгоритму АВСDE, на якому визначають наявність гострого дихального дистрес-синдрому в нетравмованого пацієнта під час первинного обстеження.
a. E
b. A
*c. В
d. С
e. D

134. На основі максимально швидкого встановлення яких критеріїв проводять медичне сортування в разі масового надходження постраждалих?
a. Наявних травм/невідкладних станів у постраждалих
b. Тільки наявних травм у постраждалих та прогнозу щодо збереження життя
c. Наявних травм/невідкладних станів у постраждалих та прогнозу щодо збереження здоров'я
d. Прогнозу щодо збереження життя
*e. Наявних травм/невідкладних станів у постраждалих та прогнозу щодо збереження життя

135. У пацієнтки віком 21 рік розвинувся напад бронхіальної астми. Укажіть провідну клінічну ознаку, що свідчить про наявність бронхообструкції.
a. Виділення пінистого рожевого мокротиння
b. Тахікардія
c. Біль у грудній клітці
*d. Дистанційні свистячі хрипи
e. Клекітливе дихання

136. У пацієнта розвинулися виражені нудота та блювання, що спричинені цитотоксичною хіміотерапією. Який лікарський засіб доцільно застосувати на догоспітальному етапі для усунення цих симптомів?
a. Гідрокортизон
b. Аміодарон
*c. Ондансетрон
d. Фуросемід
e. Адреналін (епінефрин)

137. Укажіть коректну тактику під час надання невідкладної допомоги пацієнту, в якого на ЕКГ зареєстровані широкі регулярні комплекси QRS, без наявності тривожних ознак, а в анамнезі - перенесений інфаркт міокарда два роки тому.
a. Увести 2,5-5 мг верапамілу внутрішньовенно
*b. Увести 300 мг аміодарону гідрохлориду внутрішньовенно протягом 20-60 хв
c. Увести 900 мг аміодарону гідрохлориду внутрішньовенно протягом 24 год
d. Увести 900 мг аміодарону гідрохлориду внутрішньовенно протягом 20-60 хв
e. Провести синхронізовану кардіоверсію

138. Який із нижченаведених критеріїв свідчитиме про якісне проведення електричної дефібриляції після проведення третього послідовного розряду під час серцево-легеневої реанімації?
a. -
b. Короткочасне звуження зіниць
*c. Коротка пробіжка асистолії на моніторі після подачі заряду
d. Відсутність покращення гемодинамічних показників
e. Розширення зіниць із відсутністю фотореакції

139. Який критерій шкали ком Глазго за реакцією очей оцінюється в 2 бали?
a. Реакція очей (розплющування) відсутня на будь-який подразник
b. ---
c. Розплющування очей на голосовий подразник
d. Самостійне розплющування очей
*e. Розплющування очей на больовий подразник

140. Укажіть належну частоту натискань (компресій) на грудну клітку під час проведення зовнішнього масажу серця в дітей.
a. 90-110/хв
b. 120-140/хв
*c. 100-120/хв
d. 80-100/хв
e. 110-130/хв

141. У пацієнта із септичним шоком для прийняття рішення застосування вазопресорних препаратів на тлі інфузійної терапії необхідно контролювати середній артеріальний тиск (САТ). Яку формулу використовують для визначення середнього артеріального тиску?
a. (Діастолічний тиск х пульсовий тиск)/2
*b. Діастолічний тиск + 1/3 пульсового тиску
c. Діастолічний тиск x 1/3 пульсового тиску
d. (Систолічний тиск -- діастолічний тиск)/3
e. Систолічний тиск -- діастолічний тиск

142. У чоловіка віком 26 років після переохолодження з'явилися скарги на закладеність носа та порушення носового дихання, незначні слизові виділення з носа. Об'єктивно спостерігається: слизова оболонка порожнини носа набрякла, майже повністю перекриває її просвіт. Який лікарський засіб доцільно застосувати для усунення цих симптомів?
a. Сальбутамол
*b. Ксилометазолін
c. Тобраміцин (тобрекс)
d. Фенотерол (беродуал)
e. Назоферон (інтерферон)

143. Яка схема введення та дозування аміодарону в разі виникнення в пацієнта фібриляції шлуночків або шлуночкової тахікардії без пульсу?
*a. Вводиться після 3-го неефективного розряду в початковій дозі 300 мг, а після 5-го неефективного розряду повторно одноразово вводиться ще 150 мг
b. Вводиться після 3-го неефективного розряду в початковій дозі 150 мг, а після 5-го неефективного розряду повторно одноразово вводиться ще 150 мг
c. Вводиться після 3-го неефективного розряду в початковій дозі 150 мг, а після 5-го неефективного розряду повторно одноразово вводиться ще 300 мг
d. Вводиться після 1-го неефективного розряду в початковій дозі 300 мг, а після 3-го неефективного розряду повторно одноразово вводиться ще 150 мг
e. Вводиться після 2-го неефективного розряду в початковій дозі 300 мг, а після 4-го неефективного розряду повторно одноразово вводиться ще 150 мг

144. Пацієнтка скаржиться на загальну слабкість, підвищення температури тіла, біль у поперековій ділянці, часті позиви до сечовипускання. Під час об'єктивного обстеження виявлено позитивний симптом Пастернацького. Для якого захворювання це характерно?
*a. Гострого пієлонефриту
b. Гострого панкреатиту
c. Перфоративної виразки шлунка
d. Гострого холециститу
e. Розриву аневризми черевного відділу аорти

145. Який набір засобів індивідуального захисту застосовуються для запобігання зараженню фахівців бригади ЕМД під час відновлення прохідності дихальних шляхів та/або зупинки кровотечі чи обробки ран у постраждалих?
a. Респіратор, гумові рукавички, фартух
*b. Захисні окуляри, медична маска, гумові рукавички
c. Респіратор FFP3, гумові рукавички, шапочка
d. Захисні окуляри, гумові рукавички, халат
e. Гумові рукавички, фартух, захисні окуляри

146. У пацієнтки віком 67 років розвинувся гіпертонічний криз. Після сублінгвального застосування ніфедипіну в дозі 10 мг у неї значно посилився головний біль, з'явилися прискорене серцебиття, відчуття "жару" у ділянці обличчя, запаморочення. Об'єктивно спостерігається: виражена гіперемія обличчя, АТ - 130/70 мм рт. ст., пульс - 118/хв. Який процес, спричинений застосуванням цього лікарського засобу, зумовив появу таких симптомів?
a. Збільшення периферичного судинного опору
*b. Системна вазодилатація
c. Порушення метаболізму
d. Порушення провідності серця
e. Порушення зсідання крові

147. Бригада екстреної (швидкої) медичної допомоги обстежує роділлю віком 24 роки, у якої пологи відбуваються в домашніх умовах. Які ознаки вкажуть на завершення третього періоду пологів?
a. Розкриття шийки матки на 2 см
b. Відходження навколоплідних вод
*c. Виділення посліду
d. Повне розкриття шийки матки
e. Народження плода

148. У разі наявності якого з нижченаведених супутніх станів у пацієнта з порушенням свідомості перевірка дихання та пульсу в нього має проводитися протягом 1 хв, а не упродовж 10 с?
a. Гіперкапнії
*b. Гіпотермії
c. Гіповолемії
d. Гіпертермії
e. Гіповентиляції

149. У пацієнта віком 72 роки попередній діагноз: гострий коронарний синдром. Які зміни електрокардіограми вказують на інфаркт міокарда з елевацією сегмента ST?
a. Зниження сегмента ST і 0,1 мВ у відведеннях V1-V2 або і 0,1 мВ в інших відведеннях
b. Негативний зубець Т (глибиною?0,1 мВ)
c. -
d. Зниження сегмента ST
*e. Підвищення сегмента ST і 0,2 мВ у відведеннях V1-V2 або і 0,1 мВ в інших відведеннях

150. У постраждалого чоловіка, який отримав травму внаслідок падіння з висоти, виявлено парадоксальні рухи грудної клітки. Укажіть вид травми.
a. Напружений пневмоторакс
b. Закритий пневмоторакс
c. Перелом лопатки
*d. Флотуюча грудна клітка
e. Вікончастий перелом ребер

