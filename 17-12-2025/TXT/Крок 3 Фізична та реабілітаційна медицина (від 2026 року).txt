1. Пацієнту віком 22 роки з муковісцидозом проводиться постуральний дренаж і перкусія середньої частки правої легені. Яке положення пацієнта є найбільш оптимальним під час проведення процедури?
a. Лежачи на клині з піднятим лівим плечем на подушці з головою вище таза
b. Лежачи на животі з піднятим лівим плечем на подушці та головою в одній площині з тазом
c. Лежачи на клині з піднятим лівим плечем на подушці з головою нижче таза
d. Лежачи з піднятим правим плечем на подушці та головою в одній площині з тазом
*e. Лежачи на клині з піднятим правим плечем на подушці з головою нижче таза

2. Як впливає вестибулярне навантаження на тонус м'язів?
a. Знижує тонус
*b. Збільшує тонус
c. Закономірність впливу не з'ясована
d. -
e. Не впливає

3. Завдяки якому методу можна досягти розвантаження міжхребцевих дисків і суглобів, зменшити тиск на корінці спинномозкових нервів?
a. Дзеркальної терапії
b. Тейпування
c. Ізометричних терапевтичних вправ
*d. Витяжіння
e. Позиціонування

4. У пацієнта віком 27 років після кульового поранення нижньої третини гомілки на відстані 5 см від ступні було пошкоджено гілку малогомілкового нерву, внаслідок чого було втрачено функцію розгинання ступні. Яким є очікуваний термін відновлення функції стопи за нормальних умов?
a. До 18 місяців
b. До 3 місяців
c. До 1 місяця
*d. До 9 місяців
e. До 6 місяців

5. До лікаря фізичної та реабілітаційної медицини звернувся пацієнт після перелому лівої великогомілкової кістки 5 днів тому. Об'єктивно спостерігається: права нижня кінцівка знерухомлена гіпсовою пов'язкою до нижньої третини стегна. Які вправи найбільш доцільно призначити пацієнту?
*a. Ізометричні вправи для м'язів гомілки
b. Ізотонічні вправи для м'язів гомілки
c. Пасивні вправи для гомілковостопного суглоба
d. Пасивні вправи для колінного суглоба
e. Активні динамічні вправи для колінного суглоба

6. Відповідно до тесту Наваккі, яке навантаження для здорової нетренованої особи вказує на нормальний рівень фізичної працездатності?
*a. 3,0 Вт/кг маси тіла
b. 4,0 Вт/кг маси тіла
c. 2,0 Вт/кг маси тіла
d. 5,0 Вт/кг маси тіла
e. 1,0 Вт/кг маси тіла

7. Укажіть побічний (передбачуваний) ефект під час проведення анаеробних тренувань.
a. Підвищення вмісту холестерину в крові
b. Підвищення рівня ШОЕ
*c. Вироблення молочної кислоти
d. Зниження рівня ШОЕ
e. Збільшення жирових відкладень

8. Під час проведення терапевтичних вправ у відділенні реабілітації пацієнт, який переніс інфаркт міокарда, втратив свідомість. На ЕКГ виявлено: фібриляція шлуночків. Яка невідкладна допомога необхідна пацієнту?
a. Вагусні проби
b. Знеболення
c. Антиаритмічна терапія
d. Електростимуляція
*e. Дефібриляція

9. Що є надійним прогностичним фактором щодо здатності дитини з церебральним паралічем самостійно пересуватися?
a. Передчасні пологи (до 32-х тижнів)
*b. Здатність самостійно сидіти до 2-х років
c. Повзання до 3-х років
d. Збережені примітивні рефлекси
e. Наявність спастичності

10. У пацієнта віком 67 років лікар ФРМ запідозрив розвиток неглекту після повторного мозкового інсульту. За допомогою якого реабілітаційного інструменту оцінювання можна підтвердити синдром просторового ігнорування в цьому разі?
*a. Тесту Альберта
b. Шкали Фугл-Мейєра
c. Індексу Бартел
d. Проби Ромберга
e. Шкали ASIA

11. У жінки під час проведення стимуляційної електронейроміографії серединного нерва на правому передпліччі в ділянці карпального каналу виявлено збільшення латентності періоду М-відповіді та зменшення швидкості проведення імпульсу. Який патологічний стан виник у пацієнтки?
a. Аксональне ураження
b. Нейротмезис
c. Радикулопатія
*d. Демієлінізація
e. Міопатія

12. Пацієнт віком 58 років скаржиться на хронічний біль у колінних суглобах, який погіршується під час побутових навантажень і в стані спокою. Після обстеження лікар ФРМ діагностує остеоартрит. Пацієнт має надмірну вагу, веде малорухливий спосіб життя і зацікавлений у пошуку ефективних методів зменшення болю. Який із нижченаведених методів буде найефективнішим для зменшення хронічного болю в пацієнта?
a. Використання теплової терапії
b. Використання нестероїдних протизапальних препаратів
c. Заняття йогою
d. Використання ультразвукової терапії
*e. Регулярні фізичні вправи низької інтенсивності

13. Яке дослідження проводиться з метою визначення життєвої ємності легень, її складових та оцінки форсованого видиху?
a. Спірометрична проба з бронхолітиком
b. Вимірювання пікової швидкості видиху
c. Тест із затримкою дихання
*d. Спірометрія
e. Пікфлоуметрія

14. Пацієнтка віком 43 роки скаржиться на те що не може утримати воду у роті, надути щоку. Своє захворювання пов'язує з переохолодженням. Об'єктивно спостерігається: очна щілина зліва розширена, око не закривається, при наморщуванні лоба складки не утворюються, лівий кут рота опущений. Зліва симптом Белла. Сльозотеча з очей. Мозочкових симптомів і розладу чутливості не виявлено. Під час подальшого обстеження пацієнтки який рефлекс знижується або не викликається у разі цієї патології?
a. Кон'юнктивальний рефлекс справа
b. Корнеальний рефлекс справа
*c. Надбрівний рефлекс зліва
d. Нижньощелепний зліва
e. Надбрівний рефлекс справа

15. У лежачого пацієнта в ділянці шкіри над крижовою кісткою спостерігаються: незначна поверхнева виразка з червоно-рожевим дном, рани пошкодженням епідерміса і, частково, дерми на тлі еритеми. Яка стадія пролежнів спостерігається у пацієнта?
a. Четверта
*b. Друга
c. Перша
d. Третя
e. Початкова

16. Що з нижченаведеного має найбільшу ефективність щодо попередження набряку кукси у гострому періоді реабілітації пацієнта після ампутації кінцівки?
a. Тактильна стимуляція
b. Мобілізація рубця
c. Ідеомоторні вправи
*d. Компресійна терапія
e. Позиціонування

17. До якого виду реабілітаційних заходів належить налаштування середовища на роботі та вдома?
a. Нейропсихофізіологічні втручання
b. Фізична терапія
c. Нутритивна терапія
d. Медичні втручання
*e. Ерготерапія

18. Пацієнт під час візиту до лікаря ФРМ скаржиться на відчуття нестійкості та складнощі з утримання рівноваги. Який тест доцільно провести в цьому разі?
a. Хофмана
b. Фукса-Розенталь
c. Менделя-Беккера
*d. Берга
e. Баре

19. Під час проведення поєдинку з боксу спортсмен отримав нокаут та втратив свідомість. Лікарем змагань діагностовано закриту черепно-мозкову травму. Якою є тактика ведення спортсмена щодо шпиталізації?
a. Не є обов'язковою
b. В залежності від часу втрати свідомості
*c. Є обов'язковою
d. За бажанням
e. -

20. За результатами огляду пацієнта з бронхіальною астмою лікарем ФРМ встановлено збільшення передньо-заднього розміру грудної клітки у верхній частині, горизонтальне положення ребер, згладженість міжреберних проміжків, надключичних та підключичних ямок з обох боків. Для якої форми грудної клітки характерні виявлені ознаки?
a. Конічної
b. Астматичної
*c. Діжкоподібної
d. Кілеподібної
e. Циліндричної

21. Яку структуру головного мозку лікар ФРМ оцінює під час обстеження функції зовнішнього дихання?
a. Середній мозок
b. Мозочок
c. Проміжний мозок
d. Таламус
*e. Довгастий мозок

22. У результаті перенесеного оперативного лікування колінного суглоба у пацієнта сформована післяіммобілізаційна контрактура. Для збільшення амплітуди розгинання пацієнт самостійно розгинає коліно, утримуючи його у крайній точці амплітуди за допомогою напруження м'язів розгиначів. Як називається цей тип розтягнення?
a. Постізометрична релаксація
*b. Активний
c. Балістичний
d. Пасивний
e. Динамічний

23. Якою є кіркова регуляція спінальних центрів сечовиділення?
a. Лівобічною
b. Правобічною
*c. Двобічною
d. Однобічною гомолатеральною
e. Однобічною контрлатеральною

24. У пацієнта з травмою спинного мозку на рівні С7 протягом ранньої мобілізації при спробах перевести пацієнта з положення лежачи у положення сидячи відбувалося різке зменшення артеріального тиску. Яке призначення буде найбільш оптимальним у цьому разі?
a. Бинтування нижніх кінцівок
b. Направлення пацієнта на консультацію до лікаря-кардіолога
*c. Надягання абдомінального бандажу перед переміщенням
d. Перед переміщенням призначення дихальних вправ
e. Перенесення спроби переміщення на більш віддалені терміни після стабілізації артеріального тиску

25. Пацієнт звернувся до лікаря ФРМ зі скаргами на нестійкість та невпевненість під час ходьби. Під час оцінювання рівноваги за допомогою шкали Берга було отримано 39 балів. Які рекомендації необхідно надати пацієнту щодо безпечного пересування?
a. Самостійна ходьба з опорою на тростину
*b. Ходьба з фізичною підтримкою іншої особи
c. Ходьба без допоміжних засобів пересування
d. Переміщення на візку
e. Ходьба тільки під візуальним контролем іншої особи

26. Яке втручання застосовується у пацієнтів із вестибуло-атактичним синдромом для тренування рівноваги?
*a. Вправи з напівсферою
b. Вправи на силу м'язів верхніх кінцівок
c. Дихальні вправи
d. Дозована ходьба
e. Вправи для мімічних м'язів

27. Під час проведення поєдинку з боксу спортсмен отримав нокаут та втратив свідомість. Лікарем змагань діагностовано закриту черепно-мозкову травму. Який компонент лікування є обов'язковим у цьому разі?
*a. Аналгезія
b. -
c. Протизапальна терапія
d. Зниження моторної збудливості
e. Протисудомна терапія

28. Пацієнт віком 60 років скаржиться на швидке втомлення. Об'єктивно спостерігається: стоячи із заплющеними очима похитується, втрачає рівновагу, тонус скелетних м'язів знижений. Яка структура мозку найімовірніше уражена в пацієнта?
*a. Мозочок
b. Таламус
c. Прецентральна звивина кори великих півкуль
d. Базальні ганглії
e. Гіпоталамус

29. Для обстеження пацієнта лікар призначив проведення теппінг-тесту. З якою метою було призначено дослідження?
*a. Визначення функціонального стану нервово-м'язового апарату
b. Визначення функціонального стану сенсорних систем
c. Визначення координації рухів
d. Визначення вестибулярної стійкості
e. Визначення стану м'язового тонусу

30. У результаті перенесеного гострого мозкового інсульту у пацієнта розвинулась правостороння геміплегія з вираженим порушенням функції ходьби. Фахівець з реабілітації призначив програму вправ на збільшення м'язової сили у ногах та дозовану ходьбу на короткі дистанції під контролем фізичного терапевта. Яку стратегію реабілітації обрано?
a. Паліативної допомоги
b. Адаптації
c. Навчання
*d. Відновлення
e. Профілактики

31. Пацієнт віком 50 років скаржиться на біль за грудниною, який викликає ходьба по рівній місцевості в помірному темпі на відстань від 200-300 метрів. Під час проведення тестів з дозованим фізичним навантаженням пацієнт виконує навантаження 75 Вт. Який руховий режим необхідно призначити пацієнту?
a. Інтенсивно-тренуючий
b. Вільний
c. Щадно-тренуючий
d. Тренуючий
*e. Щадний

32. Під час оцінювання ступеня жировідкладень лікар ФРМ використав пальпаторну методику, яка полягала у вимірюванні товщини захопленої між великим і вказівним пальцями складки шкіри з підшкірною жировою клітковиною. У якій ділянці прийнято проводити таке оцінювання?
a. На 2-3 см нижче від пупка
b. У зоні передньої черевної стінки, яка найбільш випинає
c. На внутрішній поверхні стегна
d. У міжлопатковому просторі на рівні верхнього кута лопатки
*e. На рівні пупка

33. У результаті перенесеної черепно-мозкової травми у пацієнта спостерігається часткове порушення поверхневої чутливості та сприйняття болю. Об'єктивно: під час дослідження уколом голкою з'являється надмірно інтенсивний біль на окремих ділянках шкіри. Який тип порушення чутливості спостерігається у пацієнта?
*a. Гіпералгезія
b. Парестезія
c. Дизестезія
d. Гіперестезія
e. Алодинія

34. Який фахівець оцінює функцію ковтання відповідно до розподілу обов'язків у мультидисциплінарній реабілітаційній команді?
a. Лікар фізичної та реабілітаційної медицини
*b. Терапевт мови та мовлення
c. Сестра медична
d. Ерготерапевт
e. Фізичний терапевт

35. Що з нижченаведеного належить до анаеробних вправ?
a. Вправи на координацію
*b. Розгинання тулуба із положення лежачи на животі
c. Ранкова гігієнічна гімнастика
d. Нордична ходьба
e. Терапевтичні вправи на велотренажері середньої інтенсивності

36. Який стан є протипоказанням до призначення ботулінотерапії?
a. Фантомні болі
b. Мігрень
c. Оромандибулярна дистонія
*d. Порушення нервово-м'язової передачі
e. Нейропатичні болі

37. У пацієнта віком 43 роки через 6 місяців після перенесеного ішемічного інсульту спостерігається підвищення тонусу м'язів в правих кінцівках, яке виявляється протягом усього руху, але не утруднює виконання пасивних рухів. Ступінь підвищення тонусу м'язів за шкалою Ashworth - 3/5 балів. Що необхідно включити в програму реабілітаційних втручань у цьому разі?
a. Відновлення м'язової сили
b. Відновлення когнітивних функцій
c. Сенсорну інтеграцію
*d. Менеджмент спастичності
e. Відновлення балансу

38. Фахівець із реабілітації проводить оцінювання ходи та рівня моторної активності у семирічного хлопчика. Відзначається слабкість і зменшення об'єму м'язів ніг. Хода широкими кроками по вигляду нагадує перевалювання "качину ходу". Утруднення при підійманні сходами та вставанні зі стільця без допомоги рук. Позитивний симптом Говерса. Яке порушення ходи спостерігається у хлопчика?
a. Нейропатична хода
b. Геміплегічна/геміпаретична хода
c. Гіперкінетична хода
*d. Міопатична хода
e. Паркінсонічна хода

39. Якою є мінімальна частота зборів мультидисциплінарної реабілітаційної команди при реабілітації пацієнта з гострим ішемічним інсультом у стаціонарних умовах?
*a. 1 раз на тиждень
b. 1 раз на місяць
c. 1 раз на день
d. 2 рази на тиждень
e. 1 раз на 2 тижні

40. На прийом звернувся чоловік у ранньому постіммобілізаційному періоді з приводу перелому ліктьового відростка праворуч, зі скаргами на обмеження розгинання у ліктьовому суглобі. За час іммобілізації постійно турбували стиснення та біль під пов'язкою. Встановлено міогенний тип контрактури. Який з методів відновлення амплітуди рухів першочергово є найбільш доцільним у такому разі?
a. Мобілізація натягом
*b. Постізометрична релаксація
c. Терапевтичні вправи з пасивним розтягом
d. Суглобова гра
e. Ручний масаж

41. Пацієнту віком 37 років встановлено діагноз: компартмент-синдром після перелому обох кісток передпліччя. Якими повинні бути першочергові дії лікаря ФРМ?
*a. Зняти гіпсову пов'язку та позиціонувати руку на рівні серця
b. Зняти гіпсову пов'язку та позиціонувати руку нижче рівня тулуба
c. Не знімаючи гіпсової лонгети, позиціонувати руку на рівні серця
d. Не знімаючи гіпсової лонгети, позиціонувати руку нижче рівня тулуба
e. Негайно провести лімфодренажний масаж

42. У пацієнта спостерігається сутулість постави, голова та шия витягнуті вперед. Ходьба дрібними кроками зі згинанням у колінах, відомими як "човгаюча хода". Швидко починати, зупинятися або змінювати напрямок руху складно, є тенденція до ретропульсії (падіння назад під час стояння). Яке порушення ходи виявлено в пацієнта?
a. Міопатична хода
b. Геміплегічна/геміпаретична хода
c. Невропатична хода
*d. Паркінсонічна хода
e. Сенсорна хода

43. Який провокаційний тест буде інформативним для діагностики уражень крижово-клубових суглобів?
a. Pivot shift
*b. FABER
c. Crush
d. TUG
e. Тест болісної дуги

44. У пацієнта віком 35 років з діагнозом: вертеброгенна торакалгія з правого боку в стадії загострення, пальпаторно діагностується напруження і болючість поперечно-остистих м'язів-ротаторів та багатороздільних м'язів праворуч в сегментах Th4-Th5-Th6-Th7. На МРТ виявлено дегенеративні зміни І-ІІА стадії. Яку техніку мобілізації і в якому напрямі необхідно застосувати в цьому разі?
a. Мобілізація за рахунок натискання пальцями лікаря на остисті відростки в фазі вдиху в направленні ротації вліво та розгинання
b. Мобілізація за рахунок натискання пальцями лікаря на остисті відростки в фазі вдиху в направленні ротації вліво
*c. Мобілізація за рахунок натискання пальцями лікаря на остисті відростки в фазі видиху в направленні ротації верхнього хребця вправо
d. -
e. Мобілізація за рахунок натискання пальцями лікаря на остисті відростки в фазі вдиху в направленні розгинання

45. Яким повинне бути співвідношення натискань на грудну клітку та штучним диханням під час проведення серцево-легеневої реанімації у випадку констатації раптової зупинки кровообігу у дорослого пацієнта?
a. 15:2
b. 5:2
c. 5:1
d. 10:1
*e. 30:2

46. Лікар ФРМ оцінює стан дівчини віком 14 років з черепно-мозковою травмою через два дні після автомобільної аварії. Об'єктивно спостерігається: без свідомості, хоча на СКТ мозку змін немає. Яка найімовірніша причина коми?
a. Спазм артерій головного мозку
*b. Дифузне аксональне ураження
c. Гідроцефалія
d. Епідуральний крововилив
e. Забій головного мозку

47. У тенісиста діагностовано тендиніт одного з м'язів поясу верхньої кінцівки, що зумовлює тертя сухожилка з акроміальним відростком лопатки. Сухожилок якого м'яза уражений?
*a. Надостьового
b. Великого круглого
c. Підостьового
d. Малого круглого
e. Дельтоподібного

48. Пацієнт віком 24 роки після ДТП отримав травму спинного мозку на рівні шийного відділу хребта. Після стабілізації стану пацієнта через три тижні перевели до реабілітаційного відділення. Під час реабілітаційного обстеження пацієнта встановлено, що неврологічний рівень - C6, повне ураження AIS А. Під час заняття з фізичним терапевтом пацієнт відчув пульсуючий головний біль, закладеність носа, виражену пітливість. Об'єктивно спостерігається: гіперемія шкіри обличчя, виражений периферичний ангіоспазм (холодні та бліді кінцівки), пілореакція, гіпергідроз. Який стан виник у пацієнта?
a. Симпато-адреналовий криз
b. Тиреотоксичний криз
c. Транзиторна ішемічна атака
*d. Автономна дисрефлексія
e. Гострий розлад мозкового кровообігу

49. Під час проведення терапевтичних вправ у пацієнта віком 27 років із тетраплегією виник сильний головний біль. Об'єктивно виявлено: АТ - 220/160 мм рт. ст., пульс - 50/хв. Спостерігається виражена пітливість по задній частині шиї та на чолі. Під час мануального обстеження виявлено: сечовий міхур розтягнутий, пальпується над лобковою кісткою. Яке втручання потрібно першочергово провести для покращення стану пацієнта?
a. Ввести петлевий діуретик
b. Ввести гіпотензивний препарат для зниження артеріального тиску
*c. Замінити катетер і спустити сечу із сечового міхура
d. Ввести знеболювальний препарат для зняття головного болю
e. Надати горизонтальне положення

50. Укажіть найпоширеніший стандартизований метод оцінювання афазії.
a. Шкала Хокінса (Hokin's Scale)
b. Глобальна афазійна шкала (Global Aphasia Rating Scale)
c. Шкала Фрідмана (Friedman Scale)
*d. Бостонська діагностична шкала афазії (Boston Diagnostic Aphasia Examination)
e. Шкала оцінки афазії Ріттера (Ritter Scale for Aphasia Rating)

51. Яка шкала найчастіше використовується для прогнозування результатів у реабілітації пацієнтів з інсультом?
a. FIM
b. Шкала когнітивного функціонування Ранчо Лос Амігос
c. MMSE
*d. NIHSS
e. Індекс Бартела

52. Пацієнту віком 56 років встановлено діагноз: ішемічний інсульт у басейні задньої нижньої мозочкової артерії, бульбарний синдром. Об'єктивно спостерігається: дисфагія, дизартрія, дисфонія. Що необхідно включити в програму реабілітаційних втручань в цьому разі?
a. Відновлення м'язової сили
b. Менеджмент спастичності
c. Сенсорну інтеграцію
*d. Менеджмент порушень ковтання
e. Відновлення когнітивних функцій

53. Під час обстеження пацієнта з перенесеним гострим порушенням мозкового кровообігу за геморагічним типом лікар ФРМ фіксує порушення мовлення. Відзначається утруднення при вимові деяких звуків та їх поєднань, мова невиразна, нечітка, малозрозуміла з укороченим видихом на фоні прискореного та переривчастого дихання. При цьому зміст і логічність висловлень збережені, пацієнт розуміє звернене до нього мовлення. Яке порушення мовлення виникло в пацієнта?
a. Афазія
b. Алалія
c. Вербальна апраксія
*d. Дизартрія
e. Дисфонія

54. У пацієнта віком 64 роки раптово виник геморагічний інсульт. Яке із завдань є пріоритетним у гострому реабілітаційному періоді?
a. Відновлення когнітивних функцій
b. Адаптація до мовних порушень
*c. Профілактика ускладнень
d. Відновлення балансу
e. Відновлення м'язової сили

55. Хто є найважливішим членом мультидисциплінарної реабілітаційної команди?
a. Фізичний терапевт
b. Психотерапевт
c. Лікар ФРМ
*d. Пацієнт
e. Ерготерапевт

56. Пацієнт віком 55 років звернувся до сімейного лікаря зі скаргами на кашель вранці з виділенням в'язкого зеленого мокротиння, задишку під час невеликого фізичного навантаження, стомлюваність, порушення сну. Погіршення стану відчув близько двох тижнів тому, пов'язує з перенесеною вірусною інфекцією. Кашель щоранку турбує протягом 10-ти років. Працює в деревообробному цеху, без систем вентиляції та засобів респіраторного захисту. Курить 20-30 сигарет на добу більше 35 років. Після двотижневого курсу медикаментозного лікування пацієнта скеровано на консультацію до лікаря фізичної та реабілітаційної медицини. Що з нижченаведеного найбільш доречно включити у зміст реабілітаційного обстеження цього пацієнта?
a. Когнітивне оцінювання
b. Оцінювання умов праці
*c. Оцінювання патерну дихання
d. Оцінювання функції ковтання
e. Оцінювання соціального статусу

57. У пацієнта діагностовано ДЦП. Що з нижченаведеного може обмежувати використання терапевтичних вправ у воді?
a. -
b. Спастичний парапарез
c. Контрактури
*d. Епілептичний напад
e. Затримка психічного розвитку

58. Пацієнт віком 56 років з цукровим діабетом 2-го типу скаржиться на біль під час ходьби в ділянці правого кульшового суглоба. Встановлено діагноз: коксартроз. Результат тесту балансу Берга - 52 бали. З якою метою лікар ФРМ призначає одноточкову тростину пацієнту в цьому разі?
*a. Зменшення сили навантаження на кульшовий суглоб
b. Збільшення бази опори, таким чином збільшуючи стабільність і рівновагу
c. Зменшення бази опори, таким чином збільшуючи стабільність і рівновагу
d. Компенсації слабкості середнього сідничного м'яза
e. Допомоги в сенсорному зворотному зв'язку або скануванні середовища

59. Що включає в себе оцінювання менеджменту у фізичній та реабілітаційній медицині?
a. Визначення плану реабілітації
b. Оцінку якості та доступності послуг
c. Оцінку стану здоров'я пацієнта
d. Аналіз фінансової ефективності лікування
*e. Аналіз ефективності використання ресурсів

60. Руку пацієнта віком 24 роки затисло уламками в ділянці плеча. Пацієнт може рухати пальцями кисті, але сила м'язів знижена до 3/5 за ММТ. Яким є очікуваний термін повного відновлення функції м'язів кисті?
a. 14 тижнів
b. 4 тижні
*c. 6 тижнів
d. 12 тижнів
e. 2 тижні

61. Яка шкала використовується для оцінки когнітивного статусу пацієнта?
a. FOUR
b. GCS
c. FIM
d. HADS
*e. MMSE

62. У пацієнтки із розсіяним склерозом під час проведення реабілітації лікар ФРМ відзначає наявність динамічної атаксії. Який метод оцінювання може підтвердити цей симптом?
*a. Проба на діадохокінез
b. Проба Рінне
c. Стопний тест Вестфаля
d. Оцінювання ознаки Стюарта-Холмса
e. Проба Нойка-Ганева

63. У пацієнтки віком 79 років 7 років тому було діагностовано хворобу Альцгеймера. Об'єктивно спостерігається: погіршення пам'яті - запам'ятовування короткотривале (кілька хвилин). Пацієнтка відчуває труднощі з підрахунком чисел, розумінням простих запитань та орієнтуванням в часі та місці, порушення судження, зрідка - марення, хвилювання. Схильна до блукання (включаючи загублення під час руху). Оцінка за MMSE (Mini–mental state examination) - 17 балів. Який висновок щодо стану когнітивної функції у пацієнтки?
a. Деменція тяжкого ступеня
b. Деменція легкого ступеня
*c. Деменція середнього ступеня
d. Нормальна когнітивна функція
e. Легкий когнітивний розлад

64. Пацієнт віком 36 років з розсіяним склерозом звернувся до лікаря ФРМ зі скаргами на спастичність м'язів розгиначів стегна та гомілки, а також м'язів плеча, внаслідок чого виникають обмеження під час ходьби та здатності до самостійного харчування. Який діагностичний інструмент доцільно застосувати для оцінки функції верхньої та нижньої кінцівок?
a. Тест Берга
*b. Модифікована шкала Ашфорта
c. Мануальне м'язове тестування
d. Індекс Бартела
e. Шкала Борга

65. Пацієнт після мозкового інсульту в басейні правої середньомозкової артерії скаржиться на складності під час ходьби, особливо по нерівній місцевості. За результатами тесту балансу Берга отримано 46 балів. Яку оптимальну терапію необхідно призначити пацієнту?
a. Тренування ходьби із фізичною допомогою з одноточковою тростиною в правій руці пацієнта
b. Тренування самостійної ходьби із ходунками
*c. Тренування самостійної ходьби з одноточковою тростиною в правій руці пацієнта
d. Тренування ходьби з допомогою з одноточковою тростиною в лівій руці пацієнта
e. Тренування самостійної ходьби з одноточковою тростиною в лівій руці пацієнта

66. Яка шкала буде найінформативнішою для оцінки м'язового тонусу пацієнта з хворобою Паркінсона під час проходження ним реабілітації?
a. Пеннінгтона
*b. Вираженості екстрапірамідного тонусу
c. Ашфорта
d. Тард'є
e. Модифікована шкала Ашфорта

67. Як в структурі МКФ позначаються категорії компонентів "Фактори навколишнього середовища"?
a. Літерою "b"
*b. Літерою "e"
c. Цифрою 7
d. Літерою "d"
e. Цифрою 12

68. Після вечірнього тренування, вранці рівень сечовини в крові у спортсмена підвищився до 8,5 ммоль/л. Наступного ранку реакція повторилася. Як оцінити отримані результати?
a. Затяжний характер процесів відновлення
b. Помірне фізичне навантаження
*c. Надмірне фізичне навантаження
d. Адекватна переносимість фізичного навантаження
e. Недостатнє фізичне навантаження

69. Якою повинна бути частота натискань на грудну клітку під час проведення серцево-легеневої реанімації дорослому пацієнту?
*a. 100-120/хв
b. 60-80/хв
c. 80-100/хв
d. 40-60/хв
e. 120-140/хв

70. Який показник є свідченням економізації фізіологічних функцій організму у відповідь на регулярні тренування?
a. Брадикардія під час навантаження
b. Тахікардія під час навантаження
c. Збільшення ударного об'єму лівого шлуночка у спокої
*d. Брадикардія в стані спокою
e. Тахікардія в стані спокою

71. Вкажіть назву контрактури, утвореної паталогічно зміненим долонним апоневрозом.
a. Дерматогенна
*b. Дюпюїтрена
c. Псевдом'язова
d. Неврогенна
e. Фолькмана

72. Спортсмен під час забігу на напівмарафонську дистанцію упав і втратив свідомість. Кардіореанімаційна бригада, яка прибула на місце надала допомогу та встановила діагноз гострого фізичного навантаження. Яка зміна на ЕКГ є найбільш характерною для цього стану?
a. Порушення ритму за типом екстрасистолії
b. Деформація QRS комплексу
c. AV-блокада Мобітц 2
*d. Зміщення сегмента ST нижче ізолінії на 2 мм
e. Скорочення інтервалів PQ, QT

73. Відповідно до порядку маршрутизації пацієнтів з травмами спинного мозку, який з критеріїв є ключовим щодо завершення гострого періоду та можливості переведення пацієнта на післягострий період реабілітації?
a. Відсутність змін реабілітаційного прогнозу при наданні допомоги
b. -
c. Пацієнту надано рекомендації щодо облаштування житла
d. Пацієнту надано повний обсяг рекомендацій щодо подальшого забезпечення допоміжними засобами реабілітації, пацієнт навчений їх користуванню
*e. У пацієнта відсутні пролежні, застійні пневмонії

74. Спортсмена, який отримав травму передньої хрестоподібної зв'язки, готують до реконструктивної операції. Які засоби доцільно застосувати у передопераційній фазі для покращення подальших результатів?
a. Повний спокій і уникнення будь-яких фізичних вправ до операції
b. Збільшення осьового навантаження на травмовану кінцівку
c. Накладання гіпсової пов'язки для іммобілізації коліна до операції
*d. Вправи для зміцнення м'язів навколо колінного суглоба
e. Прийом тільки знеболювальних препаратів для зменшення болю

75. Який рівень фізичного навантаження під час велоергометрії є початковим для чоловіків за рекомендаціями ВООЗ?
a. 100 Вт
b. 150 Вт
*c. 50 Вт
d. 75 Вт
e. 25 Вт

76. Для пацієнта з дисфагією після гострого порушення мозкового кровообігу для профілактики аспірації ефективним є маневр з підтягуванням підборіддя. Який механізм дії цього маневру?
a. Пригнічує перистальтику м'язів глотки
b. Зменшує екскурсію верхнього стравохідного сфінктера
*c. Зменшує відкриття дихальних шляхів
d. Зменшує екскурсію нижнього стравохідного сфінктера
e. Знижує глотковий тиск

77. У дитини віком 14 років з ДЦП виражений патерн спастичності у вигляді приведення стегна. Лікарем ФРМ введено ботулотоксин у великий привідний м'яз. Які результати очікуються в цьому разі?
*a. Полегшення гігієни періанальної зони
b. Покращення опори на п'ятку
c. Покращення функції сидіння
d. Полегшення під час носіння взуття
e. Покращення ходьби

78. Під час огляду пацієнтки віком 38 років із діагнозом: вертеброгенна цервікалгія в стадії загострення, виявлено: підвищений тонус та болісність верхньої частини трапецієподібного м'яза праворуч. В якому напрямі повинен виконати розтяг м'язів фахівець під час фази розслаблення, виконуючи методику постізометричної релаксації?
a. У направленні повертання вправо шиї та голови, нахил вправо
b. У направленні розгинання шиї та голови, повертання вправо
*c. У направленні згинання шиї та голови, бокового згинання вліво
d. У направленні згинання шиї та голови, повертання вправо
e. У направленні розгинання шиї та голови, бокового згинання вправо

79. Яке показання до проведення постурального дренажу бронхів?
a. Остеохондроз як супутня патологія у випадку вертеброгенної опосередкованості
b. Кровохаркання
c. Біль в ділянці грудної клітки
d. -
*e. Застій секрету в бронхіальному дереві

80. Руку пацієнта віком 24 роки затисло уламками в ділянці плеча. Пацієнт може рухати пальцями кисті, але сила м'язів знижена до 3/5 за ММТ. Який вид пошкодження периферичних нервів найімовірніший у цьому разі?
*a. Невропраксія
b. Перерізання
c. Аксонотмезис
d. Розтягнення
e. Невротмезис

81. Пацієнт віком 45 років скаржиться на відчуття пекучого болю в правій стопі, болісність під час носіння протеза. В анамнезі: трансфеморальна ампутація справа внаслідок мінно-вибухової травми 6 місяців тому. Який вид реабілітаційного втручання допоможе зменшити больовий синдром?
a. Терапія обмеженням руху
*b. Дзеркальна терапія
c. Бімануальна терапія
d. Еластичне бинтування кукси
e. Ерготерапія

82. У пацієнта 30 років з діагнозом: вертеброгенна люмбоішіалгія зліва в стадії загострення, під час обстеження виявлено: напруження і вкорочення розгиначів хребта в поперековому відділі і здухвинного м'яза зліва. Встановлено функціональне блокування сегментів L4-L5, L5-S1. На МРТ виявлено дегенеративні зміни І-ІІА стадії з екструзією в сегменті L4-L5 до 5 мм. Які методи реабілітації найбільш доцільно призначити у цьому разі?
a. Масаж на поперековий відділ хребта, масаж на розгинач спини та здухвинний м'яз. Лікувальну гімнастику - розтягування м'язів
b. Мобілізаційні та маніпуляційні прийоми на поперековий відділ, масаж на розгиначі спини і здухвинний м'яз
*c. Мобілізаційні прийоми на поперековий відділ хребта, постізометричну релаксацію на розгиначі та ротатори спини і здухвинний м'яз
d. Масаж на поперековий відділ, масаж на розгинач спини та здухвинний м'яз. Лікувальну гімнастику - розтягування м'язів
e. -

83. Під час дослідження амплітуди рухів у плечовому суглобі визначається пропорційне обмеження пасивних рухів у різних напрямках з кінцевим відчуттям безболісного розтягу м'яких тканин подібним до нормального, але яке виникає раніше порівняно зі здоровим суглобом на протилежній стороні. Який вид контрактури спостерігається у цьому разі?
a. Неврогенна
b. Тендогенна
c. Міогенна
*d. Артрогенна
e. Десмогенна

84. Пацієнту віком 23 роки 2 тижні тому зняли гіпсову іммобілізацію, що була пов'язана з переломом малогомілкової кістки в нижній третині. Лікар призначив 30% осьового навантаження на уражену нижню кінцівку. Який із допоміжних засобів пересування найбільш доцільно призначити пацієнту з огляду на найбільшу ефективність щодо відновлення ходьби та безпечність, та з урахуванням того, що пацієнт планує їх використовувати під час ходьби на вулиці?
a. Чотирьохопорну палицю
b. Стандартну одноопорну палицю
c. Палицю з рухомою опорою
d. Ходунки
*e. Милиці

85. Пацієнту віком 45 років діагностовано: гострий інфаркт міокарда. Який обсяг реабілітаційної допомоги показаний пацієнту в гострому періоді захворювання?
a. Середній
b. Помірний
c. Дуже високий
d. Високий
*e. Низький

86. Після проведення проби Мартіне-Кушелевського у пацієнта збільшився артеріальний тиск з 120/80 мм рт. ст. до 170/95 мм рт. ст., а пульс - з 72/хв до 140/хв. Для якого типу реакції серцево-судинної системи на фізичне навантаження характерні такі зміни?
a. Східчастого
b. Нормотонічного
c. Гіпотонічного
*d. Гіпертонічного
e. Дистонічного

87. До стаціонару шпиталізовано військовослужбовця після перелому великогомілкової кістки зліва, який відбувся 2 дні тому. Під час позиціонування пацієнт поскаржився фізичному терапевту на нестерпний біль в ділянці лівої гомілки, який посилюється при пасивних рухах та спробі напружити м'язи гомілки, прийом знеболюючих засобів не покращує стан. Під час пальпації лікар ФРМ встановив значне напруження м'яких тканин гомілки. Яка найімовірніша причина болю у пацієнта?
*a. Компартмент-синдром
b. Краш-синдром
c. Варіант нормального відновлення для даного періоду реабілітації
d. Не діагностоване поєднання перелому із травмою м'яких тканин гомілки
e. Неконсалідований перелом

88. Пацієнт з важким перебігом COVID-19 перебуває на стаціонарному лікуванні. Проведено оцінювання членами мультидисциплінарної реабілітаційної команди, за результатами якого призначено позиціонування. Які цілі цієї інтервенції?
*a. Оптимізація легеневої вентиляції, вентиляційно-перфузійного співвідношення та попередження виникнення ускладнень
b. Проведення активних вправ для кінцівок, тулуба, вправи для поліпшення повсякденної активності
c. Постійного моніторингу дихальних і гемодинамічних показників
d. Зменшення задишки, очищення дихальних шляхів і тренування скелетних м'язів
e. Нормалізації дихання, збільшення сили дихальних м'язів, збільшення екскурсії грудної клітки

89. Хлопчик із прогресуючою м'язовою дистрофією Дюшена, неамбулаторна стадія, протягом довгого часу отримує лікування глюкокортикостероїдами. Яке типове ускладнення тривалого застосування таких препаратів необхідно враховувати під час планування та надання реабілітаційних послуг, зокрема із застосування терапевтичних вправ на розтягнення?
a. Затримка росту
b. Підвищення рівня глюкози в крові
*c. Компресійні переломи хребців
d. Затримка статевого дозрівання
e. Ожиріння

90. Військовослужбовець отримав пошкодження спинного мозку внаслідок мінно-вибухової травми. Під час обстеження м'язової сили за мануальним м'язовим тестом встановлено, що відведення у плечовому суглобі з обох боків становить 5 балів, розгинання у правому зап'ястку - 5 балів, у лівому - 3 бали, розгинання у ліктьовому суглобі з обох боків - 2 бали. При оцінці поверхневої чутливості встановлено, що у сегментах С2-Т1 чутливість складала 2 бали, в сегменті Т2 - справа 2 бали, зліва - 1 бал, в сегменті Т3 - з обох боків 0 балів. Оцініть неврологічний рівень пошкодження спинного мозку за шкалою AIS.
a. С8
b. С5
*c. С6
d. С7
e. С4

91. Під час проведення кліностатичної проби у пацієнта було виявлено уповільнення ЧСС на 20/хв відразу після зміни положення на горизонтальне. Який висновок має зробити лікар ФРМ?
a. Знижений тонус симпатичної нервової системи
b. Знижена реактивність парасимпатичної нервової системи
c. Підвищений тонус симпатичної нервової системи
d. Знижений тонус парасимпатичної нервової системи
*e. Підвищена реактивність парасимпатичної нервової системи

92. Пацієнт після травматичного ушкодження спинного мозку скаржиться на зниження можливості довільного утримання сечі при появі перших позивів до сечовипускання. З порушенням функції якої структури сечовидільної системи насамперед пов'язані такі симптоми?
a. Детрузора сечового міхура
b. Клапана сечоводів
c. Внутрішнього сфінктера сечового міхура
d. Поздовжніх м'язів уретри
*e. Зовнішнього сфінктера сечового міхура

93. Який клінічний прояв є ознакою декомпенсації хронічної венозної недостатності на нижніх кінцівках?
a. Блідість шкірних покривів
b. Слабкість в кінцівках
*c. Трофічні виразки
d. Свербіж шкіри
e. Дерматит

94. Який метод дозволяє обстежити показники фізичного розвитку, визначити статуру, склад тіла, силу окремих м'язових груп, ступінь рухливості в суглобах і зміни цих параметрів в процесі занять?
a. Рентгенологічний
b. Соматоскопічний
c. Соматографічний
*d. Соматометричний
e. Ультразвуковий

95. Що належить до зовнішніх критеріїв дозування фізичних вправ?
a. Економічні витрати
b. Показники ЧСС
*c. Обсяг, інтенсивність
d. Ознаки втоми
e. Настрій під час процедури

96. У пацієнта віком 80 років під час профілактичного обстеження виявлено: АТ - 160/100 мм рт. ст., ЧСС у спокої - 60/хв. Для профілактики розвитку ішемічної хвороби серця фізичний терапевт призначив аеробні терапевтичні вправи у межах цільової зони від 70% до 80% від максимальної частоти серцевих скорочень. Розрахуйте цільову частоту серцевих скорочень.
a. 104-124/хв
b. 116-124/хв
c. 130-140/хв
d. 150-160/хв
*e. 98-112/хв

97. Який рівень фізичного навантаження під час велоергометрії є початковим для нетренованих жінок та дітей за рекомендаціями ВООЗ?
*a. 25 Вт
b. 75 Вт
c. 50 Вт
d. 150 Вт
e. 100 Вт

98. Пацієнта шпиталізовано з приводу спінальної травми шийного відділу хребта. Об'єктивно спостерігається: втрата рухової функції, порушення чутливості. Пацієнт іммобілізований, тривалий час перебуває на ліжковому режимі в положенні на спині. У якому місці найчастіше утворюються пролежні за таких умов?
a. Лопатки
b. Гомілки
c. Сідниці
*d. Крижова кістка
e. П'ятки

99. Пацієнт віком 65 років переніс ішемічний інсульт, має помірний парез лівої ноги та труднощі з підтримкою рівноваги під час руху, що призводить до порушення ходьби. Проживає в гірській місцевості. Під час оцінювання за шкалою Берга - 52 бали. Яка з нижченаведених методик є найефективнішою для відновлення здатності до ходьби?
a. Використання ортезів на нижні кінцівки
b. Тренування на біговій доріжці з підтримкою ваги тіла
c. Тренування з використанням ходунків
d. Вправи на стійкість і рівновагу
*e. Тренування ходьби в природних умовах перебування пацієнта

100. У пацієнта після черепно-мозкової травми, під час огляду встановлено: оцінка за шкалою MoCA становить 27 балів, за тестом балансу Берга - 25 балів, індекс Бартеля - 80 балів. Який вид втручання необхідно призначити першочергово?
a. Вправи на розвиток пам'яті та концентрації уваги
b. Бобат-терапію
*c. Вправи на рівновагу
d. Тренування рухових навичок та умінь
e. Тренування навичок самообслуговування

101. Під час проведення проби з фізичним навантаженням для оцінки функціонального стану серцево-судинної системи у пацієнта було виявлено феномен "нескінченного тону". Для якого типу реакції така ознака є найбільш характерною?
a. Східчастого
b. Гіпотонічного
c. Нормотонічного
d. Гіпертонічного
*e. Дистонічного

102. Лікар ФРМ обстежує пацієнта із травмою спинного мозку. Який інструмент потрібно використати для оцінки тяжкості пошкодження спинного мозку?
a. Шкалу Освестрі
*b. Шкалу ASIA
c. Тест Берга
d. Шкалу Морса
e. MMSE

103. Пацієнт на прийомі у лікаря ФРМ розповідає, що не дивлячись на реабілітацію після геморагічного інсульту відзначає слабкість і порушення функції правої верхньої кінцівки. Який інструмент доцільно застосувати для оцінки функції руки?
*a. Тест Френчай
b. Індекс мобільності Рівермід
c. Індекс Бартел
d. Тест FIM
e. Модифіковану шкалу Ренкіна

104. Який з методів дослідження може використовуватися лікарями ФРМ під час обстеження пацієнтів з компресійними та травматичними невропатіями верхніх кінцівок з метою оцінювання функціональної здатності м'язів та розробки алгоритму застосування засобів фізичної терапії?
a. ВЕМ (Велоергометрія)
b. КТ (комп'ютерна томографія)
c. НМГ (нейроміографія)
*d. ММТ (мануальне м'язове тестування)
e. МРТ (магнітно-резонансна томографія)

105. Пацієнтці важко виконувати швидкі чергування рухів під час проведення неврологічного тестування. В анамнезі: тяжка черепно-мозкова травма. Яке порушення спостерігається у пацієнтки?
a. Атаксія
b. Дизартрія
c. Дисметрія
d. Дисфагія
*e. Адіадохокінез

106. Пацієнт віком 52 роки скаржиться на набряк правої ноги, що поступово збільшувався протягом останніх 12-ти місяців. Під час натискування великим пальцем в нижній третині гомілки ямка не утворюється, шкіра нижньої кінцівки має звичайний колір, не гаряча на дотик, пацієнт вказує, що його нога просто "важка". Травмування заперечує. Яка причина набряку найімовірніша?
a. Хронічна легенева недостатність
b. Хронічна серцева недостатність
c. Хронічна венозна недостатність
*d. Лімфедема
e. Бешихове запалення

107. У пацієнтки віком 34 роки під час обстеження колінного суглоба було виявлено пошкодження і запальні зміни сухожилків та сухожилкових піхв, які в результаті призвели до обмеження його рухливості. Який тип контрактури виник у пацієнтки?
a. Неврогенний
b. Артрогенний
*c. Тендогенний
d. Міогенний
e. Десмогенний

108. Пацієнт віком 49 років переніс ампутації нижніх кінцівок на рівні верхньої третини гомілки зліва. Натепер активно використовує тимчасовий протез, веде активне життя у громаді та політичних заходах, член спільноти активної реабілітації. Проте пацієнт повністю уникає розваг, не може (не хоче) організовувати своє дозвілля. До яких порушень активності та участі відносяться ці обмеження?
a. Комунікації
b. Ходьба та пересування
c. Спілкування
d. Порушення мови та мовлення
*e. Життя у спільноті, соціальне та громадське життя

109. Пацієнт відповідно до методики тесту прийняв вихідне положення сидячи на підлозі з розігнутими в колінних суглобах нижніми кінцівками і за пропозицією лікаря ФРМ виконав згинання тулуба із максимальним дотягуванням кистями рук. Розтяжність яких структур організму можна оцінити за допомогою цього тесту?
a. М'язів верхньої частини тулуба та шиї
*b. Підколінних сухожиль і нижньої частини тулуба
c. М'язів шиї, плечей і верхньої частини спини
d. Підколінних сухожиль
e. Ахіллового сухожилля

110. Які складові постановки цілей в реабілітації за форматом SMART?
a. Комплексні, цілісні, досяжні (реалістичні), значимі (релевантні), спрямовані на особу (персоніфіковані)
b. Комплексні, цілісні (холістичні), досяжні (реалістичні), значимі (релевантні), командні
c. Комплексні, вимірювані, досяжні (реалістичні), значимі (релевантні), обмежені в часі
*d. Конкретні, вимірювані, досяжні (реалістичні), значимі (релевантні), обмежені в часі
e. Конкретні, мотивуючі, досяжні (реалістичні), значимі (релевантні), обмежені в часі

111. Під час проведення спірометрії встановлено, що ОФВ1 - 78%, ОФВ1/ЖЄЛ - 74%. Який висновок можна зробити щодо стану функції зовнішнього дихання?
a. -
b. Порушення змішаного типу
c. Показники відповідають нормі
d. Рестриктивні порушення
*e. Обструктивні порушення

112. Пацієнт віком 42 роки, який нещодавно розпочав програму ходьби, повідомляє про біль на підошвовій поверхні навколо передньої частини п'яткової кістки, що поширюється до голівки 2-ї плеснової кістки. Найбільший біль відчувається, коли він вперше стає на підлогу після пробудження, та поступово зменшується протягом дня. Який патологічний стан спостерігається у пацієнта?
a. Метатарзалгія
*b. Плантарний фасциїт
c. Тарзальний тунельний синдром
d. Карпальний тунельний синдром
e. Медіальне відхилення 1 плеснової кістки

113. Під час обстеження військовослужбовця після мінно-вибухового поранення встановлено діагноз: перелом хребта з ушкодженням спинного мозку на рівні спинномозкового сегменту С6. Яке порушення рухів є найбільш очікуваним у цьому разі?
*a. Розгинання у променево-зап'ястковому суглобі
b. Відведення у плечовому суглобі
c. Згинання у променево-зап'ястковому суглобі
d. Згинання у плечовому суглобі
e. Розгинання у ліктьовому суглобі

114. Пацієнт віком 45 років скаржиться на зниження пам'яті, складнощі під час концентрації уваги, не вірить у своє одужання, вважає себе тяжкохворим. Із анамнезу відомо, що нещодавно переніс інфаркт міокарда. Об'єктивно спостерігається: орієнтований у повному об'ємі, фон настрою знижений, астенічний, суїцидальні думки заперечує. Шукає співчуття і співпереживання. Який провідний синдром у цього пацієнта?
*a. Астено-депресивний
b. Істеричний
c. Астенічний
d. Паранояльний
e. Обсесивний

115. Пацієнт після ішемічного інсульту скаржиться на труднощі з ходьбою, зокрема на обмеження дистанції, яку він може пройти самостійно. Лікар ФРМ хоче встановити довгострокову ціль для покращення його рухових навичок. Пацієнт налаштований на активну участь у процесі реабілітації. Яка з нижченаведених цілей є прикладом правильно встановленої довгострокової цілі у SMART-форматі?
a. Відновити повну мобільність пацієнта протягом 1-го місяця
*b. Збільшити дистанцію ходьби пацієнта до 500 метрів без допомоги протягом 6-ти місяців
c. Навчити пацієнта ходити з використанням тростини протягом 3-х днів
d. Поліпшити ходьбу пацієнта до кінця тижня
e. Забезпечити пацієнту комфорт під час пересування

116. Який кардіореспіраторний результат очікується від літньої людини, яка бере участь у програмі аеробних тренувань?
a. Відсутність змін ударного об'єму
b. Відсутність змін ударного об'єму та зниження системного опору судин
*c. Покращення VO_2max
d. Відсутність змін у толерантності під час повсякденної діяльності
e. Погіршення VO_2max, але збільшення швидкості ходьби

117. Пацієнтка віком 30 років скаржиться на біль в шийному відділі хребта та надпліччі з іррадіацією вздовж правої руки, слабкість м'язів руки та кисті. В анамнезі встановлено діагноз: невропатії променевого нерва правої руки. За результатами мануального м'язового тестування отримані результати: розгиначі передпліччя - 3/5 та згиначі кисті - 4/5 балів. Яке інструментальне обстеження найбільш доцільно призначити в цьому разі?
*a. МРТ шийного відділу хребта
b. Ультразвукове обстеження плеча
c. Електронейроміографію
d. Рентгенографію шийного відділу хребта
e. Рентгенографію кисті

118. Яке дослідження дозволяє оцінити переносимість фізичного навантаження, що відповідає можливості виконання повсякденної активності?
a. Спірометрія
b. Кардіореспіраторний тест із фізичним навантаженням
*c. Тест з 6-хвилинною ходьбою
d. Плетизмографія
e. Дослідження трансфер-фактора для оксиду вуглецю

119. До стабілізаційного пункту принесли пораненого з ознаками кульового ураження шийного відділу хребта. Що є клінічною ознакою першої стадії спінального шоку?
a. Спастичність і гіперрефлексія у кінцівках
*b. Арефлексія нижче рівня ураження
c. Кома
d. Поява бульбокавернозного рефлексу
e. Зниження артеріального тиску, збільшення частоти дихання, пульсу

120. Хто з фахівців затверджує індивідуальний реабілітаційний план?
a. Ортезист-протезист
b. Ерготерапевт
*c. Лікар ФРМ
d. Соціальний працівник
e. Фізичний терапевт

121. Якими є особливості поранень та їх реабілітаційного менеджменту під час катастроф та конфліктів?
a. Наявність чіткого маршруту руху пацієнтів
*b. Часті інфекційні ускладнення
c. Чіткий документообіг гарантує зберігання та передачу необхідної інформації про характер поранення
d. Найбільш часті одиничні поранення
e. Надання допомоги здійснюється переважно висококваліфікованими фахівцями

122. У пацієнта спостерігаються прояви спастичного лівостороннього геміпарезу. З метою збільшення обсягу рухів у суглобах паретичних кінцівок призначено пасивні вправи. Яку амплітуду рухів доцільно обрати у цьому разі?
a. Помірну
b. Малу
c. Толерантну
d. Залежну від болю
*e. Максимальну

123. Які компоненти пам'яті оцінюються під час тестування?
a. Вивчення, відтворення, підсвідома пам'ять
b. Спостереження, відтворення, вивчення
*c. Засвоєння, збереження, відтворення
d. Емоційна пам'ять, збереження, відтворення
e. Засвоєння, моторна пам'ять, відтворення

124. На черговому засіданні міської ради були затверджені положення щодо включення ранньої реабілітації до плану ліквідації можливих наслідків воєнних конфліктів в охороні здоров'я з чітким розподілом функцій фахівців з реабілітації та визначенням реабілітаційних маршрутів. До якого з етапів боротьби зі стихійними лихами належить ця активність?
a. Реагування
b. Відновлення
*c. Готовності
d. Пом'якшення наслідків
e. Прогнозування

125. Під час обстеження пацієнта, який переніс перелом лівої стегнової кістки та проходить лікування консервативним методом, встановлено, що обсяг згинання у лівому колінному суглобі - 140^o, а розгинання - 180^o. За результатами рентгенологічного обстеження лівого колінного суглобу патологічних змін не виявлено. Який вид обмеження рухливості спостерігається у пацієнта?
a. Десмогенна контрактура
b. Кістковий анкілоз
*c. М'язова контрактура
d. Фібротична контрактура
e. Псевдом'язова контрактура

126. Пацієнтка віком 56 років скаржиться на біль у правому плечі, пов'язаний із рухами, і відчуває сильний біль у плечі, коли перекочується та ковзає у ліжку. Із анамнезу відомо, що 6 тижнів тому перенесла мозковий інсульт з правобічною геміплегією. Під час огляду виявлено: головка правої плечової кістки зміщена донизу. Який із нижченаведених методів доцільно призначити в цьому разі?
a. Черезшкірна електрична нервова стимуляція (TENS)
b. Короткохвильова діатермія (SWD)
*c. Функціональна електростимуляція (FES)
d. Стимуляція інтерференційним струмом (IFC)
e. -

127. Під час обстеження пацієнта віком 30 років встановлено, що пацієнт не може самостійно розігнути ліву кисть у променево-зап'ястковому суглобі. Обсяг пасивних рухів (розгинання) у променево-зап'ястковому суглобі 90^o. Сила м'язів, що розгинають кисть - 2/5 балів за ММТ. З анамнезу відомо, що 2 місяці тому пацієнта було прооперовано з приводу вивиху голівки променевої кістки. Яка найімовірніша причина виникнення такої симптоматики?
a. Неякісна реабілітація
b. Нормальний процес відновлення
c. Суглобова контрактура променево-зап'ясткового суглобу
*d. Пошкодження нерва
e. Несвоєчасно встановлене пошкодження м'язів, що розгинають ліву кисть

128. Спортсмен-спринтер на старті в момент відриву ноги від землі відчув біль по задній поверхні нижньої третини лівої гомілки. Під час обстеження виявлено, що у пацієнта відсутнє підошовне згинання лівої стопи. Яке з нижченаведених порушень функціонування, найімовірніше, буде встановлено в пацієнта?
a. Порушення згинання у лівому колінному суглобі
b. Порушення ходьби на "п'ятках"
*c. Порушення ходьби на "носках"
d. Порушення згинання пальців стопи
e. Порушення розгинання пальців стопи

129. У пацієнта віком 40 років встановлено діагноз: закрита травма хребта, забій спинного мозку середнього ступеня тяжкості. Об'єктивно спостерігається: стан стабільний, млявий парапарез верхніх кінцівок і спастичний парапарез нижніх кінцівок. Який рівень ушкодження спинного мозку в пацієнта?
a. T12-L2
*b. С5-C7
c. L2-L3
d. С1-C2
e. T1-T2

130. Який фахівець зі складу мультидисциплінарної реабілітаційної команди займається навчанням родичів навичкам догляду за пацієнтом?
*a. Ерготерапевт
b. Соціальний працівник
c. Асистент фізичного терапевта
d. Фізичний терапевт
e. Лікар ФРМ

131. Пацієнту після перенесеного інсульту з порушенням ковтання для визначення прогнозу реабілітації застосували шкалу оцінки ступеня дисфагії та отримали результат - 3 бали. Чим характеризується цей ступінь дисфагії?
a. Неможливістю приймати окремі види твердої їжі
*b. Вживанням тільки рідкої їжі (вільне)
c. Вживанням тільки м'якої, напіврідкої їжі
d. Неможливістю проковтнути звичайну кількість їжі
e. -

132. Під час проведення мануально-м'язового тестування сили м'язів, що розгинають гомілку, лікар ФРМ встановив, що пацієнт може долати невеликий спротив, при цьому амплітуда руху у колінному суглобі була неповною. Який сегмент спинного мозку найімовірніше уражений в пацієнта?
a. L4
b. L5
c. L2
*d. L3
e. L1

133. Який вплив інтенсивних фізичних навантажень на секреторну функцію шлунка враховують для планування індивідуальних програм реабілітації?
a. Стимулючий
b. -
c. Нейтральний
*d. Пригнічуючий
e. Інтактний

134. Хто очолює мультидисциплінарну реабілітаційну команду?
*a. Лікар фізичної та реабілітаційної медицини
b. Ерготерапевт
c. Психотерапевт
d. Психолог
e. Фізичний терапевт

135. Що вважають заключним етапом фізичної реабілітації?
a. Безпосереднє втручання, виконання програми
b. Обстеження й аналіз отриманої інформації та складання індивідуальної програми фізичної реабілітації
c. Прогнозування оптимального покращення функціонування
d. Встановлення психоемоційного контакту з дитиною та батьками
*e. Контроль, який передбачає визначення ефективності

136. З метою підвищення ефективності роботи мультидисциплінарної реабілітаційної команди, хто повинен застосовувати модель SMART для постановки мети кожного етапу реабілітації?
a. Пацієнт та його оточення
b. Безпосередньо сам пацієнт
*c. Кожен фахівець з реабілітації
d. Фізичний терапевт
e. Лікар ФРМ

137. У пацієнтки віком 25 років із розсіяним склерозом спостерігається похитування в позі Ромберга, інтенційний тремор, похитування під час ходьби. Що необхідно включити в програму реабілітаційних втручань в цьому разі?
a. Відновлення когнітивних функцій
b. Відновлення м'язового тонусу
c. Відновлення м'язової сили
*d. Відновлення балансу (статичного та динамічного)
e. Відновлення кардіореспіраторної витривалості

138. Що належить до допоміжних засобів, які прикріплені до тіла або кінцівки, для підтримки м'язово-скелетних функцій чи пов'язаних з рухом функцій та для корегування стану анатомічних структур?
a. Протези
b. Милиці передплічні
*c. Ортези
d. Ортопедичне взуття
e. Тростини та палиці для ходіння

139. Перед змаганнями з волейболу, лікар планує провести обстеження команди по визначенню типу реакції серцево-судинної системи на фізичне навантаження. Яку із нижченаведених проб використає лікар?
a. Штанге
*b. Мартіне-Кушелевського
c. Флека
d. Вальсальви
e. Летунова

140. Яка найчастіша причина смерті пацієнтів із ШВЛ-залежною тетраплегією, які вижили в перші 24 години?
a. ТЕЛА
*b. Пневмонія
c. Сепсис
d. Пролежнева інфекція
e. Ниркова недостатність

141. Який із засобів найчастіше використовується під час оцінки активності повсякденного життя?
a. Мануальне м'язове тестування
b. Тест 6-хвилинної ходьби
c. Box and block test
*d. Індекс Бартела
e. Шкала Берга

142. У пацієнта віком 45 років протягом двох років спостерігається сильний біль у ділянці зап'ястя, який посилюється при щипкових діях та ліктьовій девіації, прийом анальгетиків майже не покращує стан. Останнім часом знизилася сила у великому та вказівному пальцях. Періоди перерв у праці, 4 цикли реабілітації та локальні ін'єкції стероїдних препаратів не принесли значного полегшення. Вкажіть найбільш оптимальну тактику лікування в цьому разі.
a. Призначення терапевтичних вправ на розтягнення м'яких тканин
b. Артродез зап'ястка
c. Операція з подовження сухожилля зап'ястка
d. Збільшення дози анальгетиків
*e. Хірургічна декомпресія

143. Під час катання на ковзанах фігурист здійснив невдалий ротаційний рух у колінному суглобі. У цей момент відчув хрускіт та біль у колінному суглобі, згодом з'явився набряк. Об'єктивно спостерігається: коліно помірно набрякле, рухи обмежені та болісні. Позитивний симптом "передньої висувної шухляди". Пошкодження якої структури колінного суглоба потрібно запідозрити першочергово?
a. Колатеральної зв'язки
*b. Передньої хрестоподібної зв'язки
c. Медіального меніска
d. Задньої хрестоподібної зв'язки
e. Латерального меніска

144. Який діагностичний інструмент для оцінки функціональної незалежності найкраще обрати для пацієнта після гострого порушення мозкового кровообігу?
*a. Індекс Бартела
b. Тест Берга
c. Шкала NIHSS
d. Шкала Ашворта
e. Шкала Борга

145. Що визначається як максимальний стимул під час дослідження нервової провідності протягом електронейроміографії?
*a. Стимул, за межами якого не відбувається подальшого збільшення викликаної амплітуди
b. Будь-який стимул, який перевищує пороговий стимул
c. Стимул, який на 20-30% перевищує порогову стимуляцію
d. Стимул, за межами якого відбувається подальше збільшення викликаної амплітуди
e. Найвища інтенсивність подразника, яку може перенести пацієнт

146. Лікар ФРМ планує оцінити стан когнітивних функцій у пацієнта з ішемічним інсультом. Який інструмент оцінювання доцільно застосувати?
a. Модифіковану шкалу Ренкіна
b. Шкалу Морса
*c. Монреальську шкалу
d. Шкалу Ешворта
e. Шкалу Освестрі

147. У чоловіка спостерігається перевага поздовжніх розмірів тіла над поперечними - довгі та тонкі кінцівки, довга і тонка шия, вузькі плечі, крилоподібні лопатки, вузька та плоска грудна клітка, гострий надчеревний кут, слабко розвинені м'язи та незначні жирові відкладення. Укажіть тип тілобудови чоловіка.
*a. Астенічний
b. Мезоморфний
c. Ендоморфний
d. Нормостенічний
e. Гіперстенічний

148. Пацієнтці віком 47 років встановлено діагноз: гострий комплексний регіональний больовий синдром (CRPS) I типу з набряком. Які медикаментозні засоби доцільно призначити в програмі реабілітації?
a. Ібупрофен
b. Диметилсульфоксид для місцевого застосування
*c. Преднізолон
d. -
e. Баклофен

149. Лікар ФРМ спостерігає, як фізичний терапевт розпочинає перше терапевтичне заняття з пацієнтом, який переніс гостре порушення мозкового кровообігу в басейні лівої мозкової артерії, направлене на навчання техніці підійматися сходами. Для забезпечення максимальної безпеки, де саме повинен знаходитись фізичний терапевт?
a. Ліворуч від пацієнта на одну сходинку вище
b. Праворуч від пацієнта на одну сходинку вище
c. Ліворуч від пацієнта на одну сходинку нижче
*d. Праворуч від пацієнта на одну сходинку нижче
e. Позаду від пацієнта

150. Пацієнт, який переніс інсульт, готується до розширення рухового режиму з наступною вертикалізацією положення тіла. Сила якого м'яза визначає можливість утримання тулуба у вертикальному положенні?
a. Верхнього заднього зубчастого м'яза
*b. М'яза-випрямляча хребта
c. Найширшого м'яза спини
d. Трапецієподібного м'яза
e. Великого ромбоподібного м'яза

