1. До рецептурно-виробничого відділу аптеки надійшов рецепт на виготовлення 10 порошків з атропіну сульфатом. На один порошок виписано 0,0005 г діючої речовини. У якому співвідношенні та в якій кількості потрібно використати тритурацію для приготування цього порошку?
a. 0,5 г тритурації атропіну сульфату (1:10)
b. 0,05 г тритурації атропіну сульфату (1:10)
c. 0,005 г тритурації атропіну сульфату (1:100)
*d. 0,5 г тритурації атропіну сульфату (1:100)
e. 0,05 г тритурації атропіну сульфату (1:100)

2. Для профілактики кровотечі перед проведенням хірургічної операції лікар призначив пацієнту етамзилат. Укажіть, завдяки якій фармакологічній дії проявляється гемостатичний ефект препарату.
a. Запобіганню утворення факторів згортання крові
b. Зниженню утворення тромбоксана
c. Гальмуванню тромбоутворення
*d. Прискоренню агрегації тромбоцитів
e. Стимуляції еритропоезу

3. Лікарські засоби в аерозольних упаковках повинні зберігатися в сухому, захищеному від світла місці, подалі від вогню та опалювальних приладів. За якої температури повинні зберігатися ці препарати?
a. 0-5^оC
b. 10-25^оC
c. 18-24^оC
d. 15-30^оC
*e. 3-35^оC

4. До аптеки звернувся пацієнт із проханням відпустити йому нижченаведені лікарські засоби. Який із цих препаратів фармацевт може відпустити без рецепта лікаря?
a. Феназепам, таблетки 2,5 мг №10
*b. Перекис водню, розчин для зовнішнього застосування 3%, 40 мл
c. Натрію хлорид, 0,9%-ий розчин, 200 мл у флаконі для інфузій
d. Кетамін, 5%-ий розчин для ін'єкцій, по 2 мл №10
e. Метамізол натрію, 50%-ий розчин для ін'єкцій, по 2 мл №10

5. Укажіть лікарський засіб, що є агоністом мускариночутливих рецепторів та застосовується у клінічній практиці місцево при підвищеному внутрішньоочному тиску, зрідка - для стимулювання слино- та сльозовиділення (наприклад, сухість при аутоімунному ураженні слинних і сльозових залоз).
a. Атропін
b. Ксилометазолін
c. Тетризолін
d. Бекламетазон
*e. Пілокарпін

6. Укажіть лікарські речовини, суспензії яких готують дисперсійним методом із додаванням стабілізатора.
a. Магнію оксид, натрію сульфат
b. Кислота борна, кальцію карбонат
c. Цинку оксид, тальк
*d. Камфора, ментол
e. Біла глина, бентоніт

7. Укажіть із нижченаведеного варіант, у якому всі три активні фармацевтичні інгредієнти кількісно визначаються методом прямого йодометричного титрування згідно з вимогами ДФУ.
a. Натрію тіосульфат, глюкоза безводна, бензоат натрію
b. Натрію тетраборат, метамізол натрій, глутамінова кислота
c. Натрію саліцилат, метамізол натрій, хлористоводнева кислота
*d. Натрію тіосульфат, метамізол натрій, аскорбінова кислота
e. Натрію тіосульфат, сульфацетамід натрію, аскорбінова кислота

8. Відвідувачка аптеки просить допомогти укомплектувати аптечку для подорожі ефективним антисептиком, який мав би бактерицидну, фунгіцидну та вірулоцидну дію і не викликав би подразнення тканин, для використання з метою обробки ран та опіків.
*a. Повідон йод
b. Калію перманганат
c. Лінімент бальзамічний за Вишневським
d. Перекис водню
e. Йоду розчин спиртовий

9. Асистент фармацевта отримав рецепт на виготовлення настою квітів ромашки із вказівкою "Cito". Укажіть, протягом якого часу потрібно нагрівати настій на киплячій водяній бані у цьому разі.
*a. 25 хв
b. 15 хв
c. 10 хв
d. 30 хв
e. 45 хв

10. В аптеці тимчасово відсутні перстачу кореневища, що застосовуються як в’яжучий засіб. Яка лікарська рослинна сировина має аналогічну дію?
a. Валеріани корені
b. Верби кора
*c. Вільхи супліддя
d. Волошки квіти
e. Вербени трава

11. Сильнодіюча лікарська рослинна сировина (ЛРС) повинна зберігатися в окремому приміщенні або в окремій шафі під замком. Укажіть із нижченаведеного таку ЛРС.
a. Корінь солодки
b. Листя шавлії
c. Трава череди
*d. Листя блекоти
e. Трава фіалки

12. За підсумками інвентаризації, проведеної в аптечному закладі, у структурі якого наявний самостійний відділ запасів, виявлено нестачу субстанції папаверину гідрохлориду. Укажіть норму списання, яка використовується при розрахунку природної втрати для вказаного лікарського засобу.
a. 2,15% від вартості лікарських форм
b. 0,65% від вартості лікарських форм
c. 0,95% від використаної кількості
*d. 1,7% від вартості лікарських форм
e. 0,4% від використаної кількості

13. Асистент фармацевта відпускає заліза (ІІІ) гідроксид полімальтозний комплекс у таблетках за призначенням лікаря. Під час застосування препарату можливі такі побічні ефекти: подразнення слизової оболонки травного тракту, нудота, блювання, біль в епігастральній ділянці. За якої умови застосування ризик прояву побічних ефектів зменшується?
a. Вживати з яєчним білком
b. Запивати молоком
c. Застосовувати блокатори протонної помпи
d. Застосовувати обволікальні засоби
*e. Приймати після вживання їжі

14. Асистенту фармацевта в бухгалтерії аптеки видали під звіт кошти для придбання розхідного інвентаря. Який документ повинен оформити касир?
a. Прибутковий касовий ордер
b. Супровідну відомість
c. Грошовий чек
d. Інвентаризаційну відомість
*e. Видатковий касовий ордер

15. Пацієнту виписаний комбінований лікарський засіб (ЛЗ), що містить психотропну речовину. В оригінальній упаковці кількість цього засобу перевищує його гранично допустиму норму. Яку кількість такого ЛЗ можна відпустити пацієнту на один рецепт?
a. Одну упаковку ЛЗ, але не більше 20 таблеток
b. Одну упаковку ЛЗ, але не більше 40 таблеток
*c. Одну упаковку ЛЗ, але не більше 50 таблеток
d. Одну упаковку ЛЗ, але не більше 10 таблеток
e. Одну упаковку ЛЗ, але не більше 30 таблеток

16. Товариство з обмеженою відповідальністю відкриває нову аптеку та повинне забезпечити своєчасне надходження готівки на банківський рахунок. Яка організація встановлює терміни здавання та ліміт залишку готівки в касі?
a. Банк, у якому відкритий поточний рахунок підприємства
*b. Підприємство самостійно
c. Національний банк України
d. Територіальна Держлікслужба
e. Державна податкова служба

17. На аптечний склад надійшла лікарська рослинна сировина (ЛРС): стебла прості або малогіллясті, довжиною до 35 см. Листки почергові, пальчасто-розсічені на 5 часток, частки листків лінійні, загострені. Колір стебел і листків зелений. Квітки поодинокі на верхівці стебел, золотисто-жовті, вільнопелюсткові. Плід збірний, овальний, складається з численних сухих горішків. Запах слабкий. Смак не визначається. Укажіть рослинне джерело цієї ЛРС.
*a. Горицвіт весняний
b. Наперстянка пурпурова
c. Конвалія звичайна
d. Ромашка лікарська
e. Нагідки лікарські

18. Який лікарський засіб, що належить до антагоністів опіатних рецепторів, можна відпустити без рецепта з аптеки в кількості 2 мг на один відпуск?
a. Бупренорфін
*b. Налоксон
c. Налмефен
d. Буторфанол
e. Налбуфін

19. На аналіз надійшли тонкі листки із загостреною верхівкою й асиметричною основою. Пластинка хвиляста, жилкування перисте. У хімічному складі сировини виявлено сенозиди, флавоноїди та смолисті речовини. Укажіть рослинне джерело цієї сировини.
a. Кріп запашний
b. Кропива собача
c. Конвалія звичайна
*d. Касія гостролиста
e. Кульбаба лікарська

20. До аптечного складу надійшов лікарський засіб, що зберігається за температури від +2^оC до +8^оC. Вимог якої належної практики повинні дотримуватися фахівці під час зберігання цього лікарського засобу?
*a. GSP
b. GDP
c. GMP
d. GPP
e. GLP

21. Який із вітамінів групи В використовують у схемах метаболічної терапії при ішемічній хворобі серця, серцевій недостатності, цукровому діабеті та невритах?
*a. Тіамін
b. Ціанокобаламін
c. Піридоксин
d. Ергокальциферол
e. Ретинол

22. До аптеки звернувся пацієнт із проханням відпустити йому ліки за рецептом, на якому стоїть штамп "Відпущено". Якими мають бути дії фармацевтичного фахівця?
a. Відпустити половину від кількості ліків, зазначених у цьому рецепті
b. Погасити рецепт штампом "Рецепт недійсний"
c. Зателефонувати лікарю, який виписав цей рецепт, для з'ясування ситуації
*d. Відмовити у відпуску ліків за цим рецептом
e. Відпустити лікарські засоби, що вказані в цьому рецепті

23. За електронним рецептом з аптеки було відпущено 30 таблеток амлодипіну по 5 мг (лікарський засіб підлягає реімбурсації). Який термін зберігання такого рецепта в інформаційно-комунікаційній системі?
a. 2 роки
b. 6 місяців
*c. 3 роки
d. 5 місяців
e. 1 місяць

24. Аптечний заклад як будь-яке підприємство зобов'язаний проводити планову інвентаризацію майна, коштів та фінансових зобов'язань. У якому разі при колективній матеріальній відповідальності в аптеці проведення інвентаризації є обов'язковим?
a. У разі звільнення хоча б одного з членів колективу
b. При прийомі на роботу нового члена колективу
*c. При вибутті з колективу більше ніж половини його членів
d. За усним зверненням хоча б одного з членів колективу
e. За усним зверненням всіх членів колективу

25. Фармацевт повідомив асистента фармацевта, що лікарський засіб, який потрібний для виготовлення мазі, зберігається в шафі для пахучих і летких речовин. Укажіть, яку субстанцію шукає асистент.
a. Сульфаніламід
b. Кислоту борну
c. Хлорамфенікол
*d. Камфору
e. Цинку оксид

26. На аналіз надійшла лікарська рослинна сировина Frangula alnus. Який реактив потрібно вибрати для ідентифікації похідних антрацену?
a. 5%-ий розчин натрію нітропрусиду
b. 1%-ий розчин желатини
c. 1%-ий розчин хлоридної кислоти
*d. 5%-ий розчин натрію гідроксиду
e. 10%-ий розчин заліза (III) сульфату

27. На аналіз надійшла сировина, яка складається зі щільних густоопушених листків сірувато-зеленого кольору із сильним духмяним запахом. Поверхня листкової пластинки дрібночарункова, край городчастий, жилкування дрібносітчасте. Укажіть рослинне джерело сировини.
a. Ромашка лікарська
b. Валеріана лікарська
*c. Шавлія лікарська
d. Евкаліпт прутоподібний
e. М'ята перцева

28. У пацієнта на тлі лікування антидепресантами досягнуто зменшення проявів депресії. Лікар рекомендує поступово знижувати дозу, а не припиняти препарат раптово. Якого ускладнення прагне уникнути лікар?
a. Залежності
b. Сенсибілізації
*c. Синдрому відміни
d. Кумуляції
e. Тахіфілаксії

29. Під час приготування суспензій із гідрофільними речовинами використовують прийом скаламучування. Для якої речовини з нижченаведених доцільно використовувати цей метод?
*a. Вісмуту нітрату основного
b. Ксероформу
c. Білої глини
d. Фенілсаліцилат
e. Сульфадимезину

30. Асистент фармацевта готує водну витяжку з кореня алтеї. Яку особливість технології він повинен врахувати?
a. Готують із додаванням кислоти хлористоводневої
b. Проціджують готовий водний витяг негайно
c. Проціджують після повного охолодження
*d. Використовують метод холодного настоювання
e. Враховують біологічну активність лікарської рослинної сировини

31. Для ідентифікації неорганічного лікарського засобу проводять якісні реакції. Який лікарський засіб можна виявити за допомогою такого набору реактивів: хлористоводнева кислота, срібла нітрат, заліза (III) хлорид і калію піроантимонат?
a. Кальцію хлорид
b. Калію бромід
c. Магнію сульфат
d. Кислота борна
*e. Натрію тіосульфат

32. У рослинах яких родин найчастіше зустрічаються антраглікозиди?
a. Айстрові, вахтові
b. Товстолисті, вересові
c. Селерові, аралієві
*d. Гречкові, крушинові
e. Соснові, ясноткові

33. Відпуск лікарських засобів та медичних виробів, що підлягають реімбурсації, здійснюється в аптечних закладах на підставі договорів з НСЗУ. Які аптеки можуть здійснювати такого виду відпуск лікарських засобів пацієнту?
*a. Аптеки, які уклали договори з НСЗУ, незалежно від місця проживання чи перебування пацієнта
b. Лише аптеки, які розташовані поблизу від медичного закладу пацієнта
c. Лише аптеки, які розташовані в містах обласного підпорядкування
d. Будь-які аптеки, незалежно від того, чи укладено договір із НСЗУ
e. Аптеки, які уклали договори з НСЗУ, лише в межах певного регіону

34. Укажіть лікарську рослину, відвар свіжої кори якої сильно подразнює слизові оболонки шлунка, може викликати блювання, кольки та діарею з домішками крові в калі. Тому перед застосуванням ця сировина має бути висушена в сушарці при 100^оC або витримана не менше одного року за кімнатної температури.
a. Salix alba
*b. Frangula alnus
c. Quercus robur
d. Viburnum opulus
e. Taxus baccata

35. Показник заломлення залежить від температури, довжини хвилі світла, при яких проводиться рефрактометрія, від концентрації розчину та природи розчинника. При якій температурі згідно з вимогами ДФУ рекомендується проводити визначення?
*a. 20±0,5^оC
b. Вище 20^оC
c. Нижче 20^оC
d. 20±5^оC
e. 19-21^оC

36. Інвентаризація каси - це спосіб контролю за збереженням грошових коштів в аптечних закладах. Як часто проводиться планова інвентаризація каси на підприємствах?
*a. Один раз на квартал
b. Один раз на рік
c. Один раз на півріччя
d. Один раз на два місяці
e. Один раз на місяць

37. Яким методом, згідно з вимогами ДФУ, проводять кількісне визначення біологічно активних речовин в евкаліпту прутовидного листі?
a. Спектрофотометрія
b. Титриметрія
*c. Перегонка з водяною парою
d. ВЕРХ
e. Гравіметрія

38. У відділ кадрів аптеки звернувся асистент фармацевта, що має стаж роботи одинадцять років, шість із яких не працював за спеціальністю, з проханням прийняти його на вакантну посаду. Чи оформить підприємство трудові відносини з цим кандидатом?
*a. Після проходження перепідготовки
b. Після випробувального терміну
c. Може бути прийнятий на вакантну посаду
d. Не може бути прийнятий у жодному разі
e. Після проходження інтернатури

39. Фахівець фармацевтичної лабораторії проводить експрес-аналіз відхаркувальної мікстури, що містить натрію бензоат. Який із нижченаведених реактивів утворює з натрію бензоатом блідо-жовтий осад?
a. Калію гексагідроксостибіат (V)
b. Кислота метоксифенілоцтова
c. Магнію сульфат
*d. Заліза (ІІІ) хлорид
e. Кислота хлористоводнева

40. Для посилення терапевтичного ефекту, скорочення терміну лікування та запобігання ускладненням застосовують різні комбінації лікарських засобів. Який вид взаємодії виникає під час комбінації препаратів, коли ефект дорівнює сумі ефектів кожного з компонентів?
a. Фізичний антагонізм
b. Фізіологічний антагонізм
c. Хімічний антагонізм
*d. Синергізм за типом підсумовування
e. Синергізм за типом потенціювання

41. Атропіну сульфат застосовують під час лікування виразкової хвороби шлунка та дванадцятипалої кишки. Укажіть механізм дії лікарського засобу, завдяки якому зменшується секреція хлористоводневої кислоти та пепсину.
a. Блокада Н_2-гістамінових рецепторів
b. Стимуляція М-холінорецепторів
c. Стимуляція Н-холінорецепторів
*d. Блокада М-холінорецепторів
e. Блокада Н-холінорецепторів

42. До рецептурно-виробничого відділу аптеки надійшов рецепт на приготування крапель: Furacilini 0,05 Olei Vaselini 50,0 Misce.Da.Signa. По 2 краплі в ніс 3 рази на день. Укажіть раціональний спосіб уведення фурациліну до лікарської форми, врахувавши його фізико-хімічні властивості.
a. Додають до попередньо підігрітої вазелінової олії у флакон до відпуску
b. Розчиняють в ізотонічному розчині натрію хлориду при нагріванні
c. Спочатку подрібнюють із декількома краплями спирту, а потім додають до вазелінової олії
*d. Диспергують спочатку в сухому вигляді, а потім із невеликою кількістю вазелінової олії
e. Додають у флакон до відпуску і нагрівають до повного розчинення

43. Укажіть лікарський засіб, що може застосовуватися для тривалого симптоматичного лікування запалення та болю в суглобах при ревматоїдному артриті та є інгібітором переважно циклооксигенази-2, у зв'язку з чим викликає менше небажаних впливів на травний канал, порівняно з іншими нестероїдними протизапальними засобами.
a. Ібупрофен
b. Диклофенак
c. Ацетилсаліцилова кислота
d. Індометацин
*e. Мелоксикам

44. До аптеки звернувся пацієнт із діагнозом: ішемічна хвороба серця, в анамнезі - бронхіальна астма. Який препарат із нижченаведених протипоказаний у цьому разі?
a. Карведилол
b. Атенолол
c. Ніфедипін
d. Бісопролол
*e. Пропранолол

45. Під час інвентаризації розчину морфіну гідрохлориду 1% по 1 мл в ампулах №5х20 була встановлена розбіжність у балансі - нестача п'яти ампул препарату. Який орган потрібно повідомити про встановлену розбіжність?
a. Держпродспоживслужбу
b. Територіальну Держлікслужбу
*c. Національну поліцію
d. Міністерство охорони здоров'я
e. Держлікслужбу України

46. На фармацевтичне підприємство надійшла сировина хвоща трава. Вміст якої діючої речовини визначають відповідно до вимог Державної Фармакопеї України?
a. Ефірних олій
b. Танінів
c. Полісахаридів
d. Алкалоїдів
*e. Флавоноїдів

47. Як називається етап фармакокінетики, під час якого ліпофільні лікарські засоби перетворюються в печінці на водорозчинні метаболіти для подальшого виведення?
a. Розподіл
b. Кумуляція
*c. Біотрансформація
d. Екскреція
e. Абсорбція

48. В аптеці тимчасово відсутні валеріани корені, що застосовуються як седативний засіб. Яка лікарська рослинна сировина має аналогічну дію?
a. Кульбаби лікарської корені
*b. Собачої кропиви трава
c. Софори японської плоди
d. Волошки синьої квітки
e. Брусниці звичайної листки

49. У зв'язку зі скаргами на періоди безсоння пацієнтові було призначено препарат, що діє як блокатор Н_1-гістамінових рецепторів, має седативну та антихолінергічну дію, тривалість терапії яким не повинна перевищувати 5 днів у зв'язку з ризиком розвитку зловживання та залежності. Укажіть цей лікарський засіб.
a. Атропін
*b. Доксиламін
c. Флуоксетин
d. Сульпірид
e. Діазепам

50. Приміщення та устаткування аптеки повинні відповідати вимогам санітарно-протиепідемічного режиму аптечних закладів. Як часто підлягають вологому прибиранню із застосуванням дезінфекційних засобів стіни і двері аптеки?
a. Не рідше одного разу на добу
b. Не рідше одного разу шість місяців
c. Не рідше одного разу на місяць
d. Не рідше одного разу на зміну
*e. Не рідше одного разу на тиждень

51. Ацетилсаліцилова кислота - лікарський засіб органічної будови, що містить бензольне ядро. До якого класу сполук належить цей препарат?
*a. Ароматичних
b. Неорганічних
c. Гетероциклічних
d. Аліциклічних
e. Ациклічних

52. Про який побічний ефект потрібно попередити пацієнта, який придбав в аптеці за рецептом лікаря препарат заліза для перорального застосування?
*a. Забарвлення калу в чорний колір
b. Підвищення рівня глюкози в крові
c. Імунодепресивна дія
d. Збудження ЦНС
e. Кровоточивість ясен

53. Укажіть із нижченаведеного лікарську рослину, що містить серцеві глікозиди, а її сировиною є трава, листя та квіти.
a. Наперстянка пурпурова
b. Строфант Комбе
c. Наперстянка великоквіткова
*d. Конвалія травнева
e. Наперстянка шерстиста

54. Який лікарський засіб пригнічує активність фібринолізу та застосовується для зупинки кровотеч, зумовлених підвищеним фібринолізом (під час будь-яких операцій, тромбоцитопенії та ін.)?
a. Етамзилат
b. Варфарин
c. Фенілін
*d. Транексамова кислота
e. Гепарин

55. Пацієнту з вираженим тривожним розладом лікар призначив діазепам. Укажіть фармакологічний ефект цього лікарського засобу, що обумовлює показання до його застосування.
a. Антипсихотичний
b. Потенціювальний
c. Снодійний
d. Протисудомний
*e. Анксіолітичний

56. До рецептурно-виробничого відділу аптеки надійшов рецепт на виготовлення 20-ти доз складного порошку з екстрактом беладони без вказівки про консистенцію. Яку кількість сухого екстракту потрібно взяти, якщо в рецепті прописано 0,01 г екстракту беладони на одну дозу порошку?
a. 2,0 г
b. 4,0 г
c. 0,1 г
d. 0,2 г
*e. 0,4 г

57. Асистент фармацевта готує складний дозований порошок, який містить 1,0 г камфори. Яку кількість крапель 95%-го спирту етилового необхідно додати для кращого подрібнення камфори?
*a. 10
b. 5
c. 20
d. 15
e. 30

58. Яким чином фармацевту необхідно додати настойку м'яти перцевої до рідкої лікарської форми?
a. Першою, збовтавши
b. В останню чергу, збовтавши
c. Змішати з водою очищеною, в останню чергу, частинами, збовтавши
d. Змішати з подвійною кількістю мікстури, в останню чергу, частинами, збовтавши
*e. Змішати з рівною кількістю мікстури, в останню чергу, частинами, збовтавши

59. Відповідно до наказу керівника підприємства в аптеці буде проведена планова інвентаризація. Що є основною метою інвентаризації?
a. Перевірка умов зберігання лікарських засобів та медичних виробів
b. Оцінка ефективності роботи фахівців
c. Визначення продуктивності праці кожного працівника
*d. Виявлення нестачі або надлишку товару і коштів
e. Перевірка дотримання касової дисципліни

60. Для кількісного визначення калію йодиду як титрант використовують розчин срібла нітрату, як індикатор - еозинат натрію. Укажіть назву цього титриметричного методу.
*a. Аргентометрія
b. Ацидиметрія
c. Комплексонометрія
d. Алкаліметрія
e. Нітритометрія

61. В аптеці відбулася переоцінка лікарських засобів. Укажіть документ, у якому будуть відображатися ці дані.
a. Довідка
b. Прибуткова накладна
*c. Акт
d. Касова книга
e. Зведений реєстр

62. У складських приміщеннях лікарська рослинна сировина повинна зберігатися на стелажах. На якій відстані від підлоги встановлюються стелажі?
a. Не менше 35 см
b. Не менше 20 см
*c. Не менше 15 см
d. Не менше 30 см
e. Не менше 25 см

63. Для ідентифікації розчину глюкози для ін'єкцій згідно з вимогами ДФУ вимірюють кут оптичного обертання. Який фізико-хімічний метод при цьому застосовується?
a. Iнфрачервона спектроскопiя
*b. Поляриметрія
c. Рефрактометрiя
d. Тонкошарова хроматографiя
e. Спектроскопія ядерного магнітного резонансу

64. Під час виконання якісного аналізу очних крапель кислоти борної фармацевт спостерігає утворення полум'я із зеленою облямівкою. Які реактиви необхідні для проведення цієї реакції?
a. Кислота нітратна розведена, пропанол
*b. Кислота сульфатна концентрована, метанол
c. Кислота оцтова безводна, бутанол
d. Кислота хлоратна, пентанол
e. Кислота хлористоводнева розведена, етанол

65. Які рецептурні бланки використовують у разі виписування психотропних лікарських засобів у суміші з індиферентними речовинами за повну вартість у паперовому вигляді?
a. Ф-1
*b. Ф-3
c. Відпускається без рецепта
d. Ф-1 і Ф-3
e. Ф-1 у двох екземплярах

66. На фасаді аптечного закладу встановлено вивіску, на якій вказано вид та номер аптеки. Яку ще інформацію обов'язково має містити вивіска?
a. Інформація щодо цін, назва торговельної марки
b. Режим роботи аптечного закладу, порівняння з іншими аптечними закладами
c. Режим роботи аптечного закладу, інформація про орієнтованість аптечного закладу на обслуговування певних соціальних груп населення
*d. Найменування ліцензіата, торговельної марки, що належить ліцензіату на законних підставах, режим роботи аптечного закладу
e. Торговельна марка та найменування аптечного закладу, інформація щодо цін

67. В аптеці тимчасово відсутня настойка женьшеню, що застосовується як тонізуючий та адаптогенний засіб. Препарати з якої лікарської рослинної сировини аналогічної дії можна запропонувати відвідувачу?
a. Цмину піскового квітки
b. Смородини чорної плоди
c. Підбілу звичайного листя
*d. Родіоли рожевої корені
e. Кропиви собачої трава

68. У лабораторії проводять аналіз препаратів магнію. Який лікарський засіб досліджували, якщо під час додавання розчину барію хлориду в середовищі кислоти хлористоводневої утворився білий осад?
a. Оксид важкий
*b. Сульфат гептагідрат
c. Оксид легкий
d. Хлорид гексагідрат
e. Карбонат основний

69. Для ефективного та якісного медикаментозного забезпечення населення в аптечному закладі потрібний достатній товарний запас ліків. До яких наслідків призведе завищений товарний запас в аптеці?
a. Втрати лояльності споживачів
b. Негативного іміджу аптеки
c. Зниження рентабельності
*d. Зменшення товарообіговості
e. Наявності дефектури

70. Асистент фармацевта готує супозиторії методом ручного формування. Укажіть температурний режим зберігання цієї лікарської форми згідно з вимогами ДФУ.
a. Не вище 20^оC
*b. 8-15^оC
c. 2-8^оC
d. Не вище 5^оC
e. Не вище 25^оC

71. Пацієнту в післяопераційний період тривалий час уводили морфіну гідрохлорид. Після різкої відміни препарату в пацієнта виникли тяжкі психічні та фізичні порушення. Про яку побічну дію йдеться в цьому разі?
*a. Абстинентний синдром
b. Тахіфілаксію
c. Синдром віддачі
d. Синдром обкрадання
e. Ідіосинкразію

72. Лікарські засоби класифікують залежно від наявності в їхній структурі молекули функціональних груп. Який препарат належить до аліфатичних амінокислот?
a. Саліцилова кислота
b. Бензойна кислота
c. Ацетилсаліцилова кислота
d. Метамізол натрію
*e. Глутамінова кислота

73. Однорічна трав'яниста рослина становить заввишки 0,7-1,5 м і має стебло, розгалужене в його верхній частині. Листки чергові, сидячі, вузьколанцетні або лінійні. Квітки правильні, двостатеві, небесно-сині або фіолетові, на квітконіжках, зібрані на верхівці стебла в розлогі щиткоподібні суцвіття. Плід - яйцеподібна або куляста розтріскана коробочка з численним дрібним блискучим насінням. Укажіть цю лікарську рослину.
*a. Льон звичайний
b. Нагідки лікарські
c. Пижмо звичайне
d. Звіробій плямистий
e. Ромашка лікарська

74. Чоловік віком 42 роки із симптомами сезонного алергічного риніту звернувся до аптеки з метою придбання антигістамінного засобу для системного застосування, що не викликає сонливості. Укажіть лікарські засоби, що можуть застосуватися при полінозах протягом усього періоду контакту з алергенами.
a. Дифенгідрамін, дименгідринат
*b. Лоратадин, дезлоратадин
c. Ксилометазолін, тетразолін
d. Дексаметазон, беклометазон
e. Бромгексин, амброксол

75. Укажіть, за наявності якого діагнозу доцільно застосовувати препарати заліза.
a. Лімфоцитоз
b. Гіперхромна анемія
c. Гемолітична анемія
*d. Гіпохромна анемія
e. Лейкопенія

76. Фармацевт відпустив за повну вартість комбінований лікарський засіб, що містить псевдоефедрин, який був виписаний на паперовому рецептурному бланку форми №1 (ф-1). Протягом якого терміну цей рецепт повинен зберігатися в аптечному закладі?
a. Десять днів
b. Три роки, без урахування поточного
*c. Один рік, без урахування поточного
d. П'ять років, без урахування поточного
e. Тридцять днів

77. Фармацевт отримав рецепт для виготовлення супозиторіїв: Novocaini 0,03 Olei Cacao q.s. Misce, fiat globulus vaginali Da talеs doses №10 Signa. По 1 кульці на ніч. Яку масу масла какао потрібно взяти для виготовлення цього пропису?
*a. 39,7 г
b. 30,0 г
c. 29,7 г
d. 50,0 г
e. 40,0 г

78. Стандарт GDP є обов'язковим елементом системи забезпечення якості лікарських засобів. Діяльності якого суб'єкта господарювання він стосується?
a. Аптеки в структурі лікувально-профілактичного закладу
b. Аптеки
c. Аптечного пункту
d. Мобільного аптечного пункту
*e. Аптечного складу

79. Однією з вимог при виготовленні нестерильних лікарських засобів в умовах аптек є дотримання належних умов зберігання. Що означає вказівка "Зберігати у сухому місці"?
a. При температурі від +2^оC до +8^оC
*b. При відносній вологості повітря не більше 60%
c. При температурі від +15^оC до +25^оC
d. При температурі від +8^оC до +15^оC
e. У місці, яке виключає можливість попадання прямих сонячних променів

80. Лікарські засоби, що належать до безрецептурних, повинні відповідати певним критеріям, визначеним у нормативно-правових документах. Який лікарський засіб із нижченаведених може бути відпущений з аптечного закладу без рецепта лікаря?
a. Зопіклон
*b. Цетиризину гідрохлорид
c. Фуразидин
d. Клонідину гідрохлорид
e. Амоксициліну тригідрат

81. До аптеки надійшов рецепт на виготовлення спиртового розчину без зазначення концентрації спирту етилового. Спирт якої концентрації необхідно використати фармацевту?
a. 40%
b. 96%
*c. 90%
d. 70%
e. 95%

82. У жінки, яка тривалий час вживає мікстуру з натрію бромідом у терапевтичних дозах, з'явилися скарги на сонливість, шкірний висип, нежить, почервоніння очей. Унаслідок чого відбулося посилення ефекту аж до розвитку отруєння?
a. Сенсибілізації
b. Адитивного ефекту
c. Потенціювання ефекту
d. Лікарської ідіосинкразії
*e. Матеріальної кумуляції

83. Які дії здійснюються з товарно-матеріальними цінностями перед початком планової інвентаризації в аптеці?
a. Передаються на відповідальне зберігання
b. Оцінюються за ринковою вартістю
c. Перевіряються на відповідність стандартам якості
d. Упаковуються для перевезення
*e. Групуються, розсортовуються та розкладаються за назвами

84. До аптечного закладу звернувся пацієнт із проханням відпустити йому за повну вартість по електронному рецепту доксициклін у таблетках по 100 мг №10. Укажіть термін дії цього рецепта.
a. 50 календарних днів
b. 30 календарних днів
c. 20 календарних днів
*d. 90 календарних днів
e. 10 календарних днів

85. Який шлях уведення лікарського засобу на основі ібупрофену потрібно обрати для однорічної дитини, якщо застосування пероральним шляхом неможливе?
a. Сублінгвальний
*b. Ректальний
c. Ін'єкційний підшкірний
d. Суббукальний
e. Інгаляційний

86. Який антибактеріальний засіб із нижченаведених під час його застосування може виявляти такі побічні ефекти, як фотодерматоз, дисбактеріоз та дисплазію хрящової тканини в дітей?
a. Ніфуроксазид
b. Цефтріаксон
c. Ко-тримоксазол
d. Кларитроміцин
*e. Ципрофлоксацин

87. До аптеки звернулася жінка віком 65 років із приводу профілактики остеопорозу. Який вітамінний засіб разом із препаратами кальцію варто розглянути для запобігання розвитку остеопорозу?
a. Токоферол
b. Піридоксин
c. Ретинол
d. Рибофлавін
*e. Ергокальциферол

88. Аптека має ліцензію на право провадження господарської діяльності з придбання, зберігання та відпуску прекурсорів списку №2. Яка максимальна кількість калію перманганату може бути відпущена пацієнту з аптеки в споживчій упаковці без рецепта?
a. 2,0-4,0 г
b. 4,0-6,0 г
*c. 3,0-5,0 г
d. 6,0-8,0 г
e. 1,0-2,0 г

89. Під час виготовлення супозиторіїв асистент фармацевта приготував супозиторну масу з дерматолом і маслом какао, але вона виявилася крихкою. Укажіть речовину, яку необхідно додати для утворення пластичної маси.
*a. Ланолін безводний
b. Ланолін водний
c. Вазелін
d. Парафін
e. Віск

90. Для приготування розчинів йоду використовують його здатність утворювати легкорозчинні комплексні сполуки з калію йодидом. Яку кількість калію йодиду необхідно використати фармацевту, якщо в рецепті не вказано його масу?
a. Стільки, скільки ж йоду прописано
b. Втричі більше від маси прописаного йоду
*c. Подвійну кількість від маси прописаного йоду
d. Втричі менше від маси прописаного йоду
e. Половину від маси прописаного йоду

91. Укажіть препарат, що підвищує внутрішньоочний тиск і протипоказаний при глаукомі.
a. Неостигмін
b. Галантаміну гідробромід
*c. Атропіну сульфат
d. Фізіостигмін
e. Пілокарпіну гідрохлорид

92. Який лікарський засіб із групи діуретиків застосовують при ускладненому гіпертонічному кризі з ознаками гострої серцевої недостатності?
a. Діакарб
b. Маніт
*c. Фуросемід
d. Гідрохлортіазид
e. Спіронолактон

93. На етикетці екстемпорального лікарського засобу фармацевт зазначив "Зберігати при кімнатній температурі". Який температурний режим відповідає цій вимозі?
a. Вище 25^оC
b. 8-15^оC
c. 2-8^оC
*d. 15-25^оC
e. Нижче 0^оC

94. Серед лікарських засобів, що впливають на чутливі нервові закінчення шкіри та слизових оболонок, є такі, що викликають рефлекторну відповідь виконавчих органів. Укажіть речовину, що виявляє таку дію.
a. Прокаїн
b. Біла глина
*c. Ментол
d. Бензокаїн
e. Лідокаїн

95. Який індикатор використовують під час виконання кількісного визначення кислоти борної методом прямої алкаліметрії?
a. Протравний чорний
b. Метиловий оранжевий
*c. Фенолфталеїн
d. Метиленовий синій
e. Ксиленоловий оранжевий

96. Сироп солодки використовують як відхаркувальний та протизапальний засіб для полегшення відходження мокротиння. Які біологічно активні речовини визначають фармакологічну дію цього лікарського засобу?
a. Антраценпохідні алізаринового ряду
b. Алкалоїди ізохінолінового ряду
*c. Тритерпенові сапоніни
d. Стероїдні сапоніни
e. Фурокумарини

97. Однією з діагностичних ознак солодки коренів є характерний солодкий смак. Які біоактивно активні речовини зумовлюють цей смак?
*a. Сапоніни
b. Амінокислоти
c. Кумарини
d. Полісахариди
e. Флавоноїди

98. До лабораторії на аналіз надійшов розчин натрію тіосульфату. Хімік-аналітик провів якісну реакцію, у результаті якої утворився білий кристалічний осад. Який реактив використав спеціаліст?
*a. Калію піроантимонат
b. Кислоту хлористоводневу
c. Срібла нітрат
d. Натрію гідроксид
e. Заліза хлорид

99. Лікар виписав пацієнту петльовий діуретик фуросемід та попередив, що приймати його необхідно суворо за призначенням, тому що лікарський засіб може викликати негативні наслідки. Про яку саме можливу побічну дію йдеться?
a. Гіперкаліємію
b. Ульцерогенну дію
c. Гепатотоксичність
d. Артеріальну гіпертензію
*e. Ототоксичність

100. Хімік-аналітик проводить кількісне визначення хлорамфеніколу (левоміцетину) в очних краплях. Який титрований розчин він повинен використати?
a. Натрію едетат
b. Натрію гідроксид
c. Натрію тіосульфат
*d. Натрію нітрит
e. Церію сульфат

101. Фармацевт, готуючи порошок, використав лікарську речовину з шафи "Venena". Якого кольору повинні бути написи на штангласах із субстанціями цієї категорії?
a. Червоного кольору на білому тлі
b. Чорного кольору на білому тлі
*c. Білого кольору на чорному тлі
d. Червоного кольору на чорному тлі
e. Білого кольору на червоному тлі

102. Лікарський засіб застосовується, як замісна терапія при гіпотиреозі та після часткового видалення щитоподібної залози. Препарат стимулює процеси росту та розвитку, обмін білків, жирів і вуглеводів, збільшує потребу тканин у кисні. Укажіть цей лікарський засіб.
a. Пропілтіоурацил
*b. Левотироксин натрію
c. Селен
d. Тіамазол
e. Калію йодид

103. До аптеки надійшов електронний рецепт на пільговий відпуск лікарського засобу у формі супозиторіїв, що містить у своєму складі кодеїн та парацетамол. Який термін дії електронного рецепта та як довго він повинен зберігатися в інформаційно-комунікаційній системі?
a. 1 місяць, 5 років
*b. 1 місяць, 3 роки
c. 1 місяць, 1 рік
d. 10 днів, 5 років
e. 10 днів, 1 рік

104. До аптеки надійшла партія лікарських засобів із аптечного складу. Під час вхідного контролю уповноважена особа виявила, що таблетки ібупрофену мають термін придатності, що вже минув. До якої групи згідно з чинним законодавством належать такі лікарські засоби?
a. Підроблені
b. Фальсифіковані
*c. Неякісні
d. Якісні
e. Контрафактні

105. В аптечних закладах лікарські засоби відпускають за рецептом лікаря або без нього. Яка з нижченаведених фармакотерапевтичних вимог дозволяє зарахувати препарат до категорії безрецептурних?
a. При застосуванні може розвинутися звикання
b. Новий на фармацевтичному ринку і має обмежений досвід використання на практиці
c. Впливає на психічні процеси в центральній нервовій системі людини
*d. Не завдає прямої або непрямої шкоди здоров'ю
e. Містить речовини, активність і побічні дії яких вимагають додаткових досліджень

106. Укажіть лікарський засіб, дія якого ґрунтується на блокаді гістамінових рецепторів, однак він не належить до антигістамінних лікарських засобів і не застосовується для лікування алергічних захворювань.
a. Дексаметазон
b. Дезлоратадин
*c. Фамотидин
d. Лоратадин
e. Дифенгідрамін

107. Який лікарський засіб аналогічної дії можна призначити замість трави грициків, що містить вітамін К та має кровоспинну дію, якщо її немає в аптеці?
a. Настойка глоду
b. Настойка женьшеню
c. Екстракт родіоли рожевої
*d. Екстракт водяного перцю
e. Таблетки валеріани

108. Одним зі шляхів створення нових та удосконалення вже існуючих лікарських засобів є комбінування кількох діючих речовин, дія яких спрямована на розв'язання однієї проблеми на різних етапах або різними механізмами. Із якою метою клавуланову кислоту комбінують із амоксициліном?
a. Полегшення проникнення діючої речовини в мікробну клітину
b. Застосування при інфекціях, викликаних бактеріями та найпростішими
c. Покращення всмоктування антибіотика у травному тракті
d. Захисту слизової оболонки шлунка
*e. Пригнічення мікробних beta-лактамаз

109. Укажіть характерні мікроскопічні ознаки анатомічної будови листя м'яти перцевої.
a. Довгасто-овальні клітини з кристалічним піском
*b. Округлі залозки з радіально розташованими клітинами
c. Друзи оксалату кальцію
d. Поодинокі кристали оксалату кальцію
e. Волоски з грубобородавчастою поверхнею

110. Під час приготування рідких лікарських форм асистент фармацевта використовує концентровані розчини лікарських речовин. Яка концентрація 10 мл розчину кальцію хлориду відповідає 5,0 сухої речовини?
a. 25%
b. 5%
c. 20%
*d. 50%
e. 2%

111. Тривале вживання деяких лікарських засобів під час планування вагітності та в період гестації збільшують ризик народження дитини з генетичними вадами розвитку. Як називається ця дія?
a. Фетотоксична
b. Тератогенна
c. Бластомогенна
d. Ембріотоксична
*e. Мутагенна

112. Під час надходження листків кропиви дводомної на фармацевтичне підприємство виникли сумніви щодо їхньої ідентичності. Для підтвердження тотожності був проведений мікроскопічний аналіз. За якими діагностичними ознаками ідентифікують цю сировину?
a. Ідіобласти, багатоклітинні волоски
*b. Цистоліти, ретортоподібні волоски
c. Друзи, головчасті волоски
d. Рафіди, сосочкоподібні волоски
e. Стилоїди, бородавчасті волоски

113. Пацієнт скаржиться на запаморочення та шум у вухах. Лікар призначив препарат, що поліпшує кровопостачання судин головного мозку. Укажіть цей лікарський засіб.
a. Пропранолол
b. Диклофенак
c. Нітрогліцерин
d. Метамізол натрію
*e. Цинаризин

114. Основними біологічно активними речовинами глоду плодів є флавоноїди. Яку фармакологічну дію вони зумовлюють?
*a. Гіпотензивну і седативну
b. Тонізуючу і протисудомну
c. Сечогінну і кровоспинну
d. Послаблювальну і заспокійливу
e. Спазмолітичну і протизапальну

115. Унаслідок гострого отруєння опіоїдами в пацієнта спостерігається пригнічення дихання, що становить загрозу життю. Для усунення симптомів передозування пацієнтові було внутрішньовенно введено препарат "Налоксон". Укажіть, який вид взаємодії лікарських засобів лежить в основі цього призначення.
a. Синергізм за типом потенціювання
*b. Конкурентний антагонізм
c. Синергізм за типом підсумовування
d. Функціональна кумуляція
e. Неконкурентний антагонізм

116. Для ідентифікації крушини кори нанесли краплю 10%-го розчину лугу, з'явилося вишнево-червоне забарвлення. Наявність яких біологічно активних речовин виявили за допомогою цієї реакції?
a. Стероїдних сапонінів
b. Серцевих глікозидів
c. Ефірних олій
d. Алкалоїдів
*e. Антраценпохідних

117. У результаті неконтрольованого і тривалого застосування препаратів на основі парацетамолу пацієнтка скаржитися на біль у правому підребер'ї, загальну слабкість та темну сечу. Який тип токсичної дії найімовірніший?
a. Ототоксична дія
*b. Гепатотоксична дія
c. Нейротоксична дія
d. Нефротоксична дія
e. Ульцерогенна дія

118. У дитини садна на колінах і капілярна кровотеча після падіння. Мати звернулася до аптеки з проханням порекомендувати антисептик для первинної обробки рани. Який лікарський засіб, що має антисептичну, кровоспинну дію та сприяє механічному очищенню рани, доцільно запропонувати в цій ситуації?
a. Діамантовий зелений
b. Нітрофурал
*c. Водню пероксид
d. Декаметоксин
e. Повідон йод

119. До аптеки звернувся відвідувач із проханням пояснити значення поняття "ОТС-препарат". Що повинен відповісти фармацевт?
a. Наркотичний препарат
b. Лікарський засіб, що належить до переліку барвних речовин
c. Рецептурний лікарський засіб
*d. Препарат, що відпускається без рецепта лікаря
e. Психотропний препарат

120. В аптечному закладі здійснюється відпуск екстемпоральних лікарських засобів, виготовлених із лікарської рослинної сировини (ЛРС), які дозволено відпускати виключно за електронними рецептами. Укажіть назву цієї ЛРС.
a. Folia Melissae officinalis
b. Folіa Salvіae offіcіnalіs
c. Folia Eucalypti viminalis
*d. Folia Cannabis sativa
e. Folia Menthae piperitae

121. Укажіть лікарську рослинну сировину, яка містить філохінон, має гемостатичну дію і може бути використана як кровоспинний засіб під час внутрішньої кровотечі.
a. Споришу трава
b. Фіалки трава
c. Чистотілу трава
*d. Грициків трава
e. Череди трава

122. Асистент фармацевта розкладає лікарські засоби в матеріальній кімнаті на місця зберігання з урахуванням фармакологічних груп. До препаратів якої фармакологічної групи належить флуоксетин?
a. Анксіолітики
b. Антигістамінні
*c. Антидепресанти
d. Психостимулятори
e. Холінолітики

123. Укажіть лікарський засіб, що виявляє виражену антигістамінну, снодійну, седативну, місцевоанестезуючу, протиблювотну дію та посилює дію анальгезуючих засобів.
a. Фексофенидин
b. Цетиризин
*c. Дифенгідрамін
d. Мебгідролін
e. Лоратадин

124. Аптечний заклад запланував інвентаризацію. На який максимальний термін може зачинитися аптека для проведення переобліку товарно-матеріальних цінностей?
a. Не більше ніж на 2 дні
b. Не більше ніж на 4 дні
c. Не більше ніж на 5 днів
d. Не більше ніж на 1 день
*e. Не більше ніж на 3 дні

125. Яка лікарська рослинна сировина використовується для отримання лікарських засобів для поліпшення мозкового кровообігу та когнітивних функцій?
a. Глоду плоди
b. Солодки корені
*c. Гінкго листя
d. Споришу трава
e. Глоду квіти

126. До аптеки звернувся пацієнт, якому призначено інсулін людський короткої дії. Асистент фармацевта під час відпуску препарату попереджає про неухильне дотримання режиму дозування, харчування та фізичних навантажень. Яке ускладнення може розвинутися в пацієнта в разі передозування інсуліну або через надмірне фізичне навантаження?
a. Гіперліпідемія
b. Гіперглікемія
*c. Гіпоглікемія
d. Ліподистрофія
e. Бронхоспазм

127. Унаслідок тривалого приймання препарату для лікування тяжкої форми бронхіальної астми у пацієнта розвинувся остеопороз. Який препарат із нижченаведених міг спричинити цей стан у пацієнта?
a. Сальметерол
b. Еуфілін
c. Сальбутамол
*d. Дексаметазон
e. Монтелукаст

128. Асистент фармацевта готує мазь за прописом: Anaesthesini 1,0 Vaselini 9,0 M. f. unq. D) S. Змащувати уражені ділянки шкіри. Укажіть раціональний спосіб уведення речовини в основу.
a. Анестезин змішують з 0,5 г розтопленого вазеліну
*b. Анестезин змішують з 1,0 г розтопленого вазеліну
c. Анестезин змішують з 9,0 г розтопленого вазеліну
d. Анестезин змішують з 1,0 г вазелінової олії
e. Анестезин змішують з 0,5 г вазелінової олії

129. У сільській місцевості роздрібна торгівля лікарськими засобами здійснюється через мобільний аптечний пункт, оскільки стаціонарна аптека та аптечний пункт відсутні. Скільки працівників має бути у штаті мобільного аптечного пункту, через який провадиться господарська діяльність із роздрібної торгівлі лікарськими засобами?
*a. Один водій та не менше як один фармацевтичний працівник
b. Лише один водій
c. Лише завідувач мобільного аптечного пункту
d. Лише один фармацевтичний працівник
e. Один водій, один фармацевтичний працівник та завідувач мобільного аптечного пункту

130. До аптеки надійшов рецепт на приготування мікстури з кислотою хлористоводневою та пепсином. Яким чином фармацевт розчинятиме пепсин?
a. У гарячій воді очищеній
*b. У суміші води очищеної та кислоти хлористоводневої розведеної
c. В ізотонічному розчині натрію хлориду
d. У кислоті хлористоводневій розведеній
e. У холодній воді очищеній

131. Пацієнт хворіє на кандидомікоз, що розвинувся внаслідок тривалого лікування антибіотиками групи тетрациклінів. Який препарат буде ефективним у цьому разі?
a. Метронідазол
b. Хлорамфенікол
*c. Ністатин
d. Римантадин
e. Альбендазол

132. Однією з функцій фармацевтичного аналізу є встановлення доброякісності лікарських засобів. Укажіть домішку, для визначення граничного вмісту якої у воді очищеній фармацевт-аналітик застосовує метод комплексонометрії.
a. Речовини, що окиснюються
b. Хлориди
c. Сульфати
d. Нітрати
*e. Лужноземельні метали

133. У дворічної дитини після перенесеного грипу розвинувся гострий отит. Фармацевт запропонував комбінований безрецептурний препарат для місцевого застосування, який має знеболювальний та протизапальний ефекти. Укажіть компонент цього лікарського засобу, що забезпечує місцевоанестезувальну дію.
*a. Лідокаїн
b. Метамізол
c. Ксилометазолін
d. Німесулід
e. Феназон

134. Розчини якої речовини під час зберігання жовтіють?
*a. Метамізолу натрієвої солі
b. Стрептоциду
c. Прокаїну гідрохлориду
d. Глюкози
e. Етанолу

135. Укажіть лікарську рослинну сировину, що є джерелом слизу та використовується як обволікаючий та пом'якшувальний засіб.
a. Leonuri cardiacaea herba
b. Belladonnae radices
c. Serpylli herba
d. Berberidis fructus
*e. Althaeae radices

136. Фармацевт приготував суспензійну мазь на ліпофільній основі. Яка речовина утворює мазь такого типу?
a. Протаргол
b. Ментол
c. Рослинні екстракти
d. Танін
*e. Ксероформ

137. У пацієнта сухий надсадний кашель як залишкове явище після нещодавно перенесеного ГРВІ. Який лікарський засіб показаний при сухому кашлі?
*a. Бутамірат
b. Амброксол
c. Ацетилцистеїн
d. Мукалтин
e. Бромгексин

138. Онкохворому пацієнту виписано рецепт на лікарський засіб для лікування основного захворювання. Укажіть розмір відшкодування вартості препарату за рахунок державних коштів.
a. 50%
b. 25%
c. 0%
*d. 100%
e. 10%

139. У разі помилки під час приготування відвару з листя сени у пацієнта може виникнути біль та різі в кишечнику. Укажіть правильну технологію приготування відвару з листя сени.
a. Нагрівання протягом 30 хв
b. Настоювання за кімнатної температури протягом 30 хв
c. Проціджування крізь подвійний шар марлі та ватний тампон
*d. Проціджування після повного охолодження не менш ніж через 3-4 год
e. Проціджування в теплому вигляді через 10 хв після настоювання

140. Під час перевірки серій лікарського засобу (ЛЗ), що підлягає державному контролю за розпорядженням Держлікслужби, уповноважена особа аптечного складу виявила такий ЛЗ. Яким внутрішнім документом керується уповноважена особа під час здійснення заходів щодо вилучення цього ЛЗ з обігу?
a. Розпорядженням керівника підприємства
*b. Планом термінових дій
c. Положенням про аптечний склад
d. Посадовою інструкцією
e. Наказом завідувача аптечного складу

141. Із метою лікування артеріальної гіпертензії пацієнту призначено засіб, що блокує надходження йонів кальцію до серцевого м'яза та гладких м'язів судин. Укажіть із нижченаведеного цей лікарський засіб.
a. Клонідин
b. Еналаприл
c. Бісопролол
d. Празозин
*e. Ніфедипін

142. У прописі на мікстуру виписано 2,0 г натрію броміду. Який об'єм 20%-го концентрованого розчину відповідає цій кількості активного фармацевтичного інгредієнта?
a. 2 мл
b. 100 мл
c. 40 мл
*d. 10 мл
e. 20 мл

143. Пацієнту із сухим кашлем призначено бутамірат. Через кілька днів він звернувся зі скаргою на побічну дію. Який ефект найбільш імовірний?
a. Брадикардія
b. Тахікардія
c. Гіпертензія
d. Бронхоспазм
*e. Сонливість

144. Який застережний напис обов'язково повинен бути зазначений на вторинній упаковці всіх лікарських засобів незалежно від їхнього способу зберігання?
a. Зберігати при температурі не вище 25^оC
b. Зберігати в холодильнику
c. Зберігати в темному місці
d. Зберігати в сухому місці
*e. Зберігати в недоступному для дітей місці

145. Одним із експрес-методів кількісного визначення вмісту лікарських речовин є рефрактометрія. Укажіть значення показника заломлення води очищеної, що використовують для калібрування приладу.
*a. 1,333
b. 1,355
c. 1,311
d. 1,344
e. 1,322

146. До лікаря звернулася пацієнтка зі скаргами на періодичний "стріляючий біль" в одній частині обличчя. Після детального збору анамнезу лікар встановив діагноз: невралгія трійчастого нерва, та у складі комплексної терапії призначив вітамінний препарат. Укажіть цей препарат.
a. Фолієва кислота
b. Кислота нікотинова
c. Ретинолу ацетат
d. Кислота аскорбінова
*e. Ціанокобаламін

147. Пацієнт із діагнозом: фолікулярний тонзиліт, приймає амоксицилін. На тлі лікування виникли бронхоспазм, набряк губ і висип на шкірі. Укажіть, як називається такий прояв негативної дії ліків на організм.
a. Функціональна кумуляція
*b. Медикаментозна алергія
c. Матеріальна кумуляція
d. Синдром відміни
e. Лікарська залежність

148. Який документ фахівці аптеки повинні подати в НЗСУ, щоб отримати кошти з державного бюджету за відпущені лікарські засоби за програмою "Доступні ліки"?
a. Рахунок
b. Відомість
*c. Звіт
d. Товарний звіт
e. Реєстр рецептів

149. Кількісне визначення прокаїну гідрохлориду проводять методом нітритометрії. Яка частина молекули препарату зумовлює можливість його проведення?
a. Бензольне кільце
b. Диетиламіноетил
*c. Первинна ароматична аміногрупа
d. Складноефірне угрупування
e. Хлористоводнева кислота, зв'язана з основою препарату

150. Кількісне визначення натрію хлориду можна провести за допомогою аргентометрії, методом Мора. Укажіть речовину, що використовується як індикатор під час цього методу дослідження.
*a. Калію хромат
b. Натрію еозинат
c. Феруму (IIІ) амонію сульфат
d. Дифенілкарбазон
e. Фенолфталеїн

