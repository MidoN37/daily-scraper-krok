1. Яким вимогам мають відповідати сплави, що використовуються в ортопедичній стоматології?
a. Зносостійкість, висока пластичність, пружність, мінімальна усадка, висока температура плавлення
b. Антикорозійна стійкість, максимальна усадка, невисока температура плавлення, високі механічні властивості
*c. Біологічна індиферентність, антикорозійна стійкість, мінімальна усадка, невисока температура плавлення, високі механічні властивості
d. Зносостійкість, біологічна індиферентність, мінімальна міцність та пружність, невисока температура плавлення
e. Зносостійкість, висока температура плавлення, високі механічні властивості

2. Технік зубний наносить шари керамічної маси на каркас металокерамічної конструкції. На яку ділянку майбутньої конструкції треба нанести наступний шар після спікання опакового шару?
a. Ділянку ясен
b. Жувальної поверхні
c. Екватора коронкової частини
d. Апроксимальну
*e. Пришийкового уступу

3. До якої групи за класифікацією шин та апаратів належить проста шина Вебера?
a. Комбінованих
b. Позаротових
*c. Зубоясенних
d. Наясенних
e. Назубних

4. Чим обмежена ніша заглиблення підпоясового простору, що визначається під час проведення паралелометрії?
a. Стержнем паралелометра, поверхнею зуба з боку дефекту та слизовою оболонкою щоки
b. Сусіднім зубом, поверхнею зуба з боку дефекту та слизовою оболонкою ясен
*c. Стержнем паралелометра, поверхнею зуба з боку дефекту та слизовою оболонкою ясен
d. Слизовою оболонкою ясен, стержнем паралелометра та екватором сусіднього зуба
e. Стержнем паралелометра, слизовою оболонкою ясен та слизовою оболонкою язика

5. Визначте місце розташування тіла утримувального кламера.
*a. На апроксимальній поверхні зуба
b. На оральній поверхні зуба
c. У базисі протеза під штучними зубами
d. У базисі протеза вздовж його краю
e. На вестибулярній поверхні зуба

6. Організовується зуботехнічна лабораторія при стоматологічній поліклініці. Яку мінімальну площу треба виділити відповідно до санітарних вимог на одного техніка зубного?
a. 4,5 м^2
b. 3,5 м^2
c. 3,0 м^2
d. 2,5 м^2
*e. 4 м^2

7. Укажіть, який метод гіпсування в кювету воскової композиції протеза застосовують з виставленими передніми зубами на приточці.
a. Косий
b. Обернений
*c. Комбінований
d. Зворотний
e. Прямий

8. Після оброблення каркаса металокерамічної коронки твердосплавними фрезами технік зубний провів піскоструменеве оброблення. Як має виглядати поверхня каркаса після проведення піскоструменевого оброблення?
a. Гладка однорідна блискуча поверхня
b. Гладка однорідна неблискуча поверхня
c. Шорстка однорідна нематова поверхня
d. Шорстка однорідна блискуча поверхня
*e. Шорстка однорідна матова поверхня

9. Що забезпечується розширенням формувальних мас під час твердіння та нагрівання?
a. Зменшення дефектів литва
*b. Компенсація усадки металу
c. Підвищення якості сплаву
d. Створення гладкої поверхні
e. Зменшення затрат металу

10. Пацієнту з несправжнім суглобом нижньої щелепи зі значною рухомістю уламків планується виготовлення знімного пластинкового протеза. Яка конструкційна особливість цього протеза?
a. Протез із ясенним пелотом
b. Пустотілий протез
c. Протез із кламером
*d. Протез із шарніром
e. Протез із телескопічною коронкою

11. Під час виготовлення повних знімних пластинкових протезів на одному з лабораторних етапів виготовляють прикусні шаблони з оклюзійними валиками. З якого воску проводять їх виготовлення?
*a. Базисного
b. Моделювального
c. Універсального
d. Бюгельного
e. Липкого

12. Чоловік, який під час прийому їжі сміявся, жваво жестикулював, раптом рвучко підвівся, руками схопився за шию, почав інтенсивно кашляти, з'явилися ознаки задухи. Якою буде невідкладна допомога в цьому разі?
a. Стимулювати кашель
*b. Застосувати прийом Геймліха
c. Увести повітровід
d. Підняти його руки вгору
e. Закинути голову назад

13. Які показання існують до виготовлення штучних коронок?
a. Відновлення зруйнованої апроксимальної поверхні зуба
b. Відновлення естетичної норми
c. Для опори мостоподібного протеза
*d. Відновлення зруйнованої коронкової частини зуба та опори мостоподібного протеза
e. Відновлення зруйнованої вестибулярної поверхні зуба та опори мостоподібного протеза

14. Під час виготовлення металокерамічного мостоподібного протеза технік зубний припасовує металевий каркас на моделі. Яка відстань має бути від нього до зубів-антагоністів?
a. 0,3 мм
b. 0,5 мм
c. 2,5 мм
d. 3,0 мм
*e. 1,5 мм

15. Після обстеження пацієнта лікар-стоматолог-ортопед рекомендує виготовлення металевої вкладки. Який метод виготовлення вкладки застосує лікар, якщо вкладка моделюється в порожнині рота пацієнта?
a. Внутрішній
*b. Прямий
c. Зовнішній
d. Комбінований
e. Зворотний

16. Укажіть особливості постановки штучних зубів під час виготовлення часткового знімного пластинкового протеза за умови дефекту зубного ряду на верхній щелепі у фронтальній ділянці.
a. Зі зміщенням у присінковому напрямку на 1/3 їх товщини від середини гребеня
b. Зі зміщенням у піднебінному напрямку на 2/3 їх товщини від середини гребеня
c. Зі зміщенням у присінковому напрямку на всю їх товщину від середини гребеня
d. Зі зміщенням у піднебінному напрямку на всю їх товщину від середини гребеня
*e. Зі зміщенням у присінковому напрямку на 2/3 їх товщини від середини гребеня

17. Що означає термін "адентія"?
*a. Повна або ж часткова відсутність зубів
b. Розміри коронок, що виходять за межі норми в бік збільшення
c. Розміри коронок, що виходять за межі норми в бік зменшення
d. Збільшення кількості зубів
e. Анатомічно неправильне положення одного або кількох зубів у зубному ряду

18. Яку функцію виконують ретенційні ортодонтичні апарати?
a. Нормалізують функцію ковтання
b. Запобігають можливому розвитку аномалій
*c. Закріплюють результати ортодонтичного лікування
d. Усувають сформовані зубо-щелепні аномалії
e. Нормалізують функцію дихання

19. Для відливання моделей технік зубний застосовує гіпс. Укажіть хімічну формулу напівводневого гіпсу, що застосовується в ортопедичній стоматології.
a. Ca_2SO_4 · 2H_2O
b. CaSO_4 · 2H_2O
c. CaSO_4 · H_2O_2
d. Ca_2SO_4 · H_2O_2
*e. (CaSO_4)_2 · H_2O

20. Для іммобілізації зіставлених уламків щелеп у правильному положенні показано виготовлення алюмінієвої дротяної шини Тігерштедта. Який інструмент треба застосувати?
a. Корнцанг
b. Мікрометр
c. Моделювальний шпатель
d. Металевий молоточок
*e. Крампонні щипці

21. У якому разі багатоланковий кламер застосовується як дуга бюгельного протеза на нижню щелепу?
*a. Малого простору між дном ротової порожнини та ясенним краєм
b. Значного нахилу альвеолярного відростка вперед
c. Глибокого дна ротової порожнини
d. Глибокого прикусу
e. Значної двосторонньої конвергенції бічних зубів

22. Укажіть, чим характеризується ІІ клас ІІ підклас за Енглем у класифікації зубощелепних аномалій.
a. Верхні та нижні бічні зуби нахилені назад (орально)
b. Звуження нижнього зубного ряду з віялоподібним положенням та нахилом назад верхніх фронтальних зубів
c. Верхні фронтальні зуби нахилені уперед (вестибулярно), верхні різці щільно прилягають до нижніх і глибоко їх перекривають
*d. Верхні фронтальні зуби нахилені назад (орально), верхні різці щільно прилягають до нижніх та глибоко їх перекривають
e. Розширення верхнього зубного ряду з віялоподібним положенням та нахилом уперед верхніх фронтальних зубів, наявність між ними діастем і трем

23. У зуботехнічній лабораторії виготовляють металокерамічну конструкцію. Який технологічний етап треба виконати одразу після проведення литва та звільнення металевого каркаса конструкції від ливників?
a. Ультразвукову обробку
b. Обробку етиловим ефіром
c. Піскоструменеву обробку
d. Оксидування
*e. Обробку шліфувальними кругами та абразивними головками

24. Яку назву має здатність матеріалу чинити опір дії зовнішніх сил, не руйнуючись і не деформуючись?
a. Пластичність
b. Твердість
*c. Міцність
d. Жорсткість
e. Пружність

25. Який інструментарій застосовує технік зубний для замішування гіпсу перед відливанням моделей?
a. Вібростолик та гумові рукавички
*b. Гумову чашку та металевий шпатель
c. Ножиці та фрези
d. Гумові рукавички та металеву миску
e. Прес-кювету та керамічну чашку

26. Під час виготовлення штампованої коронки технік зубний дійшов до етапу кінцевого штампування. Укажіть методи цього етапу.
a. Внутрішній, посередній, комбінований
b. Зовнішній, посередній, комбінований
*c. Внутрішній, зовнішній, комбінований
d. -
e. Посередній, внутрішній, зовнішній

27. Пацієнту планують виготовити металокерамічний мостоподібний протез з опорою на два зуба. Який вид препарування опорних зубів найдоцільніше застосувати в цьому разі?
*a. У вигляді усіченого конуса з уступом
b. Паралельність сторін без уступу
c. У вигляді усіченого конуса без уступу
d. Паралельність сторін з уступом
e. У формі циліндра з уступом

28. Для моделювання якої частини зубного протеза використовують палички воску "Модевакс" синього кольору?
*a. Проміжної
b. Пришийкової
c. Кореневої
d. Коронкової
e. Базису

29. У пацієнта діагностовано дефект коронки зуба. Для виготовлення вкладки непрямим методом лікар-стоматолог-ортопед підготував порожнину для вкладки. Який етап протезування має бути наступним?
a. Виготовлення моделі
*b. Отримання відбитка
c. Моделювання вкладки
d. Відливання вкладки
e. Виготовлення вкладки

30. Який віск необхідно використати для встановлення ливникової системи під час виготовлення суцільнолитого мостоподібного протеза?
a. Лавакс
b. Базисний
*c. Восколіт
d. Модевакс
e. Липкий

31. Укажіть групу дефектів зубних рядів за А.І. Бетельманом, за умови якої можна зіставити моделі в положенні центральної оклюзії без застосування шаблонів з прикусними валиками.
a. -
b. Третя
c. Друга
d. Четверта
*e. Перша

32. Чоловік віком 34 роки через постійні перебої з електропостачанням придбав дизельний генератор та розмістив його в гаражі під будинком. На наступний день його дружина відчула сонливість, головний біль, нудоту та запаморочення. Об'єктивно спостерігається: шкіра та видимі слизові оболонки рожевого кольору, ЧСС - 88/хв, ЧД - 23/хв. Отруєння якою речовиною, найімовірніше, відбувалося в постраждалої?
a. Аміаком
*b. Чадним газом
c. Метаном
d. Природним газом
e. Хлором

33. Укажіть, як встановлюють ікло на верхній щелепі під час конструювання зубного ряду за методом Васильєва в ортогнатичному співвідношенні щелеп?
a. Не торкається скла на 1 мм
*b. Різальним краєм торкається скла
c. -
d. Не торкається скла на 1,5 мм
e. Не торкається скла на 0,5 мм

34. Укажіть методи виготовлення штучних коронок.
a. Тимчасові, штамповані, постійні
b. Тимчасові, опорні, постійні
c. Штамповані, литі, опорні
d. Литі, опорні, комбіновані
*e. Штамповані, литі, шляхом полімеризації, шляхом обжигу

35. Яка мета вибілювання мостоподібних протезів?
*a. Видалення окалини
b. Поліпшення естетичних показників
c. Усунення нерівності поверхні
d. Підвищення корозійної стійкості
e. Створення умов для полімеризації

36. На етапі планування виготовлення бюгельного протеза лікар-стоматолог-ортопед та технік зубний визначають шлях, що відповідає рухові протеза від початкового контакту його кламерних елементів з опорними зубами до кінцевого розташування на тканинах протезного ложа. Яке поняття визначають спеціалісти в цьому разі?
a. Трансверзальний різцевий шлях
b. Сагітальний суглобовий шлях
c. Шлях виведення протеза
*d. Шлях введення протеза
e. Сагітальний різцевий шлях

37. Скільки метрів, згідно із санітарно-гігієнічними нормативами, має бути мінімальна висота стоматологічного кабінету?
*a. 3
b. 2,5
c. 4,5
d. 4
e. 2

38. Укажіть, у якій площині відображаються аномалії прикусу за класифікацією Енгля.
a. Трансверзальній
b. Діагональній
c. Вертикальній
*d. Сагітальній
e. Оклюзійній

39. Якій зоні піддатливості слизової оболонки за Люндом відповідає характеристика: розміщена на альвеолярному відростку та вкрита туго натягнутою слизовою оболонкою, яка майже не має підслизового шару?
*a. Периферійна фіброзна
b. Жирова
c. Залозиста
d. Медіанна фіброзна
e. -

40. У пацієнта поодинокі низькі клінічні коронки опорних зубів, які можна використати як елементи фіксації в часткових знімних протезах із використанням технологій литва. Яку систему доцільно застосувати в цьому разі?
a. Опорних кламерів
*b. Телескопічних коронок
c. Екваторних коронок
d. Утримувальних кламерів
e. Пластмасових коронок

41. Якими конструкційними елементами зумовлена сила дії механічно діючих ортодонтичних апаратів?
*a. Дугою, пружиною, гвинтом
b. Лігатурою, накладкою, площиною
c. Базисом, щитом, пелотом
d. Плечем, відростком, тілом
e. Пелотом, кільцем, петлею

42. Укажіть інгібітори, що використовують для сповільнення реакції кристалізації гіпсу.
a. Хлорид кальцію, сульфат цинку, нітрат срібла, метиловий спирт, хлористий натрій
b. Хлорид натрію, хлорид калію, сульфат натрію, сульфат калію, нітрат калію
*c. Тетраборат натрію, столярний клей, цукор, етиловий спирт
d. Метиловий спирт, тетраборат кальцію, поліпропиленгліколь, сульфатна кислота, сульфід тетраборату
e. Метанол, нітрат заліза, сульфат срібла, оксид цинку, ефіри

43. Що треба змоделювати під час виготовлення суцільнолитого мостоподібного протеза з керамічним облицюванням з піднебінної поверхні - на верхній та язикової - на нижній щелепах для надання каркасу міцності та запобігання захворюванням тканин пародонта?
a. Потовщену зону
b. Стоншену зону
c. Ретенційні намистини
*d. Пришийкову гірлянду
e. Механічні зачепи

44. Яке обладнання застосовують для спікання фарфорових коронок?
a. Сухожарову шафу
b. Звичайну муфельну піч
c. Високочастотну піч
d. Відкрите полум'я
*e. Спеціальну піч із вакуумом

45. У чоловіка віком 45 років спостерігається двосторонній кінцевий дефект зубного ряду на нижній щелепі, що обмежений іклами. Пацієнту планується виготовити бюгельний протез. До якого виду протезів він належить?
a. Умовно знімний
b. Частковий знімний пластинковий
*c. Частковий знімний
d. Незнімний
e. Повний знімний

46. Який прикус характеризується висуванням нижньої щелепи вперед?
a. Прогнатія
b. Відкритий
c. Глибокий
*d. Прогенія
e. Прямий

47. Укажіть, як розташовується відросток одноплечового гнутого утримувального кламера.
a. -
b. Між екватором зуба та яснами
*c. У базисі протеза на відстані 1-2 мм від моделі
d. На вестибулярній поверхні зуба
e. На апроксимальній поверхні зуба

48. У пацієнта на верхній щелепі наявний тільки зуб 13. Планується виготовити частковий знімний пластинковий протез. Який вид фіксації відносно розташування опорних зубів буде застосований на цій конструкції?
*a. Точкова
b. Площинна
c. Діагональна
d. Сагітальна
e. Трансверзальна

49. Який етап під час виготовлення повного знімного протеза є наступним після визначення центрального співвідношення щелеп?
a. -
*b. Гіпсування моделей в оклюдатор чи артикулятор
c. Остаточне моделювання базису протеза
d. Постановка штучних зубних рядів
e. Попереднє моделювання базису протеза

50. Укажіть умови для застосування замкових кріплень у бюгельних протезах.
a. Значний нахил опорного зуба в оральний бік
*b. Достатня висота клінічної коронки опорного зуба
c. Значний нахил опорного зуба у бік дефекту
d. Значний нахил опорного зуба у вестибулярний бік
e. Низька коронка опорного зуба

51. Укажіть, у яких випадках технік зубний виготовляє розбірний незнімний мостоподібний протез.
a. Патологічна стертість природних зубів із заниженням висоти центральної оклюзії
b. Патологічна стертість природних зубів із завищенням висоти центральної оклюзії
c. Опорні зуби мають паралельність
d. Подовження зубо-альвеолярного відростка в ділянці відсутніх зубів із протилежної щелепи
*e. Опорні зуби або одна з опор значно нахилені один до одного в бік дефекту

52. Технік зубний виготовляє знімну ортопедичну конструкцію. Як називається система фіксації, що складається з опорних незнімних частин у вигляді коронок або надкоронкових ковпачків, між якими розміщена "штанга" - патриця?
a. Шарнірна
*b. Балкова
c. Телескопічна
d. Кламерна
e. Замкова

53. Під час виготовлення бюгельного протеза технік зубний моделює дугу на верхній щелепі певних розмірів та у правильному розміщенні, що є запорукою об'єднання всіх елементів в єдине ціле. Якою має бути ширина дуги на верхній щелепі?
*a. 5-10 мм
b. 1-2 мм
c. 3-4 мм
d. 11-15 мм
e. 16-20 мм

54. Яка послідовність нанесення шарів керамічного покриття на металевий каркас мостоподібного протеза?
a. Опаковий, емалевий, дентинний
b. Дентинний, емалевий, опаковий
*c. Опаковий, дентинний, емалевий
d. Емалевий, дентинний, опаковий
e. Емалевий, опаковий, дентинний

55. Укажіть, хто позначає межі місця ізоляції піднебінного торуса на гіпсовій моделі.
*a. Лікар-стоматолог-ортопед
b. Сестра медична кабінету
c. Адміністратор клініки
d. Технік зубний
e. Пацієнт

56. До якої групи належать матеріали для моделювання, лабораторні воски, ізоляційні та покривні матеріали, абразивні та полірувальні матеріали?
a. Полімерних
b. Металевих сплавів
*c. Допоміжних
d. Відбиткових
e. Основних

57. До якого типу пластмас за способом твердіння належить пластмаса "Синма-М"?
a. Пластмаси подвійного твердіння
b. Пластмаси холодної полімеризації
c. -
d. Фотополімери
*e. Пластмаси гарячої полімеризації

58. У якій стадії дозрівання акрилову пластмасу пакують у кювету під час компресійного пресування?
a. Піскоподібній
b. Ниток, що тягнуться
*c. Тістоподібній
d. Твердій
e. Гумоподібній

59. З якою метою моделюють уступ між дугою та сідлоподібною частиною під час виготовлення воскової репродукції каркаса бюгельного протеза?
a. З'єднати дугу із сідлоподібною частиною, відростком та тілом кламера
b. Для зміцнення металевого каркаса протеза
c. -
*d. З'єднати дугу із сідлоподібною частиною, утворивши місце ретенції пластмаси
e. Для покращення естетичності протеза

60. Де проходить межа базису часткового знімного пластинкового протеза на нижній щелепі в ділянці фронтальних природних зубів з оральної поверхні?
*a. Перекриває зуби на дві третини
b. Перекриває всю оральну поверхню зубів
c. Доходить до рівня шийок зубів
d. Перекриває зуби на одну третину
e. Перекриває зуби наполовину

61. Із яких компонентів складаються замкові кріплення бюгельного протеза?
*a. Патриці та матриці
b. Патриці та телескопа
c. Матриці та кнопки
d. Кламера, патриці, матриці
e. Патриці та кнопки

62. Який діаметр ортодонтичного дроту використовують для виготовлення кламера Адамса?
a. -
b. 0,8 мм
c. 1,2 мм
d. 1,0 мм
*e. 0,6 мм

63. Під час виготовлення знімних протезів використовують базисний віск. Укажіть, у якому вигляді він випускається.
*a. Прямокутні пластинки, 170x80x1,8 мм, рожевого кольору
b. Ланцетоподібні палички, 82x8,5x1,8 мм, темно-жовтого кольору
c. Прямокутні бруски, 40x9x8 мм, червоного або синього кольору
d. Чотиригранні призми, 70x80x5 мм, білого кольору
e. Круглі пластинки, діаметром 82 мм і товщиною 0,5 мм, рожевого кольору

64. Дайте визначення поняттю відбиток.
a. Позитивне об'ємне зображення зубного ряду та прилеглих до нього зон
b. Частина протеза, у якій укріплюють штучні зуби та фіксувальні елементи
c. -
*d. Негативне зображення тканин протезного ложа та прилеглих до нього зон
e. Позитивне об'ємне зображення тканин протезного ложа та прилеглих до нього зон

65. Як називається відбиток, який відображає стан тканин протезного ложа під час функції?
a. Анатомічний
*b. Функціональний
c. Активний
d. Робочий
e. Демонстраційний

66. Укажіть, які пластмаси належать до базисних.
a. Карбопласт, Протакрил, Редонт
*b. Фторакс, Етакрил, Акрел
c. Редонт, Етакрил, Протакрил
d. Карбопласт, Фторакс, Протакрил
e. Стадонт, Фторакс, Акрел

67. Для фіксації протезів, крім виду та ступеня атрофії, має значення форма коміркових відростків. Укажіть види вестибулярного схилу коміркових відростків.
a. Прямовисний, поперековий, з навісом
b. Пологий, грушеподібний, поперековий
*c. Пологий, прямовисний, з навісом
d. Прямокутний, прямовисний, з навісом
e. Пологий, поперековий, прямокутний

68. З якою метою на каркас металокерамічної коронки наносять та спікають опак?
*a. Для усунення просвічування металевого каркаса
b. Для знежирення каркаса перед нанесенням шарів дентину
c. Дає можливість з’єднання металу та кераміки
d. Для зняття внутрішнього напруження металу
e. Для збільшення текучості керамічного покриття

69. У якому вигляді представлений мономер у зубопротезних акрилових пластмасах?
a. Крему
b. Суспензії
c. Порошку
d. Пасти
*e. Рідини

70. Укажіть механічний метод фіксації часткових знімних протезів.
*a. Кламери
b. Під'язиковий простір
c. Принцип замикаючого клапана
d. Присмоктувальні пристрої Рауе
e. Анатомічні утворення

71. Які спеціальні інструменти використовують для визначення величини заглиблення (ніші) під час проведення паралелометрії?
a. Керамічні штифти
b. Горизонтальні кронштейни
c. Мікрометри
*d. Калібри
e. Фрезерувальні головки

72. Якої помилки припустилися, якщо під час перевірки конструкції протеза в пацієнта змикаються тільки бічні зуби з обох боків, а у фронтальній ділянці - щілина?
a. Помилки під час виготовлення прикусних шаблонів
b. Визначена одна з бічних оклюзій
c. До роботи був прийнятий відбиток, що не відповідає вимогам
d. Неправильно були закріплені моделі під час гіпсування в оклюдатор
*e. Визначена передня оклюзія

73. Під час виготовлення штампованих коронок використовують апарат "Самсон". Яке його призначення?
a. Зняття наклепу
b. Шліфування коронки
c. Збільшення розміру гільзи
*d. Зменшення діаметра гільзи
e. Зменшення товщини стінки гільзи

74. Під час виготовлення мостоподібного протеза технік зубний розпочав етап моделювання під облицювання пластмасою. Який лак потрібно використати для попередження просвічування металу крізь пластмасу?
a. Компенсаційний
b. Ізоляційний
*c. Покривний
d. Сепараційний
e. Манікюрний

75. Які недоліки мають металокерамічні конструкції?
a. Недостатня естетичність конструкції, необхідність виготовлення розбірної моделі
b. Нещільне прилягання до кукси зуба, необхідність препарування зубів
c. Алергійні реакції на матеріали протеза, складність виготовлення
d. Незначне препарування зубів, легко знімаються
*e. Значне препарування зубів, можливе стирання зубів-антагоністів

76. У якій ділянці зубного ряду показано конструювання зубів на приточуванні?
a. На будь-якій ділянці верхньої щелепи
*b. На верхній щелепі у фронтальному відділі
c. На нижній щелепі у фронтальному відділі
d. На нижній щелепі в бічному відділі
e. На верхній щелепі в бічному відділі

77. У клініці ортопедичної стоматології виготовляють металокерамічний мостоподібний протез. Провели клінічний етап припасування металевого каркаса. Який наступний етап виготовлення протеза?
a. Зняття відбитків
b. Паралелометрія
c. Дублювання моделей
*d. Нанесення керамічного облицювання
e. Фіксація протеза

78. Укажіть апарат, що відтворює вертикальні, сагітальні та трансверзальні рухи нижньої щелепи.
a. Оклюдатор
*b. Артикулятор
c. Медіатор
d. Калота
e. Бромштром

79. Який прилад використовує технік зубний на етапі обробки відлитого суцільнолитого каркаса бюгельного протеза для контролю його товщини?
a. Товщиномір
b. Штангенциркуль
*c. Мікрометр
d. Сантиметрову стрічку
e. Лінійку

80. Що визначає позначена на восковому валику "лінія усмішки"?
a. Відстань, на яку розмикаються зубні ряди
*b. Рівень шийок фронтальних зубів
c. Відстань між іклами верхньої щелепи
d. Розмір нижньої третини обличчя
e. Рівень розслаблення м'язів

81. У якій кімнаті зубопротезної лабораторії проводять приготування пластмасового тіста?
a. Будь-якій кімнаті за наявності загальної витяжки
b. Паяльній кімнаті у витяжній шафі
c. Основній кімнаті за наявності місцевої витяжки
*d. Полімеризаційній кімнаті у витяжній шафі
e. Полірувальній кімнаті за наявності місцевої витяжки

82. Виготовляючи знімний протез, під час підготовки моделей до роботи та креслення робочої моделі на ній необхідно нанести певні лінії. Які основні лінії наносять на робочу модель?
a. Середину альвеолярного відростка, серединну лінію моделі, ділянки, що ізолюють, лінію посмішки
b. Межі протезного поля, зіничну лінію, носо-вушну лінію, серединну лінію моделі
*c. Межі протеза, середину альвеолярного відростка, серединну лінію моделі, ділянки, що підлягають ізоляції
d. Межі протеза, естетичний центр, середину альвеолярного відростка, лінії ікол та лінію посмішки
e. Межі протезного поля, середину альвеолярного відростка, лінію ікол, лінію посмішки

83. Назвіть елементи мостоподібного протеза.
a. Оклюзійна накладка та проміжна частина
b. Проміжна частина та кламери
c. Опорні елементи та базис
d. Опорні елементи та оклюзійна накладка
*e. Опорні елементи та проміжна частина

84. Який головний недолік мостоподібного протеза з пластмаси?
*a. Низька міцність
b. Складність виготовлення
c. Низька косметичність
d. Висока вартість
e. Недостатня фіксація

85. Назвіть елемент ливникової системи, завдяки якому можна уникнути утворення усадкових раковин та знизити ступінь усадки деталі.
a. Кільце
b. Ливник
*c. Муфта
d. Повітровід
e. Штифт

86. Пацієнту віком 60 років планується виготовлення повного знімного протеза на верхню щелепу. Які дії треба виконати техніку зубному для збереження клапанної зони на відбитку?
a. Склеювання
*b. Окантовування
c. Моделювання
d. Підрізання
e. Формування

87. Укажіть, за рахунок чого відбувається фіксація штучних фарфорових зубів із акриловим базисом знімних протезів.
a. Хімічного з'єднання
*b. Механічного з'єднання
c. Комбінованого з'єднання
d. Гальванізації
e. Адгезії

88. Який кламер має розщеплені Т-подібні плечі?
*a. Роуча
b. Бонвіля
c. Джексона
d. Аккера
e. Березовського

89. Укажіть основне застосування липкого воску під час виготовлення протезів у зуботехнічній лабораторії.
a. Моделювання анатомічної форми зуба
b. Виготовлення воскових шаблонів
*c. Тимчасове склеювання частин протезів перед паянням
d. Моделювання проміжної частини незнімних протезів
e. Гравіювання шийки зуба на гіпсовому стовпчику

90. Яке буде навантаження на опорні зуби під час зменшення площі оклюзійної поверхні проміжної частини мостоподібного протеза?
a. Не змінюється
b. Збільшене
*c. Зменшене
d. Рівномірне
e. Зростає поступово

91. На першому лабораторному етапі виготовлення металокерамічної коронки технік зубний відливає робочу частину розбірної моделі. Який вид гіпсу за класом твердості треба застосувати?
a. 3 клас
b. 1 клас
*c. 4 клас
d. 2 клас
e. 5 клас

92. Як називається сполучення двох або кількох металів, при якому утворюється однорідна речовина, що має нові властивості, не притаманні жодному з компонентів?
a. Елемент
b. Полімер
c. Сполука
*d. Сплав
e. Композиція

93. Для виготовлення каркаса бюгельного протеза застосовують лиття. Одним з матеріалів, що забезпечують цей процес, є формувальні суміші. На які групи їх поділяють?
a. Силіконові, тіоколові, альгінатні
b. Кобальто-хромові, титанові, нікель-хромові
*c. Фосфатні, силікатні, гіпсові
d. Пластмасові, керамічні, сіталові
e. Рослинні, мінеральні, синтетичні

94. Для виготовлення металопластмасової коронки обов'язковим технологічним етапом є нанесення елементів ретенції на восковий ковпачок. З якою метою технік зубний наносить ретенційні елементи?
a. Для компенсацiї усадки металу
*b. Для механічної фіксації між пластмасою та металом
c. Для фіксації металопластмасової коронки
d. Для ізоляції металу вiд пластмаси
e. Для iзоляцiї пластмаси вiд гiпсу

95. До якого типу належить кламер, що застосовується у разі середнього (типового) розташування межової лінії?
a. Ney 5 - Кільцевий
*b. Ney 1 - Аккера
c. Ney 4 - Зворотної дії
d. Ney 3 - Комбінований
e. Ney 2 - Роуча

96. Чим може бути спричинений симптом "постукування" та "клацання" штучних зубів під час розмови в пацієнта, що користується знімним протезом?
a. Збільшенням меж базису на піднебінні верхнього протеза
b. Збільшенням меж базису протеза на нижній щелепі в під'язиковій ділянці
c. Заниженою висотою прикусу
*d. Завищеною висотою прикусу
e. Обмеженням простору для язика

97. На лабораторному етапі виготовлення куксової вкладки непрямим методом технік зубний гіпсує модель в артикулятор. У якій оклюзії проводиться гіпсування моделей?
*a. Центральній
b. Задній
c. Передній
d. Бічній лівій
e. Бічній правій

98. Укажіть, які каталізатори можуть застосовуватися для прискорення реакції кристалізації гіпсу.
*a. Хлорид натрію, хлорид калію, сульфат калію, сульфат натрію, нітрат калію
b. Тетраборат кальцію, етиловий спирт, цукор, сульфат кальцію
c. Тетраборат натрію, столярний клей, цукор, етиловий спирт
d. Метанол, столярний клей, метиловий спирт, поліпропіленгліколь
e. Хлорид кальцію, сульфат цинку, нітрат срібла, цукор, метанол

99. Які є види лінійної кламерної фіксації протезів?
a. Міжальвеолярна, верхньощелепна, нижньощелепна
*b. Сагітальна, трансверзальна, діагональна
c. Точкова, лінійна, площинна
d. Внутрішньоротова, зовнішньоротова, комбінована
e. Міжщелепна, однощелепна, позащелепна

100. Технік зубний отримав замовлення-наряд на виготовлення незнімної ортопедичної конструкції для протезування в ділянці двох видалених зубів. Який протез буде виготовляти технік?
*a. Мостоподібний
b. Частковий знімний пластинковий
c. Бюгельний
d. Імедіат-протез
e. Повний знімний пластинковий

101. За допомогою якого апарата на моделі визначають паралельність стінок опорних зубів, наносять кламерну лінію та визначають вид і місце розташування кламерів?
a. Полімеризатора
*b. Паралелометра
c. Вібростолика
d. Артикулятора
e. Оклюдатора

102. Укажіть масове співвідношення порошку та рідини для приготування пластмасового тіста.
*a. 2:1
b. 1:1
c. 2:5
d. 2:3
e. 5:1

103. Виберіть із нижченаведених варіантів причину, що обмежує використання металопластмасових коронок у сучасній клініці ортопедичної стоматології.
a. Низькі естетичні характеристики
b. Щільне прилягання коронки
c. Біоінертні властивості
*d. Стирання облицювального матеріалу
e. Необхідність полірування конструкції

104. Укажіть помилки та ускладнення, що виникають під час препарування каріозної порожнини.
a. Неправильний вибір лікарських засобів
b. Прогресування запального процесу в пульпі
c. Неправильний вибір пломбувальних матеріалів
*d. Перфорація дна каріозної порожнини
e. Недотримання правил асептики та антисептики лікарем

105. Яка оклюзійна крива проходить через жувальні поверхні молярів з правого та лівого боків у поперечному напрямку?
a. Фронтальна
*b. Трансверзальна
c. Сагітальна
d. Вертикальна
e. Центральна

106. Під час виготовлення пластмасового мостоподібного протеза технік зубний на лабораторному етапі проводить заміну воску на пластмасу. Яким методом виготовляється ця конструкція?
*a. Полімеризацією
b. Спіканням
c. Дублюванням
d. Литтям
e. Паянням

107. Які інструменти та матеріали в стоматологічній практиці мають піддаватися стерилізації?
*a. Усі інструменти та матеріали, які контактують з рановою поверхнею
b. Інструменти одноразового використання
c. Усі інструменти та матеріали, що використовуються під час стоматологічних маніпуляцій
d. Інструменти багаторазового використання
e. Нові інструменти та матеріали перед застосуванням

108. На етапі обстеження проводиться отримання альгінатних відбитків для виготовлення діагностичних моделей. Які засоби використовуються для знезараження цих відбитків?
a. Вода дистильована
b. Спирт етиловий 70%
*c. Глутаровий альдегід 2,5%
d. Хлорамін 0,1%
e. Перекис водню 5%

109. Які види робіт потребують виготовлення розбірної комбінованої моделі?
a. Повні знімні протези
b. Часткові знімні та бюгельні протези
c. Бюгельні протези з опорою на телескопічні коронки
d. Повні знімні та металокерамічні незнімні протези
*e. Суцільнолиті, керамічні та металокерамічні незнімні протези

110. Укажіть, якої помилки припустився технік зубний під час полімеризації пластмаси, якщо з'явилася пористість стиснення?
a. Збільшення об'єму маси, що полімеризується
b. Випаровування мономера всередині формувальної маси, що полімеризується
c. Надлишок мономера в масі
d. Недостатня кількість мономера
*e. Недостатній об'єм маси, що полімеризується

111. Під час роботи технік зубний використовує фінагель. Укажіть його призначення.
a. Ніж для роботи з гіпсом
b. Ємкість для замішування пластмаси
*c. Виріз для обрізання моделей
d. Скальпель для зрізання воску
e. Шпатель для замішування гіпсу

112. Яке розташування має цемент у структурі зуба?
a. Знаходиться в ділянці шийки зуба
b. Знаходиться під шаром емалі
c. Локалізований у порожнині зуба
d. Укриває коронку зуба
*e. Знаходиться на поверхні кореня зуба

113. Що вважається найкращим орієнтиром під час моделювання коронки зуба?
a. Зуб-антагоніст
b. Штучна коронка однойменного зуба
c. Однойменний зуб протилежної щелепи
*d. Однойменний зуб протилежного боку
e. Муляж

114. Під час перевірки конструкції повних знімних протезів у клініці виявлено, що в пацієнта зменшена нижня третина обличчя та надмірно виражені носо-губні складки. Якої помилки припустилися під час виготовлення протеза?
a. Помилка під час виготовлення прикусних шаблонів
b. Помилка під час конструювання штучного зубного ряду
c. Помилка під час гіпсування моделей в оклюдатор
d. Неправильно визначена центральна оклюзія
*e. Неправильно визначена міжальвеолярна висота

115. Як називається характерне для кожної людини змикання зубних рядів у центральній оклюзії, що враховують під час конструювання зубних рядів?
*a. Прикус
b. Фізіологічний спокій
c. Висота прикусу
d. Центральна оклюзія
e. Артикуляція

116. Техніку зубному треба зробити безметалевий керамічний мостоподібний протез. Який метод для виготовлення цієї конструкції використає технік?
a. Холодну полімеризацію
b. Штампування
c. Лиття
d. Гарячу полімеризацію
*e. Комп'ютерне фрезерування

117. Які елементи знімних ортодонтичних конструкцій належать до фіксувальних?
a. Кламери Шварца та Адамса, вестибулярна дуга, пружини Калвеліса
b. Кламери Шварца та Адамса, вестибулярна дуга, піднебінна дуга, пружина Коффіна
c. Кламери Шварца та Адамса, вестибулярна дуга, протрагуюча пружина
d. Протрагуюча та рукоподібні пружини, пружина Коффіна
*e. Кламери Шварца та Адамса, вестибулярна дуга

118. Який елемент бюгельного протеза передає опорному зубу вертикальне жувальне навантаження, перешкоджає осіданню протеза під навантаженням та створює контакт протеза з опорним зубом?
*a. Оклюзійна накладка
b. Дуга протеза
c. Утримувальний кламер
d. Сідло протеза
e. Базис протеза

119. У пацієнта після травми щелепно-лицевої ділянки звужена ротова щілина. У стоматологічній клініці виготовляється знімний протез для заміщення дефектів зубного ряду. Яка конструкційна особливість цього протеза?
a. Має формувальну частину
b. Пустотілий
c. З дублювальним зубним рядом
d. З обтуратором
*e. Розбірний

120. Техніку зубному треба зробити коронки для захисту препарованих зубів від впливу зовнішнього середовища на час проведення спеціальних підготовчих заходів перед протезуванням. Які коронки буде виготовляти технік?
a. Напівкоронки
*b. Тимчасові
c. Опорні
d. Відновлювальні
e. Фіксувальні

121. Укажіть, у якому випадку під час конструювання зубних рядів роблять накушувальну ділянку на піднебінній поверхні верхнього протеза.
a. Відкритого прикусу
b. -
c. Ортогнатичного співвідношення щелеп
d. Прогенічного співвідношення щелеп
*e. Прогнатичного співвідношення щелеп

122. Що включає індивідуальна профілактика стоматологічних захворювань?
a. Лікування захворювань пародонта
b. Професійне чищення зубів
c. Апаратний масаж ясен
d. Лікування карієсу та його ускладнень
*e. Чищення зубів, раціональне харчування

123. Для відтворення анатомічної форми зуба технік зубний проводить етап, на якому здійснюється поступове нашарування розплавленого воску на всі поверхні кукси гіпсового зуба. Який етап виготовлення коронки проводить технік?
a. Виливання
b. Копіювання
*c. Моделювання
d. Реструктурування
e. Штампування

124. Як поділяються ложки для відбитків за методом виготовлення?
a. Робочі та допоміжні
b. Функціональні та складні
c. Допоміжні та індивідуальні
d. Складні та розбірні
*e. Індивідуальні та стандартні

125. Укажіть, що наносять на кінцевому лабораторному етапі виготовлення керамічної коронки?
a. Покривний лак
*b. Глазур
c. Емаль
d. Дентин
e. Плечову масу

126. У пацієнта під час стоматологічного прийому після введення анестетика з'явився щільний набряк повік, губ, носа, гавкаючий кашель, тяжке дихання та охриплість голосу. Який стан, найімовірніше, виник у пацієнта?
a. Епілептичний напад
b. Анафілактичний шок
c. Напад бронхіальної астми
d. Аспіраційна асфіксія
*e. Набряк Квінке

127. Які компоненти є основними в стоматологічних фарфорових масах?
*a. Каолін, кварц, польовий шпат
b. Каолін, кварц, гіпс
c. Каолін, гіпс, корунд
d. Каолін, кварц, апатит
e. Каолін, тальк, боратне скло

128. Яким чином край штучної коронки має охоплювати шийку природного зуба?
a. Не повинен охоплювати шийку зуба, мати зазор до 2 мм
b. Довільно
c. З одного боку
d. Не повинен охоплювати шийку зуба, мати зазор до 1 мм
*e. Щільно

129. У разі якого з'єднання кламер з'єднується з протезом нерухомо, а жувальний тиск передається опорним зубам через кламер?
a. Лабільного
*b. Жорсткого
c. Напівлабільного
d. Комбінованого
e. Сферичного

130. У пацієнта після року користування повним знімним пластинковим протезом відбувся перелом базису в ділянці фронтальних зубів. Яким матеріалом технік зубний проведе лагодження протеза?
a. Фторакс
b. Етакрил-02
c. Синма-М
*d. Редонт
e. Бакрил

131. Укажіть, до апаратів якої дії належить капа Шварца.
*a. Функціональних
b. Комбінованих
c. Ретенційних
d. Профілактичних
e. Механічних

132. На лабораторному етапі виготовлення каркаса металокерамічного мостоподібного протеза з опорами на зуби 11 та 23 технік зубний моделює тіло протеза. Яку форму проміжної частини доцільно застосувати?
*a. Дотичну
b. Сідлоподібну
c. Комбіновану
d. Довільну
e. Промивну

133. Якою має бути форма поперечного перетину дуги бюгельного протеза на нижній щелепі?
a. Напівкругла, напівгрушеподібна, прямокутна
b. Напівкругла, прямокутна, пласка
c. Напівгрушеподібна, квадратна, напівовальна
d. Напівкругла, трикутна, напівовальна
*e. Напівовальна, напівкругла, напівгрушеподібна

134. На яку анатомічну структуру знімний частковий пластинковий протез з утримувальними кламерами передає більшу частину жувального тиску?
a. Власне жувальний м'яз порожнини рота
b. Природні зуби фронтальної групи
c. Слизову оболонку порожнини рота, природні зуби та жувальні м'язи
*d. Слизову оболонку порожнини рота
e. Природні зуби бічної групи

135. Після відливання моделі техніку зубному необхідно провести її обрізання. Яким пристроєм треба скористатися в цьому разі?
a. Оклюдатором
*b. Тримером
c. Фрезерувальним станком
d. Полімеризатором
e. Кюветою

136. У пацієнта внаслідок ДТП відбувся перелом нижньої щелепи зі зміщенням. Потрібно застосувати апарат для переміщення уламка в правильне положення. Який апарат за механізмом дії буде застосовано?
a. Комбінований
b. Фіксувальний
c. Обтурувальний
*d. Репонувальний
e. Заміщувальний

137. Для виготовлення металокерамічної конструкції на металевий каркас наносять опаковий шар. Який технологічний етап технік зубний має виконати безпосередньо перед нанесенням опакового шару?
a. Ультразвукове очищення каркаса
b. Піскоструменеве оброблення каркаса
c. Гальванопластику
d. Повторне піскоструменеве оброблення каркаса
*e. Оксидування каркаса

138. Як називають ділянку щелепи із приналежним їй зубом, коміркою, яснами, періодонтом, судинами і нервами?
a. Оклюзійна крива
b. Скронево-нижньощелепний суглоб
c. Центральна оклюзія
*d. Зубощелепний сегмент
e. Фізіологічний прикус

139. Зміщення якого уламка при двобічному ментальному переломі може спричинити асфіксію у потерпілого?
*a. Середнього
b. Бічних
c. Малого
d. Великого
e. -

140. Застосування якого приладу є необхідною умовою для виготовлення вогнетривкої моделі?
a. Центрифуги
b. Піскоструменевого апарата
*c. Вібростолика
d. Муфельної печі
e. Паяльного апарата

141. Недотримання яких правил може спричинити виникнення газової пористості пластмаси?
*a. Режиму полімеризації
b. Дозування полімеру
c. Моделювання
d. Стабільного тиску
e. Дозування мономера

142. Під час виготовлення металокерамічної коронки після проведення етапу препарування зуба планується зняття відбитків. Який відбитковий матеріал треба застосувати для робочого відбитка, щоб якісно виготовити ортопедичну конструкцію?
a. Гіпс
b. Альгінатний
*c. Силіконовий
d. Цинкоксидевгеноловий
e. Термопластичний

143. Після обстеження пацієнта лікар-стоматолог-ортопед рекомендує виготовлення мікропротеза, що відновлює порушену анатомічну цілісність зуба. Яку конструкцію запропонував виготовити лікар?
a. Капу
*b. Вкладку
c. Коронку
d. Штучний зуб
e. Імедіат-протез

144. У наявності якого елемента полягає конструктивна відмінність апарата Хургіної від накушувальної пластинки Катца?
a. Кламерів Адамса, Шварца
b. Похилої площини
c. Перекидних петель
d. Базису
*e. Ортодонтичного гвинта

145. Які штучні коронки виготовляють для утримання лікарських засобів, ортопедичних або щелепно-лицевих апаратів?
a. Опорні
b. Тимчасові
c. Шинувальні
*d. Фіксувальні
e. Відновні

146. Чому для виготовлення зубних протезів застосовують сплави, а не чисті метали?
a. Сплави дешевші за чисті метали
b. Чисті метали недостатньо міцні
c. Сплави легше обробляються
d. Сплави більш стійкі до корозії
*e. Чисті метали не відповідають вимогам до конструкційних матеріалів

147. Яка мінімальна товщина каркаса металокерамічної коронки після його обробки дрібнодисперсними твердосплавними фрезами в результаті перевірки мікрометром?
a. 0,7 мм
b. 0,4 мм
*c. 0,3 мм
d. 0,6 мм
e. 0,5 мм

148. Під час виготовлення куксової вкладки непрямим методом пацієнту зняли робочий, допоміжний та оклюзійний відбитки. Яким буде наступний етап виготовлення конструкції?
a. Оброблення та припасування на моделі
*b. Виготовлення моделей
c. Литво
d. Моделювання воскової репродукції
e. Гіпсування моделей в артикулятор

149. Укажіть мету оксидування металевого каркаса перед нанесенням керамічної маси.
a. Для знежирення металевого каркаса
b. Для міцності металевого каркаса
*c. Для утворення оксидів та хімічного з'єднання з опаковим шаром
d. Для з'єднання з дентиновим шаром
e. Для усунення просвічування металу

150. Пацієнту в клініці виготовляють ортопедичну конструкцію. Її компонентами є система подвійних коронок: внутрішньої у вигляді ковпачка та зовнішньої у вигляді анатомічної форми зуба. Як називається ця коронка?
*a. Телескопічна
b. Тричетвертна
c. Комбінована
d. Екваторна
e. Напівкоронка

