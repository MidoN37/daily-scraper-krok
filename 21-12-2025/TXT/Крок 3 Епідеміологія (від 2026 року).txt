1. У районі тимчасового розташування військової частини виявлено підозрілий аерозольний викид, незвичний запах і залишки невідомої порошкоподібної речовини. Експрес-методом виявлено антиген Bacillus anthracis. У військовослужбовців симптоми відсутні, але усі зазнали потенційного ризику зараження. Укажіть первинні протиепідемічні заходи щодо особового складу військової частини.
a. Ізоляція військовослужбовців на 7 днів
b. Вакцинація проти сибірки
c. Передислокація із зони біологічного зараження
d. Дезінфекція території хімічними засобами
*e. Постконтактна антибіотикопрофілактика

2. Що з нижченаведеного є недоліком дослідження "випадок-контроль"?
a. -
b. Дороговартісне
c. Тривале у виконанні
*d. Не можна отримати інформацію про часовий зв'язок між експозицією та захворюванням
e. Не можна використовувати для вивчення рідкісних захворювань

3. Який збудник за класифікацією біологічних агентів належить до групи 3?
*a. Bacillus anthracis
b. Clostridium botulinum
c. Bordetella pertussis
d. Influenza viruses types A, B and C
e. Corynebacterium diphtheriae

4. Після відпадання кліща на місці його присмоктування можна спостерігати первинний афект у вигляді запального, болючого під час пальпації інфільтрату діаметром до 3-5 мм з некротичною кірочкою в центрі, який зберігається протягом 2-3 тижнів. У багатьох випадках довкола первинного афекту виникає кільцевидна або суцільна еритема. Вкажіть захворювання, яке має вищевказану ознаку першої стадії.
a. Туляремія
b. Геморагічна гарячка з нирковим синдромом
c. Крим-Конго геморагічна гарячка
d. Кліщовий енцефаліт
*e. Лайм-бореліоз

5. Який із нижченаведених методів епідеміологічних досліджень використано під час вивчення у 2020 році захворюваності на вірусний гепатит В на підставі даних за період 2010–2019 рр.?
a. Проспективний
b. Аналітичний
c. Описовий
*d. Ретроспективний
e. Експериментальний

6. Визначте значення атрибутивного ризику, якщо за результатами когортного дослідження виявлено, що ризики виникнення захворювання Х в експонованій та неекспонованій групі однакові.
a. 0,5
*b. 0
c. -1
d. 1,5
e. 1

7. Епідеміологічний аналіз захворюваності в багаторічній динаміці дає змогу зрозуміти характер змін рівня інфекційної захворюваності. Який прийом дає можливість усунути вплив випадкових чинників і точніше представити у вигляді прямої лінії (тенденції) показники динамічного ряду?
a. Регресійно-кореляційні моделі
b. Ковзної середньої
c. Довгострокового прогнозування
d. Простих прогнозних моделей
*e. Метод найменших квадратів

8. Після перенесеного захворювання на кашлюк реконвалесценти допускаються в колектив після клінічного одужання та через певний період часу від початку захворювання. Скільки днів триває цей період?
a. 7 днів
*b. 25 днів
c. 14 днів
d. 21 день
e. 10 днів

9. Який показник потрібно розрахувати для визначення частини загального ризику смертельного захворювання X, що спричинене впливом фактору Y серед загальної популяції?
*a. Додатковий популяційний ризик
b. Відношення шансів
c. Різниця ризиків
d. Відносний ризик
e. Частка додаткового популяційного ризику

10. Що не містить медичний огляд у пунктах перетину державного кордону?
a. Перевірку медико-санітарної частини загальної декларації судна
*b. Інвазивні діагностичні процедури
c. Перевірку медико-санітарної декларації
d. Перевірку міжнародних свідоцтв про вакцинацію
e. Огляд пасажирів та екіпажу за показаннями

11. У країні зареєстровано випадок поліомієліту, викликаного диким штамом 1 типу. У які терміни Національні органи охорони здоров'я мають повідомити ВООЗ?
a. 36 годин
b. 72 годин
*c. 24 годин
d. 12 годин
e. 48 годин

12. Епідеміолог обласного центру контролю та профілактики хвороб збирає дані від закладів охорони здоров'я щодо кількості пацієнтів (із індивідуальними даними), яким вперше встановлено діагноз туберкульоз у поточному році серед внутрішньопереміщених осіб. Визначте рівень епідеміологічного нагляду та моніторингу.
a. Національний
b. -
c. Місцевий
*d. Регіональний
e. Міжнародний

13. Спостереження за динамікою інциденсу COVID-19 в одному адміністративному районі сприяло визначенню базового репродуктивного числа R0 цієї інфекції - 2. Який популяційний імунний поріг (ПІП) COVID-19 в цьому адміністративному районі?
a. 30%
*b. 50%
c. 10%
d. 40%
e. 20%

14. У селищі, в якому мешкає 1300 осіб, зареєстровано 7 випадків холери серед мешканців двох сусідніх приватних будинків. Мешканці користуються водою з одного колодязя та окремими вигрібними ямами. У селищі немає централізованого водопроводу та каналізації. Оцініть епідемічну ситуацію в селищі.
*a. Надзвичайна
b. Нестійка
c. Неблагополучна
d. Благополучна
e. -

15. Що не є абсолютним протипоказанням до введення вакцини?
a. Введення живих вакцин вагітним
b. Введення живих вакцин особам з тяжкою імуносупресією (імунодефіцитом)
c. Гострі захворювання з підвищенням температури вище 38,0^оC
*d. Введення інактивованих вакцин вагітним
e. Наявність в анамнезі анафілактичної реакції на попередню дозу вакцини

16. Під час дослідження розвитку ішемічної хвороби серця в групі курців та некурців встановлено, що ризик розвитку ІХС серед курців у 1,61 раз вищий, ніж серед некурців. Який ризик було визначено?
a. Співвідношення шансів
b. Різниця ризиків (атрибутивний ризик)
c. Частка (%) додаткового популяційного ризику
*d. Відношення ризиків (відносний ризик)
e. Додатковий популяційний ризик

17. У регіоні, де 10 років тому сталася техногенна катастрофа, проведено аналітичне ретроспективне дослідження типу "випадок-контроль" для з'ясування чинників ризику виникнення легеневої патології. За величиною якого показника орієнтовно оцінюється наявність причинно-наслідкових зв'язків?
*a. Cпіввідношення шансів
b. Відносного ризику
c. Атрибутивного ризику
d. Частки додаткового популяційного ризику
e. Додаткового популяційного ризику

18. Укажіть основний критерій, який свідчить про ліквідацію осередку інфекційного захворювання.
a. Одужання інфекційного хворого та проведення заключної дезінфекції в осередку
b. Шпиталізація виявленого хворого в інфекційне відділення та проведення заключної дезінфекції в осередку
c. Ізоляція виявленого хворого в інфекційне відділення та проведення заключної дезінфекції в осередку
d. Шпиталізація виявленого хворого в інфекційне відділення
*e. Відсутність нових випадків цієї інфекції серед контактних осіб впродовж максимального інкубаційного періоду після ізоляції хворого та проведення в осередку заключної дезінфекції

19. Яка епідеміологічна тріада є тріадою описової (дескриптивної) епідеміології?
a. Джерело інфекції - механізм передачі - сприйнятливе населення
b. Сім'я - сіяч - ґрунт
c. Опис - аналіз - втручання
*d. Особа - місце - час
e. Збудник - середовище - інфікований організм

20. Яку функцію епідеміологічного нагляду не виконують надавачі первинної медичної допомоги?
*a. Організацію виконання програм імунізації
b. Встановлення можливих причин виникнення інфекційної хвороби
c. Встановлення переліку осіб, які контактували з пацієнтом
d. Направлення пацієнта на лабораторне обстеження та шпиталізацію
e. Збір епідеміологічного анамнезу

21. Що означає індекс сезонності річної динаміки захворюваності при наявності її регулярного (щорічного) сезонного підйому?
a. Частку хворих, обумовлену дією випадкових (спалахових) чинників
b. Частку хворих, обумовлену дією сезонних чинників
c. Частку хворих за час сезонного підйому від їх річної (загальної) кількості
d. Частку хворих, обумовлену дією постійних (цілорічних) чинників
*e. Співвідношення кількості хворих за час сезонного підйому та їх міжсезонної кількості

22. У 2022 році ВООЗ оголосила про надзвичайну ситуацію в області громадського здоров'я, що має міжнародне значення. Яка інфекційна хвороба стала причиною цієї надзвичайної ситуації?
a. COVID-19
b. Кір
*c. Віспа мавп
d. Пташиний грип
e. Натуральна віспа

23. Визначте міру центральної тенденції для представлення даних щодо середньої кількості днів від діагностики випадку туберкульозу до початку лікування у закладах охорони здоров'я, що надають первинну медичну допомогу?
a. Середнє геометричне
*b. Середнє арифметичне
c. Мода
d. Міра змінності (розкиду) даних
e. Медіана

24. Укажіть одну з ознак, що характеризує поточні тенденції смертності в Україні.
*a. Смертність серед чоловіків перевищує смертність серед жінок
b. У віковій структурі смертності превалюють діти до року
c. Різниця між смертністю чоловіків та жінок відсутня
d. Серед причин смертності превалюють новоутворення
e. Серед причин смертності превалюють хвороби органів дихання

25. За результатами визначення ступеня інтенсивності епідемічного процесу ГРВІ та грипу на 48 тижні спостереження встановлено перевищення контрольного рівня (епідемічного порогу) захворюваності в межах 25-75%. Який рівень інтенсивності епідемічного процесу?
a. Низький
b. Середній
*c. Високий
d. Дуже високий
e. Відсутній

26. Під час дослідження вивчення розвитку раку легень у групі курців та некурців встановлено, що в кожній групі із 1000 курців виникає на 10,6 випадків раку легень більше, ніж в кожній групі із 1000 некурців. Який ризик було визначено?
a. Відношення ризиків (відносний ризик)
b. Частка (%) додаткового популяційного ризику
c. Додатковий популяційний ризик
*d. Різниця ризиків (атрибутивний ризик)
e. Співвідношення шансів

27. За допомогою якого прийому дослідження визначається потенційна (максимально можлива) ефективність профілактичного засобу (заходу)?
a. Аналітичного статистичного
b. Дескриптивного статистичного
c. Прогностичного математичного
*d. Експериментального контрольованого
e. Експериментального неконтрольованого

28. Дослідники визначали поширеність цукрового діабету в осіб похилого віку у виборці із 5000 пенсіонерів із грудня 2021 року по листопад 2022 року. Під час дослідження використано анкету, яку дослідники пропонували самостійно заповнити потенційним респондентам. Укажіть дизайн проведеного дослідження.
a. Неконтрольований експеримент
b. Когортне дослідження
c. Дослідження "випадок-контроль"
d. Екологічне дослідження
*e. Крос-секційне дослідження

29. Який момент динаміки захворюваності дозволяє визначити епідемічний поріг захворюваності?
a. Спад епідемічного підйому
b. -
c. Завершення епідемічного підйому
d. Пік епідемічного підйому
*e. Початок епідемічного підйому

30. Який показник використовується для складання прогнозу щодо наступного підйому захворюваності на грип?
a. Річна захворюваність
b. Епідемічний спалах
c. Нормативний рівень захворюваності
*d. Циклічність
e. Індекс сезонності

31. Відомо, що тривалість катетеризації сечового міхура впливає на частоту інфекційних ускладнень. Який показник доцільно застосувати для порівняння катетер-асоційованих інфекцій сечовивідних шляхів серед пацієнтів двох лікарень?
*a. Щільність інцидентності
b. Кумулятивний інциденс
c. Інцидентність
d. Превалентність
e. Моментний преваленс

32. Вкажіть, які неспецифічні ознаки свідчать про застосування супротивником біологічної зброї у місці дислокації військового підрозділу, що є підтвердженням попередньої інформації про планування використання цієї зброї.
a. Позитивний результат біологічної проби
b. Позитивний результат ПЛР
c. Виявлення антигенів збудника
d. Виділення чистої культури збудника
*e. Поява жовтих маслянистих крапель на горизонтальних поверхнях

33. У таблиці даних надана інформація про стать, вік, національність, вагу, захворілих на гостре кишкове захворювання та ступінь тяжкості захворювання. Укажіть номінальні змінні.
a. -
b. Стать, вік
c. Ступінь тяжкості захворювання
*d. Стать, національність
e. Вік, вага

34. Яке захворювання з переліку інфекційних хвороб, що підлягають реєстрації, належить до групи А для потреб епідеміологічного нагляду?
a. Правець
*b. Крим-Конго геморагічна гарячка
c. Кашлюк
d. Краснуха
e. Кір

35. Який розмах характеризує інтерквартильну широчінь?
a. Від 1,96 стандартного відхилення нижче середнього значення до 1,96 стандартного відхилення вище середнього значення
*b. Від 25-го процентиля до 75-го процентиля
c. Від 5-го процентиля до 95-го процентиля
d. Від 10-го процентиля до 90-го процентиля
e. Від 1 стандартного відхилення нижче середнього значення до 1 стандартного відхилення вище середнього значення

36. Під час професійної діяльності медичному працівнику потрапив біологічний матеріал (кров) від ВІЛ-інфікованого пацієнта на пошкоджені шкірні покриви, очі та слизову оболонку. Укажіть термін проведення екстреної постконтактної профілактики для медичного працівника.
a. Не пізніше 36 годин з моменту аварії
b. Не пізніше 24 годин з моменту аварії
*c. Не пізніше 72 годин з моменту аварії
d. Не пізніше 12 годин з моменту аварії
e. Не пізніше 48 годин з моменту аварії

37. Який мінімальний період мікробіологічного моніторингу результатів посівів первинних зразків із первинних афектів дозволить закладу охорони здоров'я сформувати власну локальну базу чутливості мікроорганізмів до антимікробних препаратів (АМП)?
a. 9 місяців
*b. 12 місяців
c. 24 місяці
d. 6 місяців
e. 18 місяців

38. Яким є повний перелік способів гігієни рук?
a. Санітарна обробка, хірургічна обробка, миття з милом
b. Гігієнічна обробка, санітарна обробка, профілактична обробка
c. Миття з милом, санітарна обробка, гігієнічна обробка
*d. Миття з милом, гігієнічна обробка, хірургічна обробка
e. Профілактична обробка, гігієнічна обробка, хірургічна обробка

39. До закладу охорони здоров'я доставлено 550 доз п'ятивалентної АКДПA-ГепВ-Hib вакцини. Під час прийому вакцини виявлено активацію індикатору заморожування (на екрані індикатору з’явилася позначка Х). Яка подальша тактика відносно цієї вакцини?
a. Повернути вакцину до регіонального оптового складу зберігання вакцин
*b. Провести тест на струшування
c. Утилізувати всі дози вакцини
d. Проводити вакцинацію цією вакциною
e. Повернути вакцину до підприємства-виробника вакцини

40. Проти яких інфекційних хвороб проводяться обов'язкові щеплення здоровій однорічній дитині згідно з чинним календарем профілактичних щеплень в Україні, якщо всі попередні щеплення їй проведені за віком?
a. Вітряної віспи, кору, краснухи, паротиту
*b. Гемофільної інфекції, кору, краснухи, паротиту
c. Ротавірусної інфекції, кору, краснухи, паротиту
d. Менінгококової інфекції, кору, краснухи, паротиту
e. Грипу, кору, краснухи, паротиту

41. Передавання цього захворювання від людини до людини може відбуватися різними шляхами: контактним, повітряно-краплинним та статевим. Яке особливо-небезпечне інфекційне захворювання відноситься до групи екзотичних для України?
a. Краснуха
*b. Гарячка Марбург
c. Черевний тиф
d. Кашлюк
e. Менінгококова інфекція

42. Що належить до епідеміологічного критерію визначення випадку ботулізму (C. botulinum)?
a. Виявлення ботулінічного токсину в клінічному матеріалі
b. Периферійні симетричні парези
c. Виділення С. botulinum з випорожнень у дорослих
d. Двобічні порушення з боку черепних нервів (наприклад диплопія, нечіткість зору, дисфагія, бульбарна недостатність)
*e. Вживання контамінованої їжі/питної води

43. За результатами дослідження встановлено, що наявність великої кількості гемотрансфузій в анамнезі підвищує ризик зараження ВІЛ-інфекцією. За допомогою якого показника можна зробити такі висновки?
*a. Каузальність
b. Дисперсія
c. Точка перетину
d. Кореляція
e. Регресія

44. У місті реєструються періодичні підйоми захворюваності на грип. У минулому році практично все населення міста було щеплено проти грипу. Згідно з прогнозом Центру грипу на території України передбачається епідемічний підйом захворюваності на грип. Вкажіть рекомендації щодо профілактичних щеплень проти грипу.
a. Особам, які не були щеплені в минулому році, одноразово
b. Особам, які мають в анамнезі хронічні захворювання, одноразово
c. Особам, старшим за 60 років, одноразово
*d. Дорослим та дітям вакцинація одноразово, дітям не щепленим раніше - дворазово
e. Дорослим та дітям одноразово

45. При якій мінімальній частці в структурі внутрішньорічної захворюваності сезонність вважається вираженою?
a. 30%
b. 40%
*c. 50%
d. 60%
e. 70%

46. Визначте групу підвищеного ризику захворювання на кашлюк за віком.
a. Діти віком 2-3 роки
*b. Діти першого року життя
c. Діти віком 4-6 років
d. Діти шкільного віку
e. Дорослі

47. Укажіть інфекційне захворювання, що має високий ризик виникнення у військовослужбовців у разі отримання ними мінно-вибухової травми під час ведення бойових дій.
a. Шигельоз
*b. Газова гангрена
c. Чума
d. Дифтерія
e. Черевний тиф

48. Яка статистична шкала передбачає присвоєння об'єктам певних числових значень у залежності від рівня вираження вимірюваної властивості?
a. Відносна
b. Абсолютна
c. Інтервальна
*d. Порядкова
e. Номінальна

49. У регіоні N у 2015 році інцидентність на гострі кишкові інфекції перевищила середні багаторічні показники, було зареєстровано 3 спалахи. Оцініть епідемічну ситуацію в регіоні N у 2015 році.
a. Благополучна епідемічна ситуація
b. Нестійка епідемічна ситуація
c. Наданої інформації недостатньо для оцінки епідемічної ситуації
d. Надзвичайна епідемічна ситуація
*e. Неблагополучна епідемічна ситуація

50. Чоловіки хворіють на рак шлунка у два рази частіше, ніж жінки. Яку роль відіграє стать у виникненні та розвитку цієї патології?
a. Не сприяє захворюванню
b. Посилює розвиток хвороби
c. Уповільнює розвиток хвороби
d. Прискорює розвиток хвороби
*e. Сприяє захворюванню

51. Для якого типу спалаху кишкової інфекції характерний "епідемічний хвіст"?
a. Контактно-побутового
b. Харчового (з невідомим харчовим продуктом)
*c. Водного
d. -
e. Молочного

52. Під час збору анамнезу та огляду дитини перед щепленням проти поліомієліту з'ясувалося, що батько дитини ВІЛ-інфікований. Дитина, яка підлягає щепленню, здорова. Вкажіть особливості щеплення проти поліомієліту цієї дитини?
*a. Провести щеплення у віці 2, 4, 6, 18 місяців, 6 та 14 років інактивованою поліомієлітною вакциною
b. Провести щеплення у віці 2, 4, 6, 18 місяців, 6 та 14 років оральною поліомієлітною вакциною
c. Провести щеплення у віці 2 та 4 місяці інактивованою поліомієлітною вакциною, а у 6 та 18 місяців, 6 та 14 років оральною поліомієлітною вакциною
d. Проводити щеплення проти поліомієліту не можна, у зв'язку з ризиком розвитку у дитини вакцин-асоційованого поліомієліту
e. Провести щеплення у віці 2 та 4 місяці оральною поліомієлітною вакциною, а у віці 6 та 18 місяців, 6 та 14 років інактивованою поліомієлітною вакциною

53. У військовій частині спостерігається: серед особового складу з'явилися групові інфекційні захворювання та є умови для їх подальшого поширення, противник застосував біологічну зброю, що не включає збудників ОНІ. Яким вважається санітарно-епідемічний стан частини?
*a. Неблагополучним
b. Благополучним
c. Катастрофічним
d. Надзвичайним
e. Нестійким

54. За допомогою якого прийому епідеміологічного методу формуються первинні (робочі) гіпотези про чинники ризику?
a. Експериментального
*b. Описово-оціночного
c. Когортного
d. Прогностичного
e. "Випадку-контролю"

55. Яка частота НППІ вважається нечастою?
a. >1/10000 та <1/1000 (менше 0,01% до 0,1%)
b. >1/10 (більше 10%)
*c. >1/1000 та <1/100 (менше 0,1% до 1%)
d. >1/100 та <1/10 (від 1 до 10%)
e. <1/10000 (менше 0,01%)

56. В яких випадках доцільно використовувати абсолютні показники?
a. У разі порівняння захворюваності на кір у довакцинальний та післявакцинальний періоди
b. У разі порівняння захворюваності населення двох міст
c. Під час опису основних причин смертності в Україні
d. Під час опису основних причин смертності в світі
*e. Під час опису спалахів інфекційних хвороб

57. Визначте переваги когортного епідеміологічного дослідження у порівнянні з дослідженням "випадок-контроль".
*a. Можливість вивчати причини, що рідко трапляються
b. Відносно невеликий час проведення дослідження
c. Можливість вивчати причини хвороб, що рідко трапляються
d. Відносно невеликі витрати на дослідження
e. Можливість встановлення причинно-наслідкового зв'язку від результату до причини

58. У чому полягає одна з відмінностей між аналітичними прийомами "випадок-контроль" та когортним дослідженням?
a. У тривалості проведення спостереження
b. У малій придатності одного з прийомів для визначення причин спалахів інфекцій
c. У більшому практичному значенні одного з прийомів дослідження
*d. У правилах формування досліджуваної та контрольної груп
e. У непридатності одного з прийомів для вивчення причин виникнення неінфекційних хвороб

59. У селищі зареєстровано випадок черевного тифу у фермера. Чоловіка шпиталізовано до інфекційного стаціонару, визначено межі осередку, проведено заключну дезінфекцію в осередку захворювання, визначено коло контактних осіб. На який термін встановлюється медичне спостереження за контактними особами в цьому разі?
*a. 21 день
b. 10 днів
c. 7 днів
d. 17 днів
e. 14 днів

60. Які показники не використовуються для оцінки епідеміологічної ефективності вакцинопрофілактики кору за чотири роки на певній території та розрахунку індексу й коефіцієнту ефективності?
a. Кількість щеплених проти кору осіб
b. Кількість нещеплених проти кору осіб
*c. Кількість щеплених осіб, які мали позитивні імунологічні реакції
d. Кількість захворілих на кір осіб, які не були щеплені проти кору
e. Кількість захворілих на кір осіб, які були щеплені проти кору

61. Укажіть одну з ознак, що характеризує поточні тенденції смертності в світі.
a. Смертність від серцево-судинних хвороб серед жінок перевищує смертність від цих хвороб серед чоловіків
*b. Превалювання ендогенних та квазіендогенних причин смертності
c. Відсутність різниці між смертністю чоловіків та жінок
d. Серед причин смертності превалюють інфекційні хвороби
e. Превалювання екзогенних причин смертності

62. Який тип змінної використовують для внесення даних про титр протидифтерійних антитіл?
a. Дихотомічна
b. Неперервна
c. Номінальна
*d. Дискретна
e. Порядкова

63. Працівник обласного центру громадського здоров'я помітив, що згідно зі звітами закладів охорони здоров’я у конкретному районі у 2018 році не було зареєстровано жодного випадку захворювання на сальмонельоз, хоча впродовж останніх 10 років там щороку реєструвалася спорадична захворюваність на сальмонельоз. Який тип епідеміологічного нагляду сприятиме з'ясуванню причини відсутності випадків сальмонельозу у вищевказаному районі у 2018 році?
a. Синдромний
*b. Активний
c. Дозорний
d. Пасивний
e. Рутинний

64. В роботі епідеміолога використовується систематичний та безперервно діючий збір, облік, складання та аналіз, тлумачення, поширення даних медико-санітарного призначення, епідемічного благополуччя населення і показників середовища життєдіяльності для оцінки і прийняття необхідних відповідних заходів в сфері громадського здоров’я. Як називається така система?
a. Моніторинг
*b. Епідеміологічний нагляд
c. Оцінка
d. Епідеміологічний аналіз
e. Епідеміологічне обстеження

65. Укажіть вид епідеміологічного дослідження за характером відношення дослідника до досліджуваного явища.
*a. Експериментальний (інтервенційний)
b. Ретроспективний
c. Евристичний
d. Прогностичний
e. Аналітичний когортний

66. Про що може свідчити відношення шансів більше одного?
a. Зниження ризику
b. Відсутність ефекту
*c. Збільшення ризику
d. -
e. Відсутність відносного ризику

67. Цільова група немовлят, що доживають до року - 4680 дітей, цільовий показник охоплення трьома дозами пентавалентної вакцини - 95%. Обчисліть річний цільовий показник для вакцинації трьома дозами.
a. 4680
b. 4212
*c. 4446
d. 3978
e. 3744

68. Студент захворів на менінгококову інфекцію. Діагноз встановлено за клінічними та бактеріологічними даними, пацієнта шпиталізовано. У сім'ї крім нього ще двоє дорослих: мати та батько. Сім'я мешкає у трикімнатній квартирі в будинку з усіма зручностями. Які заходи щодо контактних осіб треба провести?
a. Карантин
*b. Медичний нагляд
c. Ізоляція
d. Шпиталізація
e. Диспансерний нагляд

69. Під час проведення епідеміологічного дослідження були визначені параметри малої вибірки. Для визначення точності та надійності оцінки використано довірчий інтервал. Що таке довірчий інтервал в біостатистиці?
a. Інтервал значень, що відповідає здоровому стану людини
b. Фактори, що впливають на здоров’я людини
*c. Інтервал значень, що містить оцінки параметра з заданою ймовірністю
d. Інтервал значень, який описує залежність між двома змінними
e. Інтервал між найменшим і найбільшим значенням параметру

70. Чисельник - число дітей з синдромом Дауна станом на 1 липня, знаменник - загальне число дітей станом на 1 липня. Який показник можна розрахувати за цими даними?
a. Коефіцієнт навальності
b. Періодний преваленс
*c. Моментний преваленс
d. Кумулятивний інциденс
e. Щільність інциденсу

71. Пацієнта віком 32 роки з діагнозом: дифтерія глотки, середньо тяжкий перебіг, шпиталізовано для лікування та медичного спостереження. Вакцинальний статус: отримав 2 дози АаКДП-вакцини у віці 10 місяців та 3 роки. Яка тактика подальшої імунопрофілактики дифтерії цього пацієнта?
a. Подальша вакцинація не проводиться
b. Увести наступну дозу АДП-М-анатоксину згідно з календарем профілактичних щеплень у віці 36 років
c. Провести первинну вакцинальну серію АДП-М-анатоксином із мінімальними інтервалами між першою та другою дозами вакцини в місяць, між другою та третьою дозами вакцини в 6 місяців
d. -
*e. До моменту виписки пацієнта зі стаціонару провести щеплення АДП-М-анатоксином, або в умовах закладу первинної медичної допомоги в період реконвалесценції за місцем медичного обслуговування

72. Чи потрібно проводити протиепідемічні заходи серед контактних осіб пацієнта, хворого на малярію, що повернувся після відрядження з ендемічної країни?
a. Потрібно, тому що є переносник інфекції
b. -
c. Не потрібно, бо протиепідемічні заходи у цьому разі неефективні
d. Потрібно, бо реконвалесцент виділяє збудника
*e. Не потрібно, тому що відсутній переносник інфекції

73. В якому з нижченаведених випадків буде зростати превалентність захворювання X?
a. Якщо інцидентність захворювання X та кількість випадків смертей від захворювання Х залишається без змін, а кількість випадків одужань від захворювання Х збільшується
b. Якщо інцидентність захворювання X та кількість випадків одужань від захворювання Х залишається без змін, а кількість випадків смертей від захворювання Х збільшується
*c. Якщо інцидентність захворювання X збільшується, а кількість випадків одужань та смертей від захворювання Х залишається без змін
d. Якщо інцидентність захворювання X залишається без змін, а кількість випадків одужань та смертей від захворювання Х збільшуються
e. Якщо інцидентність захворювання X, кількість випадків одужань та смертей від захворювання Х залишаються без змін

74. Що з нижченаведеного відноситься до абсолютного протипоказання до вакцинації?
a. Ситуація, за якої остаточне рішення щодо щеплення ухвалюється лікарем з урахуванням переваг над ризиками від проведення чи не проведення щеплення
b. Протипоказання до щеплень, що мають постійний пожиттєвий характер та ймовірно залишаться впродовж життя
c. Протипоказання, які безпосередньо наявні тільки в період вирішення питання щодо щеплення
*d. Стан, за якого існує чітко визначена ймовірність виникнення серйозної побічної реакції на введену вакцину, а ризики від проведення вакцинації значно перевищують її переваги
e. -

75. Які особливі ознаки характерні для епідемій з водним шляхом передачі?
a. Різноманітність чинників передачі
b. -
c. Одномоментність і масовість ураження населення
*d. Каскадність, послідовність виникнення захворювань відповідно до тривалості інкубаційного періоду
e. Виникнення захворювань переважно у групі дітей раннього віку

76. Встановлено, що захворюваність на виразкову хворобу у курців становить 25,44^0/_00, некурців - 10,07^0/_00. Ризик захворюваності на виразкову хворобу серед курців становить 15,37 на 1000 курців. Який ризик було визначено?
a. Різниця ризиків (атрибутивний ризик)
b. Співвідношення шансів
c. Відношення ризиків (відносний ризик)
d. Частка (%) додаткового популяційного ризику
*e. Абсолютний (додатковий) ризик

77. У результаті запровадження заходів щодо стримування пандемії COVID-19 базове репродукційне число (R0) дорівнювало R0<1. Визначте можливість поширення інфекційної хвороби серед популяції.
a. Контроль захворюваності стає складнішим
b. Інфекція зможе поширитися серед популяції
*c. Інфекція згасне в довгостроковому періоді
d. Епідемічний процес не розвивається
e. Стабільна тенденція

78. Яка мета описово-оціночного прийому епідеміологічного дослідження?
a. Математичне моделювання проявів епідемічного процесу
b. Організація і проведення епідеміологічного експерименту
*c. Формулювання первинних (робочих) гіпотез про можливі причини підвищення рівня захворюваності
d. Перевірка первинних (робочих) гіпотез про можливі причини підвищення рівня захворюваності
e. Доведення (доказ) гіпотез про чинники ризику захворюваності

79. На достовірність отриманих результатів при проведенні клінічних випробувань впливає знання учасниками експерименту виду отриманого лікування. Який спосіб (метод) розподілу пацієнтів по групах підвищить достовірність результатів?
a. Одномоментний
b. Когортний
c. Гніздовий
d. Експериментальний
*e. Рандомізація

80. Для вивчення впливу штучної вентиляції легень на розвиток пневмонії у пацієнтів відділення анестезіології та інтенсивної терапії епідеміолог провів епідеміологічне дослідження "випадок-контроль". Який показник асоціації треба застосувати для вимірювання ефекту впливу?
a. Коефіцієнт кореляції рангу Спірмена
b. Відносний ризик
c. Атрибутивний ризик
*d. Відношення шансів
e. Коефіцієнт кореляції Пірсона

81. Наслідки контакту зі збудником не призведуть до втрати життя, інвалідності та до великих матеріальних збитків. До якого рівня ризику, згідно з "Порядком оцінки рівня небезпеки впливу біологічних агентів на працівників" належить наведена ситуація?
a. Недопустимий
b. Низький
*c. Помірний
d. Допустимий
e. Високий

82. У 2021 році національною системою епідеміологічного нагляду країнами Африканського регіону ВООЗ зареєстровано 2 випадки хвороби, спричиненої вірусом Марбург. Виявлено 90 контактних осіб, зокрема серед медичних працівників, за ними встановлено медичне спостереження. Упродовж якого часу уряд країни має повідомити ВООЗ про цю ситуацію?
a. За тиждень
b. 72 годин
*c. 24 годин
d. Негайно
e. 48 годин

83. Внаслідок весняної повені на Рівненщині існує загроза поширення підтоплення та наводнення на території двох суміжних областей. Для ліквідації надзвичайної ситуації необхідні матеріальні та технічні ресурси в обсягах, що перевищують можливості області. Визначте класифікаційний рівень надзвичайної ситуації.
*a. Регіональний
b. Загальнодержавний
c. Місцевий
d. Об'єктовий
e. Не підлягає кваліфікаційним рівням

84. За якої тривалості динамічного ряду можливий адекватний аналіз багаторічної динаміки захворюваності на інфекційну хворобу з вираженою циклічністю?
a. 10-15 років, якщо вони становлять один повний цикл
b. 10-15 років, якщо вони становлять менше двох повних циклів
c. Не менше 25 років
d. Не менше 20 років
*e. 5-7 років, якщо вони становлять два повних цикли

85. Наказом у закладі охорони здоров'я затверджено інструменти для перевірки теоретичних знань та практичних навичок із гігієни рук персоналу з планом навчання та перевірок у структурних підрозділах закладу. Який рівень інфекційного контролю впроваджений у цьому закладі охорони здоров'я?
a. Екстрений
b. Індивідуальний
c. Інженерний
d. -
*e. Адміністративний

86. Агенти, що можуть використовуватись в якості біологічної зброї, розподіляють на категорії. До якої категорії, згідно з чинним законодавством, належать агенти, механізми використання яких тільки розробляються та мають виключно потенціал в майбутньому?
a. Клас С
b. Клас E
*c. Клас D
d. Клас A
e. Клас B

87. Яке епідеміологічне дослідження проводиться шляхом співставлення даних про дію чинника, який вивчається, серед групи хворих в порівнянні з групою здорових осіб?
*a. "Випадок-контроль"
b. Неконтрольований експеримент
c. Контрольований експеримент
d. Когортне
e. Дескриптивне

88. До якого типу змінної належать дані про захворюваність населення?
a. Порядкової
b. Номінальної
c. Дихотомічної
*d. Неперервної
e. Дискретної

89. Яка державна установа має повноваження щодо встановлення та припинення карантину у разі виникнення випадку карантинної інфекції?
a. Президент України
*b. Кабінет Міністрів України
c. Верховна Рада України
d. -
e. Рада національної безпеки і оборони

90. Мисливець, якого покусав вовк за шию та обличчя, звернувся за медичною допомогою до лікаря-хірурга. Які заходи щодо термінової профілактики сказу потрібно провести в цьому разі?
a. Уведення антирабічної вакцини
b. Призначення антибіотиків
c. -
*d. Уведення антирабічної вакцини та антирабічного імуноглобуліну
e. Уведення антирабічного імуноглобуліну

91. Оцінка ефективності реалізації закладом охорони здоров'я програми адміністрування антимікробних препаратів обов'язково містить показники розповсюдженості антимікробної резистентності для групи бактерій ESKAPE) Які бактерії входять до групи ESKAPE?
a. E. faecium VR, S. aureus MR, K. pneumoniae KPC, A. tropicalis, P. aeruginosa MDR, Enterobacteriaceae ESBL
*b. E. faecium VR, S. aureus MR, K. pneumoniae KPC, A. baumannii MDR, P. aeruginosa MDR, Enterobacteriaceae ESBL
c. E. faecium VR, S. aureus MR, K. pneumoniae KPC, A. baumannii MDR, Р. fluorescens, Enterobacteriaceae ESBL
d. -
e. E. faecium VR, S. aureus MR, K. pneumoniae KPC, A. baumannii MDR, P. aeruginosa MDR, E. coli

92. Для вирішення поставлених перед епідеміологією завдань, як будь-яка наука, вона повинна мати у своєму розпорядженні спеціальні методи дослідження. Які епідеміологічні методи в залежності від цілей дослідження можуть бути?
a. Експериментальні
b. Контрольовані
c. Емпіричні
*d. Емпіричні та експериментальні
e. Описові та аналітичні

93. Якому епідемічному стану відповідає твердження: "Мають місце окремі випадки інфекційних захворювань, які не реєструвались раніше, спостерігається незначне підвищення спорадичного рівня захворюваності, виникають окремі групові захворювання без подальшого розповсюдження"?
a. Неблагополучному
*b. Нестійкому
c. Благополучному
d. Катастрофічному
e. Надзвичайному

94. У хірургічному відділенні міської лікарні кільком пацієнтам були проведені оперативні втручання в один період часу із пацієнтом, якому у післяопераційному періоді діагностували: вірусний гепатит В. Укажіть термін медичного спостереження за вказаними пацієнтами?
a. 3 міс
*b. 6 міс
c. 5 міс
d. 1 міс
e. 9 міс

95. Де створюється система фармаконагляду в Україні?
a. Громадськими організаціями, зокрема, пацієнтськими
b. -
*c. У системі охорони здоров'я на загальнодержавному рівні та у заявників лікарських засобів, вакцин, туберкуліну
d. У МОЗ України
e. У заявників лікарських засобів, вакцин, туберкуліну на корпоративному рівні

96. Укажіть ендемічне для України особливо-небезпечне інфекційне захворювання, що становить біологічну загрозу для території та населення із нижченаведених.
a. Кір
*b. Холера
c. Черевний тиф
d. Вітряна віспа
e. Дифтерія

97. У процесі трудової діяльності працівники можуть зазнати впливу біологічних агентів кількох груп. Що потрібно враховувати під час визначення рівня небезпеки в такому випадку?
a. Дію найбільш патогенної групи речовин
b. Стан здоров'я потерпілого на момент звернення, а саме наявність хронічної патології
c. Комбіновану дію біологічного чинника з хімічними речовинами
*d. Комплексну дію всіх наявних небезпечних біологічних агентів
e. Час, протягом якого діяли біологічні агенти

98. За даними Всесвітньої організації охорони здоров'я, за останні 20 років люди найчастіше помирають від неінфекційних захворювань: серцево-судинних захворювань, діабету та раку. Які з факторів ризику смертності складають найбільшу частку?
a. Професійні
*b. Метаболічні
c. Соціальні
d. Навколишнього середовища
e. Поведінкові

99. Від чого залежить механізм передачі збудника інфекційного захворювання?
a. Тяжкості перебігу захворювання
b. Стійкості збудника у зовнішньому середовищі
c. Вірулентності збудника
d. Виду збудника
*e. Первинної локалізації збудника у людини

100. За результатами оперативної оцінки епідемічної ситуації щодо поширення COVID-19 в регіоні встановлено перевищення чотирьох із шести індикаторних показників на поточному тижні. Який рівень епідемічної небезпеки поширення COVID-19 треба встановити у цьому регіоні?
a. Помаранчевий
b. Зелений
c. Блакитний
*d. Червоний
e. Жовтий

101. За даними Центру громадського здоров'я з 2015 року в Україні у чотирьох дітей на Закарпатті та 15 дітей на Рівненщині, між якими був контакт, виявлено вакциноспоріднений поліовірус типу 2, що раніше виділявся в деяких країнах Середньої Азії. Що таке вакциноспоріднений поліовірус (CVPV)?
a. Вакцинний поліовірус, ізольований з об'єктів довкілля
b. "Дикий" поліовірус, який ослабив свою вірулентність у процесі циркуляції
c. "Дикий" поліовірус, який підвищив свою вірулентність у процесі циркуляції
*d. Вірус, який походить від вакцинного, але в процесі циркуляції набув нейровірулентних властивостей
e. Авірулентний вірус поліомієліту

102. Яке захворювання з переліку інфекційних хвороб, що підлягають реєстрації, належить до групи В для потреб епідеміологічного нагляду?
*a. Гострий та хронічний гепатит В
b. Натуральна віспа
c. Гарячка Денге
d. Холера
e. Гострий поліомієліт

103. За визначеною групою населення, що не хворіє на гіпертонічну хворобу, встановлено п'ятирічне спостереження з метою виявлення нових випадків цієї хвороби під впливом ендо- і екзогенних факторів. Який вид епідеміологічного дослідження використано у цьому випадку?
a. Ретроспективне
b. Одномоментне
c. Описове
*d. Проспективне
e. Експериментальне

104. На якому етапі епідеміологічного дослідження визначається фактична ефективність профілактичного засобу (заходу)?
*a. Експериментальному неконтрольованому
b. Аналітичному статистичному
c. Дескриптивному статистичному
d. Експериментальному контрольованому
e. Прогностичному математичному

105. Укажіть послідовність виконання завдань епідеміологічного нагляду.
a. Оперативний епідеміологічний аналіз, ретроспективний епідеміологічний аналіз, планування
b. Ретроспективний епідеміологічний аналіз, оперативний епідеміологічний аналіз, планування
c. Планування, ретроспективний епідеміологічний аналіз, оперативний епідеміологічний аналіз
*d. Ретроспективний епідеміологічний аналіз, планування, оперативний епідеміологічний аналіз
e. -

106. П'ятирічна дитина, яка не була щеплена проти кору через абсолютні протипоказання, захворіла на кір. У родині також є семимісячна дитина. Які заходи треба вжити для попередження захворювання на кір у семимісячної дитини?
a. Застосувати бактеріофаг
*b. Провести щеплення проти кору
c. Увести протикоровий імуноглобулін
d. Застосувати противірусні препарати
e. -

107. В Україні здійснюється епідеміологічний нагляд за вірусним гепатитом А, при якому працівники системи громадського здоров'я отримують необхідну інформацію від мережі епідеміологічного нагляду на регулярній основі у вигляді затверджених звітів/повідомлень. Який це вид епідеміологічного нагляду?
a. Синдромний
b. Мінімальний
c. Активний
d. Дозорний
*e. Пасивний

108. Яку функцію епідеміологічного нагляду не виконують надавачі вторинної медичної допомоги?
a. Направлення пацієнта на лабораторне обстеження та шпиталізацію
b. Встановлення можливих причин виникнення інфекційної хвороби
*c. Оцінку ризиків для громадського здоров'я
d. Збір епідеміологічного анамнезу
e. Встановлення переліку осіб, що контактували з пацієнтом

109. Юнаку, який проживає у студентському гуртожитку, встановлено діагноз: шигельоз. Відомо, що разом із ним у кімнаті проживають ще дві особи, на поверсі загальна кухня та туалетні кімнати. Визначте територіальні межі осередку інфекції.
a. Кухня гуртожитку
*b. Поверх гуртожитку
c. Усе місто
d. Кімната гуртожитку
e. Увесь гуртожиток

110. Під час епідеміологічного дослідження встановлено, що часте куріння підсилює дію канцерогенів і пошкодження тканини, а отже, збільшує вірогідність канцерогенезу. Який критерій причинності Гілла спостерігається у цьому разі?
*a. Біологічний градієнт
b. Специфічність
c. Сила
d. Узгодженість
e. Відтворюваність

111. У кількох країнах зафіксовано спалах інфекційного захворювання, що потребує відповідної реакції з боку ВООЗ: відповіді та допомоги ресурсами. До якого рівня за класифікацією ВООЗ належить цей спалах, якщо допомога не перевищує можливостей Регіонального Офісу ВООЗ?
*a. Другого
b. Першого
c. Третього
d. Четвертого
e. -

112. У яких місцях перетину державного кордону України створюються санітарно-карантинні пункти?
a. Міжнародних аеропортах
b. Міжнародних автошляхах
c. -
*d. Міжнародних морських портах
e. Міжнародних залізницях

113. За наявності ефективної системи епідеміологічного нагляду за кором може буде встановлена елімінація ендемічного поширення цієї інфекції. Вкажіть мінімальний період часу, протягом якого має бути відсутньою циркуляція вірусу кору на території країни?
a. 24 місяці
*b. 12 місяців
c. 36 місяців
d. 6 місяців
e. 18 місяців

114. У який період обласні центри контролю та профілактики хвороб Міністерства охорони здоров'я України здійснюють лабораторний моніторинг циркуляції збудника холери у навколишньому середовищі?
*a. З червня по вересень щорічно
b. З червня по жовтень щорічно
c. -
d. З травня по вересень за епідпоказниками
e. З травня по серпень за епідпоказниками

115. У військовій частині та місці її дислокації запроваджено карантин у зв'язку зі стрімким зростанням серед особового складу інфекційної захворюваності на гострі кишкові інфекції, зокрема на холеру, що унеможливлює виконання ними бойових завдань. Групові захворювання на холеру реєструються також серед цивільного населення. За даними біологічної розвідки супротивник використав біологічну зброю. Визначте, який епідемічний стан виник у військовій частині та місці її дислокації.
a. Неблагополучний
b. Нестійкий
*c. Надзвичайний
d. Стійкий неблагополучний
e. Благополучний

116. Які з нижченаведених заходів є найефективнішими для досягнення довгострокових результатів у профілактиці та контролі холери відповідно до Глобальної стратегії ВООЗ з боротьби з холерою "Ліквідація холери: дорожня карта до 2030 року", яка спрямована на скорочення смертності на 90%?
*a. Впровадження інтегрованих заходів у таких секторах: WASH, спостереження та звітність, ОВХ, зміцнення системи охорони здоров'я, залучення громади
b. Залучення до розробки Національних планів боротьби з холерою Глобальної робочої групи з боротьби з холерою (GTFCC)
c. Створення адекватної медичної мережі та матеріального забезпечення центрів лікування холери
d. Масова вакцинація ОВХ
e. Використання оральної вакцини проти холери (ОВХ) разом із заходами WASH

117. У місті проживало 1346 осіб із діагнозом: вірусний гепатит С. Показник ураженості населення склав 38,6 на 100000. Який епідеміологічний показник був розрахований?
*a. Моментний преваленс
b. Щільність інциденсу
c. Кумулятивний інциденс
d. Превалентність
e. Періодний преваленс

118. Який критерій причинності Бредфорда–Гілла характеризує таке твердження: "асоціація стабільна у разі відтворення результатів досліджень іншими дослідниками"?
a. Біологічна правдоподібність
b. Специфічність
c. Залежність доза-ефект
*d. Стійкість
e. Зворотність

119. Який показник визначає епідеміологічну ефективність вакцинації?
a. Рівень захворюваності щеплених
b. -
c. Рівень захворюваності нещеплених
*d. Відношення показника захворюваності серед щеплених до показника захворюваності серед нещеплених
e. Відношення показника захворюваності серед нещеплених до показника захворюваності серед щеплених

120. У 1941 р. під час японсько-китайської війни на місто Чанде та його околиці з літака були скинуті заражені збудником чуми блохи та зерно - приманка для щурів, внаслідок чого спалахнула епідемія. За чотири місяці загинуло майже 8 тис. мешканців Чанде. Який спосіб застосування біологічної зброї був використаний?
a. Диверсійний
b. Використання приманок
c. Аерозольний
*d. Використання переносників
e. Застосування літаків

121. Належне використання засобів індивідуального захисту є частиною індивідуального рівня інфекційного контролю. Вкажіть правильне твердження щодо використання медичних рукавичок.
a. Рукавички медичні потрібно обробляти спиртовмісним антисептиком при використанні для двох та більше пацієнтів
b. Одна пара рукавичок медичних використовується для двох та більше пацієнтів
c. Гігієнічна обробка рук спиртовмісним антисептиком перед вдяганням рукавичок медичних не потрібна
*d. Одна пара рукавичок медичних використовується для одного пацієнта
e. Гігієнічна обробка рук спиртовмісним антисептиком після зняття рукавичок медичних не потрібна

122. За який мінімальний період часу треба зібрати дані, щоб розрахувати контрольний рівень захворюваності?
a. -
b. 5 тижнів
c. 5 діб
*d. 5 років
e. 5 місяців

123. Який статистичний метод обробки даних треба обрати для того, щоб кількісно визначити лінійну залежність, яка може існувати між незалежною змінною Х і залежною змінною Y?
a. -
b. Кореляційний аналіз (коефіцієнт кореляції Пірсона)
*c. Лінійний регресійний аналіз
d. Частотний аналіз
e. Кореляційний аналіз (коефіцієнт рангової кореляції Спірмена)

124. Пацієнт віком 56 років, якому 2 дні тому введено вакцину Comirnaty, повідомив сімейного лікаря про почервоніння, біль та набряк в місці введення лікарського засобу. Яка тактика лікаря у разі виявлення несприятливої події після імунізації?
a. Надати карту-повідомлення до Центру Громадського здоров'я МОЗ України
b. -
c. Надати карту-повідомлення до обласного Центру профілактики і контролю хвороб МОЗ України
*d. Надати карту-повідомлення до Державного експертного центру МОЗ України через Автоматизовану інформаційну систему фармаконагляду (АІСФ)
e. Надати карту-повідомлення до Департаменту охорони здоров'я цього регіону

125. Проти яких інфекційних хвороб проводяться щеплення дітям у віці 2 місяці згідно чинного календаря профілактичних щеплень в Україні?
a. Гепатиту В (2 дози), туберкульозу (1 доза), дифтерії, правця (1 доза), поліомієліту (2 дози), гемофільної інфекції (2 дози)
*b. Гепатиту В (2 дози), туберкульозу (1 доза), дифтерії, кашлюка, правця (1 доза), поліомієліту (1 доза), гемофільної інфекції (1 доза)
c. Гепатиту В (2 дози), туберкульозу (1 доза), дифтерії, кашлюка, правця (1 доза), поліомієліту (2 дози), гемофільної інфекції (2 дози)
d. Гепатиту В (2 дози), туберкульозу (1 доза), дифтерії, правця (1 доза), поліомієліту (1 доза), гемофільної інфекції (2 дози)
e. Гепатиту В (2 дози), туберкульозу (1 доза), дифтерії, кашлюка, правця (1 доза), поліомієліту (2 дози), гемофільної інфекції (1 доза)

126. У закладі охорони здоров'я, що надає медичну допомогу в стаціонарних умовах, відділом з інфекційного контролю зафіксовано спалах інфекцій в ділянці хірургічного втручання, про наявність якого повідомлено до центру контролю та профілактики хвороб. Вкажіть подальші дії центру контролю та профілактики хвороб.
a. Проведення заходів із дезінфекції
b. Інформування ДУ "Центр громадського здоров'я МОЗ України" протягом години після отримання повідомлення про спалах
c. Припинення роботи хірургічного відділення
d. Інформування МОЗ України протягом години після отримання повідомлення про спалах
*e. Розслідування, локалізація та ліквідація спалаху

127. Який критерій причинності Бредфорда–Гілла характеризується твердженням "причина визначається величиною відносного ризику, яка оцінюється за відповідними статистичними критеріями"?
*a. Сила зв'язку
b. Залежність доза-ефект
c. Специфічність
d. Стійкість
e. Зворотність

128. Яка риса притаманна епідемічному процесу інфекцій з трансмісивним механізмом передачі.
a. Переважна захворюваність осіб з закритих колективів
b. Періодичність (циклічність)
c. Відсутність сезонності
d. Переважна захворюваність дітей до одного року
*e. Сезонність

129. Багаторічними дослідженнями в Україні встановлена наявність активних природних вогнищ багатьох інфекцій, що передаються кліщами, на території яких щорічно реєструються поодинокі випадки чи спалахи захворювань людей. Який із нижченаведених рикетсиозів є ендемічним для України?
a. Австралійський кліщовий рикетсіоз
*b. Марсельська гарячка
c. Кліщова гарячка тихоокеанського узбережжя
d. Кліщовий пароксизмальний рикетсіоз
e. Плямиста гарячка скелястих гір

130. Вкажіть кількість ступенів небезпеки біологічних патогенних агентів відповідно до рівня їх інфекційної небезпеки.
a. 3
b. 2
*c. 4
d. 6
e. 5

131. У ЦПКХ надійшла інформація про наміри терористичної організації застосувати навмисне розповсюдження мікробних агентів, що викликають харчові отруєння, з метою створення паніки серед населення. Збудники якого захворювання можуть бути застосовані, якщо відомо, що вони належать до інфекційних агентів біотероризму категорії В?
*a. Сальмонельозної інфекції
b. Ботулізму
c. Норовірусної інфекції
d. Вірусного гепатиту А
e. Ротавірусної інфекції

132. Як проводять епідеміологічний нагляд за інфекціями, які пов'язані з наданням медичної допомоги (ІПНМД) в закладах охорони здоров'я?
a. Відбувається реєстрація інфекційних та неінфекційних захворювань серед пацієнтів та медичного персоналу
b. Проводять ретроспективний та оперативний аналіз захворюваності на ІПНМД
c. Проводять щоденний моніторинг за інфекціями, які реєструються у закладі
*d. Впроваджують рутинний та дозорний епідеміологічний нагляд за ІПНМД
e. Впроваджують моніторинг за динамікою епідемічного процесу ІПНМД, факторами та умовами, що впливають на їх виникнення та розповсюдження

133. Яка обробка рук проводиться після контакту зі слизовими оболонками і секретами організму?
a. Санітарна
b. Миття з милом
*c. Гігієнічна
d. Профілактична
e. Хірургічна

134. Яким типом вакцини здійснюється щеплення проти кору?
a. м-РНК
b. Спліт-вакциною
c. Інактивованою
d. Субодиничною
*e. Живою атенуйованою

135. Збудник захворювання має три характерні ознаки: є анаеробом, утворює стійкі спори у навколишньому середовищі та виділяє екзотоксин. Вкажіть інфекційне захворювання, що може виникати внаслідок проникаючих поранень або за інших контамінованих травм, які супроводжуються ушкодженням шкірних і слизових покривів.
a. Дифтерія
b. Шигельоз
*c. Правець
d. Чума
e. Кір

136. Під час епідеміологічного розслідування спалаху черевного тифу серед працівників харчового підприємства в одного з працівників за допомогою РПГА виявлено титр антитіл до Vi-антигену 1:80. Зробіть висновок за результатами обстеження.
a. Працівник щеплений проти черевного тифу
b. Працівник не є носієм інфекції
*c. Працівник - носій інфекції
d. Працівник перехворів на черевний тиф
e. Працівник з діагнозом: черевний тиф

137. На основі даних інфекційної захворюваності особового складу, санітарно-гігієнічного стану території, результатів санітарно-епідеміологічної та біологічної розвідки, а також санітарно-епідеміологічного спостереження, санітарно-епідемічний стан визначений як надзвичайний. Які заходи доцільно провести відповідно до визначеного санітарно-епідемічного стану?
a. Посилений медичний нагляд
b. Обсервація
c. Планові протиепідемічні заходи
*d. Карантин
e. Диспансерний нагляд

138. Які інформаційні джерела мають найвищу інформаційну цінність з урахуванням рівня доказовості?
a. Оглядова стаття та систематичний огляд
b. Оглядова стаття та мета-аналіз
c. Оригінальна стаття з результатами кореляційного дослідження та систематичний огляд
*d. Мета-аналіз та систематичний огляд
e. Мета-аналіз та оригінальна стаття з результатами кореляційного дослідження

139. Для виконання програми профілактики інфекцій та інфекційного контролю керівником закладу охорони здоров'я прийнято рішення про закупівлю бактерицидних ультрафіолетових опромінювачей (УФБ опромінювач) для знезараження повітря та дезінфекції поверхонь в приміщеннях закладу. Який тип УФБ опромінювачей заборонено для використання в закладах охорони здоров'я?
a. УФБ опромінювач відкритого типу настінний
b. УФБ опромінювач відкритого типу стельовий
*c. УФБ опромінювач закритого типу (рециркулятор)
d. УФБ опромінювач екранований (відкритий зверху)
e. УФБ опромінювач екранований (із жалюзі)

140. З метою формування програм серед споживачів ін'єкційних наркотиків було проведено дослідження, в якому виявили, що клієнти програм зменшення шкоди у разі появи проблем звертаються до аптек частіше, ніж до лікарів. Тому, аптека була визнана безпечним та найбільш зручним місцем для отримання шприців. Яке дослідження було проведено?
a. Експериментальне
*b. Моніторинг та оцінка
c. Епідеміологічний нагляд
d. Епідеміологічна діагностика
e. Епідеміологічний аналіз

141. Встановлено, що між захворюваністю на дифтерію (залежна змінна) та рівнем популяційного протидифтерійного імунітету (незалежна змінна) коефіцієнт кореляції становить -0,54 (мінус 0,54). Про що свідчить цей показник?
a. -
b. Зворотній середньої сили фізичний зв'язок
c. Прямий сильний фізичний (каузальний) зв'язок
*d. Зворотній середньої сили статистичний зв'язок
e. Прямий сильний статистичний зв'язок

142. У дитини спостерігаються гарячка, макулопапульозний висип на шкірі, кон'юнктивіт. З анамнезу відомо, що вона 10 днів тому контактувала з дитиною, у якої лабораторно підтверджено діагноз: кір. Вкажіть клас захисту респіраторy, що потрібно одягти сімейному лікарю під час надання медичної допомоги цій дитині.
*a. FFP3
b. N95
c. FFP2
d. FFP1
e. -

143. Група туристів від'їжджає до району, неблагополучного щодо захворюваності на черевний тиф та туляремію. До від'їзду залишається 2 тижні. Вкажіть рекомендації щодо їх імунізації.
*a. Провести щеплення проти двох інфекцій одночасно
b. Провести щеплення проти черевного тифу до від'їзду, проти туляремії - через 1-1,5 місяці
c. Провести щеплення з максимально можливим інтервалом 12-13 діб
d. Щеплення не проводити
e. Заборонити в'їзд до неблагополучної території

144. Який метод доцільно застосувати для контролю конфаундінгу на етапі аналізу даних?
a. -
b. Рестрикція
c. Підбір контролів
*d. Стратифікація
e. Рандомізація

145. Укажіть першочергове завдання біологічної розвідки при отриманні інформації про застосування супротивником біологічних бойових рецептур у зоні ведення бойових дій.
a. Оцінювання епізоотій серед домашніх тварин
b. Виявлення епізоотії серед диких тварин
c. Оцінювання активності природних осередків
*d. Негайне оповіщення військ щодо факту застосування біологічної зброї
e. Вивчення інфекційної захворюваності населення

146. Чоловік віком 45 років, який повернувся з африканської країни три доби тому, раптово захворів. Скаржиться на напади ознобу, підвищення температури тіла до 39-40^0С, рясне потовиділення. Об'єктивно спостерігається: шкіра бліда, з жовтяничним відтінком, гепатоспленомегалія. Який метод дослідження є найінформативнішим для встановлення діагнозу?
*a. Мікроскопія товстої краплі та мазка на наявність збудника малярії
b. Біохімічне дослідження функціональних проб печінки
c. Загальний аналіз крові
d. Серологічне обстеження на наявність антитіл до вірусного гепатиту А
e. УЗД печінки та селезінки

147. Як називається сукупність, що складається з відносно однорідних елементів, об'єднаних настанням певної ознаки?
a. Вибіркою
b. Групою
c. -
*d. Когортою
e. Класом

148. Під час виявлення лабораторно підтверджених випадків захворювання кором та появи висипання в осіб, які контактували з хворим у проміжках між 7 та 18 днями, реєструють спалах кору. За якої мінімальної кількості хворих реєструють спалах кору?
a. 3 випадки
b. 5 випадків
*c. 2 випадки
d. 6 випадків
e. 4 випадки

149. У чому полягає цінність короткострокового прогнозу захворюваності?
*a. Убезпечує підставу для оперативного проведення протиепідемічних та профілактичних заходів
b. Дає можливість визначення термінів загострення епідемічної ситуації за кілька років
c. Необхідний для складання цільових програм зниження захворюваності
d. Інформаційно забезпечує планування організації виробництва вакцин та лікарських препаратів
e. Дає можливість ретроспективно оцінити фактори ризику захворюваності

150. Вкажіть вимоги до санітарно-епідеміологічної розвідки, що здійснюють при передислокації військового підрозділу з тилових районів у зону ведення бойових дій.
a. Достовірність, допустимість заміни ключових об'єктів вивчення
*b. Достовірність, своєчасність, безперервність
c. Достовірність, допустимість зміни запланованого маршруту
d. Достовірність, відтермінованість за несприятливих обставин
e. Достовірність, скорочення обсягів для прискорення виконання

