1. Який інструментарій застосовує технік зубний для замішування гіпсу перед відливанням моделей?
a. Вібростолик та гумові рукавички
b. Гумові рукавички та металеву миску
c. Прес-кювету та керамічну чашку
d. Ножиці та фрези
*e. Гумову чашку та металевий шпатель

2. Які спеціальні інструменти використовують для визначення величини заглиблення (ніші) під час проведення паралелометрії?
a. Керамічні штифти
*b. Калібри
c. Фрезерувальні головки
d. Горизонтальні кронштейни
e. Мікрометри

3. До якого типу пластмас за способом твердіння належить пластмаса "Синма-М"?
a. -
b. Фотополімери
*c. Пластмаси гарячої полімеризації
d. Пластмаси холодної полімеризації
e. Пластмаси подвійного твердіння

4. Який прилад використовує технік зубний на етапі обробки відлитого суцільнолитого каркаса бюгельного протеза для контролю його товщини?
a. Лінійку
b. Сантиметрову стрічку
c. Штангенциркуль
*d. Мікрометр
e. Товщиномір

5. Яким вимогам мають відповідати сплави, що використовуються в ортопедичній стоматології?
a. Антикорозійна стійкість, максимальна усадка, невисока температура плавлення, високі механічні властивості
*b. Біологічна індиферентність, антикорозійна стійкість, мінімальна усадка, невисока температура плавлення, високі механічні властивості
c. Зносостійкість, висока температура плавлення, високі механічні властивості
d. Зносостійкість, висока пластичність, пружність, мінімальна усадка, висока температура плавлення
e. Зносостійкість, біологічна індиферентність, мінімальна міцність та пружність, невисока температура плавлення

6. Чому для виготовлення зубних протезів застосовують сплави, а не чисті метали?
a. Чисті метали недостатньо міцні
b. Сплави легше обробляються
c. Сплави більш стійкі до корозії
d. Сплави дешевші за чисті метали
*e. Чисті метали не відповідають вимогам до конструкційних матеріалів

7. На етапі планування виготовлення бюгельного протеза лікар-стоматолог-ортопед та технік зубний визначають шлях, що відповідає рухові протеза від початкового контакту його кламерних елементів з опорними зубами до кінцевого розташування на тканинах протезного ложа. Яке поняття визначають спеціалісти в цьому разі?
a. Трансверзальний різцевий шлях
b. Сагітальний суглобовий шлях
c. Сагітальний різцевий шлях
d. Шлях виведення протеза
*e. Шлях введення протеза

8. На яку анатомічну структуру знімний частковий пластинковий протез з утримувальними кламерами передає більшу частину жувального тиску?
a. Власне жувальний м'яз порожнини рота
b. Природні зуби бічної групи
*c. Слизову оболонку порожнини рота
d. Слизову оболонку порожнини рота, природні зуби та жувальні м'язи
e. Природні зуби фронтальної групи

9. Як називають ділянку щелепи із приналежним їй зубом, коміркою, яснами, періодонтом, судинами і нервами?
a. Скронево-нижньощелепний суглоб
b. Оклюзійна крива
c. Центральна оклюзія
*d. Зубощелепний сегмент
e. Фізіологічний прикус

10. Для фіксації протезів, крім виду та ступеня атрофії, має значення форма коміркових відростків. Укажіть види вестибулярного схилу коміркових відростків.
a. Прямокутний, прямовисний, з навісом
b. Пологий, грушеподібний, поперековий
c. Прямовисний, поперековий, з навісом
*d. Пологий, прямовисний, з навісом
e. Пологий, поперековий, прямокутний

11. Якій зоні піддатливості слизової оболонки за Люндом відповідає характеристика: розміщена на альвеолярному відростку та вкрита туго натягнутою слизовою оболонкою, яка майже не має підслизового шару?
a. Залозиста
*b. Периферійна фіброзна
c. Медіанна фіброзна
d. -
e. Жирова

12. Пацієнту в клініці виготовляють ортопедичну конструкцію. Її компонентами є система подвійних коронок: внутрішньої у вигляді ковпачка та зовнішньої у вигляді анатомічної форми зуба. Як називається ця коронка?
a. Тричетвертна
*b. Телескопічна
c. Комбінована
d. Напівкоронка
e. Екваторна

13. На етапі обстеження проводиться отримання альгінатних відбитків для виготовлення діагностичних моделей. Які засоби використовуються для знезараження цих відбитків?
a. Хлорамін 0,1%
*b. Глутаровий альдегід 2,5%
c. Вода дистильована
d. Перекис водню 5%
e. Спирт етиловий 70%

14. Під час виготовлення штампованої коронки технік зубний дійшов до етапу кінцевого штампування. Укажіть методи цього етапу.
a. Внутрішній, посередній, комбінований
b. Посередній, внутрішній, зовнішній
c. Зовнішній, посередній, комбінований
*d. Внутрішній, зовнішній, комбінований
e. -

15. Який віск необхідно використати для встановлення ливникової системи під час виготовлення суцільнолитого мостоподібного протеза?
a. Базисний
b. Липкий
c. Лавакс
d. Модевакс
*e. Восколіт

16. Який прикус характеризується висуванням нижньої щелепи вперед?
a. Глибокий
*b. Прогенія
c. Прогнатія
d. Прямий
e. Відкритий

17. З якою метою на каркас металокерамічної коронки наносять та спікають опак?
a. Для зняття внутрішнього напруження металу
*b. Для усунення просвічування металевого каркаса
c. Для збільшення текучості керамічного покриття
d. Дає можливість з’єднання металу та кераміки
e. Для знежирення каркаса перед нанесенням шарів дентину

18. Укажіть, як встановлюють ікло на верхній щелепі під час конструювання зубного ряду за методом Васильєва в ортогнатичному співвідношенні щелеп?
a. -
b. Не торкається скла на 1 мм
c. Не торкається скла на 0,5 мм
*d. Різальним краєм торкається скла
e. Не торкається скла на 1,5 мм

19. Яка послідовність нанесення шарів керамічного покриття на металевий каркас мостоподібного протеза?
a. Емалевий, опаковий, дентинний
b. Емалевий, дентинний, опаковий
c. Опаковий, емалевий, дентинний
d. Дентинний, емалевий, опаковий
*e. Опаковий, дентинний, емалевий

20. У пацієнта після року користування повним знімним пластинковим протезом відбувся перелом базису в ділянці фронтальних зубів. Яким матеріалом технік зубний проведе лагодження протеза?
*a. Редонт
b. Фторакс
c. Бакрил
d. Синма-М
e. Етакрил-02

21. У пацієнта внаслідок ДТП відбувся перелом нижньої щелепи зі зміщенням. Потрібно застосувати апарат для переміщення уламка в правильне положення. Який апарат за механізмом дії буде застосовано?
a. Фіксувальний
b. Комбінований
*c. Репонувальний
d. Заміщувальний
e. Обтурувальний

22. У наявності якого елемента полягає конструктивна відмінність апарата Хургіної від накушувальної пластинки Катца?
a. Кламерів Адамса, Шварца
b. Похилої площини
c. Перекидних петель
*d. Ортодонтичного гвинта
e. Базису

23. Під час виготовлення пластмасового мостоподібного протеза технік зубний на лабораторному етапі проводить заміну воску на пластмасу. Яким методом виготовляється ця конструкція?
a. Спіканням
*b. Полімеризацією
c. Литтям
d. Дублюванням
e. Паянням

24. Чим обмежена ніша заглиблення підпоясового простору, що визначається під час проведення паралелометрії?
a. Стержнем паралелометра, поверхнею зуба з боку дефекту та слизовою оболонкою щоки
b. Стержнем паралелометра, слизовою оболонкою ясен та слизовою оболонкою язика
c. Слизовою оболонкою ясен, стержнем паралелометра та екватором сусіднього зуба
d. Сусіднім зубом, поверхнею зуба з боку дефекту та слизовою оболонкою ясен
*e. Стержнем паралелометра, поверхнею зуба з боку дефекту та слизовою оболонкою ясен

25. Техніку зубному треба зробити безметалевий керамічний мостоподібний протез. Який метод для виготовлення цієї конструкції використає технік?
a. Штампування
*b. Комп'ютерне фрезерування
c. Гарячу полімеризацію
d. Холодну полімеризацію
e. Лиття

26. Укажіть, за рахунок чого відбувається фіксація штучних фарфорових зубів із акриловим базисом знімних протезів.
a. Адгезії
b. Гальванізації
c. Комбінованого з'єднання
*d. Механічного з'єднання
e. Хімічного з'єднання

27. У зуботехнічній лабораторії виготовляють металокерамічну конструкцію. Який технологічний етап треба виконати одразу після проведення литва та звільнення металевого каркаса конструкції від ливників?
a. Оксидування
b. Обробку етиловим ефіром
c. Ультразвукову обробку
*d. Обробку шліфувальними кругами та абразивними головками
e. Піскоструменеву обробку

28. Укажіть, у яких випадках технік зубний виготовляє розбірний незнімний мостоподібний протез.
a. Опорні зуби мають паралельність
*b. Опорні зуби або одна з опор значно нахилені один до одного в бік дефекту
c. Патологічна стертість природних зубів із заниженням висоти центральної оклюзії
d. Патологічна стертість природних зубів із завищенням висоти центральної оклюзії
e. Подовження зубо-альвеолярного відростка в ділянці відсутніх зубів із протилежної щелепи

29. Після обстеження пацієнта лікар-стоматолог-ортопед рекомендує виготовлення металевої вкладки. Який метод виготовлення вкладки застосує лікар, якщо вкладка моделюється в порожнині рота пацієнта?
*a. Прямий
b. Комбінований
c. Зовнішній
d. Зворотний
e. Внутрішній

30. На лабораторному етапі виготовлення каркаса металокерамічного мостоподібного протеза з опорами на зуби 11 та 23 технік зубний моделює тіло протеза. Яку форму проміжної частини доцільно застосувати?
a. Довільну
*b. Дотичну
c. Комбіновану
d. Сідлоподібну
e. Промивну

31. Після відливання моделі техніку зубному необхідно провести її обрізання. Яким пристроєм треба скористатися в цьому разі?
a. Оклюдатором
b. Кюветою
*c. Тримером
d. Полімеризатором
e. Фрезерувальним станком

32. Який етап під час виготовлення повного знімного протеза є наступним після визначення центрального співвідношення щелеп?
a. Попереднє моделювання базису протеза
*b. Гіпсування моделей в оклюдатор чи артикулятор
c. -
d. Постановка штучних зубних рядів
e. Остаточне моделювання базису протеза

33. Якими конструкційними елементами зумовлена сила дії механічно діючих ортодонтичних апаратів?
a. Пелотом, кільцем, петлею
b. Базисом, щитом, пелотом
c. Лігатурою, накладкою, площиною
*d. Дугою, пружиною, гвинтом
e. Плечем, відростком, тілом

34. На лабораторному етапі виготовлення куксової вкладки непрямим методом технік зубний гіпсує модель в артикулятор. У якій оклюзії проводиться гіпсування моделей?
*a. Центральній
b. Задній
c. Бічній лівій
d. Бічній правій
e. Передній

35. Укажіть, якої помилки припустився технік зубний під час полімеризації пластмаси, якщо з'явилася пористість стиснення?
a. Випаровування мономера всередині формувальної маси, що полімеризується
b. Надлишок мономера в масі
c. Збільшення об'єму маси, що полімеризується
*d. Недостатній об'єм маси, що полімеризується
e. Недостатня кількість мономера

36. У разі якого з'єднання кламер з'єднується з протезом нерухомо, а жувальний тиск передається опорним зубам через кламер?
a. Напівлабільного
*b. Жорсткого
c. Комбінованого
d. Сферичного
e. Лабільного

37. До якої групи належать матеріали для моделювання, лабораторні воски, ізоляційні та покривні матеріали, абразивні та полірувальні матеріали?
a. Відбиткових
b. Основних
*c. Допоміжних
d. Полімерних
e. Металевих сплавів

38. Під час виготовлення куксової вкладки непрямим методом пацієнту зняли робочий, допоміжний та оклюзійний відбитки. Яким буде наступний етап виготовлення конструкції?
a. Литво
*b. Виготовлення моделей
c. Моделювання воскової репродукції
d. Гіпсування моделей в артикулятор
e. Оброблення та припасування на моделі

39. Укажіть, у якому випадку під час конструювання зубних рядів роблять накушувальну ділянку на піднебінній поверхні верхнього протеза.
a. -
b. Відкритого прикусу
*c. Прогнатичного співвідношення щелеп
d. Ортогнатичного співвідношення щелеп
e. Прогенічного співвідношення щелеп

40. Під час роботи технік зубний використовує фінагель. Укажіть його призначення.
*a. Виріз для обрізання моделей
b. Ємкість для замішування пластмаси
c. Скальпель для зрізання воску
d. Шпатель для замішування гіпсу
e. Ніж для роботи з гіпсом

41. Яку назву має здатність матеріалу чинити опір дії зовнішніх сил, не руйнуючись і не деформуючись?
a. Пластичність
b. Твердість
c. Жорсткість
d. Пружність
*e. Міцність

42. Чоловік віком 34 роки через постійні перебої з електропостачанням придбав дизельний генератор та розмістив його в гаражі під будинком. На наступний день його дружина відчула сонливість, головний біль, нудоту та запаморочення. Об'єктивно спостерігається: шкіра та видимі слизові оболонки рожевого кольору, ЧСС - 88/хв, ЧД - 23/хв. Отруєння якою речовиною, найімовірніше, відбувалося в постраждалої?
a. Аміаком
b. Хлором
*c. Чадним газом
d. Природним газом
e. Метаном

43. Яким чином край штучної коронки має охоплювати шийку природного зуба?
a. З одного боку
b. Довільно
c. Не повинен охоплювати шийку зуба, мати зазор до 1 мм
d. Не повинен охоплювати шийку зуба, мати зазор до 2 мм
*e. Щільно

44. Як називається відбиток, який відображає стан тканин протезного ложа під час функції?
*a. Функціональний
b. Робочий
c. Активний
d. Анатомічний
e. Демонстраційний

45. Що забезпечується розширенням формувальних мас під час твердіння та нагрівання?
a. Підвищення якості сплаву
b. Зменшення затрат металу
c. Зменшення дефектів литва
d. Створення гладкої поверхні
*e. Компенсація усадки металу

46. Після оброблення каркаса металокерамічної коронки твердосплавними фрезами технік зубний провів піскоструменеве оброблення. Як має виглядати поверхня каркаса після проведення піскоструменевого оброблення?
a. Гладка однорідна блискуча поверхня
b. Шорстка однорідна блискуча поверхня
c. Шорстка однорідна нематова поверхня
*d. Шорстка однорідна матова поверхня
e. Гладка однорідна неблискуча поверхня

47. Яка оклюзійна крива проходить через жувальні поверхні молярів з правого та лівого боків у поперечному напрямку?
a. Вертикальна
b. Центральна
c. Фронтальна
*d. Трансверзальна
e. Сагітальна

48. Які інструменти та матеріали в стоматологічній практиці мають піддаватися стерилізації?
*a. Усі інструменти та матеріали, які контактують з рановою поверхнею
b. Нові інструменти та матеріали перед застосуванням
c. Інструменти одноразового використання
d. Інструменти багаторазового використання
e. Усі інструменти та матеріали, що використовуються під час стоматологічних маніпуляцій

49. Укажіть методи виготовлення штучних коронок.
a. Литі, опорні, комбіновані
*b. Штамповані, литі, шляхом полімеризації, шляхом обжигу
c. Тимчасові, штамповані, постійні
d. Тимчасові, опорні, постійні
e. Штамповані, литі, опорні

50. Укажіть, які пластмаси належать до базисних.
a. Редонт, Етакрил, Протакрил
b. Карбопласт, Протакрил, Редонт
*c. Фторакс, Етакрил, Акрел
d. Карбопласт, Фторакс, Протакрил
e. Стадонт, Фторакс, Акрел

51. Технік зубний отримав замовлення-наряд на виготовлення незнімної ортопедичної конструкції для протезування в ділянці двох видалених зубів. Який протез буде виготовляти технік?
a. Бюгельний
b. Імедіат-протез
c. Частковий знімний пластинковий
d. Повний знімний пластинковий
*e. Мостоподібний

52. Укажіть, який метод гіпсування в кювету воскової композиції протеза застосовують з виставленими передніми зубами на приточці.
a. Прямий
b. Обернений
c. Косий
*d. Комбінований
e. Зворотний

53. Укажіть основне застосування липкого воску під час виготовлення протезів у зуботехнічній лабораторії.
a. Виготовлення воскових шаблонів
b. Моделювання анатомічної форми зуба
c. Моделювання проміжної частини незнімних протезів
*d. Тимчасове склеювання частин протезів перед паянням
e. Гравіювання шийки зуба на гіпсовому стовпчику

54. Як називається сполучення двох або кількох металів, при якому утворюється однорідна речовина, що має нові властивості, не притаманні жодному з компонентів?
a. Елемент
b. Полімер
c. Композиція
d. Сполука
*e. Сплав

55. Назвіть елемент ливникової системи, завдяки якому можна уникнути утворення усадкових раковин та знизити ступінь усадки деталі.
a. Штифт
b. Кільце
c. Повітровід
d. Ливник
*e. Муфта

56. За допомогою якого апарата на моделі визначають паралельність стінок опорних зубів, наносять кламерну лінію та визначають вид і місце розташування кламерів?
a. Артикулятора
b. Полімеризатора
*c. Паралелометра
d. Оклюдатора
e. Вібростолика

57. Яку функцію виконують ретенційні ортодонтичні апарати?
a. Нормалізують функцію ковтання
b. Запобігають можливому розвитку аномалій
*c. Закріплюють результати ортодонтичного лікування
d. Усувають сформовані зубо-щелепні аномалії
e. Нормалізують функцію дихання

58. Зміщення якого уламка при двобічному ментальному переломі може спричинити асфіксію у потерпілого?
*a. Середнього
b. Бічних
c. -
d. Великого
e. Малого

59. Дайте визначення поняттю відбиток.
a. -
b. Частина протеза, у якій укріплюють штучні зуби та фіксувальні елементи
c. Позитивне об'ємне зображення зубного ряду та прилеглих до нього зон
d. Позитивне об'ємне зображення тканин протезного ложа та прилеглих до нього зон
*e. Негативне зображення тканин протезного ложа та прилеглих до нього зон

60. Під час виготовлення штампованих коронок використовують апарат "Самсон". Яке його призначення?
a. Зменшення товщини стінки гільзи
*b. Зменшення діаметра гільзи
c. Зняття наклепу
d. Шліфування коронки
e. Збільшення розміру гільзи

61. Укажіть механічний метод фіксації часткових знімних протезів.
a. Анатомічні утворення
b. Присмоктувальні пристрої Рауе
c. Під'язиковий простір
d. Принцип замикаючого клапана
*e. Кламери

62. У пацієнта після травми щелепно-лицевої ділянки звужена ротова щілина. У стоматологічній клініці виготовляється знімний протез для заміщення дефектів зубного ряду. Яка конструкційна особливість цього протеза?
*a. Розбірний
b. Пустотілий
c. Має формувальну частину
d. З дублювальним зубним рядом
e. З обтуратором

63. Укажіть, які каталізатори можуть застосовуватися для прискорення реакції кристалізації гіпсу.
a. Метанол, столярний клей, метиловий спирт, поліпропіленгліколь
*b. Хлорид натрію, хлорид калію, сульфат калію, сульфат натрію, нітрат калію
c. Тетраборат натрію, столярний клей, цукор, етиловий спирт
d. Тетраборат кальцію, етиловий спирт, цукор, сульфат кальцію
e. Хлорид кальцію, сульфат цинку, нітрат срібла, цукор, метанол

64. До якої групи за класифікацією шин та апаратів належить проста шина Вебера?
a. Наясенних
b. Назубних
c. Комбінованих
*d. Зубоясенних
e. Позаротових

65. Які показання існують до виготовлення штучних коронок?
a. Відновлення зруйнованої апроксимальної поверхні зуба
b. Відновлення естетичної норми
c. Для опори мостоподібного протеза
d. Відновлення зруйнованої вестибулярної поверхні зуба та опори мостоподібного протеза
*e. Відновлення зруйнованої коронкової частини зуба та опори мостоподібного протеза

66. Організовується зуботехнічна лабораторія при стоматологічній поліклініці. Яку мінімальну площу треба виділити відповідно до санітарних вимог на одного техніка зубного?
*a. 4 м^2
b. 3,5 м^2
c. 4,5 м^2
d. 3,0 м^2
e. 2,5 м^2

67. Для виготовлення металокерамічної конструкції на металевий каркас наносять опаковий шар. Який технологічний етап технік зубний має виконати безпосередньо перед нанесенням опакового шару?
a. Гальванопластику
b. Ультразвукове очищення каркаса
*c. Оксидування каркаса
d. Піскоструменеве оброблення каркаса
e. Повторне піскоструменеве оброблення каркаса

68. Для іммобілізації зіставлених уламків щелеп у правильному положенні показано виготовлення алюмінієвої дротяної шини Тігерштедта. Який інструмент треба застосувати?
a. Моделювальний шпатель
b. Корнцанг
*c. Крампонні щипці
d. Металевий молоточок
e. Мікрометр

69. Виготовляючи знімний протез, під час підготовки моделей до роботи та креслення робочої моделі на ній необхідно нанести певні лінії. Які основні лінії наносять на робочу модель?
*a. Межі протеза, середину альвеолярного відростка, серединну лінію моделі, ділянки, що підлягають ізоляції
b. Межі протеза, естетичний центр, середину альвеолярного відростка, лінії ікол та лінію посмішки
c. Межі протезного поля, середину альвеолярного відростка, лінію ікол, лінію посмішки
d. Межі протезного поля, зіничну лінію, носо-вушну лінію, серединну лінію моделі
e. Середину альвеолярного відростка, серединну лінію моделі, ділянки, що ізолюють, лінію посмішки

70. У якому разі багатоланковий кламер застосовується як дуга бюгельного протеза на нижню щелепу?
a. Глибокого прикусу
b. Значної двосторонньої конвергенції бічних зубів
c. Значного нахилу альвеолярного відростка вперед
d. Глибокого дна ротової порожнини
*e. Малого простору між дном ротової порожнини та ясенним краєм

71. Яке розташування має цемент у структурі зуба?
*a. Знаходиться на поверхні кореня зуба
b. Укриває коронку зуба
c. Знаходиться під шаром емалі
d. Локалізований у порожнині зуба
e. Знаходиться в ділянці шийки зуба

72. У якій кімнаті зубопротезної лабораторії проводять приготування пластмасового тіста?
a. Полірувальній кімнаті за наявності місцевої витяжки
b. Основній кімнаті за наявності місцевої витяжки
c. Будь-якій кімнаті за наявності загальної витяжки
d. Паяльній кімнаті у витяжній шафі
*e. Полімеризаційній кімнаті у витяжній шафі

73. Яке обладнання застосовують для спікання фарфорових коронок?
*a. Спеціальну піч із вакуумом
b. Відкрите полум'я
c. Високочастотну піч
d. Сухожарову шафу
e. Звичайну муфельну піч

74. Які компоненти є основними в стоматологічних фарфорових масах?
a. Каолін, кварц, апатит
b. Каолін, тальк, боратне скло
c. Каолін, гіпс, корунд
d. Каолін, кварц, гіпс
*e. Каолін, кварц, польовий шпат

75. Для виготовлення металопластмасової коронки обов'язковим технологічним етапом є нанесення елементів ретенції на восковий ковпачок. З якою метою технік зубний наносить ретенційні елементи?
a. Для фіксації металопластмасової коронки
b. Для iзоляцiї пластмаси вiд гiпсу
*c. Для механічної фіксації між пластмасою та металом
d. Для ізоляції металу вiд пластмаси
e. Для компенсацiї усадки металу

76. Що вважається найкращим орієнтиром під час моделювання коронки зуба?
a. Однойменний зуб протилежної щелепи
b. Зуб-антагоніст
c. Штучна коронка однойменного зуба
*d. Однойменний зуб протилежного боку
e. Муляж

77. Техніку зубному треба зробити коронки для захисту препарованих зубів від впливу зовнішнього середовища на час проведення спеціальних підготовчих заходів перед протезуванням. Які коронки буде виготовляти технік?
a. Фіксувальні
b. Опорні
c. Напівкоронки
d. Відновлювальні
*e. Тимчасові

78. Якої помилки припустилися, якщо під час перевірки конструкції протеза в пацієнта змикаються тільки бічні зуби з обох боків, а у фронтальній ділянці - щілина?
a. До роботи був прийнятий відбиток, що не відповідає вимогам
b. Помилки під час виготовлення прикусних шаблонів
c. Визначена одна з бічних оклюзій
d. Неправильно були закріплені моделі під час гіпсування в оклюдатор
*e. Визначена передня оклюзія

79. Недотримання яких правил може спричинити виникнення газової пористості пластмаси?
a. Дозування мономера
b. Стабільного тиску
c. Дозування полімеру
d. Моделювання
*e. Режиму полімеризації

80. Визначте місце розташування тіла утримувального кламера.
a. У базисі протеза під штучними зубами
*b. На апроксимальній поверхні зуба
c. На вестибулярній поверхні зуба
d. На оральній поверхні зуба
e. У базисі протеза вздовж його краю

81. Укажіть, що наносять на кінцевому лабораторному етапі виготовлення керамічної коронки?
a. Емаль
*b. Глазур
c. Покривний лак
d. Плечову масу
e. Дентин

82. Укажіть, як розташовується відросток одноплечового гнутого утримувального кламера.
a. На вестибулярній поверхні зуба
b. На апроксимальній поверхні зуба
c. Між екватором зуба та яснами
d. -
*e. У базисі протеза на відстані 1-2 мм від моделі

83. Який елемент бюгельного протеза передає опорному зубу вертикальне жувальне навантаження, перешкоджає осіданню протеза під навантаженням та створює контакт протеза з опорним зубом?
a. Утримувальний кламер
b. Дуга протеза
c. Базис протеза
*d. Оклюзійна накладка
e. Сідло протеза

84. Яке буде навантаження на опорні зуби під час зменшення площі оклюзійної поверхні проміжної частини мостоподібного протеза?
a. Зростає поступово
b. Не змінюється
c. Рівномірне
d. Збільшене
*e. Зменшене

85. Для відтворення анатомічної форми зуба технік зубний проводить етап, на якому здійснюється поступове нашарування розплавленого воску на всі поверхні кукси гіпсового зуба. Який етап виготовлення коронки проводить технік?
a. Копіювання
b. Штампування
c. Реструктурування
*d. Моделювання
e. Виливання

86. Укажіть, у якій площині відображаються аномалії прикусу за класифікацією Енгля.
a. Діагональній
b. Трансверзальній
c. Вертикальній
d. Оклюзійній
*e. Сагітальній

87. Укажіть масове співвідношення порошку та рідини для приготування пластмасового тіста.
*a. 2:1
b. 5:1
c. 2:3
d. 1:1
e. 2:5

88. На першому лабораторному етапі виготовлення металокерамічної коронки технік зубний відливає робочу частину розбірної моделі. Який вид гіпсу за класом твердості треба застосувати?
*a. 4 клас
b. 3 клас
c. 1 клас
d. 5 клас
e. 2 клас

89. Технік зубний виготовляє знімну ортопедичну конструкцію. Як називається система фіксації, що складається з опорних незнімних частин у вигляді коронок або надкоронкових ковпачків, між якими розміщена "штанга" - патриця?
a. Шарнірна
b. Телескопічна
*c. Балкова
d. Кламерна
e. Замкова

90. Пацієнту з несправжнім суглобом нижньої щелепи зі значною рухомістю уламків планується виготовлення знімного пластинкового протеза. Яка конструкційна особливість цього протеза?
*a. Протез із шарніром
b. Протез із ясенним пелотом
c. Протез із телескопічною коронкою
d. Пустотілий протез
e. Протез із кламером

91. Які є види лінійної кламерної фіксації протезів?
a. Міжальвеолярна, верхньощелепна, нижньощелепна
*b. Сагітальна, трансверзальна, діагональна
c. Внутрішньоротова, зовнішньоротова, комбінована
d. Точкова, лінійна, площинна
e. Міжщелепна, однощелепна, позащелепна

92. З якою метою моделюють уступ між дугою та сідлоподібною частиною під час виготовлення воскової репродукції каркаса бюгельного протеза?
a. -
b. Для зміцнення металевого каркаса протеза
c. Для покращення естетичності протеза
*d. З'єднати дугу із сідлоподібною частиною, утворивши місце ретенції пластмаси
e. З'єднати дугу із сідлоподібною частиною, відростком та тілом кламера

93. Укажіть, чим характеризується ІІ клас ІІ підклас за Енглем у класифікації зубощелепних аномалій.
a. Верхні та нижні бічні зуби нахилені назад (орально)
b. Звуження нижнього зубного ряду з віялоподібним положенням та нахилом назад верхніх фронтальних зубів
c. Розширення верхнього зубного ряду з віялоподібним положенням та нахилом уперед верхніх фронтальних зубів, наявність між ними діастем і трем
*d. Верхні фронтальні зуби нахилені назад (орально), верхні різці щільно прилягають до нижніх та глибоко їх перекривають
e. Верхні фронтальні зуби нахилені уперед (вестибулярно), верхні різці щільно прилягають до нижніх і глибоко їх перекривають

94. Для відливання моделей технік зубний застосовує гіпс. Укажіть хімічну формулу напівводневого гіпсу, що застосовується в ортопедичній стоматології.
a. Ca_2SO_4 · 2H_2O
b. CaSO_4 · 2H_2O
c. Ca_2SO_4 · H_2O_2
d. CaSO_4 · H_2O_2
*e. (CaSO_4)_2 · H_2O

95. Технік зубний наносить шари керамічної маси на каркас металокерамічної конструкції. На яку ділянку майбутньої конструкції треба нанести наступний шар після спікання опакового шару?
a. Ділянку ясен
b. Апроксимальну
c. Екватора коронкової частини
d. Жувальної поверхні
*e. Пришийкового уступу

96. Під час виготовлення повних знімних пластинкових протезів на одному з лабораторних етапів виготовляють прикусні шаблони з оклюзійними валиками. З якого воску проводять їх виготовлення?
a. Моделювального
b. Універсального
c. Липкого
d. Бюгельного
*e. Базисного

97. Із яких компонентів складаються замкові кріплення бюгельного протеза?
*a. Патриці та матриці
b. Матриці та кнопки
c. Кламера, патриці, матриці
d. Патриці та кнопки
e. Патриці та телескопа

98. У клініці ортопедичної стоматології виготовляють металокерамічний мостоподібний протез. Провели клінічний етап припасування металевого каркаса. Який наступний етап виготовлення протеза?
a. Паралелометрія
b. Фіксація протеза
c. Дублювання моделей
d. Зняття відбитків
*e. Нанесення керамічного облицювання

99. Для виготовлення каркаса бюгельного протеза застосовують лиття. Одним з матеріалів, що забезпечують цей процес, є формувальні суміші. На які групи їх поділяють?
a. Рослинні, мінеральні, синтетичні
b. Кобальто-хромові, титанові, нікель-хромові
*c. Фосфатні, силікатні, гіпсові
d. Пластмасові, керамічні, сіталові
e. Силіконові, тіоколові, альгінатні

100. Які недоліки мають металокерамічні конструкції?
*a. Значне препарування зубів, можливе стирання зубів-антагоністів
b. Алергійні реакції на матеріали протеза, складність виготовлення
c. Нещільне прилягання до кукси зуба, необхідність препарування зубів
d. Недостатня естетичність конструкції, необхідність виготовлення розбірної моделі
e. Незначне препарування зубів, легко знімаються

101. Де проходить межа базису часткового знімного пластинкового протеза на нижній щелепі в ділянці фронтальних природних зубів з оральної поверхні?
a. Доходить до рівня шийок зубів
b. Перекриває всю оральну поверхню зубів
c. Перекриває зуби наполовину
d. Перекриває зуби на одну третину
*e. Перекриває зуби на дві третини

102. Укажіть мету оксидування металевого каркаса перед нанесенням керамічної маси.
a. Для міцності металевого каркаса
*b. Для утворення оксидів та хімічного з'єднання з опаковим шаром
c. Для знежирення металевого каркаса
d. Для з'єднання з дентиновим шаром
e. Для усунення просвічування металу

103. Що означає термін "адентія"?
a. Анатомічно неправильне положення одного або кількох зубів у зубному ряду
b. Розміри коронок, що виходять за межі норми в бік зменшення
c. Розміри коронок, що виходять за межі норми в бік збільшення
d. Збільшення кількості зубів
*e. Повна або ж часткова відсутність зубів

104. Яка мета вибілювання мостоподібних протезів?
*a. Видалення окалини
b. Створення умов для полімеризації
c. Усунення нерівності поверхні
d. Поліпшення естетичних показників
e. Підвищення корозійної стійкості

105. Укажіть, хто позначає межі місця ізоляції піднебінного торуса на гіпсовій моделі.
a. Сестра медична кабінету
b. Технік зубний
c. Адміністратор клініки
*d. Лікар-стоматолог-ортопед
e. Пацієнт

106. Яка мінімальна товщина каркаса металокерамічної коронки після його обробки дрібнодисперсними твердосплавними фрезами в результаті перевірки мікрометром?
a. 0,4 мм
b. 0,7 мм
c. 0,6 мм
d. 0,5 мм
*e. 0,3 мм

107. Скільки метрів, згідно із санітарно-гігієнічними нормативами, має бути мінімальна висота стоматологічного кабінету?
a. 2
*b. 3
c. 4
d. 4,5
e. 2,5

108. Назвіть елементи мостоподібного протеза.
a. Опорні елементи та базис
b. Проміжна частина та кламери
*c. Опорні елементи та проміжна частина
d. Оклюзійна накладка та проміжна частина
e. Опорні елементи та оклюзійна накладка

109. Які штучні коронки виготовляють для утримання лікарських засобів, ортопедичних або щелепно-лицевих апаратів?
*a. Фіксувальні
b. Опорні
c. Відновні
d. Шинувальні
e. Тимчасові

110. Укажіть інгібітори, що використовують для сповільнення реакції кристалізації гіпсу.
a. Хлорид натрію, хлорид калію, сульфат натрію, сульфат калію, нітрат калію
b. Метанол, нітрат заліза, сульфат срібла, оксид цинку, ефіри
c. Хлорид кальцію, сульфат цинку, нітрат срібла, метиловий спирт, хлористий натрій
d. Метиловий спирт, тетраборат кальцію, поліпропиленгліколь, сульфатна кислота, сульфід тетраборату
*e. Тетраборат натрію, столярний клей, цукор, етиловий спирт

111. Під час виготовлення бюгельного протеза технік зубний моделює дугу на верхній щелепі певних розмірів та у правильному розміщенні, що є запорукою об'єднання всіх елементів в єдине ціле. Якою має бути ширина дуги на верхній щелепі?
a. 1-2 мм
*b. 5-10 мм
c. 11-15 мм
d. 3-4 мм
e. 16-20 мм

112. Пацієнту віком 60 років планується виготовлення повного знімного протеза на верхню щелепу. Які дії треба виконати техніку зубному для збереження клапанної зони на відбитку?
a. Формування
b. Склеювання
*c. Окантовування
d. Підрізання
e. Моделювання

113. Чим може бути спричинений симптом "постукування" та "клацання" штучних зубів під час розмови в пацієнта, що користується знімним протезом?
*a. Завищеною висотою прикусу
b. Збільшенням меж базису на піднебінні верхнього протеза
c. Обмеженням простору для язика
d. Заниженою висотою прикусу
e. Збільшенням меж базису протеза на нижній щелепі в під'язиковій ділянці

114. Що визначає позначена на восковому валику "лінія усмішки"?
*a. Рівень шийок фронтальних зубів
b. Рівень розслаблення м'язів
c. Розмір нижньої третини обличчя
d. Відстань, на яку розмикаються зубні ряди
e. Відстань між іклами верхньої щелепи

115. Які елементи знімних ортодонтичних конструкцій належать до фіксувальних?
*a. Кламери Шварца та Адамса, вестибулярна дуга
b. Протрагуюча та рукоподібні пружини, пружина Коффіна
c. Кламери Шварца та Адамса, вестибулярна дуга, піднебінна дуга, пружина Коффіна
d. Кламери Шварца та Адамса, вестибулярна дуга, протрагуюча пружина
e. Кламери Шварца та Адамса, вестибулярна дуга, пружини Калвеліса

116. Які види робіт потребують виготовлення розбірної комбінованої моделі?
a. Бюгельні протези з опорою на телескопічні коронки
b. Повні знімні протези
c. Повні знімні та металокерамічні незнімні протези
*d. Суцільнолиті, керамічні та металокерамічні незнімні протези
e. Часткові знімні та бюгельні протези

117. Укажіть особливості постановки штучних зубів під час виготовлення часткового знімного пластинкового протеза за умови дефекту зубного ряду на верхній щелепі у фронтальній ділянці.
a. Зі зміщенням у присінковому напрямку на 1/3 їх товщини від середини гребеня
b. Зі зміщенням у піднебінному напрямку на всю їх товщину від середини гребеня
*c. Зі зміщенням у присінковому напрямку на 2/3 їх товщини від середини гребеня
d. Зі зміщенням у присінковому напрямку на всю їх товщину від середини гребеня
e. Зі зміщенням у піднебінному напрямку на 2/3 їх товщини від середини гребеня

118. Який діаметр ортодонтичного дроту використовують для виготовлення кламера Адамса?
a. 0,8 мм
*b. 0,6 мм
c. 1,0 мм
d. -
e. 1,2 мм

119. Під час виготовлення металокерамічної коронки після проведення етапу препарування зуба планується зняття відбитків. Який відбитковий матеріал треба застосувати для робочого відбитка, щоб якісно виготовити ортопедичну конструкцію?
a. Альгінатний
b. Гіпс
c. Термопластичний
*d. Силіконовий
e. Цинкоксидевгеноловий

120. Пацієнту планують виготовити металокерамічний мостоподібний протез з опорою на два зуба. Який вид препарування опорних зубів найдоцільніше застосувати в цьому разі?
*a. У вигляді усіченого конуса з уступом
b. Паралельність сторін без уступу
c. У формі циліндра з уступом
d. У вигляді усіченого конуса без уступу
e. Паралельність сторін з уступом

121. Укажіть групу дефектів зубних рядів за А.І. Бетельманом, за умови якої можна зіставити моделі в положенні центральної оклюзії без застосування шаблонів з прикусними валиками.
a. Четверта
*b. Перша
c. -
d. Третя
e. Друга

122. У чоловіка віком 45 років спостерігається двосторонній кінцевий дефект зубного ряду на нижній щелепі, що обмежений іклами. Пацієнту планується виготовити бюгельний протез. До якого виду протезів він належить?
a. Умовно знімний
b. Повний знімний
c. Незнімний
d. Частковий знімний пластинковий
*e. Частковий знімний

123. Чоловік, який під час прийому їжі сміявся, жваво жестикулював, раптом рвучко підвівся, руками схопився за шию, почав інтенсивно кашляти, з'явилися ознаки задухи. Якою буде невідкладна допомога в цьому разі?
a. Стимулювати кашель
*b. Застосувати прийом Геймліха
c. Закинути голову назад
d. Підняти його руки вгору
e. Увести повітровід

124. У пацієнта діагностовано дефект коронки зуба. Для виготовлення вкладки непрямим методом лікар-стоматолог-ортопед підготував порожнину для вкладки. Який етап протезування має бути наступним?
*a. Отримання відбитка
b. Відливання вкладки
c. Виготовлення вкладки
d. Моделювання вкладки
e. Виготовлення моделі

125. Як поділяються ложки для відбитків за методом виготовлення?
a. Складні та розбірні
b. Допоміжні та індивідуальні
c. Функціональні та складні
d. Робочі та допоміжні
*e. Індивідуальні та стандартні

126. У пацієнта під час стоматологічного прийому після введення анестетика з'явився щільний набряк повік, губ, носа, гавкаючий кашель, тяжке дихання та охриплість голосу. Який стан, найімовірніше, виник у пацієнта?
a. Епілептичний напад
b. Анафілактичний шок
c. Аспіраційна асфіксія
d. Напад бронхіальної астми
*e. Набряк Квінке

127. У якій стадії дозрівання акрилову пластмасу пакують у кювету під час компресійного пресування?
a. Твердій
*b. Тістоподібній
c. Гумоподібній
d. Піскоподібній
e. Ниток, що тягнуться

128. У якому вигляді представлений мономер у зубопротезних акрилових пластмасах?
a. Суспензії
b. Крему
c. Пасти
d. Порошку
*e. Рідини

129. У пацієнта на верхній щелепі наявний тільки зуб 13. Планується виготовити частковий знімний пластинковий протез. Який вид фіксації відносно розташування опорних зубів буде застосований на цій конструкції?
a. Сагітальна
*b. Точкова
c. Трансверзальна
d. Площинна
e. Діагональна

130. Який кламер має розщеплені Т-подібні плечі?
a. Бонвіля
b. Березовського
c. Джексона
*d. Роуча
e. Аккера

131. Укажіть умови для застосування замкових кріплень у бюгельних протезах.
*a. Достатня висота клінічної коронки опорного зуба
b. Значний нахил опорного зуба в оральний бік
c. Значний нахил опорного зуба у вестибулярний бік
d. Значний нахил опорного зуба у бік дефекту
e. Низька коронка опорного зуба

132. Виберіть із нижченаведених варіантів причину, що обмежує використання металопластмасових коронок у сучасній клініці ортопедичної стоматології.
*a. Стирання облицювального матеріалу
b. Необхідність полірування конструкції
c. Біоінертні властивості
d. Щільне прилягання коронки
e. Низькі естетичні характеристики

133. Що включає індивідуальна профілактика стоматологічних захворювань?
*a. Чищення зубів, раціональне харчування
b. Апаратний масаж ясен
c. Професійне чищення зубів
d. Лікування захворювань пародонта
e. Лікування карієсу та його ускладнень

134. До якого типу належить кламер, що застосовується у разі середнього (типового) розташування межової лінії?
a. Ney 3 - Комбінований
b. Ney 5 - Кільцевий
c. Ney 2 - Роуча
*d. Ney 1 - Аккера
e. Ney 4 - Зворотної дії

135. Після обстеження пацієнта лікар-стоматолог-ортопед рекомендує виготовлення мікропротеза, що відновлює порушену анатомічну цілісність зуба. Яку конструкцію запропонував виготовити лікар?
a. Імедіат-протез
b. Штучний зуб
c. Капу
*d. Вкладку
e. Коронку

136. Застосування якого приладу є необхідною умовою для виготовлення вогнетривкої моделі?
a. Паяльного апарата
*b. Вібростолика
c. Піскоструменевого апарата
d. Центрифуги
e. Муфельної печі

137. Укажіть апарат, що відтворює вертикальні, сагітальні та трансверзальні рухи нижньої щелепи.
a. Медіатор
*b. Артикулятор
c. Калота
d. Бромштром
e. Оклюдатор

138. Який головний недолік мостоподібного протеза з пластмаси?
a. Висока вартість
*b. Низька міцність
c. Складність виготовлення
d. Низька косметичність
e. Недостатня фіксація

139. Якою має бути форма поперечного перетину дуги бюгельного протеза на нижній щелепі?
a. Напівкругла, напівгрушеподібна, прямокутна
b. Напівгрушеподібна, квадратна, напівовальна
*c. Напівовальна, напівкругла, напівгрушеподібна
d. Напівкругла, трикутна, напівовальна
e. Напівкругла, прямокутна, пласка

140. Для моделювання якої частини зубного протеза використовують палички воску "Модевакс" синього кольору?
a. Коронкової
b. Пришийкової
c. Базису
d. Кореневої
*e. Проміжної

141. Під час виготовлення металокерамічного мостоподібного протеза технік зубний припасовує металевий каркас на моделі. Яка відстань має бути від нього до зубів-антагоністів?
a. 2,5 мм
b. 3,0 мм
c. 0,5 мм
*d. 1,5 мм
e. 0,3 мм

142. Що треба змоделювати під час виготовлення суцільнолитого мостоподібного протеза з керамічним облицюванням з піднебінної поверхні - на верхній та язикової - на нижній щелепах для надання каркасу міцності та запобігання захворюванням тканин пародонта?
*a. Пришийкову гірлянду
b. Стоншену зону
c. Потовщену зону
d. Ретенційні намистини
e. Механічні зачепи

143. Укажіть, до апаратів якої дії належить капа Шварца.
a. Ретенційних
b. Механічних
*c. Функціональних
d. Комбінованих
e. Профілактичних

144. Укажіть помилки та ускладнення, що виникають під час препарування каріозної порожнини.
a. Неправильний вибір лікарських засобів
b. Недотримання правил асептики та антисептики лікарем
*c. Перфорація дна каріозної порожнини
d. Прогресування запального процесу в пульпі
e. Неправильний вибір пломбувальних матеріалів

145. Як називається характерне для кожної людини змикання зубних рядів у центральній оклюзії, що враховують під час конструювання зубних рядів?
a. Висота прикусу
b. Фізіологічний спокій
*c. Прикус
d. Артикуляція
e. Центральна оклюзія

146. Під час виготовлення мостоподібного протеза технік зубний розпочав етап моделювання під облицювання пластмасою. Який лак потрібно використати для попередження просвічування металу крізь пластмасу?
a. Сепараційний
b. Компенсаційний
c. Манікюрний
d. Ізоляційний
*e. Покривний

147. У пацієнта поодинокі низькі клінічні коронки опорних зубів, які можна використати як елементи фіксації в часткових знімних протезах із використанням технологій литва. Яку систему доцільно застосувати в цьому разі?
a. Опорних кламерів
b. Утримувальних кламерів
c. Пластмасових коронок
*d. Телескопічних коронок
e. Екваторних коронок

148. У якій ділянці зубного ряду показано конструювання зубів на приточуванні?
a. На верхній щелепі в бічному відділі
b. На нижній щелепі в бічному відділі
*c. На верхній щелепі у фронтальному відділі
d. На будь-якій ділянці верхньої щелепи
e. На нижній щелепі у фронтальному відділі

149. Під час перевірки конструкції повних знімних протезів у клініці виявлено, що в пацієнта зменшена нижня третина обличчя та надмірно виражені носо-губні складки. Якої помилки припустилися під час виготовлення протеза?
a. Помилка під час виготовлення прикусних шаблонів
b. Неправильно визначена центральна оклюзія
c. Помилка під час конструювання штучного зубного ряду
*d. Неправильно визначена міжальвеолярна висота
e. Помилка під час гіпсування моделей в оклюдатор

150. Під час виготовлення знімних протезів використовують базисний віск. Укажіть, у якому вигляді він випускається.
a. Круглі пластинки, діаметром 82 мм і товщиною 0,5 мм, рожевого кольору
*b. Прямокутні пластинки, 170x80x1,8 мм, рожевого кольору
c. Ланцетоподібні палички, 82x8,5x1,8 мм, темно-жовтого кольору
d. Прямокутні бруски, 40x9x8 мм, червоного або синього кольору
e. Чотиригранні призми, 70x80x5 мм, білого кольору

