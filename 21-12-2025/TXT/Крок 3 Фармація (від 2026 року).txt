1. Для визначення домішок поліциклічних ароматичних вуглеводнів використовують спектрофотометр. Який показник вимірюють цим приладом?
a. Динамічну в'язкість
b. Температуру плавлення
c. Кут обертання
*d. Оптичну густину
e. Температуру кипіння

2. Для пацієнтів із порушеннями функції якого органа існують обмеження щодо застосування лікарських засобів, які містять йод, під час симптоматичного лікування захворювань горла?
*a. Щитоподібної залози
b. Нирок
c. Серця
d. Підшлункової залози
e. Печінки

3. Укажіть лікарську форму для зовнішнього застосування, що містить суму рослинних екстрактів, диспергованих у липкій основі на основі каучуку, нанесеній на тканинні стрічки, і чинить місцеву дію.
a. Гідрогель
b. Припарка
c. Ліпофільний гель
*d. Пластир нашкірний
e. Крем ліпофільний

4. Законодавство України регламентує порядок відпуску лікарських засобів та супутніх товарів з аптечних закладів. Якій групі населення заборонено продаж та доставка ліків?
a. Заборону не встановлено
b. Покупцям із психічними захворюваннями
*c. Дітям до 14 років
d. Підліткам 15-18 років
e. Особам похилого віку

5. Яку водну витяжку готують із суміші рослинного матеріалу та води, настоюють на киплячій водяній бані впродовж 30 хв, потім 10 хв охолоджують, проціджують і доводять до необхідного об'єму очищеною водою?
a. Настій
b. Густий екстракт
*c. Відвар
d. Настойку
e. Рідкий екстракт

6. Яку концентрацію спирту етилового використає фармацевт для виготовлення 1%-го розчину левоміцетину спиртового?
a. 60%
b. 95%
*c. 70%
d. 96%
e. 90%

7. Для прийняття рішення про вибір методу лікування лікар зупинився на інформації, що ґрунтується на думці експертів. Якому рівню відповідає ця інформація згідно із засадами доказової медицини?
a. Помірна достовірність - В
b. Висока достовірність - А
c. -
*d. Невизначена достовірність - D
e. Обмежена достовірність - С

8. Про який вид побічної реакції має повідомити фармацевт до ДП "Державний експертний центр Міністерства охорони здоров'я України" через карту-повідомлення за наявності у пацієнта реакції на використання лікарського засобу, характер або тяжкість проявів якої узгоджуються з наявною інформацією про лікарський засіб в інструкції для медичного застосування зареєстрованого лікарського засобу?
*a. Передбачену
b. Серйозну
c. Несерйозну
d. Непередбачену
e. Незафіксовану

9. Уміст магнію хлориду гексагідрату згідно з вимогами ДФУ визначають методом прямого комплексонометричного титрування. Укажіть титрант цього методу.
*a. Натрію едетат
b. Калію бромід
c. Калію гідроксид
d. Калію хлорид
e. Натрію гідроксид

10. На які види поділяють медичне майно відповідно до облікової класифікації та Наказу Міністерства оборони України "Про затвердження Порядку постачання медичного майна Збройним Силам України в мирний час"?
*a. Інвентарне та витратне
b. Лабораторне та санітарно-господарче
c. Апаратне та інструментальне
d. Фармацевтичне та лікувальне
e. Спеціальне та споживче

11. Який економічний показник дозволяє оцінити ефективність торгово-фінансової та виробничої діяльності аптеки?
a. Сальдо
b. Інкрементальний показник
c. Торговельні накладення
*d. Рентабельність
e. Товарообіговість

12. До аптеки звернувся чоловік віком 25 років із застудою, основним симптомом якої є біль у горлі. Яку із нижченаведених скарг можна вважати "загрозливим" симптомом?
*a. Порушення ковтання
b. Незначна слабкість
c. Підвищення температури тіла до субфебрильної
d. Сухий помірний кашель
e. Нежить

13. Який жарознижувальний лікарський засіб є препаратом вибору для дитини віком 7 місяців?
*a. Парацетамол (суспензія)
b. Ібупрофен (капсули)
c. Парацетамол (таблетки)
d. Німесулід (порошок)
e. Ацетилсаліцилова кислота (таблетки)

14. Під час аварії та вибуху на атомній електростанції (АЕС) у повітря було викинуто близько 30 кг радіоактивного йоду. Який із радіопротекторів доцільно застосовувати у цьому разі?
*a. Йодид калію
b. Азитроміцин
c. Унітіол
d. Лейцин
e. Цистамін

15. Укажіть ефірну олію, основним компонентом якої є цинеол.
a. Лавандова
*b. Евкаліптова
c. Шавлієва
d. М'ятна
e. Лимонна

16. Залежно від змісту господарських операцій у фармації використовують різні види цін. Як називаються ціни, рівень яких штучно занижений, порівняно з цінами за звичайними комерційними операціями?
a. Регульовані
b. Монопольні
c. Фіксовані
*d. Демпінгові
e. Договірні

17. Хто затверджує перелік життєво необхідного та найбільш важливого медичного майна, що утримується на медичних складах для забезпечення військ у надзвичайних ситуаціях мирного часу, згідно з Порядком постачання медичного майна Збройним Силам України в мирний час?
a. Начальник військово-польової аптеки
b. Начальник генерального штабу
c. Начальник Держлікслужби з лікарських засобів
*d. Начальник служби забезпечення медичним майном
e. Військовий лікар

18. В аптечній технології лікарських засобів існують особливі (утруднені) випадки виготовлення водних розчинів. Укажіть умови розчинення кристалів міді сульфату у воді.
a. Розчиняють у гарячій воді
b. Під час розчинення додають натрію гідрокарбонат
c. Розчиняють у насиченому розчині калію йодиду
d. Розчиняють у попередньо профільтрованій чи процідженій воді
*e. Подрібнюють із невеликою кількістю води перед розчиненням

19. При потенціометричному визначенні рН згідно з вимогами ДФУ вимірюють різницю потенціалів між двома електродами - індикаторним та електродом порівняння, які занурюються у випробовуваний розчин. Укажіть індикаторний електрод, придатний для цього визначення.
*a. Скляний
b. Кисневий
c. Металічний
d. Платиновий
e. Стандартний

20. У рецептурно-виробничому відділі аптеки готують супозиторії методом виливання. Яку гідрофобну супозиторну основу використає фармацевт?
*a. Бутирол
b. Масло лавра черешкового
c. Масло какао
d. Поліетиленоксидну основу
e. Желатинно-гліцеринову основу

21. Який лікарський засіб використовують для лікування патології новонародженого, зумовленої дефіцитом сурфактанту, і як засіб неонатальної профілактики респіраторного дистрес-синдрому?
*a. Амброксол
b. Ацетилцистеїн
c. Глауцин
d. Бутамірат
e. Бромгексин

22. Із якою з фармакопей світу гармонізована будова Державної Фармакопеї України 2-го видання?
a. Британською Фармакопеєю
b. Фармакопеєю США
*c. Європейською Фармакопеєю
d. Японською Фармакопеєю
e. Фармакопеєю Німеччини

23. До проявів якої негативної реакції чи наслідку може призвести застосування масляних розчинів назальних крапель для симптоматичного лікування алергії в дітей до 2-х років?
a. Підвищення артеріального тиску
*b. Потрапляння їх у легені та розвиток пневмонії
c. Розвиток порушень серцевого ритму
d. Виникнення закрепу
e. Кандидозу верхніх дихальних шляхів

24. Яку форму влади демонструє лідер, використовуючи наявні у нього захоплюючі особисті характеристики та властивості, що охоче наслідуються підлеглими, які прагнуть бути такими самими, як він?
a. Заснована на примусі
b. Заснована на винагороді
c. Експертна
d. Законна
*e. Еталонна

25. Укажіть із нижченаведеного переліку лікарську рослинну сировину, що містить ненасичені жирні кислоти та використовується для профілактики атеросклерозу.
*a. Гарбуза насіння
b. Кропу плоди
c. Вільхи супліддя
d. Ехінацеї трава
e. Дягелю кореневища

26. Застосування якого з нижченаведених антибіотиків може викликати побічну дію - синдром "червоної людини"?
a. Стрептоміцину
*b. Ванкоміцину
c. Доксицикліну
d. Азитроміцину
e. Рифампіцину

27. На кого із суб'єктів забезпечення цивільного захисту покладено завдання з організації надання домедичної допомоги постраждалим у зоні надзвичайної ситуації?
a. Раду міністрів Автономної Республіки Крим, обласні Київську та Севастопольську міські державні адміністрації
b. Центральний орган виконавчої влади, що забезпечує формування державної політики у сфері цивільного захисту
*c. Центральний орган виконавчої влади, що реалізує державну політику у сфері цивільного захисту
d. Службу медицини катастроф України
e. Кабінет Міністрів України

28. Для очищення жирної шкіри використовують лікувально-косметичні лосьйони, до складу яких уводять кератолітичні компоненти. Яка з нижченаведених речовин має такі властивості?
a. Розчин водню пероксиду
*b. Кислота саліцилова
c. Гліцерин
d. Сік алое
e. Метилцелюлоза

29. Асистент фармацевта готує порошки, до складу яких входить натрію тетраборат. Укажіть особливість його введення до цієї лікарської форми.
a. Використовують тритурацію
b. Застосовують для затирання пор ступки
c. Застосовують метод "тришаровості"
*d. Розтирають зі спиртом етиловим
e. Додають в останню чергу

30. На який мікроорганізм спрямована дія кларитроміцину, що призначили пацієнту з виразкою пілоричного відділу шлунка?
a. Haemophilus influenzae
b. Mycoplasma pneumoniae
c. Streptococcus pneumoniae
d. Chlamydia pneumoniae
*e. Helicobacter pylori

31. Яку лікарську рослинну сировину з нижченаведеного можна рекомендувати пацієнту як відхаркувальний засіб?
a. Вільхи супліддя
b. Розторопші плоди
c. Шипшини плоди
*d. Подорожника великого листя
e. Буркуну траву

32. До складу якої з нижченаведених рослин входять фітоестрогени?
a. Горицвіт весняний
b. Ефедра хвощова
c. Барвінок рожевий
*d. Хміль звичайний
e. Бузина чорна

33. Під час ідентифікації лікарської рослинної сировини, яка містить ефірні олії, звернули увагу на наявність залозок, що складаються з восьми клітин, розташованих у два ряди та чотири яруси. Представники якої родини мають таку особливість?
a. Pinaceae
b. Lamiaceae
*c. Asteraceae
d. Apiaceae
e. Myrtaceae

34. Яку домедичну допомогу потрібно надати потерпілому, якщо він має ознаки обструкції стороннім тілом, але може говорити, кашляти, дихати?
a. При струсі головного мозку
b. При підозрі на кульове поранення шиї
c. При кровотечі у плевральній порожнині
*d. При порушенні прохідності верхніх дихальних шляхів
e. При підозрі на повну асфіксію

35. За що відповідає уповноважена особа суб'єкта господарювання, яка провадить господарську діяльність із роздрібної торгівлі лікарськими засобами?
a. Фінансову звітність та облік
b. Облік та збереження майна
c. Взаємодію з органами місцевого самоврядування
*d. Функціонування системи якості
e. Закупівлю товарно-матеріальних цінностей

36. Пацієнту з обструктивним бронхітом лікар призначив антибіотик із групи фторхінолонів, а також порекомендував на тлі їх прийому вживати велику кількість рідини - до 2-3 л на добу. Укажіть причину цієї рекомендації.
*a. Для запобігання утворенню голкоподібних кристалів у канальцях нирок
b. Для попередження гепатотоксичності препарату
c. Для отримання швидшого ефекту від препарату
d. Для запобігання кумуляції лікарського засобу
e. Для кращого всмоктування препарату

37. Укажіть перелік лікарських засобів, які відпускаються без рецепта для симптоматичного лікування болю в горлі.
*a. Амбазон, Гексетидин, Декаметоксин
b. Ацетилсаліцилова кислота, Парацетамол, Метамізол натрію
c. Ксилометазолін, Оксиметазолін, Трамазолін
d. Сульфатіазол, Сульфаніламід, Хлорамфен
e. Амброксол, Бромгексин, Карбоцистеїн

38. Фармацевт готує супозиторії методом викачування. Пропис містить екстракт красавки, стрептоцид, іхтіол та основу. Завдяки якій речовині, що входить до складу пропису та має склеювальні властивості, супозиторну масу готують без пластифікатора?
a. Бутиролу
b. Маслу какао
c. Екстракту красавки
*d. Іхтіолу
e. Стрептоциду

39. До аптеки звернувся відвідувач щодо герпетичного висипу на верхній губі. Укажіть лікарський засіб для етіотропної терапії.
a. Бензилбензоат
b. Перметрин
c. Повідон-йод
d. Оксид цинку
*e. Ацикловір

40. Укажіть аналіз, за результатами якого лікарські засоби розподіляють на три групи відповідно до річного споживання.
a. VED
b. XYZ
c. FMR
*d. АВС
e. VEN

41. Дисперсну фазу косметичних гелів формують гелеутворювачі. Яка з нижченаведених речовин належить до природних рослинних гелеутворювачів?
a. Колаген
b. Декстран
c. Натрій карбоксиметилцелюлоза
*d. Пектин
e. Желатин

42. Результати яких досліджень є критерієм відповідності генеричного лікарського засобу оригінальному та можливості їх взаємозамінності?
*a. Біоеквівалентності
b. Порівняльних клінічних досліджень
c. Рандомізованих клінічних досліджень
d. Обмежених клінічних досліджень
e. Розчинності при різних рН

43. До аптеки надійшов рецепт, що містить фармацевтичну несумісність: begin Sulfuris 1,0 Olei Ricini 10,0 Spiritus aethylici 70% 20 ml Misce. Da. Signa: Наносити на уражені ділянки. Укажіть вид фармацевтичної несумісності.
a. Розшарування емульсії
b. Коагуляція колоїдної системи
c. Нерозчинність інгредієнтів
*d. Незмішуваність інгредієнтів
e. Хімічна взаємодія

44. Яка ознака з нижченаведених характерна для відкритого перелому кісток кінцівки?
a. -
*b. Кровотеча з рани
c. Припухлість у ділянці ураження
d. Зміна довжини кінцівки
e. Гематома в ділянці перелому

45. Яку процедуру потрібно застосувати при формуванні груп для проведення клінічного дослідження лікарського засобу, що дозволить мінімізувати  систематичні помилки та упередженість дослідника?
a. Формалізацію
b. Валідацію
c. Абстрагування
d. Індивідуалізацію
*e. Рандомізацію

46. Пацієнту для лікування сечокам'яної хвороби, спричиненої уратними каменями, призначено препарат, механізм дії якого пов'язаний зі здатністю інгібувати фермент ксантиноксидазу. Укажіть цей препарат.
*a. Алопуринол
b. Домперидон
c. Фуразидин
d. Ципрофлоксацин
e. Урсодезоксихолева кислота

47. Укажіть спосіб уведення атропіну сульфату до основи, яка містить ланолін і вазелін, під час виготовлення мазі за рецептом лікаря.
a. Розчиняють у спирто-водо-гліцериновій суміші (1:6:3) незалежно від прописаної кількості
b. Розчиняють у частині основи
c. Додають у вигляді порошку, подрібненого до максимального ступеня дисперсності
d. Розчиняють у всій основі
*e. Розчиняють у мінімальній кількості води, емульгують ланоліном

48. Який лікарський засіб для симптоматичного лікування сезонного алергічного риніту належить до глюкокортикостероїдів місцевого застосування?
a. Азеластин
b. Ксилометазолін
*c. Беклометазон
d. Нафазолін
e. Фенілефрин

49. За вмістом якої групи біологічно активних речовин проводять стандартизацію собачої кропиви трави згідно з вимогами ДФУ?
a. Полісахаридів
*b. Флавоноїдів
c. Ефірних олій
d. Кумаринів
e. Алкалоїдів

50. Яку з нижченаведених допоміжних речовин можна застосовувати як антифрикційну речовину під час виготовлення таблеток?
a. Ацетилфталілцелюлозу
b. Воду очищену
c. Натрію гідрокарбонат
d. Ксиліт
*e. Тальк

51. Лікарські засоби якої групи повинні перш за все входити до складу тактичної індивідуальної медичної аптечки (IFAK), що використовується для надання домедичної допомоги пораненим під час бойових дій?
*a. Кровоспинні
b. Знеболювальні
c. Протизапальні
d. Протигрибкові
e. Протиалергійні

52. Який стабілізатор потрібно застосувати під час виготовлення екстемпорального 2%-го розчину новокаїну для ін'єкцій?
a. Натрію гідрокарбонат
*b. Кислоту хлористоводневу
c. Калію гідроксид
d. Натрію хлорид
e. Кальцію карбонат

53. Укажіть лікарську форму, що є густою рідиною або драглеподібною масою, яка плавиться за температури тіла.
a. Мазь
b. Суспензія
c. Емульсія
*d. Лінімент
e. Паста

54. При якому захворюванні лікар має право виписати рецепт на безоплатний або пільговий відпуск лікарських засобів пацієнту незалежно від основного захворювання?
a. Розсіяному склерозі
b. Туберкульозі
c. COVID-19
d. Церебральному паралічі
*e. СНІДу та ВІЛ-інфекції

55. Укажіть періодичність зміни технологічного одягу та взуття працівниками аптечного закладу.
a. Не рідше ніж 2 рази на місяць
b. Не рідше ніж 1 раз на тиждень
c. Не рідше ніж 1 раз на 10 днів
*d. Не рідше ніж 2 рази на тиждень
e. Не рідше ніж 1 раз на місяць

56. Який центральний орган виконавчої влади реалізує державну політику у сфері контролю якості та безпеки лікарських засобів?
*a. Державна служба України з лікарських засобів та контролю за наркотиками
b. Український науковий фармакопейний центр якості лікарських засобів
c. Всесвітня організація охорони здоров'я
d. Міністерство охорони здоров'я України
e. Державний експертний центр

57. Фармацевт виготовляє офтальмологічний лікарський засіб. Які допоміжні речовини використовує спеціаліст із метою запобігання контамінації та розмноження мікроорганізмів у ліках?
a. Пролонгатори
b. Солюбілізатори
*c. Консерванти
d. Розчинники
e. Стабілізатори

58. Який метод застосовують у фармацевтичній промисловості під час виготовлення м'яких желатинових капсул без шва?
a. Нашарування
b. Пресування
*c. Крапельний
d. Плівковий
e. Занурення

59. Який метод амортизації доцільно застосовувати до основних засобів, що в міру їх використання протягом корисного терміну зношуються рівномірно?
a. Зменшення залишкової вартості
*b. Прямолінійний
c. Виробничий
d. Кумулятивний
e. Прискореного зменшення залишкової вартості

60. Які лікарські засоби за міжнародними непатентованими назвами передбачені для комплектації набору таблеток (Pill pack) у складі аптечок медичних загальновійськових індивідуальних (АМЗІ)?
*a. Парацетамол, мелоксикам, левофлоксацин
b. Мелоксикам, лопераміду гідрохлорид, екстракт валеріани
c. Левофлоксацин, амброксол, лопераміду гідрохлорид
d. Парацетамол, вугілля активоване, амброксол
e. Мелоксикам, лоратадин, вугілля активоване

61. Із якими біологічно активними речовинами, що містяться в корі крушини, пов'язаний проносний ефект препаратів цієї лікарської рослинної сировини?
a. Полісахаридами
b. Ксантонами
c. Кумаринами
d. Простими фенолами
*e. Антраценпохідними

62. Згідно із законом України "Про лікарські засоби" в Україні лікарські засоби (ЛЗ) допускаються до застосування після їхньої державної реєстрації. Укажіть ЛЗ, які не підлягають державній реєстрації відповідно до цього Закону.
a. Увезені в Україну імпортні ЛЗ для реалізації на вітчизняному ринку
b. Промислово виготовлені в Україні для лікування онкологічних хворих
*c. Виготовлені в аптеці на замовлення лікувально-профілактичного закладу
d. Промислово виготовлені в Україні для експортування
e. Промислово виготовлені в Україні для лікування орфанних захворювань

63. Маркетингові дослідження, які проводила аптечна мережа, показали, що попит на певну групу лікарських засобів не змінився, незважаючи на суттєве зростання вартості товару. Про який вид попиту йдеться?
a. Еластичний
b. Абсолютно нееластичний
*c. Нееластичний
d. Позитивний
e. Абсолютно еластичний

64. Укажіть термін дії електронного рецепта, виписаного на рецептурному бланку форми №1 (ф-1), на лікарські засоби, крім наркотичних (психотропних), що підлягають відпуску за рецептом та повна вартість яких оплачується за рахунок коштів споживача.
a. 20 календарних днів
b. 30 календарних днів
c. 60 календарних днів
*d. 90 календарних днів
e. 10 календарних днів

65. Медичне сортування проводиться під час надзвичайних ситуацій, що пов'язані з великою кількістю поранених. На скільки сортувальних категорій розподіляються потерпілі та за якими категоріями?
a. Дві сортувальні групи за станом здоров'я та потребою в однорідних лікувальних та евакуаційних заходах
*b. Чотири сортувальні групи за станом здоров'я та потребою в однорідних лікувальних та евакуаційних заходах
c. На догоспітальному етапі медичне сортування не проводиться
d. Дві сортувальні групи за потребою в евакуаційних заходах
e. Три сортувальні групи за станом здоров'я

66. До аптеки звернувся відвідувач зі скаргами на кашель із утрудненим відходженням мокротиння. Який лікарський засіб із нижченаведених можна порекомендувати йому для симптоматичного лікування продуктивного кашлю?
a. Кодеїн
b. Глауцин
*c. Ацетилцистеїн
d. Бутамірат
e. Преноксдіазин

67. За якими принципами здійснюється розподіл постачання медичного майна військовим частинам Збройних Сил України в мирний час?
a. За рівнем забезпеченості гуманітарною допомогою від міжнародних постачальників у плановому порядку
b. За територіальними громадами з урахуванням їх наближеності до кордону країни у позаплановому порядку
c. За пріоритетністю обласних центрів без урахування логістичних шляхів у плановому порядку
d. За географічно-кліматичними зонами з урахуванням децентралізації постачання у позаплановому порядку
*e. За територіальним принципом у плановому порядку з поєднанням централізованого та децентралізованого постачання

68. Відпуск лікарських засобів з аптек може здійснюватися за паперовими або електронними рецептами. Скільки лікарських засобів можна виписати в одному електронному рецепті?
a. Три
b. Два
c. Чотири
d. П'ять
*e. Один

69. У якому місці найкраще розташувати новий безрецептурний препарат у залі обслуговування з позицій мерчендайзингу?
a. На верхній полиці
*b. На полиці на рівні очей
c. У закритій шафі
d. Біля входу в аптеку
e. На нижній полиці

70. Фармацевт віком 59 років раптово втратив свідомість. Діагностовано ознаки клінічної смерті. Із яких дій потрібно починати реанімаційні заходи?
a. Уведення атропіну та адреналіну
b. Виконання конікотомії
c. Уведення аміодарону чи лідокаїну
d. Застосування потрійного прийому Сафара
*e. Виконання зовнішнього масажу серця

71. Який показник визначається діленням суми товарообігу на одного працівника середньоспискової чисельності аптеки?
*a. Продуктивність праці
b. Рентабельність
c. Прибуток
d. Товарообіговість
e. Торгові накладення

72. Який вид контролю здійснює уповноважена особа аптеки під час надходження лікарських засобів від постачальника?
a. Опитувальний
b. Хімічний
c. Фізичний
*d. Візуальний
e. Контроль при відпуску

73. Який лікарський засіб із групи інгібіторів АПФ рекомендовано використовувати як засіб "швидкої допомоги" при гіпертонічному кризі до прибуття бригади екстреної (швидкої) медичної допомоги?
a. Амлодипін
b. Нітрогліцерин
c. Ніфедипін
d. Фуросемід
*e. Каптоприл

74. Пацієнту призначено антидепресант, основним компонентом якого є сухий екстракт із трави звіробою. Про можливе виникнення якого побічного ефекту потрібно попередити пацієнта?
a. Зниження артеріального тиску
b. Гепатотоксичність
c. Порушення слуху
d. Нефротоксичність
*e. Фотосенсибілізацію

75. Згідно із Законом України "Про лікарські засоби", незареєстровані лікарські засоби дозволено ввозити на митну територію України, якщо вони у встановленому порядку дозволені до застосування на території США або держав-членів ЄС і розроблені для лікування особливих патологій. Для лікування яких захворювань можна ввозити такі ліки?
a. Тропічних (малярії)
*b. Рідкісних (орфанних)
c. Онкологічних
d. Неврологічних
e. Гастроентерологічних

76. Як можна класифікувати трудову адаптацію, що ґрунтується на пристосуванні до керівника та колег чи колективу і відображає загалом систему стосунків між людьми в процесі спільної праці?
a. Професійна
b. Психофізіологічна
*c. Соціально-психологічна
d. Первинна
e. Вторинна

77. Яку форму документації мають використати фармацевти, асистенти фармацевта усіх закладів охорони здоров'я незалежно від форм власності для повідомлення про будь-які випадки побічних реакцій лікарських засобів, вакцини, туберкуліну, відсутності ефективності лікарських засобів та несприятливих подій після імунізації/туберкулінодіагностики?
a. Ф-3
*b. Карту-повідомлення
c. Бланк-замовлення
d. Касовий ордер
e. Ф-1

78. Обсяг реалізації лікарського засобу "Анальгін таб. №10" падає, прибуток знижується, товар продається зі збитком. У якій фазі життєвого циклу перебуває товар?
*a. Спадання
b. Зростання
c. Розвитку та випробувань
d. Зрілості
e. Насичення

79. Про який вид побічної реакції має повідомити фармацевт через карту-повідомлення за наявності у пацієнта реакції на використання лікарського засобу, характер або тяжкість проявів, що не призводить до смерті, не становить загрози для життя, не вимагає госпіталізації або збільшення терміну госпіталізації, не викликає стійкої або значної непрацездатності чи інвалідності та вроджених аномалій чи вад розвитку та не має іншої важливої медичної оцінки?
a. Серйозну
b. Незафіксовану
*c. Несерйозну
d. Передбачену
e. Непередбачену

80. Яку з нижченаведених лікарських речовин завжди дозують за масою під час приготування лікарських форм?
*a. Гліцерин
b. Настойку валеріани
c. Спирт етиловий
d. Воду очищену
e. Кислоту хлористоводневу

81. Яка побічна реакція може розвинутися під час тривалого застосування алюмінійвмісних антацидів у пацієнтів із нирковою недостатністю?
a. Дисбактеріоз
b. Діарея
*c. Енцефалопатія
d. Сухий кашель
e. Гіперфосфатемія

82. Пацієнт віком 60 років із артеріальною гіпертензією тривалий час приймав клофелін. Через деякий час після покращення стану та нормалізації артеріального тиску він раптово припинив уживання препарату. Виникнення якої побічної реакції можливе у разі раптової відміни клофеліну?
a. Біль в епігастрії
b. Сухий кашель
*c. Гіпертензивний криз
d. Диспепсія та нудота
e. Зниження артеріального тиску

83. В аналітичній лабораторії був визначений індекс набухання для лікарської рослинної сировини (ЛРС), що містить гетерополісахариди. Наявність якої речовини в ЛРС визначається у такий спосіб?
a. Хітину
*b. Слизу
c. Муреїну
d. Інуліну
e. Глікогену

84. Із якою метою під час надання домедичної та першої медичної допомоги використовується "оклюзійна торакальна пов'язка (наліпка) на гелевій основі з клапаном (або без клапана)", що передбачена Переліком лікарських засобів та медичних виробів, які повинні бути в складі аптечок медичних загальновійськових індивідуальних?
*a. Перешкоджання потраплянню повітря в рану при зовнішньому відкритому пневмотораксі
b. Знерухомлення кінцівки при відкритих переломах, де зламана кістка виступає назовні
c. Зупинки масивної зовнішньої кровотечі при вогнепальному пораненні голови
d. Зменшення тепловтрат чи перегрівання людського тіла в екстрених випадках
e. Транспортної іммобілізації кінцівки при частковій ампутації

85. Протягом скількох робочих днів ліцензіат, у разі ліквідації місця провадження господарської діяльності, зобов'язаний подати до органу ліцензування відповідну заяву щодо ліквідації місця провадження господарської діяльності?
a. 15
b. 60
*c. 10
d. 30
e. 20

86. Як називаються особи, що під час бойових дій отримали поранення, ураження чи захворювання, за станом здоров'я втратили боєздатність чи працездатність не менше ніж на одну добу та потрапили в медичні пункти або лікувальні заклади?
a. Незворотні втрати особового складу військ
*b. Бойові санітарні втрати
c. Загальні втрати особового складу військ
d. Небойові санітарні втрати
e. -

87. Який наслідок чекає на завідувача аптеки через відсутність організаційного механізму управління системою адаптації персоналу або його декларативний характер?
*a. Високий рівень плинності кадрів, швидке звільнення нових співробітників
b. Зниження витрат, необхідних для введення нового співробітника в справи
c. Визнання і сприйняття новим співробітником норм і цінностей колективу
d. Прийняття новим співробітником своєї соціальної ролі у колективі
e. Налагоджена система нематеріальної мотивації

88. У монографії ДФУ "Цефотаксим для ін'єкцій" описано приготування випробовуваного розчину у воді, вільній від вуглецю діоксиду, і вказано, що одержаний розчин має бути прозорим. Укажіть речовину, з якою фахівець має порівняти одержаний розчин, щоб виконати це випробування.
*a. Вода
b. Гідразин
c. Пентанол
d. Гліцин
e. Етанол

89. Кількісне визначення калію хлориду в субстанції, згідно з вимогами ДФУ, проводять методом осаджувального титрування з потенціометричною фіксацією кінцевої точки титрування. Який розчин є титрантом у цьому методі?
*a. Срібла нітрату
b. Кислоти хлористоводневої
c. Кислоти азотної
d. Калію нітрату
e. Амонію тіоціанату

90. Під час візиту до лікаря-стоматолога з приводу видалення зуба у пацієнта після застосування місцевої анестезії розвинувся анафілактичний шок. Який лікарський засіб міг спричинити таку прогнозовану побічну реакцію?
a. Лансопразол
b. Лізиноприл
c. Лінкоміцин
d. Ловастатин
*e. Лідокаїн

91. Укажіть результат застосування амоксициліну для пацієнтки з діагнозом: тонзиліт, яка приймає комбіновані оральні контрацептиви.
a. Підвищення ефективності антибактерійної терапії та контрацепції
*b. Зниження ефективності контрацепції
c. Підвищення антибактеріальної ефективності
d. Зниження антибактеріальної ефективності
e. Підвищення ефективності контрацепції

92. Під час надзвичайної ситуації у зоні дій медична рота бригади потребує організації ефективного медичного постачання. Яка структурна одиниця медичного постачання медичної роти буде відповідальна за ці завдання?
a. Склад і пересувна ремонтна група
b. Аптека медичного пункту та пункт управління
c. Аптека медичного пункту та евакуаційний взвод
*d. Аптека медичної роти та медичний склад
e. Аптека медичної роти та стабілізаційний пункт медичної роти

93. У тактичній медицині під час надання домедичної допомоги пораненому застосовується правило "C–A–B–C" (сильна кровотеча, дихальні шляхи, дихання, кровообіг). Що передбачає це правило?
a. Практику визначення логістичних шляхів та порядок медичної евакуації потерпілим
*b. Практику визначення ознак життя та порядок надання домедичної допомоги потерпілим
c. Практику встановлення пріоритетів та алгоритм медичного сортування потерпілим
d. Порядок діагностування хронічних захворювань та надання першої лікарської допомоги потерпілим
e. Практику встановлення діагнозу та порядок надання першої медичної допомоги потерпілим

94. На яких територіях заборонено провадити господарську діяльність із реалізації лікарських засобів через мобільні аптечні пункти?
a. У сільській місцевості у разі відсутності аптеки
b. У сільській місцевості у разі відсутності аптечного пункту
c. У межах територій, де ведуться активні бойові дії, за переліком, затвердженим Мінреінтеграції
d. У межах територій, на яких уведено надзвичайний стан, на період надзвичайного стану
*e. В обласних центрах та містах на території України з кількістю населення понад 100 тисяч осіб

95. Яким методом проводять визначення кількісного вмісту ефірної олії у деревію траві відповідно до вимог ДФУ?
*a. Перегонки з водяною парою
b. Гравіметрії
c. Спектрофотометрії
d. Титриметрії
e. Колориметрії

96. Який із факторів знижує рівень зацікавленості фахівця в активізації власних зусиль та прояву ініціативності для досягнення мети діяльності організації?
a. Корпоративна система професійного розвитку
b. Збіг цілей фахівця та організації
*c. Невизнання досягнутих успіхів
d. Чітко визначені ключові показники ефективності діяльності
e. Розширення кола повноважень

97. Для якої рослинної сировини під час кількісного визначення ефірної олії перегонку продовжують, доки леткі сині компоненти сягнуть нижнього кінця конденсуючої системи?
a. Анісу плодів
b. Калини плодів
c. Гарбуза насіння
*d. Ромашки квіток
e. Валеріани коренів

98. Які противірусні засоби прямої дії, що є інгібіторами зворотної транскриптази ВІЛ, застосовуються для антиретровірусної терапії дорослих, підлітків і дітей?
a. Фамцикловір, валацикловір
b. Ацикловір, рибавірин
c. Уміфеновір, озельтамівір
*d. Ламівудин, зидовудин
e. Тилорон, інозин пранобекс

99. Яка побічна реакція може виникнути у разі тривалого застосування антигістамінних лікарських засобів першого покоління?
*a. Тахіфілаксія
b. Канцерогенна дія
c. Ідіосинкразія
d. Тератогенна дія
e. Гіперреактивність

100. Під час обстеження немовляти лікар-неонатолог виявив передчасне закриття артеріальної (Боталової) протоки та легеневу гіпертензію. Відомо, що в ІІІ триместрі вагітності жінка скаржилася на біль у спині та для полегшення стану приймала піридоксин, парацетамол, індометацин, фуросемід, ціанокобаламін. Який із призначених препаратів міг спровокувати дефект?
a. Парацетамол
b. Ціанокобаламін
c. Фуросемід
d. Піридоксин
*e. Індометацин

101. Начальнику медичної служби військової частини в кінці фінансового року необхідно запланувати витребування медичного майна та техніки на наступний рік у мирний час. Як він буде здійснювати витребування медичного майна та техніки?
a. З урахуванням потреб та можливостей здійснення замовлень медичного майна
*b. На підставі норм постачання та забезпеченості медичним майном на початок року
c. За власним бажанням військових частин
d. За фактичною потребою та з урахуванням їх забезпеченості до кінця року
e. На підставі фактичних запитів військових частин

102. Укажіть перелік лікарських засобів, що відпускаються без рецепта для симптоматичного лікування болю у м'язах та спині з групи нестероїдних протизапальних та протиревматичних засобів для місцевого застосування.
a. Кислота ацетилсаліцилова, Метамізол натрію, Парацетамол
b. Гепарин, Троксерутин, Есцин
c. Хлорамфенікол, Декаметоксин, Кислота мефенамінова
d. Сульфадіазин срібла, Сульфатіазол, Сульфаніламід
*e. Ібупрофен, Індометацин, Німесулід

103. Який аналіз провів спеціаліст фармацевтичного підприємства, здійснивши порівняльні дослідження внутрішнього середовища і зовнішніх умов, проаналізувавши сильні та слабкі сторони, можливості та загрози?
a. PEST
b. АВС
c. VEN
*d. SWOT
e. VED

104. До якої фармакологічної групи належать клавуланова кислота й тазобактам?
a. Тетрацикліни
b. Пеніциліни
*c. Інгібітори beta-лактамаз
d. Фторхінолони
e. Макроліди

105. Залежно від того, яка організація приймає стандарти, вони поділяються на міжнародні, регіональні та національні. Дайте визначення поняттю "національний стандарт".
a. Стандарт, прийнятий міжнародною організацією зі стандартизації та доступний для широкого кола користувачів
b. Документ, що встановлює правила, настанови чи характеристики щодо діяльності або її результатів
c. Документ, що містить систематизований звід або перелік будь-яких об'єктів і дає змогу віднайти об'єкт за новим позначенням
*d. Стандарт, прийнятий національним органом стандартизації та доступний для широкого кола користувачів
e. Регіональний стандарт, прийнятий європейською організацією зі стандартизації

106. Порекомендуйте відвідувачу аптеки антигістамінний препарат для місцевого застосування при алергічному риніті.
a. Нафазолін
b. Ксилометазолін
c. Оксиметазолін
d. Протаргол
*e. Азеластин

107. Хто здійснює керівництво службою медицини катастроф - особливим видом аварійно-рятувальних служб, формування та працівники яких атестовані для надання екстреної (швидкої) медичної допомоги постраждалим безпосередньо в зоні надзвичайної ситуації та внесені до відповідних реєстрів аварійно-рятувальних служб?
a. Український науково-практичний центр екстреної медичної допомоги та медицини катастроф МОЗ України
b. Суб'єкт національного рівня координації функціонування служби медицини катастроф
c. Органи місцевого самоврядування
d. Центр екстреної медичної допомоги та медицини катастроф
*e. Міністерство охорони здоров'я України

108. Наступного дня після виготовлення суспензії фармацевт помітив осідання твердих часток. Під час збовтування суспензія відновила свої властивості як гетерогенна система. Як називається цей процес?
a. Кінетична нестійкість
b. Термодинамічна стійкість
c. Інверсія
*d. Ресуспендованість
e. Коалесценція

109. Який технологічний процес одержання таблеток доцільно обрати для лікарських речовин, що мають хорошу сипкість та спресовуваність?
a. Формування
b. Пресування з попередньою грануляцією
c. Вологе гранулювання
*d. Пряме пресування
e. Компактування

110. Асистент фармацевта готує дерматологічну суспензію, що містить сірку. Укажіть стабілізатор для цієї лікарської форми.
a. Ксантинова камедь
b. Твін-80
c. Метилцелюлоза
d. Желатоза
*e. Калійне мило

111. Який лікарський засіб із нижченаведених є найефективнішим для лікування оперізувального герпесу (Herpes zoster)?
a. Інтерферон
*b. Валацикловір
c. Тилорон
d. Специфічний імуноглобулін
e. Римантадин

112. Пацієнт віком 42 роки з ревматоїдним артритом в анамнезі має виразкову хворобу дванадцятипалої кишки. Який лікарський засіб із групи НПЗЗ можна йому рекомендувати?
a. Iндометацин
b. Ацетилсаліцилову кислоту
c. Напроксен
*d. Целекоксиб
e. Диклофенак

113. Який розчин готують, насипаючи лікарську речовину тонким шаром на велику поверхню води, залишаючи до розчинення?
a. Коларгол
*b. Протаргол
c. Танін
d. Рибофлавін
e. Іхтіол

114. До аптеки звернувся пацієнт зі скаргами на діарею і попросив відпустити йому лопераміду гідрохлорид у таблетках. Укажіть протипоказання до застосування лопераміду.
a. Хронічна діарея
b. Водяниста діарея
c. Діарея мандрівників
d. Гостра діарея
*e. Кров'яниста діарея

115. Укажіть речовину, під час виготовлення водного розчину якої, як розчинник використовують свіжоотриману, попередньо профільтровану, воду очищену.
a. Кислота борна
*b. Калію перманганат
c. Натрію хлорид
d. Міді сульфат
e. Етакредину лактат

116. Пацієнт знаходиться в інфекційному відділенні в тяжкому стані. До одержання результатів бактеріологічного аналізу йому призначили цефтріаксон в/в 2 рази на день по 1,0 г. До якої фармакологічної групи належить цей лікарський засіб?
*a. Цефалоспорини
b. Аміноглікозиди
c. Карбапенеми
d. Монобактами
e. Пеніциліни

117. У якому співвідношенні потрібно приготувати настій кореня алтеї, якщо в рецепті не зазначена кількість сировини?
a. 1:30
b. 1:5
c. 1:1
d. 1:10
*e. 1:20

118. Яким чином визначається однорідність супозиторіїв екстемпорального виготовлення?
a. Візуально на поперечному зрізі
*b. Візуально на поздовжньому зрізі
c. Мікроскопічно
d. За допомогою ситового аналізу
e. Рефрактометрично

119. Укажіть час розпадання гранул шипучих під час проведення фармако-технологічних досліджень згідно з вимогами ДФУ.
a. До 30 хв
b. До 15 хв
c. До 60 хв
d. До 45 хв
*e. До 5 хв

120. Яка з команд медицини катастроф, що створені у складі центрів екстреної медичної допомоги та медицини катастроф, залучається до надання екстреної (швидкої) медичної допомоги постраждалим на місці події та їх медичної евакуації на догоспітальному етапі надання медичної допомоги?
a. Команди медицини катастроф різних типів
b. Команда медицини катастроф шостого типу
c. Бригада швидкої екстреної (швидкої) медичної допомоги
d. Команда медицини катастроф другого типу
*e. Команда медицини катастроф першого типу

121. Яка з нижченаведених речовин буде утворювати суспензійну мазь із вазелін-ланоліновою основою (1:1)?
*a. Ксероформ
b. Ментол
c. Танін
d. Протаргол
e. Олія оливкова

122. Яку основу використовують під час виготовлення мазей для дітей, якщо в рецепті немає інших вказівок?
a. Стерильну вазелін-ланолінову (1:1)
b. Вазелін
*c. Стерильну вазелін-ланолінову (9:1)
d. Вазелін сорту "Для очних мазей"
e. Стерильну поліетиленоксидну

123. Згідно з Настановою "Лікарські засоби. Належна практика зберігання", умови зберігання лікарських засобів (ЛЗ) повинні відповідати зазначеній у маркуванні інформації, яка враховує температуру зберігання та відносну вологість. Результати яких досліджень є основою для визначення умов зберігання?
a. Валідація методик
b. Сертифікація процесу
*c. Випробування стабільності ЛЗ
d. Прекваліфікація виробництва
e. Кваліфікація фахівців

124. Згідно з чинним законодавством екстемпоральні лікарські засоби підлягають внутрішньоаптечному контролю. Під час якого виду контролю проводиться перевірка загальної маси або об'єму лікарської форми?
*a. Фізичного
b. Письмового
c. Органолептичного
d. Хімічного
e. Опитувального

125. Укажіть речовину, водний розчин якої фармацевт фільтрує гарячим крізь паперовий фільтр.
a. Міді сульфат
b. Натрію тетраборат
c. Кислота борна
*d. Кальцію глюконат
e. Йод

126. Розподіл рацемічної суміші дозволяє значно покращити фармакокінетичні та фармакодинамічні характеристики лікарського засобу. Рацемічним ізомером якого препарату є левофлоксацин?
a. Ципрофлоксацину
*b. Офлоксацину
c. Геміфлоксацину
d. Левоцетиризину
e. Норфлоксацину

127. Під час випробувань ацетилсаліцилової кислоти встановлено, що 1 г цієї субстанції розчиняється в 5 мл етанолу 96%. Яка розчинність ацетилсаліцилової кислоти відносно розчинника згідно з Державною Фармакопеєю України?
*a. Легкорозчинна
b. Помірно розчинна
c. Частково розчинна
d. Малорозчинна
e. Дуже легкорозчинна

128. Через можливість виникнення яких побічних фармакологічних властивостей фторхінолони протипоказані пацієнтам віком до 14 років?
a. Кардіотоксичних
b. Гепатотоксичних
c. Тератогенних
*d. Хондротоксичних
e. Нефротоксичних

129. Яка побічна реакція найчастіше виникає під час застосування антацидів, що містять магній?
a. Нефротоксичність
b. Гепатотоксичність
c. Агранулоцитоз
*d. Послаблююча дія
e. Закреп

130. Який лікарський засіб із нижченаведених можна порекомендувати вагітній жінці для усунення симптомів печії?
a. Вісмуту субцитрат
b. Алюмінію гідроксид
c. Алюмінію фосфат
*d. Натрію альгінат
e. Омепразол

131. Відповідно до вимог чинного законодавства, фінансова звітність підприємства складається з п'яти обов'язкових документів. У якому з них буде відображено довгостроковий кредит аптечного закладу?
a. Звіті про рух грошових коштів
b. Звіті про фінансові результати
c. Звіті про власний капітал
*d. Балансі підприємства
e. Примітках до фінансової звітності

132. Пацієнт віком 70 років хворіє на артеріальну гіпертензію та доброякісну гіперплазію передміхурової залози. Який препарат із групи антигіпертензивних лікарських засобів є препаратом вибору для цього пацієнта?
a. Бісопролол
*b. Доксазозин
c. Лізиноприл
d. Ірбесартан
e. Клонідин

133. Фармацевт готує мікстуру, до складу якої входить натрію бромід, настойка валеріани та вода. Яку кількість концентрованого розчину натрію броміду 20% (1:5) використає спеціаліст, якщо кількість сухої речовини становить 3,0 г?
a. 5 мл
*b. 15 мл
c. 10 мл
d. 30 мл
e. 50 мл

134. Надання фармацевтичної послуги ґрунтується на двох підходах: "фокус на товар (лікарські засоби)" та "фокус на пацієнта". Яка основна мета фармацевтичної послуги під час реалізації підходу "фокус на пацієнта"?
a. Залучення більшої кількості відвідувачів
*b. Здоров'я пацієнта
c. Підвищення виручки
d. Прибуток
e. Відпуск лікарських засобів

135. Уміст якої групи біологічно активних речовин повинен контролювати фахівець у лікарській рослинній сировині "Дуба кора" згідно з вимогами ДФУ?
a. Полісахаридів
b. Флавоноїдів
c. Алкалоїдів
*d. Танінів
e. Гідроксикоричних кислот

136. Під час контролю якості тирлича коренів виконується випробування "Показник гіркоти". Оскільки визначення проводиться різними експертами, то використовують розчин порівняння для розрахунку коефіцієнта кореляції експертів. Укажіть речовину, яка застосовується для приготування цього розчину.
a. Натрію хлорид
*b. Хініну гідрохлорид
c. Глюкози моногідрат
d. Фруктози дигідрат
e. Лимонна кислота

137. Яку особливість фенолу кристалічного фармацевт повинен враховувати під час виготовлення олійного розчину?
a. Розчиняти за високої температури
b. Швидко відважувати на пергаментному папері, тому що ця речовина летка та її пари здатні діяти на метал
*c. Відважувати на пергаментному папері, уникаючи торкання пальцями (можливі опіки)
d. Розчиняти за низької температури
e. Відважувати на пергаментному папері, тому що ця речовина залишає забарвлений слід

138. Який термін дії електронного рецепта, виписаного на рецептурному бланку №3 (ф-3), на наркотичні (психотропні) лікарські засоби?
a. 20 календарних днів
*b. 10 календарних днів
c. 30 календарних днів
d. 60 календарних днів
e. 15 календарних днів

139. Які вимоги висуваються до спеціалістів, що не працювали понад п'ять років за зазначеною у дипломі, сертифікаті (посвідченні) спеціальністю, для отримання допуску до провадження діяльності з виробництва (виготовлення) лікарських засобів в умовах аптеки, роздрібної торгівлі лікарськими засобами?
a. Участь у конференціях за напрямом професійної діяльності
b. Відвідування заходів безперервного розвитку (майстер-класів)
*c. Проходження перепідготовки на циклах спеціалізації зі спеціальності
d. Проходження перепідготовки на циклах тематичного удосконалення
e. Публікація статей у наукових журналах

140. Скільки років, не враховуючи поточного року, в електронній системі охорони здоров'я зберігаються електронні рецепти на відпущені аптекою наркотичні лікарські засоби?
a. 10
b. 2
c. 3
*d. 5
e. 1

141. До аптеки звернувся постійний відвідувач віком 69 років зі скаргами на сухий кашель. Фармацевт помітив, що цей відвідувач регулярно отримує в аптеці еналаприл за програмою "Доступні ліки". Що має зробити фармацевт?
a. Порекомендувати ліки від сухого кашлю
b. Замінити самостійно еналаприл на інший лікарський засіб із цієї групи
c. Запропонувати парові інгаляції
*d. Спрямувати відвідувача до лікаря для корекції антигіпертензивної терапії
e. Здійснити самостійно корекцію дози еналаприлу в бік зменшення

142. Укажіть із нижченаведених лікарських засобів антибіотик полієнового ряду для лікування системних і локалізованих мікозів (кандидозів).
a. Клотримазол
*b. Ністатин
c. Амікацин
d. Лінкоміцин
e. Азитроміцин

143. Укажіть косметичний засіб, що використовується для очищення шкіри від забруднень та злущування ороговілих клітин із поверхні шкіри.
*a. Скраб
b. Віск
c. Тонік
d. Гель
e. Пінка

144. Таблетки розчинні - це таблетки, які перед застосуванням розчиняються у воді. За яких умов потрібно досліджувати ці таблетки на розпадання?
a. Рідке середовище - вода, температура 45-50^oС
b. Рідке середовище - кислота оцтова, температура 15-25^oС
c. Рідке середовище - фосфатний буферний розчин рН=6,8, температура 15-25^oС
*d. Рідке середовище - вода, температура 15-25^oС
e. Рідке середовище - розчин кислоти хлористоводневої, температура 15-25^oС

145. Які дії заборонені для підтримання ліцензіатом відповідності санітарного стану приміщень та устаткування аптеки вимогам санітарно-протиепідемічного режиму аптечних закладів?
*a. Сухе прибирання
b. Використання окремого інвентаря
c. Застосуванням мийних засобів
d. Дезінфекція
e. Дератизація

146. До аптеки звернулася жінка з алергічним ринітом. Вона працює диспетчером в аеропорту, має шлуночкову тахіаритмію і зараз приймає кетоконазол. Укажіть найоптимальніший антигістамінний засіб у цьому разі.
a. Азеластин
b. Хлоропірамін
c. Лоратадин
d. Левоцетиризин
*e. Фексофенадин

147. До лабораторії фармацевтичної компанії надійшла субстанція "Дилтіазему гідрохлорид". Який реактив використовують для аналізу цієї речовини на наявність домішки важких металів?
a. Тіогліколева кислота
b. Дифеніламін
c. Гідроксихінолін
*d. Тіоацетамід
e. Калію тетрайодомеркурат

148. Яка форма кредитування передбачає можливість видачі й погашення кредиту декількома частинами (траншами) у межах встановленого ліміту та в зручному режимі для ведення бізнесу позичальника?
a. Строковий кредит
*b. Кредитна лінія
c. Овердрафт
d. Кредит на купівлю транспорту
e. Лізинг

149. До якої категорії можна віднести очний імплант, матриця якого складається із кополімерів молочної та гліколевої кислоти, після введення поступово розчиняється і вивільнює активні фармацевтичні інгредієнти та не потребує видалення?
a. Нерозчинні
b. Осмотичні
c. Дифузійні
d. Мінімси
*e. Біорозчинні

150. У яких умовах повинні зберігатися дієтичні добавки в аптечному закладі?
a. Разом із іншими лікарськими засобами
b. У темному місці
c. У сухому місці
*d. Окремо від іншої продукції
e. Разом із рослинною сировиною

