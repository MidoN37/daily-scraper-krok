1. Кількісне визначення прокаїну гідрохлориду проводять методом нітритометрії. Яка частина молекули препарату зумовлює можливість його проведення?
a. Диетиламіноетил
*b. Первинна ароматична аміногрупа
c. Бензольне кільце
d. Хлористоводнева кислота, зв'язана з основою препарату
e. Складноефірне угрупування

2. На аналіз надійшла лікарська рослинна сировина Frangula alnus. Який реактив потрібно вибрати для ідентифікації похідних антрацену?
a. 1%-ий розчин хлоридної кислоти
b. 10%-ий розчин заліза (III) сульфату
c. 1%-ий розчин желатини
*d. 5%-ий розчин натрію гідроксиду
e. 5%-ий розчин натрію нітропрусиду

3. До аптеки надійшов рецепт на виготовлення спиртового розчину без зазначення концентрації спирту етилового. Спирт якої концентрації необхідно використати фармацевту?
a. 70%
b. 40%
c. 96%
d. 95%
*e. 90%

4. У лабораторії проводять аналіз препаратів магнію. Який лікарський засіб досліджували, якщо під час додавання розчину барію хлориду в середовищі кислоти хлористоводневої утворився білий осад?
a. Карбонат основний
*b. Сульфат гептагідрат
c. Хлорид гексагідрат
d. Оксид легкий
e. Оксид важкий

5. Укажіть характерні мікроскопічні ознаки анатомічної будови листя м'яти перцевої.
a. Волоски з грубобородавчастою поверхнею
b. Довгасто-овальні клітини з кристалічним піском
c. Поодинокі кристали оксалату кальцію
*d. Округлі залозки з радіально розташованими клітинами
e. Друзи оксалату кальцію

6. Для профілактики кровотечі перед проведенням хірургічної операції лікар призначив пацієнту етамзилат. Укажіть, завдяки якій фармакологічній дії проявляється гемостатичний ефект препарату.
a. Зниженню утворення тромбоксана
*b. Прискоренню агрегації тромбоцитів
c. Запобіганню утворення факторів згортання крові
d. Гальмуванню тромбоутворення
e. Стимуляції еритропоезу

7. Укажіть із нижченаведеного варіант, у якому всі три активні фармацевтичні інгредієнти кількісно визначаються методом прямого йодометричного титрування згідно з вимогами ДФУ.
a. Натрію тіосульфат, глюкоза безводна, бензоат натрію
b. Натрію тетраборат, метамізол натрій, глутамінова кислота
*c. Натрію тіосульфат, метамізол натрій, аскорбінова кислота
d. Натрію тіосульфат, сульфацетамід натрію, аскорбінова кислота
e. Натрію саліцилат, метамізол натрій, хлористоводнева кислота

8. Який антибактеріальний засіб із нижченаведених під час його застосування може виявляти такі побічні ефекти, як фотодерматоз, дисбактеріоз та дисплазію хрящової тканини в дітей?
a. Цефтріаксон
b. Ко-тримоксазол
c. Ніфуроксазид
*d. Ципрофлоксацин
e. Кларитроміцин

9. Укажіть лікарський засіб, дія якого ґрунтується на блокаді гістамінових рецепторів, однак він не належить до антигістамінних лікарських засобів і не застосовується для лікування алергічних захворювань.
a. Дифенгідрамін
b. Лоратадин
*c. Фамотидин
d. Дезлоратадин
e. Дексаметазон

10. Асистенту фармацевта в бухгалтерії аптеки видали під звіт кошти для придбання розхідного інвентаря. Який документ повинен оформити касир?
a. Супровідну відомість
b. Грошовий чек
c. Інвентаризаційну відомість
*d. Видатковий касовий ордер
e. Прибутковий касовий ордер

11. Унаслідок гострого отруєння опіоїдами в пацієнта спостерігається пригнічення дихання, що становить загрозу життю. Для усунення симптомів передозування пацієнтові було внутрішньовенно введено препарат "Налоксон". Укажіть, який вид взаємодії лікарських засобів лежить в основі цього призначення.
a. Функціональна кумуляція
b. Синергізм за типом потенціювання
*c. Конкурентний антагонізм
d. Неконкурентний антагонізм
e. Синергізм за типом підсумовування

12. Асистент фармацевта отримав рецепт на виготовлення настою квітів ромашки із вказівкою "Cito". Укажіть, протягом якого часу потрібно нагрівати настій на киплячій водяній бані у цьому разі.
a. 45 хв
b. 10 хв
c. 15 хв
*d. 25 хв
e. 30 хв

13. Відпуск лікарських засобів та медичних виробів, що підлягають реімбурсації, здійснюється в аптечних закладах на підставі договорів з НСЗУ. Які аптеки можуть здійснювати такого виду відпуск лікарських засобів пацієнту?
a. Лише аптеки, які розташовані поблизу від медичного закладу пацієнта
b. Лише аптеки, які розташовані в містах обласного підпорядкування
c. Будь-які аптеки, незалежно від того, чи укладено договір із НСЗУ
d. Аптеки, які уклали договори з НСЗУ, лише в межах певного регіону
*e. Аптеки, які уклали договори з НСЗУ, незалежно від місця проживання чи перебування пацієнта

14. До аптеки звернувся пацієнт із проханням відпустити йому нижченаведені лікарські засоби. Який із цих препаратів фармацевт може відпустити без рецепта лікаря?
a. Кетамін, 5%-ий розчин для ін'єкцій, по 2 мл №10
b. Метамізол натрію, 50%-ий розчин для ін'єкцій, по 2 мл №10
c. Феназепам, таблетки 2,5 мг №10
*d. Перекис водню, розчин для зовнішнього застосування 3%, 40 мл
e. Натрію хлорид, 0,9%-ий розчин, 200 мл у флаконі для інфузій

15. Тривале вживання деяких лікарських засобів під час планування вагітності та в період гестації збільшують ризик народження дитини з генетичними вадами розвитку. Як називається ця дія?
a. Тератогенна
*b. Мутагенна
c. Ембріотоксична
d. Бластомогенна
e. Фетотоксична

16. До аптеки надійшов електронний рецепт на пільговий відпуск лікарського засобу у формі супозиторіїв, що містить у своєму складі кодеїн та парацетамол. Який термін дії електронного рецепта та як довго він повинен зберігатися в інформаційно-комунікаційній системі?
a. 1 місяць, 5 років
b. 10 днів, 5 років
c. 1 місяць, 1 рік
d. 10 днів, 1 рік
*e. 1 місяць, 3 роки

17. До аптеки надійшов рецепт на приготування мікстури з кислотою хлористоводневою та пепсином. Яким чином фармацевт розчинятиме пепсин?
a. У гарячій воді очищеній
b. У холодній воді очищеній
c. В ізотонічному розчині натрію хлориду
d. У кислоті хлористоводневій розведеній
*e. У суміші води очищеної та кислоти хлористоводневої розведеної

18. До аптеки звернувся пацієнт із діагнозом: ішемічна хвороба серця, в анамнезі - бронхіальна астма. Який препарат із нижченаведених протипоказаний у цьому разі?
a. Бісопролол
b. Ніфедипін
c. Карведилол
d. Атенолол
*e. Пропранолол

19. Під час виконання якісного аналізу очних крапель кислоти борної фармацевт спостерігає утворення полум'я із зеленою облямівкою. Які реактиви необхідні для проведення цієї реакції?
a. Кислота хлористоводнева розведена, етанол
b. Кислота нітратна розведена, пропанол
c. Кислота хлоратна, пентанол
*d. Кислота сульфатна концентрована, метанол
e. Кислота оцтова безводна, бутанол

20. У зв'язку зі скаргами на періоди безсоння пацієнтові було призначено препарат, що діє як блокатор Н_1-гістамінових рецепторів, має седативну та антихолінергічну дію, тривалість терапії яким не повинна перевищувати 5 днів у зв'язку з ризиком розвитку зловживання та залежності. Укажіть цей лікарський засіб.
a. Сульпірид
b. Флуоксетин
c. Діазепам
d. Атропін
*e. Доксиламін

21. Лікарські засоби, що належать до безрецептурних, повинні відповідати певним критеріям, визначеним у нормативно-правових документах. Який лікарський засіб із нижченаведених може бути відпущений з аптечного закладу без рецепта лікаря?
*a. Цетиризину гідрохлорид
b. Амоксициліну тригідрат
c. Фуразидин
d. Зопіклон
e. Клонідину гідрохлорид

22. Укажіть, за наявності якого діагнозу доцільно застосовувати препарати заліза.
a. Гемолітична анемія
b. Лімфоцитоз
c. Лейкопенія
*d. Гіпохромна анемія
e. Гіперхромна анемія

23. Серед лікарських засобів, що впливають на чутливі нервові закінчення шкіри та слизових оболонок, є такі, що викликають рефлекторну відповідь виконавчих органів. Укажіть речовину, що виявляє таку дію.
*a. Ментол
b. Біла глина
c. Прокаїн
d. Бензокаїн
e. Лідокаїн

24. Яка лікарська рослинна сировина використовується для отримання лікарських засобів для поліпшення мозкового кровообігу та когнітивних функцій?
a. Споришу трава
b. Глоду плоди
c. Глоду квіти
d. Солодки корені
*e. Гінкго листя

25. У разі помилки під час приготування відвару з листя сени у пацієнта може виникнути біль та різі в кишечнику. Укажіть правильну технологію приготування відвару з листя сени.
a. Нагрівання протягом 30 хв
b. Проціджування крізь подвійний шар марлі та ватний тампон
*c. Проціджування після повного охолодження не менш ніж через 3-4 год
d. Проціджування в теплому вигляді через 10 хв після настоювання
e. Настоювання за кімнатної температури протягом 30 хв

26. Пацієнту виписаний комбінований лікарський засіб (ЛЗ), що містить психотропну речовину. В оригінальній упаковці кількість цього засобу перевищує його гранично допустиму норму. Яку кількість такого ЛЗ можна відпустити пацієнту на один рецепт?
a. Одну упаковку ЛЗ, але не більше 30 таблеток
b. Одну упаковку ЛЗ, але не більше 40 таблеток
c. Одну упаковку ЛЗ, але не більше 20 таблеток
d. Одну упаковку ЛЗ, але не більше 10 таблеток
*e. Одну упаковку ЛЗ, але не більше 50 таблеток

27. Який індикатор використовують під час виконання кількісного визначення кислоти борної методом прямої алкаліметрії?
a. Ксиленоловий оранжевий
b. Протравний чорний
c. Метиловий оранжевий
*d. Фенолфталеїн
e. Метиленовий синій

28. Однією з діагностичних ознак солодки коренів є характерний солодкий смак. Які біоактивно активні речовини зумовлюють цей смак?
a. Флавоноїди
b. Полісахариди
c. Амінокислоти
*d. Сапоніни
e. Кумарини

29. Аптечний заклад як будь-яке підприємство зобов'язаний проводити планову інвентаризацію майна, коштів та фінансових зобов'язань. У якому разі при колективній матеріальній відповідальності в аптеці проведення інвентаризації є обов'язковим?
a. За усним зверненням хоча б одного з членів колективу
b. У разі звільнення хоча б одного з членів колективу
*c. При вибутті з колективу більше ніж половини його членів
d. При прийомі на роботу нового члена колективу
e. За усним зверненням всіх членів колективу

30. Укажіть лікарський засіб, що є агоністом мускариночутливих рецепторів та застосовується у клінічній практиці місцево при підвищеному внутрішньоочному тиску, зрідка - для стимулювання слино- та сльозовиділення (наприклад, сухість при аутоімунному ураженні слинних і сльозових залоз).
a. Тетризолін
*b. Пілокарпін
c. Атропін
d. Ксилометазолін
e. Бекламетазон

31. Укажіть лікарські речовини, суспензії яких готують дисперсійним методом із додаванням стабілізатора.
a. Магнію оксид, натрію сульфат
b. Біла глина, бентоніт
c. Цинку оксид, тальк
d. Кислота борна, кальцію карбонат
*e. Камфора, ментол

32. Хімік-аналітик проводить кількісне визначення хлорамфеніколу (левоміцетину) в очних краплях. Який титрований розчин він повинен використати?
a. Церію сульфат
b. Натрію тіосульфат
c. Натрію едетат
d. Натрію гідроксид
*e. Натрію нітрит

33. За підсумками інвентаризації, проведеної в аптечному закладі, у структурі якого наявний самостійний відділ запасів, виявлено нестачу субстанції папаверину гідрохлориду. Укажіть норму списання, яка використовується при розрахунку природної втрати для вказаного лікарського засобу.
a. 2,15% від вартості лікарських форм
*b. 1,7% від вартості лікарських форм
c. 0,65% від вартості лікарських форм
d. 0,4% від використаної кількості
e. 0,95% від використаної кількості

34. В аптеці тимчасово відсутні перстачу кореневища, що застосовуються як в’яжучий засіб. Яка лікарська рослинна сировина має аналогічну дію?
a. Волошки квіти
*b. Вільхи супліддя
c. Валеріани корені
d. Верби кора
e. Вербени трава

35. Який лікарський засіб, що належить до антагоністів опіатних рецепторів, можна відпустити без рецепта з аптеки в кількості 2 мг на один відпуск?
*a. Налоксон
b. Бупренорфін
c. Налмефен
d. Налбуфін
e. Буторфанол

36. Одним зі шляхів створення нових та удосконалення вже існуючих лікарських засобів є комбінування кількох діючих речовин, дія яких спрямована на розв'язання однієї проблеми на різних етапах або різними механізмами. Із якою метою клавуланову кислоту комбінують із амоксициліном?
*a. Пригнічення мікробних beta-лактамаз
b. Захисту слизової оболонки шлунка
c. Покращення всмоктування антибіотика у травному тракті
d. Полегшення проникнення діючої речовини в мікробну клітину
e. Застосування при інфекціях, викликаних бактеріями та найпростішими

37. Інвентаризація каси - це спосіб контролю за збереженням грошових коштів в аптечних закладах. Як часто проводиться планова інвентаризація каси на підприємствах?
a. Один раз на два місяці
b. Один раз на рік
c. Один раз на місяць
*d. Один раз на квартал
e. Один раз на півріччя

38. Фармацевт відпустив за повну вартість комбінований лікарський засіб, що містить псевдоефедрин, який був виписаний на паперовому рецептурному бланку форми №1 (ф-1). Протягом якого терміну цей рецепт повинен зберігатися в аптечному закладі?
a. Тридцять днів
b. Три роки, без урахування поточного
c. П'ять років, без урахування поточного
*d. Один рік, без урахування поточного
e. Десять днів

39. Лікарські засоби класифікують залежно від наявності в їхній структурі молекули функціональних груп. Який препарат належить до аліфатичних амінокислот?
a. Метамізол натрію
b. Бензойна кислота
c. Саліцилова кислота
*d. Глутамінова кислота
e. Ацетилсаліцилова кислота

40. Асистент фармацевта розкладає лікарські засоби в матеріальній кімнаті на місця зберігання з урахуванням фармакологічних груп. До препаратів якої фармакологічної групи належить флуоксетин?
a. Холінолітики
b. Психостимулятори
c. Антигістамінні
*d. Антидепресанти
e. Анксіолітики

41. Приміщення та устаткування аптеки повинні відповідати вимогам санітарно-протиепідемічного режиму аптечних закладів. Як часто підлягають вологому прибиранню із застосуванням дезінфекційних засобів стіни і двері аптеки?
a. Не рідше одного разу на добу
b. Не рідше одного разу на зміну
*c. Не рідше одного разу на тиждень
d. Не рідше одного разу на місяць
e. Не рідше одного разу шість місяців

42. Який лікарський засіб із групи діуретиків застосовують при ускладненому гіпертонічному кризі з ознаками гострої серцевої недостатності?
a. Маніт
b. Діакарб
c. Спіронолактон
d. Гідрохлортіазид
*e. Фуросемід

43. Однорічна трав'яниста рослина становить заввишки 0,7-1,5 м і має стебло, розгалужене в його верхній частині. Листки чергові, сидячі, вузьколанцетні або лінійні. Квітки правильні, двостатеві, небесно-сині або фіолетові, на квітконіжках, зібрані на верхівці стебла в розлогі щиткоподібні суцвіття. Плід - яйцеподібна або куляста розтріскана коробочка з численним дрібним блискучим насінням. Укажіть цю лікарську рослину.
a. Ромашка лікарська
*b. Льон звичайний
c. Звіробій плямистий
d. Пижмо звичайне
e. Нагідки лікарські

44. Який документ фахівці аптеки повинні подати в НЗСУ, щоб отримати кошти з державного бюджету за відпущені лікарські засоби за програмою "Доступні ліки"?
*a. Звіт
b. Рахунок
c. Товарний звіт
d. Відомість
e. Реєстр рецептів

45. Лікарські засоби в аерозольних упаковках повинні зберігатися в сухому, захищеному від світла місці, подалі від вогню та опалювальних приладів. За якої температури повинні зберігатися ці препарати?
a. 18-24^оC
*b. 3-35^оC
c. 10-25^оC
d. 15-30^оC
e. 0-5^оC

46. На фармацевтичне підприємство надійшла сировина хвоща трава. Вміст якої діючої речовини визначають відповідно до вимог Державної Фармакопеї України?
*a. Флавоноїдів
b. Танінів
c. Ефірних олій
d. Полісахаридів
e. Алкалоїдів

47. До аптечного закладу звернувся пацієнт із проханням відпустити йому за повну вартість по електронному рецепту доксициклін у таблетках по 100 мг №10. Укажіть термін дії цього рецепта.
*a. 90 календарних днів
b. 30 календарних днів
c. 20 календарних днів
d. 50 календарних днів
e. 10 календарних днів

48. Асистент фармацевта готує водну витяжку з кореня алтеї. Яку особливість технології він повинен врахувати?
*a. Використовують метод холодного настоювання
b. Враховують біологічну активність лікарської рослинної сировини
c. Проціджують після повного охолодження
d. Готують із додаванням кислоти хлористоводневої
e. Проціджують готовий водний витяг негайно

49. Який лікарський засіб аналогічної дії можна призначити замість трави грициків, що містить вітамін К та має кровоспинну дію, якщо її немає в аптеці?
a. Екстракт родіоли рожевої
b. Таблетки валеріани
c. Настойка женьшеню
*d. Екстракт водяного перцю
e. Настойка глоду

50. Який із вітамінів групи В використовують у схемах метаболічної терапії при ішемічній хворобі серця, серцевій недостатності, цукровому діабеті та невритах?
a. Ціанокобаламін
b. Ретинол
c. Ергокальциферол
d. Піридоксин
*e. Тіамін

51. До лікаря звернулася пацієнтка зі скаргами на періодичний "стріляючий біль" в одній частині обличчя. Після детального збору анамнезу лікар встановив діагноз: невралгія трійчастого нерва, та у складі комплексної терапії призначив вітамінний препарат. Укажіть цей препарат.
a. Фолієва кислота
b. Ретинолу ацетат
*c. Ціанокобаламін
d. Кислота аскорбінова
e. Кислота нікотинова

52. В аптеці тимчасово відсутні валеріани корені, що застосовуються як седативний засіб. Яка лікарська рослинна сировина має аналогічну дію?
a. Кульбаби лікарської корені
*b. Собачої кропиви трава
c. Волошки синьої квітки
d. Софори японської плоди
e. Брусниці звичайної листки

53. Під час приготування суспензій із гідрофільними речовинами використовують прийом скаламучування. Для якої речовини з нижченаведених доцільно використовувати цей метод?
a. Фенілсаліцилат
b. Сульфадимезину
c. Білої глини
d. Ксероформу
*e. Вісмуту нітрату основного

54. Під час виготовлення супозиторіїв асистент фармацевта приготував супозиторну масу з дерматолом і маслом какао, але вона виявилася крихкою. Укажіть речовину, яку необхідно додати для утворення пластичної маси.
a. Парафін
b. Ланолін водний
c. Вазелін
*d. Ланолін безводний
e. Віск

55. Пацієнту із сухим кашлем призначено бутамірат. Через кілька днів він звернувся зі скаргою на побічну дію. Який ефект найбільш імовірний?
*a. Сонливість
b. Брадикардія
c. Гіпертензія
d. Тахікардія
e. Бронхоспазм

56. На аптечний склад надійшла лікарська рослинна сировина (ЛРС): стебла прості або малогіллясті, довжиною до 35 см. Листки почергові, пальчасто-розсічені на 5 часток, частки листків лінійні, загострені. Колір стебел і листків зелений. Квітки поодинокі на верхівці стебел, золотисто-жовті, вільнопелюсткові. Плід збірний, овальний, складається з численних сухих горішків. Запах слабкий. Смак не визначається. Укажіть рослинне джерело цієї ЛРС.
a. Нагідки лікарські
b. Конвалія звичайна
c. Наперстянка пурпурова
*d. Горицвіт весняний
e. Ромашка лікарська

57. Укажіть лікарський засіб, що може застосовуватися для тривалого симптоматичного лікування запалення та болю в суглобах при ревматоїдному артриті та є інгібітором переважно циклооксигенази-2, у зв'язку з чим викликає менше небажаних впливів на травний канал, порівняно з іншими нестероїдними протизапальними засобами.
a. Диклофенак
*b. Мелоксикам
c. Ібупрофен
d. Індометацин
e. Ацетилсаліцилова кислота

58. В аптеці тимчасово відсутня настойка женьшеню, що застосовується як тонізуючий та адаптогенний засіб. Препарати з якої лікарської рослинної сировини аналогічної дії можна запропонувати відвідувачу?
a. Кропиви собачої трава
b. Підбілу звичайного листя
c. Цмину піскового квітки
d. Смородини чорної плоди
*e. Родіоли рожевої корені

59. Асистент фармацевта готує мазь за прописом: Anaesthesini 1,0 Vaselini 9,0 M. f. unq. D) S. Змащувати уражені ділянки шкіри. Укажіть раціональний спосіб уведення речовини в основу.
a. Анестезин змішують з 1,0 г вазелінової олії
*b. Анестезин змішують з 1,0 г розтопленого вазеліну
c. Анестезин змішують з 0,5 г вазелінової олії
d. Анестезин змішують з 9,0 г розтопленого вазеліну
e. Анестезин змішують з 0,5 г розтопленого вазеліну

60. Який застережний напис обов'язково повинен бути зазначений на вторинній упаковці всіх лікарських засобів незалежно від їхнього способу зберігання?
a. Зберігати при температурі не вище 25^оC
*b. Зберігати в недоступному для дітей місці
c. Зберігати в сухому місці
d. Зберігати в темному місці
e. Зберігати в холодильнику

61. У результаті неконтрольованого і тривалого застосування препаратів на основі парацетамолу пацієнтка скаржитися на біль у правому підребер'ї, загальну слабкість та темну сечу. Який тип токсичної дії найімовірніший?
a. Нефротоксична дія
b. Ульцерогенна дія
c. Нейротоксична дія
d. Ототоксична дія
*e. Гепатотоксична дія

62. Одним із експрес-методів кількісного визначення вмісту лікарських речовин є рефрактометрія. Укажіть значення показника заломлення води очищеної, що використовують для калібрування приладу.
a. 1,355
b. 1,322
c. 1,344
*d. 1,333
e. 1,311

63. Який лікарський засіб пригнічує активність фібринолізу та застосовується для зупинки кровотеч, зумовлених підвищеним фібринолізом (під час будь-яких операцій, тромбоцитопенії та ін.)?
a. Фенілін
*b. Транексамова кислота
c. Етамзилат
d. Варфарин
e. Гепарин

64. Товариство з обмеженою відповідальністю відкриває нову аптеку та повинне забезпечити своєчасне надходження готівки на банківський рахунок. Яка організація встановлює терміни здавання та ліміт залишку готівки в касі?
a. Державна податкова служба
b. Банк, у якому відкритий поточний рахунок підприємства
c. Територіальна Держлікслужба
d. Національний банк України
*e. Підприємство самостійно

65. До аптеки звернувся пацієнт із проханням відпустити йому ліки за рецептом, на якому стоїть штамп "Відпущено". Якими мають бути дії фармацевтичного фахівця?
*a. Відмовити у відпуску ліків за цим рецептом
b. Зателефонувати лікарю, який виписав цей рецепт, для з'ясування ситуації
c. Погасити рецепт штампом "Рецепт недійсний"
d. Відпустити лікарські засоби, що вказані в цьому рецепті
e. Відпустити половину від кількості ліків, зазначених у цьому рецепті

66. Укажіть із нижченаведеного лікарську рослину, що містить серцеві глікозиди, а її сировиною є трава, листя та квіти.
*a. Конвалія травнева
b. Наперстянка великоквіткова
c. Наперстянка шерстиста
d. Наперстянка пурпурова
e. Строфант Комбе

67. Фахівець фармацевтичної лабораторії проводить експрес-аналіз відхаркувальної мікстури, що містить натрію бензоат. Який із нижченаведених реактивів утворює з натрію бензоатом блідо-жовтий осад?
*a. Заліза (ІІІ) хлорид
b. Калію гексагідроксостибіат (V)
c. Кислота хлористоводнева
d. Кислота метоксифенілоцтова
e. Магнію сульфат

68. Для ідентифікації неорганічного лікарського засобу проводять якісні реакції. Який лікарський засіб можна виявити за допомогою такого набору реактивів: хлористоводнева кислота, срібла нітрат, заліза (III) хлорид і калію піроантимонат?
a. Кальцію хлорид
*b. Натрію тіосульфат
c. Кислота борна
d. Калію бромід
e. Магнію сульфат

69. До аптеки надійшла партія лікарських засобів із аптечного складу. Під час вхідного контролю уповноважена особа виявила, що таблетки ібупрофену мають термін придатності, що вже минув. До якої групи згідно з чинним законодавством належать такі лікарські засоби?
a. Підроблені
b. Якісні
c. Фальсифіковані
*d. Неякісні
e. Контрафактні

70. Під час приготування рідких лікарських форм асистент фармацевта використовує концентровані розчини лікарських речовин. Яка концентрація 10 мл розчину кальцію хлориду відповідає 5,0 сухої речовини?
a. 25%
b. 5%
c. 20%
*d. 50%
e. 2%

71. Для ефективного та якісного медикаментозного забезпечення населення в аптечному закладі потрібний достатній товарний запас ліків. До яких наслідків призведе завищений товарний запас в аптеці?
a. Зниження рентабельності
b. Негативного іміджу аптеки
c. Втрати лояльності споживачів
*d. Зменшення товарообіговості
e. Наявності дефектури

72. Які рецептурні бланки використовують у разі виписування психотропних лікарських засобів у суміші з індиферентними речовинами за повну вартість у паперовому вигляді?
a. Відпускається без рецепта
*b. Ф-3
c. Ф-1
d. Ф-1 і Ф-3
e. Ф-1 у двох екземплярах

73. Фармацевт приготував суспензійну мазь на ліпофільній основі. Яка речовина утворює мазь такого типу?
a. Ментол
b. Танін
*c. Ксероформ
d. Протаргол
e. Рослинні екстракти

74. До аптеки звернулася жінка віком 65 років із приводу профілактики остеопорозу. Який вітамінний засіб разом із препаратами кальцію варто розглянути для запобігання розвитку остеопорозу?
a. Ретинол
b. Піридоксин
*c. Ергокальциферол
d. Токоферол
e. Рибофлавін

75. Пацієнту в післяопераційний період тривалий час уводили морфіну гідрохлорид. Після різкої відміни препарату в пацієнта виникли тяжкі психічні та фізичні порушення. Про яку побічну дію йдеться в цьому разі?
a. Ідіосинкразію
b. Синдром віддачі
c. Синдром обкрадання
d. Тахіфілаксію
*e. Абстинентний синдром

76. Для посилення терапевтичного ефекту, скорочення терміну лікування та запобігання ускладненням застосовують різні комбінації лікарських засобів. Який вид взаємодії виникає під час комбінації препаратів, коли ефект дорівнює сумі ефектів кожного з компонентів?
*a. Синергізм за типом підсумовування
b. Фізіологічний антагонізм
c. Хімічний антагонізм
d. Фізичний антагонізм
e. Синергізм за типом потенціювання

77. Під час інвентаризації розчину морфіну гідрохлориду 1% по 1 мл в ампулах №5х20 була встановлена розбіжність у балансі - нестача п'яти ампул препарату. Який орган потрібно повідомити про встановлену розбіжність?
a. Держпродспоживслужбу
*b. Національну поліцію
c. Територіальну Держлікслужбу
d. Міністерство охорони здоров'я
e. Держлікслужбу України

78. Пацієнт хворіє на кандидомікоз, що розвинувся внаслідок тривалого лікування антибіотиками групи тетрациклінів. Який препарат буде ефективним у цьому разі?
a. Альбендазол
b. Римантадин
c. Хлорамфенікол
d. Метронідазол
*e. Ністатин

79. Асистент фармацевта готує складний дозований порошок, який містить 1,0 г камфори. Яку кількість крапель 95%-го спирту етилового необхідно додати для кращого подрібнення камфори?
a. 15
*b. 10
c. 30
d. 20
e. 5

80. Атропіну сульфат застосовують під час лікування виразкової хвороби шлунка та дванадцятипалої кишки. Укажіть механізм дії лікарського засобу, завдяки якому зменшується секреція хлористоводневої кислоти та пепсину.
*a. Блокада М-холінорецепторів
b. Блокада Н-холінорецепторів
c. Стимуляція Н-холінорецепторів
d. Стимуляція М-холінорецепторів
e. Блокада Н_2-гістамінових рецепторів

81. Однією з вимог при виготовленні нестерильних лікарських засобів в умовах аптек є дотримання належних умов зберігання. Що означає вказівка "Зберігати у сухому місці"?
a. При температурі від +2^оC до +8^оC
b. У місці, яке виключає можливість попадання прямих сонячних променів
c. При температурі від +15^оC до +25^оC
d. При температурі від +8^оC до +15^оC
*e. При відносній вологості повітря не більше 60%

82. Унаслідок тривалого приймання препарату для лікування тяжкої форми бронхіальної астми у пацієнта розвинувся остеопороз. Який препарат із нижченаведених міг спричинити цей стан у пацієнта?
a. Монтелукаст
b. Сальбутамол
*c. Дексаметазон
d. Сальметерол
e. Еуфілін

83. У рослинах яких родин найчастіше зустрічаються антраглікозиди?
a. Айстрові, вахтові
b. Товстолисті, вересові
c. Соснові, ясноткові
*d. Гречкові, крушинові
e. Селерові, аралієві

84. Пацієнт із діагнозом: фолікулярний тонзиліт, приймає амоксицилін. На тлі лікування виникли бронхоспазм, набряк губ і висип на шкірі. Укажіть, як називається такий прояв негативної дії ліків на організм.
*a. Медикаментозна алергія
b. Синдром відміни
c. Лікарська залежність
d. Матеріальна кумуляція
e. Функціональна кумуляція

85. Основними біологічно активними речовинами глоду плодів є флавоноїди. Яку фармакологічну дію вони зумовлюють?
a. Тонізуючу і протисудомну
*b. Гіпотензивну і седативну
c. Послаблювальну і заспокійливу
d. Спазмолітичну і протизапальну
e. Сечогінну і кровоспинну

86. Із метою лікування артеріальної гіпертензії пацієнту призначено засіб, що блокує надходження йонів кальцію до серцевого м'яза та гладких м'язів судин. Укажіть із нижченаведеного цей лікарський засіб.
*a. Ніфедипін
b. Клонідин
c. Празозин
d. Еналаприл
e. Бісопролол

87. Асистент фармацевта відпускає заліза (ІІІ) гідроксид полімальтозний комплекс у таблетках за призначенням лікаря. Під час застосування препарату можливі такі побічні ефекти: подразнення слизової оболонки травного тракту, нудота, блювання, біль в епігастральній ділянці. За якої умови застосування ризик прояву побічних ефектів зменшується?
a. Застосовувати обволікальні засоби
b. Запивати молоком
*c. Приймати після вживання їжі
d. Застосовувати блокатори протонної помпи
e. Вживати з яєчним білком

88. До аптеки звернувся пацієнт, якому призначено інсулін людський короткої дії. Асистент фармацевта під час відпуску препарату попереджає про неухильне дотримання режиму дозування, харчування та фізичних навантажень. Яке ускладнення може розвинутися в пацієнта в разі передозування інсуліну або через надмірне фізичне навантаження?
*a. Гіпоглікемія
b. Гіперліпідемія
c. Ліподистрофія
d. Бронхоспазм
e. Гіперглікемія

89. Укажіть лікарську рослинну сировину, яка містить філохінон, має гемостатичну дію і може бути використана як кровоспинний засіб під час внутрішньої кровотечі.
*a. Грициків трава
b. Споришу трава
c. Фіалки трава
d. Чистотілу трава
e. Череди трава

90. Фармацевт повідомив асистента фармацевта, що лікарський засіб, який потрібний для виготовлення мазі, зберігається в шафі для пахучих і летких речовин. Укажіть, яку субстанцію шукає асистент.
a. Хлорамфенікол
b. Сульфаніламід
c. Кислоту борну
d. Цинку оксид
*e. Камфору

91. Для ідентифікації крушини кори нанесли краплю 10%-го розчину лугу, з'явилося вишнево-червоне забарвлення. Наявність яких біологічно активних речовин виявили за допомогою цієї реакції?
a. Стероїдних сапонінів
b. Серцевих глікозидів
*c. Антраценпохідних
d. Ефірних олій
e. Алкалоїдів

92. У жінки, яка тривалий час вживає мікстуру з натрію бромідом у терапевтичних дозах, з'явилися скарги на сонливість, шкірний висип, нежить, почервоніння очей. Унаслідок чого відбулося посилення ефекту аж до розвитку отруєння?
a. Сенсибілізації
*b. Матеріальної кумуляції
c. Адитивного ефекту
d. Лікарської ідіосинкразії
e. Потенціювання ефекту

93. У дворічної дитини після перенесеного грипу розвинувся гострий отит. Фармацевт запропонував комбінований безрецептурний препарат для місцевого застосування, який має знеболювальний та протизапальний ефекти. Укажіть компонент цього лікарського засобу, що забезпечує місцевоанестезувальну дію.
a. Ксилометазолін
*b. Лідокаїн
c. Метамізол
d. Німесулід
e. Феназон

94. До рецептурно-виробничого відділу аптеки надійшов рецепт на приготування крапель: Furacilini 0,05 Olei Vaselini 50,0 Misce.Da.Signa. По 2 краплі в ніс 3 рази на день. Укажіть раціональний спосіб уведення фурациліну до лікарської форми, врахувавши його фізико-хімічні властивості.
a. Додають у флакон до відпуску і нагрівають до повного розчинення
b. Розчиняють в ізотонічному розчині натрію хлориду при нагріванні
c. Додають до попередньо підігрітої вазелінової олії у флакон до відпуску
d. Спочатку подрібнюють із декількома краплями спирту, а потім додають до вазелінової олії
*e. Диспергують спочатку в сухому вигляді, а потім із невеликою кількістю вазелінової олії

95. В аптечному закладі здійснюється відпуск екстемпоральних лікарських засобів, виготовлених із лікарської рослинної сировини (ЛРС), які дозволено відпускати виключно за електронними рецептами. Укажіть назву цієї ЛРС.
a. Folia Melissae officinalis
*b. Folia Cannabis sativa
c. Folia Eucalypti viminalis
d. Folia Menthae piperitae
e. Folіa Salvіae offіcіnalіs

96. Аптека має ліцензію на право провадження господарської діяльності з придбання, зберігання та відпуску прекурсорів списку №2. Яка максимальна кількість калію перманганату може бути відпущена пацієнту з аптеки в споживчій упаковці без рецепта?
a. 6,0-8,0 г
*b. 3,0-5,0 г
c. 1,0-2,0 г
d. 4,0-6,0 г
e. 2,0-4,0 г

97. Про який побічний ефект потрібно попередити пацієнта, який придбав в аптеці за рецептом лікаря препарат заліза для перорального застосування?
*a. Забарвлення калу в чорний колір
b. Збудження ЦНС
c. Імунодепресивна дія
d. Кровоточивість ясен
e. Підвищення рівня глюкози в крові

98. Яким методом, згідно з вимогами ДФУ, проводять кількісне визначення біологічно активних речовин в евкаліпту прутовидного листі?
a. Титриметрія
b. Гравіметрія
c. Спектрофотометрія
*d. Перегонка з водяною парою
e. ВЕРХ

99. Для приготування розчинів йоду використовують його здатність утворювати легкорозчинні комплексні сполуки з калію йодидом. Яку кількість калію йодиду необхідно використати фармацевту, якщо в рецепті не вказано його масу?
a. Половину від маси прописаного йоду
b. Стільки, скільки ж йоду прописано
c. Втричі більше від маси прописаного йоду
d. Втричі менше від маси прописаного йоду
*e. Подвійну кількість від маси прописаного йоду

100. Який шлях уведення лікарського засобу на основі ібупрофену потрібно обрати для однорічної дитини, якщо застосування пероральним шляхом неможливе?
a. Суббукальний
b. Інгаляційний
c. Сублінгвальний
*d. Ректальний
e. Ін'єкційний підшкірний

101. До аптечного складу надійшов лікарський засіб, що зберігається за температури від +2^оC до +8^оC. Вимог якої належної практики повинні дотримуватися фахівці під час зберігання цього лікарського засобу?
a. GLP
*b. GSP
c. GPP
d. GDP
e. GMP

102. Під час надходження листків кропиви дводомної на фармацевтичне підприємство виникли сумніви щодо їхньої ідентичності. Для підтвердження тотожності був проведений мікроскопічний аналіз. За якими діагностичними ознаками ідентифікують цю сировину?
a. Стилоїди, бородавчасті волоски
b. Ідіобласти, багатоклітинні волоски
*c. Цистоліти, ретортоподібні волоски
d. Друзи, головчасті волоски
e. Рафіди, сосочкоподібні волоски

103. На етикетці екстемпорального лікарського засобу фармацевт зазначив "Зберігати при кімнатній температурі". Який температурний режим відповідає цій вимозі?
a. 8-15^оC
b. Вище 25^оC
c. 2-8^оC
d. Нижче 0^оC
*e. 15-25^оC

104. До лабораторії на аналіз надійшов розчин натрію тіосульфату. Хімік-аналітик провів якісну реакцію, у результаті якої утворився білий кристалічний осад. Який реактив використав спеціаліст?
*a. Калію піроантимонат
b. Срібла нітрат
c. Заліза хлорид
d. Кислоту хлористоводневу
e. Натрію гідроксид

105. Укажіть лікарський засіб, що виявляє виражену антигістамінну, снодійну, седативну, місцевоанестезуючу, протиблювотну дію та посилює дію анальгезуючих засобів.
*a. Дифенгідрамін
b. Мебгідролін
c. Цетиризин
d. Фексофенидин
e. Лоратадин

106. Під час перевірки серій лікарського засобу (ЛЗ), що підлягає державному контролю за розпорядженням Держлікслужби, уповноважена особа аптечного складу виявила такий ЛЗ. Яким внутрішнім документом керується уповноважена особа під час здійснення заходів щодо вилучення цього ЛЗ з обігу?
a. Наказом завідувача аптечного складу
b. Посадовою інструкцією
c. Положенням про аптечний склад
d. Розпорядженням керівника підприємства
*e. Планом термінових дій

107. Як називається етап фармакокінетики, під час якого ліпофільні лікарські засоби перетворюються в печінці на водорозчинні метаболіти для подальшого виведення?
a. Розподіл
b. Абсорбція
*c. Біотрансформація
d. Екскреція
e. Кумуляція

108. У пацієнта на тлі лікування антидепресантами досягнуто зменшення проявів депресії. Лікар рекомендує поступово знижувати дозу, а не припиняти препарат раптово. Якого ускладнення прагне уникнути лікар?
a. Кумуляції
*b. Синдрому відміни
c. Залежності
d. Тахіфілаксії
e. Сенсибілізації

109. Однією з функцій фармацевтичного аналізу є встановлення доброякісності лікарських засобів. Укажіть домішку, для визначення граничного вмісту якої у воді очищеній фармацевт-аналітик застосовує метод комплексонометрії.
a. Речовини, що окиснюються
b. Хлориди
*c. Лужноземельні метали
d. Сульфати
e. Нітрати

110. Чоловік віком 42 роки із симптомами сезонного алергічного риніту звернувся до аптеки з метою придбання антигістамінного засобу для системного застосування, що не викликає сонливості. Укажіть лікарські засоби, що можуть застосуватися при полінозах протягом усього періоду контакту з алергенами.
a. Дифенгідрамін, дименгідринат
b. Ксилометазолін, тетразолін
*c. Лоратадин, дезлоратадин
d. Дексаметазон, беклометазон
e. Бромгексин, амброксол

111. Кількісне визначення натрію хлориду можна провести за допомогою аргентометрії, методом Мора. Укажіть речовину, що використовується як індикатор під час цього методу дослідження.
a. Натрію еозинат
b. Феруму (IIІ) амонію сульфат
c. Фенолфталеїн
d. Дифенілкарбазон
*e. Калію хромат

112. Онкохворому пацієнту виписано рецепт на лікарський засіб для лікування основного захворювання. Укажіть розмір відшкодування вартості препарату за рахунок державних коштів.
a. 25%
b. 10%
c. 50%
d. 0%
*e. 100%

113. На аналіз надійшли тонкі листки із загостреною верхівкою й асиметричною основою. Пластинка хвиляста, жилкування перисте. У хімічному складі сировини виявлено сенозиди, флавоноїди та смолисті речовини. Укажіть рослинне джерело цієї сировини.
*a. Касія гостролиста
b. Конвалія звичайна
c. Кріп запашний
d. Кульбаба лікарська
e. Кропива собача

114. Відповідно до наказу керівника підприємства в аптеці буде проведена планова інвентаризація. Що є основною метою інвентаризації?
a. Визначення продуктивності праці кожного працівника
b. Оцінка ефективності роботи фахівців
*c. Виявлення нестачі або надлишку товару і коштів
d. Перевірка умов зберігання лікарських засобів та медичних виробів
e. Перевірка дотримання касової дисципліни

115. В аптеці відбулася переоцінка лікарських засобів. Укажіть документ, у якому будуть відображатися ці дані.
a. Касова книга
b. Прибуткова накладна
c. Зведений реєстр
*d. Акт
e. Довідка

116. До рецептурно-виробничого відділу аптеки надійшов рецепт на виготовлення 10 порошків з атропіну сульфатом. На один порошок виписано 0,0005 г діючої речовини. У якому співвідношенні та в якій кількості потрібно використати тритурацію для приготування цього порошку?
a. 0,5 г тритурації атропіну сульфату (1:10)
b. 0,05 г тритурації атропіну сульфату (1:10)
c. 0,05 г тритурації атропіну сульфату (1:100)
*d. 0,5 г тритурації атропіну сульфату (1:100)
e. 0,005 г тритурації атропіну сульфату (1:100)

117. Відвідувачка аптеки просить допомогти укомплектувати аптечку для подорожі ефективним антисептиком, який мав би бактерицидну, фунгіцидну та вірулоцидну дію і не викликав би подразнення тканин, для використання з метою обробки ран та опіків.
a. Лінімент бальзамічний за Вишневським
*b. Повідон йод
c. Перекис водню
d. Йоду розчин спиртовий
e. Калію перманганат

118. В аптечних закладах лікарські засоби відпускають за рецептом лікаря або без нього. Яка з нижченаведених фармакотерапевтичних вимог дозволяє зарахувати препарат до категорії безрецептурних?
*a. Не завдає прямої або непрямої шкоди здоров'ю
b. Містить речовини, активність і побічні дії яких вимагають додаткових досліджень
c. Новий на фармацевтичному ринку і має обмежений досвід використання на практиці
d. Впливає на психічні процеси в центральній нервовій системі людини
e. При застосуванні може розвинутися звикання

119. У пацієнта сухий надсадний кашель як залишкове явище після нещодавно перенесеного ГРВІ. Який лікарський засіб показаний при сухому кашлі?
a. Мукалтин
b. Амброксол
c. Бромгексин
d. Ацетилцистеїн
*e. Бутамірат

120. До рецептурно-виробничого відділу аптеки надійшов рецепт на виготовлення 20-ти доз складного порошку з екстрактом беладони без вказівки про консистенцію. Яку кількість сухого екстракту потрібно взяти, якщо в рецепті прописано 0,01 г екстракту беладони на одну дозу порошку?
a. 0,2 г
b. 4,0 г
*c. 0,4 г
d. 0,1 г
e. 2,0 г

121. Сильнодіюча лікарська рослинна сировина (ЛРС) повинна зберігатися в окремому приміщенні або в окремій шафі під замком. Укажіть із нижченаведеного таку ЛРС.
a. Листя шавлії
b. Трава фіалки
*c. Листя блекоти
d. Корінь солодки
e. Трава череди

122. Лікарський засіб застосовується, як замісна терапія при гіпотиреозі та після часткового видалення щитоподібної залози. Препарат стимулює процеси росту та розвитку, обмін білків, жирів і вуглеводів, збільшує потребу тканин у кисні. Укажіть цей лікарський засіб.
a. Калію йодид
*b. Левотироксин натрію
c. Пропілтіоурацил
d. Селен
e. Тіамазол

123. У сільській місцевості роздрібна торгівля лікарськими засобами здійснюється через мобільний аптечний пункт, оскільки стаціонарна аптека та аптечний пункт відсутні. Скільки працівників має бути у штаті мобільного аптечного пункту, через який провадиться господарська діяльність із роздрібної торгівлі лікарськими засобами?
a. Лише завідувач мобільного аптечного пункту
*b. Один водій та не менше як один фармацевтичний працівник
c. Лише один водій
d. Один водій, один фармацевтичний працівник та завідувач мобільного аптечного пункту
e. Лише один фармацевтичний працівник

124. Для кількісного визначення калію йодиду як титрант використовують розчин срібла нітрату, як індикатор - еозинат натрію. Укажіть назву цього титриметричного методу.
a. Алкаліметрія
*b. Аргентометрія
c. Комплексонометрія
d. Ацидиметрія
e. Нітритометрія

125. Сироп солодки використовують як відхаркувальний та протизапальний засіб для полегшення відходження мокротиння. Які біологічно активні речовини визначають фармакологічну дію цього лікарського засобу?
a. Стероїдні сапоніни
*b. Тритерпенові сапоніни
c. Антраценпохідні алізаринового ряду
d. Фурокумарини
e. Алкалоїди ізохінолінового ряду

126. Стандарт GDP є обов'язковим елементом системи забезпечення якості лікарських засобів. Діяльності якого суб'єкта господарювання він стосується?
a. Аптеки в структурі лікувально-профілактичного закладу
*b. Аптечного складу
c. Аптеки
d. Аптечного пункту
e. Мобільного аптечного пункту

127. Розчини якої речовини під час зберігання жовтіють?
a. Етанолу
b. Прокаїну гідрохлориду
c. Стрептоциду
*d. Метамізолу натрієвої солі
e. Глюкози

128. У складських приміщеннях лікарська рослинна сировина повинна зберігатися на стелажах. На якій відстані від підлоги встановлюються стелажі?
a. Не менше 35 см
b. Не менше 30 см
c. Не менше 20 см
*d. Не менше 15 см
e. Не менше 25 см

129. Показник заломлення залежить від температури, довжини хвилі світла, при яких проводиться рефрактометрія, від концентрації розчину та природи розчинника. При якій температурі згідно з вимогами ДФУ рекомендується проводити визначення?
a. 20±5^оC
b. 19-21^оC
c. Нижче 20^оC
d. Вище 20^оC
*e. 20±0,5^оC

130. Ацетилсаліцилова кислота - лікарський засіб органічної будови, що містить бензольне ядро. До якого класу сполук належить цей препарат?
*a. Ароматичних
b. Неорганічних
c. Ациклічних
d. Аліциклічних
e. Гетероциклічних

131. Фармацевт, готуючи порошок, використав лікарську речовину з шафи "Venena". Якого кольору повинні бути написи на штангласах із субстанціями цієї категорії?
*a. Білого кольору на чорному тлі
b. Червоного кольору на білому тлі
c. Білого кольору на червоному тлі
d. Чорного кольору на білому тлі
e. Червоного кольору на чорному тлі

132. Укажіть лікарську рослину, відвар свіжої кори якої сильно подразнює слизові оболонки шлунка, може викликати блювання, кольки та діарею з домішками крові в калі. Тому перед застосуванням ця сировина має бути висушена в сушарці при 100^оC або витримана не менше одного року за кімнатної температури.
a. Quercus robur
b. Taxus baccata
c. Salix alba
d. Viburnum opulus
*e. Frangula alnus

133. Аптечний заклад запланував інвентаризацію. На який максимальний термін може зачинитися аптека для проведення переобліку товарно-матеріальних цінностей?
a. Не більше ніж на 5 днів
b. Не більше ніж на 1 день
c. Не більше ніж на 4 дні
d. Не більше ніж на 2 дні
*e. Не більше ніж на 3 дні

134. На аналіз надійшла сировина, яка складається зі щільних густоопушених листків сірувато-зеленого кольору із сильним духмяним запахом. Поверхня листкової пластинки дрібночарункова, край городчастий, жилкування дрібносітчасте. Укажіть рослинне джерело сировини.
a. Евкаліпт прутоподібний
b. Валеріана лікарська
c. Ромашка лікарська
*d. Шавлія лікарська
e. М'ята перцева

135. Укажіть лікарську рослинну сировину, що є джерелом слизу та використовується як обволікаючий та пом'якшувальний засіб.
a. Serpylli herba
b. Leonuri cardiacaea herba
*c. Althaeae radices
d. Berberidis fructus
e. Belladonnae radices

136. Укажіть препарат, що підвищує внутрішньоочний тиск і протипоказаний при глаукомі.
a. Фізіостигмін
b. Галантаміну гідробромід
c. Пілокарпіну гідрохлорид
d. Неостигмін
*e. Атропіну сульфат

137. Для ідентифікації розчину глюкози для ін'єкцій згідно з вимогами ДФУ вимірюють кут оптичного обертання. Який фізико-хімічний метод при цьому застосовується?
*a. Поляриметрія
b. Спектроскопія ядерного магнітного резонансу
c. Iнфрачервона спектроскопiя
d. Тонкошарова хроматографiя
e. Рефрактометрiя

138. Лікар виписав пацієнту петльовий діуретик фуросемід та попередив, що приймати його необхідно суворо за призначенням, тому що лікарський засіб може викликати негативні наслідки. Про яку саме можливу побічну дію йдеться?
a. Гепатотоксичність
b. Ульцерогенну дію
*c. Ототоксичність
d. Гіперкаліємію
e. Артеріальну гіпертензію

139. Які дії здійснюються з товарно-матеріальними цінностями перед початком планової інвентаризації в аптеці?
a. Перевіряються на відповідність стандартам якості
b. Передаються на відповідальне зберігання
c. Оцінюються за ринковою вартістю
d. Упаковуються для перевезення
*e. Групуються, розсортовуються та розкладаються за назвами

140. На фасаді аптечного закладу встановлено вивіску, на якій вказано вид та номер аптеки. Яку ще інформацію обов'язково має містити вивіска?
a. Інформація щодо цін, назва торговельної марки
*b. Найменування ліцензіата, торговельної марки, що належить ліцензіату на законних підставах, режим роботи аптечного закладу
c. Торговельна марка та найменування аптечного закладу, інформація щодо цін
d. Режим роботи аптечного закладу, інформація про орієнтованість аптечного закладу на обслуговування певних соціальних груп населення
e. Режим роботи аптечного закладу, порівняння з іншими аптечними закладами

141. Пацієнту з вираженим тривожним розладом лікар призначив діазепам. Укажіть фармакологічний ефект цього лікарського засобу, що обумовлює показання до його застосування.
a. Антипсихотичний
*b. Анксіолітичний
c. Снодійний
d. Потенціювальний
e. Протисудомний

142. Яким чином фармацевту необхідно додати настойку м'яти перцевої до рідкої лікарської форми?
*a. Змішати з рівною кількістю мікстури, в останню чергу, частинами, збовтавши
b. Змішати з водою очищеною, в останню чергу, частинами, збовтавши
c. Першою, збовтавши
d. Змішати з подвійною кількістю мікстури, в останню чергу, частинами, збовтавши
e. В останню чергу, збовтавши

143. Фармацевт отримав рецепт для виготовлення супозиторіїв: Novocaini 0,03 Olei Cacao q.s. Misce, fiat globulus vaginali Da talеs doses №10 Signa. По 1 кульці на ніч. Яку масу масла какао потрібно взяти для виготовлення цього пропису?
*a. 39,7 г
b. 50,0 г
c. 30,0 г
d. 40,0 г
e. 29,7 г

144. Пацієнт скаржиться на запаморочення та шум у вухах. Лікар призначив препарат, що поліпшує кровопостачання судин головного мозку. Укажіть цей лікарський засіб.
a. Диклофенак
b. Метамізол натрію
*c. Цинаризин
d. Пропранолол
e. Нітрогліцерин

145. До аптеки звернувся відвідувач із проханням пояснити значення поняття "ОТС-препарат". Що повинен відповісти фармацевт?
a. Рецептурний лікарський засіб
b. Наркотичний препарат
c. Психотропний препарат
d. Лікарський засіб, що належить до переліку барвних речовин
*e. Препарат, що відпускається без рецепта лікаря

146. У прописі на мікстуру виписано 2,0 г натрію броміду. Який об'єм 20%-го концентрованого розчину відповідає цій кількості активного фармацевтичного інгредієнта?
a. 40 мл
b. 2 мл
c. 20 мл
d. 100 мл
*e. 10 мл

147. У відділ кадрів аптеки звернувся асистент фармацевта, що має стаж роботи одинадцять років, шість із яких не працював за спеціальністю, з проханням прийняти його на вакантну посаду. Чи оформить підприємство трудові відносини з цим кандидатом?
*a. Після проходження перепідготовки
b. Не може бути прийнятий у жодному разі
c. Після проходження інтернатури
d. Після випробувального терміну
e. Може бути прийнятий на вакантну посаду

148. У дитини садна на колінах і капілярна кровотеча після падіння. Мати звернулася до аптеки з проханням порекомендувати антисептик для первинної обробки рани. Який лікарський засіб, що має антисептичну, кровоспинну дію та сприяє механічному очищенню рани, доцільно запропонувати в цій ситуації?
a. Нітрофурал
b. Повідон йод
c. Декаметоксин
*d. Водню пероксид
e. Діамантовий зелений

149. Асистент фармацевта готує супозиторії методом ручного формування. Укажіть температурний режим зберігання цієї лікарської форми згідно з вимогами ДФУ.
a. Не вище 20^оC
*b. 8-15^оC
c. Не вище 5^оC
d. 2-8^оC
e. Не вище 25^оC

150. За електронним рецептом з аптеки було відпущено 30 таблеток амлодипіну по 5 мг (лікарський засіб підлягає реімбурсації). Який термін зберігання такого рецепта в інформаційно-комунікаційній системі?
a. 5 місяців
b. 1 місяць
c. 6 місяців
*d. 3 роки
e. 2 роки

