1. Які управлінські підходи необхідні для усунення нерівностей у здоров'ї?
a. Вплив на екологічні детермінанти
b. -
c. Вплив на психологічні детермінанти
*d. Вплив на соціальні детермінанти
e. Вплив на поведінкові детермінанти

2. Який нормативно-правовий документ регламентує захист населення в умовах надзвичайної ситуації?
a. Закон України ''Про захист населення від інфекційних хвороб''
b. Закон України ''Про забезпечення санітарного та епідемічного благополуччя населення''
*c. Кодекс цивільного захисту населення
d. Основи законодавства України про охорону здоров'я
e. Закон України ''Про охорону навколишнього середовища''

3. Створення та забезпечення функціонування системи епіднагляду за демографічним станом населення передбачає дослідження показників народжуваності населення. Який обліковий документ є джерелом інформації для вивчення показників народжуваності?
a. Свідоцтво про народження
b. Історія пологів
c. Обмінна карта
*d. Медичне свідоцтво про народження
e. Історія розвитку новонародженого

4. Лікар проводив корекцію поведінки пацієнта з ожирінням щодо дієти з метою зниження маси тіла та запобігання розвитку цукрового діабету. Який вид профілактики застосовується?
a. Третинна
b. Індивідуальна
c. Групова
*d. Вторинна
e. Первинна

5. Вірогідність розвитку, прогресування та несприятливого результату захворювань підвищують потенційно небезпечні для здоров'я фактори. Укажіть, які фактори належать до екзогенних некерованих?
a. Вік, стать
b. Забруднення води, ґрунту, повітря
c. Стан медичного обслуговування населення
*d. Сонячна радіація, геологічні особливості ґрунту
e. Артеріальна гіпертензія, підвищений рівень глюкози в крові

6. У країні, що розвивається, відзначається зростання рівня життя населення в результаті реалізації ефективної міжрегіональної національної програми. Укажіть основний індикатор економічного розвитку країни, що є найповнішим показником сумарного обсягу виробництва товарів і послуг за певний період та характеризує стан економіки в країні.
*a. Валовий внутрішній продукт (ВВП)
b. Державні інвестиції
c. Валові приватні внутрішні інвестиції (ВПВІ)
d. Сальдо первинних доходів
e. Валовий національний продукт (ВНП)

7. Ґрунт є середовищем, що може бути причиною поширення серед населення інфекційних захворювань. Яке інфекційне захворювання вражає людину після контакту із зараженим ґрунтом?
*a. Ботулізм
b. Гепатит А
c. Сальмонельоз
d. Лептоспіроз
e. Туберкульоз

8. Проводиться дослідження щодо оцінки впливу куріння на систолічний артеріальний тиск (САТ). Відібрано 2 гомогенні вибірки по 100 осіб у кожній, перша група - курці, друга - ні. Який статистичний тест необхідно використати для оцінки достовірності відмінностей отриманих результатів, якщо розподіл значень САТ відрізняється від нормального?
a. Критерій Ст'юдента для пов'язаних вибірок
*b. U-критерій Манна-Уітні
c. T-критерій Вілкоксона
d. Критерій Ст'юдента для незалежних вибірок
e. -

9. Через значне поширення серед населення області ожиріння та надлишкової маси тіла було вирішено розробити інформаційні матеріали щодо раціонального харчування. Яке рекомендоване обмеження споживання у структурі енергетичної цінності харчового раціону повинно бути включено до вказаного матеріалу?
a. Клітковини до 40%
b. Білків до 10%
c. Вуглеводів до 50%
d. -
*e. Жирів до 30%

10. Яка інфекційна хвороба не входить до ''Переліку нозологічних форм інфекційних хвороб, що мають міжнародне значення''?
a. Холера
b. Малярія
c. COVID-19
*d. Кір
e. Віспа (натуральна)

11. Із метою оптимізації системи заходів профілактики туберкульозу та підвищення їхньої ефективності були проведені групові інтерв'ю (6-8 осіб) із сімейними лікарями різних амбулаторій ЗПСМ для визначення та обговорення їхньої думки щодо цього питання. Який метод якісного дослідження було застосовано?
a. "Випадок-контроль"
b. Когортне дослідження
c. Крос-секційне дослідження
*d. Фокус-група
e. Лонгітюдне дослідження

12. У громаді було вирішено сформувати річний план вторинної профілактики хронічних неінфекційних захворювань. Які заходи серед населення громади необхідно включити до такого плану?
a. Проведення туберкулінодіагностики
*b. Організація скринінгу на виявлення артеріальної гіпертензії
c. Організація реабілітаційних заходів після інфаркту міокарда
d. Інформування щодо раціонального харчування
e. Посилення інформаційно-освітньої роботи щодо здорового способу життя

13. За даними Державної служби статистики країни встановлено, що серед працівників охорони здоров'я 83% становлять жінки. Серед лікарів частка жінок становить 62% загальної чисельності, середнього медичного персоналу - 94%. За національним обліком, чисельність лікарів становить 57,6 тис. осіб, лікарок - 99,3 тис., медичних сестер - 294 тис., медичних братів - 19 тис. Найбільш точно охарактеризуйте стан медичної галузі країни з урахуванням гендерного аспекту.
a. Визначена лише галузева гендерна сегрегація
*b. Спостерігається гендерний дисбаланс та галузева гендерна сегрегація
c. Визначається вертикальна сегрегація
d. -
e. Присутні ознаки гендерного дисбалансу

14. У 2022 році в регіоні було зареєстровано зниження рівня вакцинації дітей за календарем щеплень, у зв'язку з чим вирішено організувати програму підтримки імунопрофілактики в суспільстві. Що повинно стати першим кроком для налагодження ефективної підтримки імунопрофілактики серед населення регіону?
a. Проведення інформаційно-освітньої роботи серед батьків
b. Налагодження доброзичливих відносин із населенням
*c. Проведення ситуаційного аналізу в області
d. Підвищення кваліфікації працівників охорони здоров'я
e. Залучення засобів масової інформації

15. За певною групою населення (без ішемічної хвороби серця) було встановлено 5-річне спостереження з метою виявлення нових випадків ішемічної хвороби серця під впливом ендо- та екзогенних факторів. Який вид епідеміологічного дослідження був використаний у цьому разі?
a. Одномоментний
b. ''Випадок-контроль''
*c. Проспективний
d. Експериментальний
e. Описовий

16. Визначте ресурси, які додатково можна використати для досягнення прийнятного рівня здоров'я населення світу відповідно до Алма-Атинської декларації ВООЗ.
a. Світові ресурси, що витрачаються на розвиток медицини країн
b. Ресурси країн, спрямовані на розвиток економіки
c. Світові ресурси, що витрачаються на розвиток туризму
*d. Світові ресурси, які витрачаються на озброєння та військові конфлікти
e. -

17. Створення та забезпечення функціонування системи епіднагляду за демографічним станом населення передбачає вивчення показників смертності за віком, статтю та причинами. Який обліковий документ є джерелом інформації для дослідження показників смертності?
a. Історія хвороби
*b. Лікарське свідоцтво про смерть
c. Медична карта амбулаторного пацієнта
d. Свідоцтво про смерть
e. Виписка із журналу обліку померлих

18. Проводиться дослідження впливу куріння на виникнення раку легень. Для цього відібрано дві групи людей: учасники першої групи мають в анамнезі рак легень, учасники другої - ні. Після цього з'ясовують, хто з учасників зазнав впливу фактора, а хто ні. Потім розраховують необхідні статистичні показники і роблять висновки про вплив фактора на результат. Дизайн якого дослідження описано?
a. Клінічний експеримент
b. Екологічне
*c. Випадок-контроль
d. Когортне
e. Опис серії випадків

19. Унаслідок економічної кризи чоловік віком 45 років втратив роботу, має лише випадковий підзаробіток, згодом розлучився та почав зловживати алкоголем, що негативно позначилося на його здоров'ї. Що характеризує його нинішнє становище?
a. Якість життя
b. Уклад життя
c. Рівень життя
*d. Стиль життя
e. Традиції, побут

20. Із метою оцінки демографічної ситуації в області фахівцю з громадського здоров'я доручили визначити рівні народжуваності, смертності та природного приросту за минулий рік. Які показники слід використати для визначення вказаних рівнів?
a. Стандартизації
b. Наочності
c. Співвідношення
*d. Інтенсивні
e. Екстенсивні

21. Під час проведення мета-аналізу вивчається, наскільки показник, що розглядається, коливається в різних дослідженнях. Який із методів потрібно використати для візуалізації коливань та усереднення даних у цьому разі?
a. ROC-криву
b. Радіальну діаграму
c. Секторну діаграму
*d. Лісову діаграму (forest plot)
e. Криву Каплана-Мейєра

22. У двох подібних за складом населення областях довгий час спостерігалися близькі за значеннями інтегральні показники здоров'я. Однак поява та збільшення відмінностей у поширеності хвороб на цих територіях останніми роками зумовили пошук причин цих явищ, зокрема й медико-демографічного характеру. Які дані є необхідними для оцінки природного руху населення?
a. Загальна смертність, брутто-коефіцієнт відтворення
b. Смертність від окремих захворювань, середня очікувана тривалість життя
c. Спеціальний показник народжуваності, нетто-коефіцієнт відтворення
*d. Народжуваність, смертність, природний приріст
e. Смертність немовлят

23. Нова Зеландія оголосила надзвичайну ситуацію, оскільки циклон ''Габріель'' спричинив масштабні повені, зсуви, величезні океанські хвилі та спровокував евакуацію населення. Унаслідок катаклізмів 225 тисяч мешканців Нової Зеландії залишилися без світла, дороги зруйновані. До якого виду належить ця надзвичайна ситуація?
a. Воєнного характеру
*b. Природного характеру
c. Суспільного характеру
d. Соціального характеру
e. Техногенного характеру

24. У приватній офтальмологічній клініці відзначається зниження цін на медичні послуги та товари медичного призначення. Це призвело до збільшення купівельної спроможності населення. Як називається кількісний показник, що відображає ступінь кількісних змін запропонованих товарів і послуг у відповідь на зміну їхніх цін?
a. Еластичність попиту
*b. Коефіцієнт еластичності пропозиції
c. Капітація
d. Сумація
e. Еластичність пропозиції

25. Укажіть суспільно-небезпечні явища, які не регулюються міжнародними медико-санітарними правилами.
a. Оберігання від поширення хвороб
*b. Міжнародне поширення тероризму
c. Заходи у відповідь на поширення хвороб на рівні суспільної охорони здоров'я, що співмірні з ризиками для здоров'я населення та обмежені ними
d. Міжнародне поширення хвороб
e. Боротьби з хворобами

26. Для оцінки характеру і тенденцій епідемії ВІЛ/СНІД у клініці Інституту епідеміології та інфекційних хвороб було впроваджено поглиблений епідеміологічний нагляд серед різних груп населення із серологічним компонентом включно. Який тип системи епіднагляду застосовано в цьому разі?
a. За факторами ризику
b. За біологічними чинниками
c. За спалахами хвороб
d. Демографічний
*e. Дозорний

27. В одному з районів спостерігається підвищений рівень захворюваності на меланому. Для його зменшення проаналізовано чинники, що впливають на розвиток меланоми, зокрема й зовнішні. Що із нижченаведеного належить до фізичних канцерогенів?
a. Ультразвукові хвилі
*b. Ультрафіолетове випромінювання
c. Електричний струм
d. Інфрачервоне випромінювання
e. Електромагнітне поле

28. У промисловій зоні міста було проведено дослідження викидів у повітря заводів, які там розташовані. Паралельно цеховими лікарями цих підприємств досліджувалися рівні захворюваності працівників на обструктивний бронхіт та бронхіальну астму. Укажіть показник, за допомогою якого можливо встановити зв'язок між викидами та захворюваністю.
a. Критерій Ст'юдента
b. Критерій співвідношення
c. Коефіцієнт варіації
d. Стандартизований показник
*e. Коефіцієнт кореляції

29. Чоловік віком 45 років звернувся до сімейного лікаря, який провів збір анамнезу та встановив, що на пацієнта впливають ендогенні керовані фактори ризику. Які з нижченаведених факторів належать до ендогенних керованих?
a. Вік, стать
b. Клімат, природні умови
c. Стан довкілля, спосіб життя
*d. Артеріальна гіпертензія, дисліпідози
e. Недоліки медицини, спадковість

30. Лікар на прийомі, маючи дані про спосіб життя пацієнта віком 37 років, звернув увагу на те, що на організм пацієнта впливають різні групи факторів ризику. Який відсоток становить спосіб життя людини у структурі факторів ризику, що впливають на стан здоров'я населення?
a. 30%
*b. 50%
c. 10%
d. 20%
e. 40%

31. У якому дослідженні проводиться тривале вивчення стану здоров'я однієї сукупності осіб за допомогою багаторазової реєстрації певних показників через встановлені проміжки часу з метою визначення динаміки їх зміни та взаємовпливу?
a. Оперативному
b. Когортному
c. Повторному
*d. Лонгітюдному
e. Трендовому

32. Укажіть міжнародний документ, у якому зазначено, що досягнення здоров'я неможливе без первинної медико-санітарної допомоги, яка має бути доступна всім.
*a. Алма-Атинська декларація ВООЗ
b. Міжнародні медико-санітарні правила
c. Оттавська хартія
d. Гельсінська заява щодо здоров'я у всіх політиках
e. Рамкова конвенція ВООЗ боротьби проти тютюну

33. Жінка віком 29 років з терміном вагітності 35 тижнів знаходилася на диспансерному обліку у зв'язку з цукровим діабетом 1-го типу, з наявністю ускладнень у вигляді нефропатії. У пацієнтки розвинулася еклампсія тяжкого ступеня. Інтенсивна терапія, проведена в стаціонарі пологового будинку, належного ефекту не дала, і пацієнтка померла. Який це вид смертності?
*a. Материнська смертність
b. Рання неонатальна смертність
c. Неонатальна смертність
d. Загальна смертність
e. Перинатальна смертність

34. Центром громадського здоров'я України запропонована ідея створення національної програми ''Здоровий спосіб життя''. Який орган державної влади повинен розглядати концепцію такої державної цільової програми та приймати рішення щодо її затвердження?
*a. Кабінет Міністрів України
b. Органи медичного самоврядування
c. Конституційний Суд України
d. Верховна Рада України
e. Міністерство охорони здоров'я України

35. Фахівець із громадського здоров'я на прохання сімейного лікаря проводив інформаційно-роз'яснювальну роботу з метою залучення населення до скринінгового обстеження щодо наявності серцево-судинних захворювань. Під час бесіди фахівець допоміг визначити присутнім індекс маси тіла (ІМТ), показники якого були в межах 18,5-28,9 кг/м^2. Особам, з якими показниками ІМТ, було рекомендовано звернутися до сімейного лікаря для обстеження щодо наявності фактора ризику хвороб серцево-судинної системи?
a. 23,0-24,9 кг/м^2
b. -
c. 18,5-19,9 кг/м^2
*d. 25,0-28,9 кг/м^2
e. 20,0-22,9 кг/м^2

36. Територія порту в районі катастрофи танкера з розливом токсичних відходів хімічного виробництва знаходиться під постійним моніторингом служби з ліквідації наслідків. Постраждалих під час аварії шпиталізовано. Здорове населення порту в районі забруднення води на відстані 3 км відселено в інші райони, організована доставка води, продуктів харчування, теплих речей. Проводиться дегазація хімічних речовин на місці катастрофи, збір загиблих риби і тварин. Захворюваність населення в межах сезонних коливань. Який характер цієї надзвичайної ситуації?
a. Соціально-політичний
*b. Техногенний
c. Природний
d. Політичний
e. Військовий

37. Фармацевтична компанія проводить клінічне випробування нового лікарського засобу за участю людини. Усі особи, які виявили бажання взяти участь у дослідженні, були належно поінформовані про характер та значення клінічного випробування, вплив та ризики, після чого їм було запропоновано підписати документ, що підтверджував це усвідомлене добровільне рішення. Укажіть цей документ.
a. Клінічна угода
b. Інформаційний лист
*c. Інформована згода
d. Угода на дослідження
e. Контракт на дослідження

38. До сімейного лікаря звернулася жінка віком 35 років. Під час проведення антропометричних вимірювань було визначено: індекс маси тіла - 18,2 кг/м^2, окружність талії - 75 см. Дайте оцінку індексу маси тіла та ризику можливого розвитку серцево-судинної патології.
*a. Недостатня вага, ризик можливого розвитку серцево-судинної патології низький
b. Нормальна маса тіла, ризик можливого розвитку серцево-судинної патології низький
c. Зайва вага, ризик можливого розвитку серцево-судинної патології низький
d. Недостатня вага, ризик можливого розвитку серцево-судинної патології високий
e. Недостатня вага, ризик можливого розвитку серцево-судинної патології підвищений

39. Вірогідність розвитку, прогресування та несприятливого результату захворювань підвищують потенційно небезпечні для здоров'я фактори. Укажіть, які фактори належать до ендогенних некерованих?
*a. Вік, стать
b. Сонячна радіація, геологічні особливості ґрунту
c. Стан медичного обслуговування населення
d. Артеріальна гіпертензія, підвищений цукор крові
e. Забруднення води, ґрунту, повітря

40. Держава за допомогою протиепідемічних заходів здійснює безпосередній вплив на епідемічний процес та зниження інфекційної захворюваності, що в подальшому призводить до ліквідації епідемічного перебігу деяких інфекційних хвороб. Одним із протиепідемічних заходів є проведення імунопрофілактики. Для якого захворювання не існує засобів імунопрофілактики?
a. Кашлюка
*b. Шигельозу
c. Епідемічного паротиту
d. Краснухи
e. Кору

41. Чоловік віком 59 років довгий час курить до 8-9 сигарет на день та має надмірну масу тіла. Після значного фізичного навантаження у нього раптово виникли головний біль, запаморочення, короткочасна втрата свідомості. Він не може чітко вимовляти слова та піднімати праву руку, ворушити правою ногою. Яке захворювання можна запідозрити у цього чоловіка?
a. Інфаркт міокарда
b. Гострий тонзиліт
*c. Мозковий інсульт
d. Депресію
e. Гіпертонічний криз

42. Під час оцінки взаємозв'язку між віком та ожирінням існує прямий середньої сили кореляційний зв'язок. У яких межах має бути значення коефіцієнта кореляції?
a. Від (-0,70) до (+0,70)
b. Від (+0,70) до (+0,99)
c. Від (-0,30) до (-0,99)
*d. Від (+0,30) до (+0,69)
e. Від (-0,70) до (-0,99)

43. На виконання Закону України ''Про заходи щодо попередження та зменшення вживання тютюнових виробів і їх шкідливого впливу на здоров'я населення'' від 2009 року в місті підвищено ціни на тютюнові вироби, заборонено паління в громадських місцях, проведено роз'яснювальні роботи з населенням щодо шкоди паління, розміщено наочну інформацію на вулицях міста. Укажіть рівень стратегічного планування розробки проєкту.
*a. Муніципальний
b. Національний
c. Міжрегіональний
d. Регіональний
e. Міжнародний

44. Фахівцю з громадського здоров'я доручили провести аналіз захворюваності на ВІЛ-інфекцію за 10-річний період. Який вид графічного зображення найбільш доцільно використати для якісної візуалізації статистичних даних?
a. Картодіаграму
b. Секторну діаграму
*c. Лінійну діаграму
d. Діаграму розсіювання
e. Радіальну діаграму

45. Громадське об'єднання бере участь у конкурсі проєктів, метою якого є зменшення рівня тяжкості неінфекційних хвороб, запобігання передчасній смертності та підвищення тривалості життя населення. Що першочергово необхідно врахувати під час складання плану комунікації?
a. Поширеність хвороб
b. Чисельність населення
c. Кількість видатків
*d. Цільову аудиторію
e. Демографічну ситуацію

46. До лікаря на прийом звернулася мати десятирічної дівчинки з метою оцінки здоров'я дитини. Лікар пояснив, що здоров'я людини залежить від впливу різних детермінант. Серед них важливу роль відіграють біологічні фактори. Що з нижченаведеного належить до біологічних факторів?
a. Спадковість, фізичний розвиток, гіподинамія
b. Темпи росту, стан здоров'я матері, неповна сім'я
c. Генетичний фактор, рівень статевої зрілості, багатодітна сім'я
*d. Спадковість, конституція, рівень статевої зрілості, вік
e. Рухова активність, спосіб життя

47. Недостатня фізична активність є одним із важливих факторів ризику, які є причиною смерті в глобальному вимірі. Всесвітньою організацією охорони здоров'я розроблено Глобальні рекомендації з фізичної активності для здоров'я. Укажіть рекомендовану тривалість фізичної активності помірної інтенсивності для дорослого населення у віковій групі 18-64 роки впродовж тижня?
a. Не менше ніж 90 хв
*b. Не менше ніж 150 хв
c. -
d. Не менше ніж 60 хв
e. Не менше ніж 120 хв

48. На виробництві цеховим лікарем було відмічено, що в групі робітників, які зловживають алкоголем та тютюнопалінням, значно знизилася продуктивність праці. До яких суспільних втрат відноситься зниження продуктивності праці на виробництві?
a. Соціальних
b. Нормативно-правових
*c. Економічних
d. Медико-біологічних
e. Екзогенних

49. В одній із областей України зареєстровано поширення заразної хвороби рослин, що значно перевищує звичайний рівень захворюваності на цю хворобу на відповідній території. Як називається ця небезпечна ситуація?
a. Аварія
b. Стихійне лихо
c. Епізоотія
d. Епідемія
*e. Епіфітотія

50. Заклад охорони здоров'я, що надає первинну медичну допомогу, закупив систему для визначення глікозильованого гемоглобіну, який дозволяє виявляти прихований цукровий діабет (предіабет) та розробляти програму профілактики розвитку діабету для кожного пацієнта. Кому необхідно проводити такий скринінг?
a. Усім підліткам від 15 до 18 років
*b. Вагітним жінкам
c. Усім жінкам
d. Новонародженим дітям
e. Усім чоловікам

51. Із метою створення найбільш репрезентативної вибірки рекомендується відбирати учасників дослідження у випадковому порядку. Як називається процес випадкового відбору учасників та їх розподілу на експериментальну і контрольну групи?
a. Селекція
b. Сортування
*c. Рандомізація
d. Нормальний розподіл
e. Розмежування

52. Досліджується, як використання нової тактики лікування вплине на виживаність пацієнтів, у порівнянні зі стандартною методикою. Який із методів потрібно використати для візуального порівняння виживаності пацієнтів в обох групах?
a. Секторну діаграму
b. ROC-криву
c. Лісову діаграму (forest plot)
*d. Криву Каплана-Мейєра
e. Радіальну діаграму

53. Комісія територіальної громади з благоустрою зафіксувала незадовільні умови проживання громадян певного селища. До якої групи детермінант належить цей фактор?
*a. Соціально-економічні
b. Поведінкові
c. Екологічні
d. Генетичні
e. Доступ до медичних послуг

54. Якість і безпека питної води за хімічним складом формується на основі вмісту окремих хімічних елементів. Який хімічний елемент із нижченаведених може викликати водну інтоксикацію серед споживачів?
a. Марганець
b. Алюміній
*c. Свинець
d. Кальцій
e. Залізо

55. Укажіть основні групи населення, які підлягають обов'язковому обстеженню на ВІЛ.
a. Особи з нетрадиційною сексуальною орієнтацією
*b. Донори крові
c. Особи, які мають контакти з хворими на ВІЛ/СНІД
d. Працівники комерційного сексу
e. Особи з наркотичною залежністю

56. Всесвітня організація охорони здоров'я (ВООЗ) надає Україні інструкції та методологічні рекомендації щодо впровадження сучасних технологій лікування, реформування національної системи охорони здоров'я, впровадження нових методів та форм профілактики захворювань. Яку функцію ВООЗ виконує в цьому разі?
a. Організаційну
*b. Наукового супроводу
c. Мотиваційну
d. Планування
e. Посередницьку

57. Середній зріст вибірки студентів 1-го курсу становить 170 см зі стандартним відхиленням 8 см. Укажіть, які додаткові дані потрібно знати, щоб обчислити довірчий інтервал для середнього зросту студентів 1-го курсу.
*a. Кількість студентів у досліджуваній вибірці
b. Кількість студентів 1-го курсу зі зростом 170 см
c. Кількість усіх студентів 1-го курсу
d. Наданих в умові даних достатньо, додаткових не потрібно
e. Кількість студентів усіх курсів

58. У мешканців Закарпатської області впродовж багатьох років спостерігається явище йододефіциту та поширення захворювань, пов'язаних із ним. Яку назву має це явище?
a. Пандемія
b. Кластер
*c. Ендемія
d. Епідемія
e. Спалах

59. Укажіть, хто з перерахованих осіб є суб'єктом збереження лікарської таємниці?
a. -
*b. Лікуючий лікар
c. Член сім'ї пацієнта
d. Близький родич пацієнта
e. Пацієнт

60. Комунальне некомерційне підприємство ''Міська поліклініка'' подало заяву до Головної акредитаційної комісії щодо проведення акредитації. Який із нижченаведених документів обов'язково у двомісячний термін із дня подання заяви повинна розглянути комісія на предмет його відповідності переліку, визначеному Порядком?
a. Загальну характеристику району обслуговування
*b. Результати самоаналізу діяльності закладу щодо якості медичної допомоги
c. Табель оснащення закладу
d. Звіт про медичну допомогу в районі обслуговування лікувального закладу (ф.12)
e. Акредитаційний сертифікат терміном на 3 роки

61. Який метод фармакоекономічного аналізу використовується для оцінки і порівняння альтернатив при ідентичній (однаковій) клінічній, профілактичній ефективності медичних технологій, програм, фармацевтичних засобів, а також при різних формах або умовах застосування лікарського засобу, профілактичної медичної технології, які мають однаковий терапевтичний ефект?
a. ''Витрати-ефективність''
b. ''Витрати-корисність''
c. ''Витрати-вигода''
*d. ''Мінімізація витрат''
e. ''Загальна вартість захворювання''

62. Дослідник порівнював ефективність нового методу лікування гіпертензії з використанням плацебо в експериментальній групі, що складалась із 10 осіб, та контрольній групі теж із 10 осіб. Укажіть найбільш імовірну причину того, що отримані результати виявилися статистично недостовірними (Р>0,05).
a. Незначна абсолютна різниця показників
*b. Мала кількість спостережень
c. Неоднорідні групи
d. Невелика тривалість лікування
e. Незначна відносна різниця показників

63. Вікова структура населення суттєво впливає на стан популяційного здоров'я та визначає потребу в послугах охорони здоров'я. Що характерно для вікової структури населення України?
a. Велика питома вага осіб дитячого віку та осіб старшого віку
*b. Велика питома вага осіб старшого віку і невелика молодого віку
c. Невелика питома вага осіб старшого віку і велика питома вага осіб молодого віку
d. Невелика питома вага осіб дитячого віку та осіб старшого віку
e. Велика питома вага осіб працездатного і молодого віку

64. Онкологічна патологія займає провідне місце в структурі загальної захворюваності та смертності населення. Який фактор ризику розвитку онкологічного захворювання є найсуттєвішим?
a. Вірус герпесу
b. Стрес
c. Старіння
d. Надлишкова маса тіла
*e. Тютюнопаління

65. Інтегральним показником суспільного прогресу країн світу є Індекс людського розвитку, що поєднує в собі характеристики здоров'я населення, освіти та рівня життя. Який показник здоров'я входить до Індексу людського розвитку?
a. Рівень захворюваності на основні соціально-значущі захворювання
b. Рівень смертності населення
*c. Середня очікувана тривалість життя
d. Показник інвалідності населення
e. Рівень загальної захворюваності населення

66. За умов сучасного ритму життя люди часто скаржаться на порушення та недостатню тривалість сну. Укажіть оптимальну тривалість сну, що забезпечує здоров'я людини.
a. 9-10 год
b. 4-5 год
c. 5-6 год
*d. 7-8 год
e. 10-11 год

67. Показання глюкози крові пацієнтки з діабетом за останні 2 тижні коливалися в межах 7-7,4 ммоль/л, за винятком двох вимірювань 19 і 21 ммоль/л під час останнього епізоду кетоацидозу. Ураховуючи цей набір даних, на який із представлених показників найбільш суттєво вплинуть ці 2 додаткові екстремальні значення?
*a. Середнє арифметичне
b. Моду
c. Перший квартиль
d. Третій квартиль
e. Медіану

68. Укажіть основні об'єкти епідеміологічного нагляду у разі епідемії сибірки.
a. Джерела водопостачання
b. Організації, що займаються санітарно-гігієнічним обслуговуванням населення
*c. Ферми, тваринницькі господарства
d. Продовольчі склади, зерносховища
e. Лікувально-профілактичні заклади

69. У регіоні спостерігається зростання летальності від інсульту. Ситуація вимагає оцінки ефективності роботи неврологічних стаціонарних відділень регіону. Визначте одиницю спостереження у цьому разі.
a. Своєчасність звернення до неврологічного стаціонару
b. Забезпеченість населення ліжками неврологічного профілю
*c. Неврологічний стаціонар
d. Укомплектованість стаціонарів лікарями-неврологами
e. Оснащення діагностичним обладнанням неврологічного стаціонару

70. Що обов'язково передбачає готовність до надзвичайної ситуації в охороні здоров'я?
a. Обмін інформацією
b. Моніторинг ситуації
c. Проведення консультування
d. Проведення досліджень
*e. Складання або перегляд плану дій у надзвичайних ситуаціях

71. Суттєвий результат у переконанні людей відмовитися від шкідливих звичок, наприклад кинути палити, дає просвітницька робота. Елементом якого виду маркетингу є така діяльність?
a. Синхромаркетингу
*b. Протидіючого
c. Конверсійного
d. Демаркетингу
e. Ремаркетингу

72. Через виникнення спалаху гепатиту А в сусідньому населеному пункті фахівцю з громадського здоров'я доручено розробити план заходів щодо профілактики вказаного захворювання в громаді. Які специфічні профілактичні заходи повинні бути включені до плану?
a. Санітарно-просвітницька робота серед населення щодо шляхів інфікування
b. -
*c. Активна імунопрофілактика з використанням інактивованих вакцин
d. Обстеження населення на наявність вірусу гепатиту А
e. Контроль за дотриманням норм на об'єктах громадського харчування

73. Максимальна користь для здоров'я дітей раннього віку досягається за умов дотримання всіх рекомендацій щодо фізичної активності та тривалості сну протягом доби. Укажіть рекомендовану Всесвітньою організацією охорони здоров'я тривалість сну у дітей віком 3-4 роки.
a. 8-11 год
b. 7-10 год
c. -
d. 12-15 год
*e. 10-13 год

74. В одному з районів показник смертності немовлят за звітний період становив 13,8 випадків на 1000 новонароджених, у той час як в іншому районі цей показник - 12,4. Який статистичний метод потрібно застосувати для порівняння цих показників?
a. Нормування інтенсивних показників
b. Кореляційного аналізу
c. Визначення достовірності різниці між показниками
d. Динамічного аналізу
*e. Стандартизації

75. Лікар під час стажування в Африці надавав допомогу пацієнтам із гарячкою Ебола. За 21 день після повернення зі стажування йому встановлено діагноз: геморагічна гарячка Ебола. Яких заходів має вжити головний лікар закладу охорони здоров'я у цьому разі?
a. Призначити контактному персоналу iмуноглобулiн
*b. Ізолювати протягом 21-го дня увесь персонал відділення, який знаходився безпосередньо в контакті з хворим лікарем
c. Призначити iмуномодулятори з профiлактичною метою
d. Ізолювати протягом 3-х днів увесь персонал відділення, який знаходився безпосередньо в контакті з хворим лікарем
e. Ізолювати протягом 10-ти днів увесь персонал відділення, який знаходився безпосередньо в контакті з хворим лікарем

76. До лікаря сімейної практики звернувся пацієнт зі скаргами на порушення роботи шлунково-кишкового тракту. Збираючи анамнез, лікар встановив, що пацієнт не займається фізичною активністю, із підліткового віку в його раціоні переважають вуглеводи в середньому 500 г на добу, білків пацієнт вживає 60 г, а жирів - лише 30 г на добу. Яка група негативних детермінантів визначається в цього пацієнта?
a. Біологічні
b. Спадкові
c. Соціально-економічні
d. Харчові
*e. Поведінкові

77. Фахівця з громадського здоров'я запросили провести інформаційно-роз'яснювальне заняття для школярів старших класів щодо безпечного статевого життя. На яких контрацептивних засобах слід наголосити під час заняття з метою профілактики поширення серед молоді інфекцій, що передаються статевим шляхом?
a. Внутрішньоматкових спіралях
*b. Презервативах
c. Посткоїтальних контрацептивах
d. Гормональних таблетках
e. Сперміцидах

78. Обласний центр контролю та профілактики хвороб вирішив провести опитування серед населення щодо впливу територіальних факторів ризику на рівень здоров'я. Що може бути критерієм ''винятку'' з вибірки цього дослідження?
a. Невідвідування закладів охорони здоров'я протягом року
b. Відсутність офіційного працевлаштування більше 1-го року
c. Відсутність декларації з сімейним лікарем
d. Відсутність вищої освіти
*e. Проживання на території досліджуваного регіону менше 1-го року

79. Вкажіть, скільки часу повинні займатися фізичною активністю здорові дорослі люди різного віку згідно рекомендацій ВООЗ?
*a. 30 і більше хвилин на день
b. 15-20 хвилин на день
c. 3 години через день
d. 180 і більше хвилин на день
e. 2 години щодня

80. Спеціальне дослідження, проведене серед осіб молодого віку, дозволило з'ясувати, що між частотою артеріальної гіпертензії та наявністю в анамнезі черепно-мозкової травми існує кореляційний взаємозв'язок. Розрахований коефіцієнт кореляції дорівнює +0,85. Оцініть силу і напрямок зв'язку.
a. Зворотний, сильний
b. Зворотний, середній
c. Відсутній зв'язок
*d. Прямий, сильний
e. Прямий, середній

81. Як впливає розвинений ринок медичних послуг на збільшення тривалості життя, поліпшення здоров'я, збереження генофонду нації?
a. Не впливає
b. Безпосередньо
c. Погано
*d. Опосередковано
e. Добре

82. В одному з районів міста для вивчення захворюваності населення на інфаркт міокарда в амбулаторно-поліклінічному відділенні організовано статистичне дослідження. Як об'єкт дослідження взято кожного мешканця району, що звертався до закладу охорони здоров'я. Який вид статистичного дослідження буде використовуватися?
a. Комбіноване дослідження
*b. Суцільне спостереження
c. Вибіркове спостереження
d. Монографічний опис
e. Основного масиву

83. У громаді реалізується програма попередження травматизму та його наслідків. Якій цільовій групі населення необхідно реалізовувати заходи третинної профілактики дорожньо-транспортного та побутового травматизму?
a. Працівникам підприємств
b. Загальному населенню
*c. Особам із наслідками травм
d. Пішоходам
e. Водіям транспортних засобів

84. Для регіону характерний високий рівень захворюваності на ендемічний зоб. Які харчові продукти слід рекомендувати населенню для вживання з метою профілактики виникнення вказаного захворювання?
a. Овочі та фрукти
b. Молоко та молочні продукти
c. Зернові продукти
*d. Рибу та морепродукти
e. М'ясо та м'ясні продукти

85. Протягом останніх 5-ти років серед населення громади спостерігається постійне зростання захворюваності на дифтерію. Які профілактичні заходи слід запланувати та організувати в громаді з метою стабілізації показників захворюваності?
a. Виявлення носіїв дифтерії
b. Лікування контактних осіб
c. Лікування хворих на дифтерію
*d. Вакцинацію від дифтерії
e. Медикаментозну профілактику дифтерії

86. Укажіть найдієвіший спосіб профілактики на індивідуальному рівні, зважаючи на значення внеску у ризик розвитку НІЗ кожного виду детермінант.
a. Переїзд для проживання в більш безпечний регіон з екологічного погляду
*b. Ведення здорового способу життя
c. Перереєструватися на обслуговування в приватний заклад охорони здоров'я
d. Укласти декларацію із сімейним лікарем у найкращій сімейній амбулаторії міста
e. Щорічно проходити повне медичне обстеження

87. У закладі первинної медичної допомоги при виконанні професійних обов'язків сталася аварійна ситуація: сестра медична вкололася голкою після проведення венепункції пацієнту з потенційним позитивним ВІЛ-статусом. Після проведення заходів екстреної постконтактної профілактики сестрі медичній рекомендовано розпочати 28-денний курс антиретровірусної терапії (АРТ). Протягом якого періоду з моменту аварійної ситуації доцільно розпочати вказаний курс АРТ з метою попередження інфікування ВІЛ?
a. 96 год
b. 80 год
*c. 72 год
d. 92 год
e. 120 год

88. Вивчається кореляція між рівнем глюкози крові та рівнем систолічного артеріального тиску. Який із методів потрібно використати для візуалізації даних у цьому разі?
a. Дендрограму (tree diagram)
b. Лісову діаграму (forest plot)
c. ROC-криву
d. Криву Каплана-Мейєра
*e. Діаграму розсіювання

89. Проводиться пілотне дослідження ефективності нового препарату, у порівнянні зі стандартним. Дослідник виявив статистично значущу різницю між дією препаратів, яка була підтверджена в подальших дослідженнях. Як можна описати висновки, зроблені дослідником у цьому разі?
a. Нульова гіпотеза прийнята правильно
b. Нульова гіпотеза прийнята неправильно
c. -
d. Альтернативна гіпотеза прийнята неправильно
*e. Альтернативна гіпотеза прийнята правильно

90. Укажіть систему, за якої гроші слідували за пацієнтом, що мав право вільного вибору лікаря; лікар отримував гонорар за кількість курованих хворих, а також підвищений гонорар за окремі категорії пацієнтів, зокрема дітей чи людей похилого віку, а також мешканців бідних районів; лікування стаціонарних хворих проводилося за рахунок коштів, які виділялися лікарю, тож лікар був зацікавлений у профілактичних заходах, адже чим менше хворіли пацієнти, тим більше коштів у нього залишалося.
*a. Беверіджа
b. Бісмарка
c. Джорджа
d. Тетчер
e. Семашка

91. У чоловіка, який хворіє на цукровий діабет, суттєво погіршився стан здоров'я, виникли ускладнення. Після лікування в стаціонарі його було направлено до місцевого санаторію. До якого комплексу заходів належить цей випадок?
a. Вторинної профілактики
b. Скринінгу захворюваності
c. Моніторингу захворюваності
d. Первинної профілактики
*e. Третинної профілактики

92. Фахівцю із громадського здоров'я доручили сформувати цільову групу для проведення вакцинації від папіломавірусної інфекції. Яку категорію населення слід першочергово включити у вказану цільову групу?
a. Вагітні жінки
b. Хлопці-підлітки
*c. Дівчата-підлітки
d. Особи з виявленим вірусом
e. Діти до 1 року

93. На сьогодні у зв'язку із надзвичайною ситуацією, яка склалася через руйнування Каховської ГЕС, підтопленням значних територій, міграцією населення, існує загроза поширення інфекційних захворювань, спільних для людей і тварин. Укажіть одне з таких захворювань.
a. Холера
b. Гепатит В
c. ВІЛ-інфекція
d. Туберкульоз
*e. Лептоспіроз

94. Проводиться дослідження впливу куріння на виникнення раку легень. Для цього отримано дані на популяційному рівні про чисельність курців і кількість випадків раку легень у 50-ти містах. Потім обраховано коефіцієнт кореляції між явищами і зроблено відповідні висновки. Дизайн якого дослідження описано?
*a. Екологічне
b. Опис серії випадків
c. Когортне
d. Клінічний експеримент
e. Випадок-контроль

95. На металургійному комбінаті великого промислового міста працює 230 осіб, що проживають у сільській місцевості, які щоденно витрачають 2 год часу на дорогу до комбінату і назад. Визначте, яку міграцію за тривалістю здійснюють робітники.
a. Сезонну
b. Постійну
c. Щоденну
d. Виробничу
*e. Маятникову

96. Відділ із контролю за вакцинацією населення проводить розрахунок потреб у вакцинах для щеплення дітей до 1-го року згідно з Календарем щеплення на наступний рік. Який демографічний показник потрібно взяти для розрахунку?
*a. Кількість новонароджених
b. Чисельність населення
c. Природний приріст населення
d. Чисельність вакцинованих у минулому році
e. Кількість відмов з вакцинації за рік

97. Пацієнт звернувся до свого сімейного лікаря (з яким у нього підписана декларація) зі скаргами на біль у поперековій ділянці. Після ретельного обстеження лікар вирішив направити пацієнта на консультацію до лікаря-нефролога. Яким медичним працівникам у цьому разі доступні персоналізовані дані пацієнта в електронній системі охорони здоров'я (усі дані про пацієнта, які містяться у декларації, а також медична інформація та призначення)?
*a. Тільки лікарю, з яким підписана декларація, та лікарю, до якого пацієнт приходить за направленням
b. Тільки пацієнт сам може вирішити, кому він надає доступ
c. Тільки лікарю, до якого пацієнт приходить за направленням
d. Будь-якому медичному працівнику цього ЗОЗ
e. Тільки лікарю, з яким підписана декларація

98. На території об'єднаної громади постійно проживає населення чисельністю 46500 осіб, із яких: 7500 - діти віком до 14 років, 26500 - особи віком від 15 до 49 років, а решта - 50 років і старше. Який тип вікової структури населення характерний для вказаної громади?
a. Статичний
*b. Регресивний
c. Динамічний
d. Стаціонарний
e. Прогресивний

99. Лікар загальної практики-сімейної медицини проаналізував віковий склад серед населення, яке він обслуговує. Його здивував той факт, що найвищий відсоток (35%) становлять особи похилого віку. Що обов’язково повинен врахувати лікар для організації надання медичної допомоги особам похилого віку?
a. Сезонний характер захворювань
*b. Велику кількість тривалих хронічних захворювань
c. Збільшення гострих інфекційних захворювань
d. Збільшення захворювань із нетяжким типовим перебігом
e. Велику кількість неускладнених захворювань

100. Відповідно до наукових досліджень (А. І. Robbins, 1980) визначено чотири групи провідних детермінант, що впливають на здоров'я населення. Яке співвідношення за питомою вагою між групами провідних детермінант здоров'я встановлено автором дослідження?
a. Спосіб життя - 45%; генетика - 25%; довкілля - 25%; медицина - 5%
b. Спосіб життя - 30%; генетика - 20%; довкілля - 20%; медицина - 30%
c. Спосіб життя - 35%; генетика - 25%; довкілля - 15%; медицина - 25%
d. Спосіб життя - 40%; генетика - 10%; довкілля - 30%; медицина - 20%
*e. Спосіб життя - 50%; генетика - 20%; довкілля - 20%; медицина - 10%

101. Унаслідок надзвичайної ситуації в одній із областей України постраждало понад 100 осіб та було порушено нормальні умови життєдіяльності більш ніж на 3 доби у понад 10 тис. осіб. Який рівень цієї надзвичайної ситуації?
*a. Державний
b. Місцевий
c. Міждержавний
d. Регіональний
e. Об'єктовий

102. В одній із областей України зареєстровано поширення заразної хвороби тварин, що значно перевищує звичайний рівень захворюваності цією хворобою на відповідній території. Як називається ця небезпечна ситуація?
a. Епідемія
*b. Епізоотія
c. Епіфітотія
d. Аварія
e. Стихійне лихо

103. Через складні погодні умови на автотрасі відбулося зіткнення вантажівки та рейсового автобуса. Внаслідок дорожньо-транспортної пригоди загинуло 6 осіб, травмовано 20 осіб. До якого виду, залежно від характеру походження, належить ця ситуація?
a. Ця ситуація не належить до надзвичайних
*b. Надзвичайна ситуація техногенного характеру
c. Надзвичайна ситуація природного характеру
d. Надзвичайна ситуація соціального характеру
e. Надзвичайна ситуація воєнного характеру

104. Молода жінка проживає поблизу 100-кілометрової зони від діючої АЕС, викурює одну пачку цигарок на день, тому стурбована ризиком виникнення у неї раку. Що з нижченаведеного насамперед сприятиме зменшенню ризику виникнення раку?
*a. Відмова від куріння
b. Проведення щорічного тесту на приховану кров
c. Переїзд до іншого населеного пункту
d. Проведення щорічної мамографії
e. Щорічне обстеження у гінеколога

105. Через значне поширення серед населення територіальної громади хронічних захворювань серцево-судинної системи керівництво вирішило підготувати комунікаційну стратегію з метою первинної профілактики хронічних неінфекційних захворювань. Який етап повинен бути першим при підготовці та проведенні вказаної стратегії?
*a. Оцінка ситуації
b. Визначення цілей
c. Вибір каналів та механізмів реалізації
d. Планування програми
e. Вибір цільових груп

106. Діаграма Ішікави, відома як діаграма ''риб'ячої кістки'' (Fishbone Diagram), є одним із семи основних інструментів вимірювання, оцінювання, контролю та покращення якості виробничих процесів, у тому числі в медичній галузі. Які питання дозволяє вирішити побудова цієї діаграми в процесі вирішення проблеми?
a. Ілюструє види діяльності закладу
b. Дозволяє визначити тенденції змін поширення хвороб
*c. Допомагає встановити причинно-наслідкові (каузальні) зв'язки
d. Демонструє вектор виробничих процесів у закладі
e. Демонструє успіх виробничих процесів у закладі

107. Проводиться дослідження впливу куріння на виникнення раку легень. Для цього відібрано дві групи: учасники першої - курці, учасники другої - ні. Протягом тривалого часу в учасників дослідження будуть фіксувати випадки виникнення досліджуваного захворювання. По закінченню терміну спостереження розраховують необхідні статистичні показники і роблять висновки про вплив фактора на результат. Дизайн якого дослідження описано?
a. Клінічний експеримент
b. Випадок-контроль
c. Опис серії випадків
*d. Когортне
e. Екологічне

108. Оберіть правильну характеристику показника середнього споживання солі мешканцями України, який становить 12,6 г на добу згідно з результатами проведеного у 2019 році дослідження STEPS.
*a. Більше ніж удвічі перевищує рекомендовану ВООЗ норму
b. Більше ніж утричі перевищує рекомендовану ВООЗ норму
c. Є порівняно низьким показником для забезпечення необхідної кількості мікроелементів у щоденному раціоні
d. Не перевищує гранично допустимих норм вмісту мікроелементів у щоденному раціоні
e. Є нормальним (історично та культурно обумовленим) рівнем споживання солі для мешканців цього регіону

109. Досліджуються зміни структури смертності за останні 5 років. Який із методів потрібно використати для візуалізації даних у цьому разі?
a. Лісову діаграму (forest plot)
b. Дендрограму (tree diagram)
c. ROC-криву
d. Криву Каплана-Мейєра
*e. Внутрішньостовпчикову діаграму

110. У громаді серед населення за останній рік виявлено велику кількість випадків ВІЛ-інфекції на четвертій стадії (стадії СНІДу), що значно перевищує кількість виявлених випадків на інших стадіях цієї хвороби. Про недостатню організацію якого процесу свідчить така ситуація?
a. Лікування осіб зі встановленим діагнозом ВІЛ-інфекції
*b. Залучення до добровільного консультування і тестування на наявність ВІЛ
c. Залучення до доконтактної профілактики ВІЛ-інфекції
d. Інформаційно-просвітницька робота щодо інфікування серед молоді
e. Моніторинг стану пацієнтів із ВІЛ-інфекцією

111. Оцінюються метрики продуктивності нового діагностичного тесту. Який із методів потрібно використати для візуалізації даних у цьому разі?
a. Лісову діаграму (forest plot)
*b. ROC-криву
c. Криву Каплана-Мейєра
d. Секторну діаграму
e. Радіальну діаграму

112. При землетрусі сталося руйнування великої кількості багатоповерхових будинків, в окремих місцях виникли пожежі, з'явилася величезна кількість потерпілих, у тому числі загиблих. Бригади служби ЕМД та МК надавали екстрену медичну допомогу в умовах дефіциту персоналу та ресурсів, розподіляючи потерпілих на певні групи залежно від стану, медичних показань та терміновості потреби в евакуації. Як називається процес розподілу потерпілих за такими принципами?
a. Медична евакуація
b. Медичне групування
c. Екстрене сортування
*d. Медичне сортування
e. Розподіл хворих

113. На території Сумської області виявлено стихійне захоронення решток овець. За результатами експертизи встановлено, що падіж пов'язаний із захворюванням тварин на сибірку. До якого виду, залежно від характеру походження, належить надзвичайна ситуація?
a. Воєнного характеру
b. Соціального характеру
*c. Природного характеру
d. -
e. Техногенного характеру

114. Спеціаліст громадського здоров'я розробляє заходи щодо зменшення впливу на здоров'я громади факторів ризику. Який вид харчування об'єднує таку групу факторів: недостатнє щоденне споживання фруктів та овочів, відсутність контролю за вмістом жирів та вуглеводів у харчових продуктах, надмірне вживання солі та цукру?
a. Повноцінне харчування
b. Фітнес-харчування
c. Спеціальне харчування
*d. Незбалансоване харчування
e. Раціональне харчування

115. Провести оцінку якого показника можна за допомогою Національного рахунку охорони здоров'я (НРОЗ)?
*a. Витрат
b. Цін
c. Вартості
d. Прибутків
e. -

116. Який перший етап розробки програм сприяння здоров'ю?
a. Визначення цілей
b. Розробка системи оцінки і моніторингу
*c. Оцінка потреб
d. -
e. Розробка втручання

117. Під час вивчення проявів нерівності щодо здоров'я населення різних регіонів було виявлено відмінності у впливі окремих чинників на здоров'я. Які з нижченаведених чинників обумовлюють нерівність у здоров'ї?
a. Поведінкові
b. Біологічні
c. -
d. Кліматичні
*e. Економічні

118. Із якою метою використовується індекс DALY?
a. Для з'ясування причин дитячої смертності
b. Для оцінки якості життя населення
c. Для визначення втрачених років життя через непрацездатність
d. Для вимірювання впливу захворюваності на певну нозологію у регіоні
*e. Для кількісної оцінки загальної тяжкості хвороб, травм та факторів ризику

119. Під час вивчення впливу пасивного паління на захворюваність населення на рак легенів встановлено, що показник відношення шансів становив 1,0. Який висновок із нижченаведених є правильним?
a. Підвищений ризик, тобто частота впливу чинника вища в групі здорових, ніж у групі хворих
*b. Відсутність ефекту, тобто частота впливу чинника однакова в групі хворих і в групі здорових
c. Підвищений ризик, тобто частота впливу чинника вища в групі хворих, ніж у групі здорових
d. Знижений ризик, тобто частота впливу чинника вища в групі здорових, ніж у групі хворих
e. Знижений ризик, тобто частота впливу чинника вища в групі хворих, ніж у групі здорових

120. Фонди соціального страхування отримували дві третіх суми внесків безпосередньо від робітників й одну третю від працедавців. Із цих коштів оплачувалися лікування, пенсії, допомога по безробіттю. Згодом ці фонди перетворилися на лікарняні каси, а потім - у страхові компанії. Для якої системи притаманний такий механізм формування фондів соціального страхування?
a. Семашка
b. Тетчер
c. Беверіджа
*d. Бісмарка
e. Джорджа

121. Сімейний лікар оцінює стан здоров'я своїх пацієнтів, які мають ризик розвитку захворювань серцево-судинної системи. За якою шкалою розраховується сумарний ризик розвитку фатального серцево-судинного захворювання?
a. STATA
b. ASIST
c. EPIC
*d. SCORE
e. МАВР

122. У колективі закладу охорони здоров'я прийнято спізнюватися на роботу, трапляються випадки неузгодженості дій співробітників, відсутня чіткість щодо контролю дій підлеглих з боку керівника. Укажіть стиль управління в цій ситуації.
*a. Ліберальний
b. -
c. Авторитарний
d. Комбінований
e. Демократичний

123. Керівник підрозділу запросив на нараду найбільш авторитетних у колективі співробітників із метою обговорення можливих варіантів графіку роботи в літній період. Укажіть стиль управління в цій ситуації.
*a. Демократичний
b. Ліберальний
c. Авторитарний
d. Комбінований
e. -

124. Проведено дослідження впливу додаткових психотерапевтичних методик на лікування пацієнтів із тривожними розладами. У дослідження включено сорок осіб із тривожними розладами. Додатково до медикаментозної терапії з усіма пацієнтами проводили розвантажувальні психотерапевтичні сеанси двічі на тиждень впродовж трьох місяців. Який із варіантів відповіді описує цей дизайн дослідження?
*a. Серія випадків
b. Когортне
c. Перехресне
d. Рандомізоване клінічне
e. Випадок-контроль

125. Через тривалі сильні дощі на території області сталося руйнування захисної дамби. Унаслідок надзвичайної ситуації у двох районах цієї області було затоплено декілька населених пунктів, постраждало 67 осіб, 3 мешканці загинуло. Було затоплено 271 житловий будинок, де проживали близько 1000 мешканців. Визначте рівень надзвичайної ситуації природного характеру.
*a. Регіональний
b. Світовий
c. Державний
d. Місцевий
e. Об'єктовий

126. Індекс людського розвитку - це інтегральний показник, що розраховується щорічно для міждержавного порівняння і вимірювання рівня життя, грамотності, освіченості та довголіття, як основних характеристик людського потенціалу досліджуваної території. Укажіть показник, який застосовується для підрахунку індексу розвитку людського потенціалу.
a. Якість життя
b. Умови життя
c. Рівень реальних доходів населення
d. Стиль життя
*e. Очікувана тривалість життя населення країни

127. Яка управлінська стратегія визначена основною в політиці Всесвітньої організації охорони здоров'я у сфері громадського здоров'я в ХХІ столітті?
a. Удосконалення діяльності Міністерства охорони здоров'я
*b. Міжгалузева взаємодія
c. Удосконалення управління системою охорони здоров'я
d. Підвищення ролі місцевих адміністрацій
e. Розвиток державного управління

128. Якісне збалансоване харчування сприяє гарному самопочуттю, знижує ризик нездорового збільшення ваги та розвиток неінфекційних захворювань. Вкажіть рекомендовану Всесвітньою організацією охорони здоров'я щоденну кількість споживання овочів і фруктів для дорослих?
a. Щонайменше 300 г
b. Щонайменше 200 г
c. -
d. Щонайменше 500 г
*e. Щонайменше 400 г

129. Обласний департамент охорони здоров'я проводить аналіз рівня смертності немовлят в області та визначає, наскільки він залежить від керованих причин, пов'язаних із недоліками в організації медичної допомоги дітям. Який показник найбільш точно це відображає?
a. Показник смертності дітей у віці до 1-го року
b. Показник перинатальної смертності в різні періоди
c. Питома вага постнатальної смертності в загальній смертності немовлят
d. Показник смертності немовлят за календарний місяць
*e. Питома вага неонатальної смертності в загальній смертності немовлят

130. До якого виду епідеміологічного нагляду належить проведення інтегрованого біоповедінкового дослідження серед людей, що вживають наркотики ін'єкційним шляхом?
a. Пасивного
b. Першого покоління
*c. Дозорного
d. Рутинного
e. Ретроспективного

131. Пацієнтка прийшла на консультацію до сімейного лікаря. Під час прийому лікар провів із нею освітню бесіду щодо принципів раціонального збалансованого харчування, вживання алкоголю, рекомендованої фізичної активності. Укажіть, який вид профілактики проведено в цьому разі?
a. -
b. Популяційну
c. Вторинну
d. Третинну
*e. Первинну

132. Досліджується структура первинної захворюваності в області. Який із методів потрібно використати для візуалізації даних у цьому разі?
a. Криву Каплана-Мейєра
b. Лісову діаграму (forest plot)
c. Радіальну діаграму
*d. Секторну діаграму
e. ROC-криву

133. На станцію екстреної (швидкої) медичної допомоги міста надійшов виклик про значну дорожньо-транспортну пригоду (ДТП). У результаті ДТП зіткнулося 2 легкових автівки та перевернувся рейсовий автобус. На момент виклику є інформація про 15 потерпілих із травмами різного ступеня тяжкості. Яка оптимальна кількість бригад екстреної (швидкої) медичної допомоги повинна бути направлена до місця події?
a. 15 бригад
b. 5 бригад
c. 6 бригад
*d. 9 бригад
e. 12 бригад

134. За результатами моніторингу отримано дані про стан навколишнього середовища і здоров'я населення за рік. Який метод статистичної обробки даних необхідно використовувати для оцінки ступеня впливу чинників навколишнього середовища на здоров'я населення?
a. Метод стандартизації
*b. Кореляційний аналіз
c. Метод оцінювання достовірності відмінностей
d. Розрахунок відносних і середніх величин
e. Аналіз динамічного ряду

135. Під час соціологічного дослідження було проведено опитування певної категорії населення щодо обізнаності у поведінкових факторах ризику виникнення неінфекційних захворювань. Що з нижченаведеного належить до поведінкових факторів ризику?
a. Рівень доходів
b. Забруднення навколишнього середовища
*c. Споживання недостатньої кількості овочів та фруктів
d. Вік та стать
e. Психологічне середовище в колективі

136. Яка з нижченаведених характеристик стосується сліпого дослідження?
a. Отримані дані обробляються не за місцем його проведення, а незалежною стороною
b. Усі учасники (лікарі, пацієнти, організатори) знають, який препарат використовується для конкретного хворого
c. Отримані дані обробляються за місцем проведення дослідження
d. Ні пацієнт, ні лікар не знають, яке лікування отримує пацієнт
*e. Пацієнт не знає, а лікар знає, яке лікування отримує пацієнт

137. Під час обстеження жінки віком 55 років встановлено наявність таких факторів ризику: обтяжений спадковий анамнез, безпліддя, постменопаузальне ожиріння, уживання алкоголю, куріння. Які першочергові управлінські дії доцільно застосувати для такої пацієнтки?
a. Направлення на санаторно-курортне лікування
b. Опитування
*c. Направлення на мамографію
d. Направлення на стаціонарне лікування
e. Направлення на швидкий тест на ВІЛ

138. В окремій місцевості розроблена регіональна програма громадського здоров'я щодо протидії неінфекційним захворюванням. Визначте структуру, яка має право погодити проєкт концепції регіональної програми.
a. Центр громадського здоров'я МОЗ України
*b. Виконавчий комітет обласної або місцевої ради
c. ВООЗ
d. Верховна Рада України
e. МОЗ України

139. Після отриманого трагічного повідомлення у чоловіка виник сильний пекучий біль у ділянці серця з іррадіацією у ліву руку та лопатку, виражена загальна слабкість, є відчуття нестачі повітря та тривоги. Який патологічний стан, імовірно, виник у цього чоловіка?
*a. Інфаркт міокарда
b. Гіпертонічний криз
c. Алкогольне отруєння
d. Мозковий інсульт
e. Депресія

140. Досліджують сезонні коливання захворюваності на ГРВІ протягом року. Який із методів потрібно використати для візуалізації даних у цьому разі?
a. Секторну діаграму
b. Криву Каплана-Мейєра
c. Лісову діаграму (forest plot)
d. ROC-криву
*e. Радіальну діаграму

141. Генеральний директор комунального некомерційного підприємства ''Міська лікарня'' провів зустріч із персоналом лікарні. На цій зустрічі були заслухані доповіді щодо результатів роботи лікарні та оцінки якості надання медичних послуг за попередній рік, а також була презентована програма роботи на наступний рік. Яка функція керівника представлена?
*a. Планування
b. Керівництво
c. Контроль
d. Коригування
e. Організація

142. Для перевірки гіпотензивного ефекту препарату відібрано 100 людей з артеріальною гіпертензією, яким призначили прийом цього препарату. Для оцінки статистичної значущості результатів буде порівняно значення систолічного артеріального тиску (САТ) до початку лікування та через тиждень після початку. Який статистичний метод потрібно використати, якщо розподіл значень САТ відрізняється від нормального?
a. Критерій Ст'юдента для незалежних вибірок
b. -
c. U-критерій Манна-Уітні
*d. Т-критерій Вілкоксона
e. Критерій Ст'юдента для пов'язаних вибірок

143. Під час дослідження успішності непрацюючих здобувачів університету та тих, які поєднують навчання з роботою, було виявлено, що середній бал у непрацюючих становив 8,7±0,09, у тих, які поєднують навчання з роботою - 6,8±0,05. Обчисленням якого коефіцієнта (критерію) можна оцінити суттєвість різниці цих результатів?
a. Критерій Колмогорова-Смирнова
b. Критерій знаків (z-критерій)
c. Т-критерій Вілкоксона
*d. Коефіцієнт вірогідності (t-критерій Ст'юдента)
e. Критерій відповідності (критерій chi^2)

144. Посадова особа органу державного нагляду (контролю) за дотриманням вимог санітарного законодавства у відповідній сфері має право ухвалювати рішення про тимчасове припинення виробництва та/або обігу продукції, виконання робіт, надання послуг, що становлять загрозу для здоров'я та/або життя людини. Укажіть максимальний термін тимчасового припинення виробництва та/або обігу продукції, виконання робіт, надання послуг, що становлять загрозу для здоров'я та/або життя людини.
*a. На термін не більше ніж 10 календарних днів
b. На термін не більше ніж 30 календарних днів
c. На термін не більше ніж 3 роки
d. На термін не більше ніж 1 рік
e. На термін не більше ніж 10 робочих днів

145. Визначте основний міжнародний документ, який забезпечує право на найвищий досяжний рівень здоров'я.
*a. Статут ВООЗ
b. Конституція України
c. Оттавська Хартія
d. Алма-Атинська декларація ВООЗ
e. Конвенція ООН про ліквідацію всіх форм дискримінації щодо жінок

146. Проводилося дослідження ефективності лікування артеріальної гіпертензії новим лікарським засобом у порівнянні з традиційною терапією. У дослідженні взяли участь 3000 осіб, яких розділили на дві ідентичні групи відповідно до віку, статі, стадії перебігу хвороби тощо. Одна група отримувала лікування новим препаратом, інша - традиційну терапію (контрольна група). Досліджувані не знали, яку терапію вони отримували. Який тип дослідження застосовувався?
a. Дослідження ''випадок-контроль''
*b. Сліпе контрольоване рандомізоване дослідження
c. Перехресне дослідження
d. Подвійне сліпе контрольоване рандомізоване дослідження
e. Проспективне когортне дослідження

147. До лікаря звернувся пацієнт віком 48 років, який проживає в зоні, що постраждала від аварії на ЧАЕС, зі скаргами на нудоту, блювання, головний біль, гарячку та розлади шлунково-кишкового тракту. Яка група факторів ризику найбільше вплинула на стан здоров'я пацієнта?
*a. Стан довкілля
b. Генетичні фактори
c. Спосіб життя
d. Фізіологічні фактори
e. Стан медичної допомоги

148. Представниками неурядової організації було вирішено провести адвокаційну кампанію з метою впливу на рівень поширеності неінфекційних захворювань серед мешканців громади. Із чого потрібно розпочинати цю інтервенцію відповідно до принципів адвокації?
a. З аналізу цільової аудиторії
b. З аналізу впливу на керовані фактори ризику
c. З аналізу нормативної бази
*d. З аналізу місцевих потреб та вимог людей
e. З аналізу некерованих факторів ризику

149. Кількість іммігрантів в Україні (тобто іноземців, які проживають за посвідками на постійне проживання) становить 250 тис. осіб, із них 75,2 тис. проживають за посвідками на тимчасове проживання. Це переважно іноземні студенти, які навчаються в Україні протягом 5-6 років. Який це вид міграції за тривалістю?
*a. Тимчасова
b. Внутрішня
c. Сезонна
d. Маятникова
e. Постійна

150. Для дослідження розбіжностей у рівні здоров'я населення вирішено провести дослідження соціального градієнта. Що означає соціальний градієнт здоров'я?
*a. Пряма залежність рівня здоров'я від рівня прибутків
b. Не встановлено ні залежності здоров'я від рівня прибутків, ні її відсутності
c. -
d. Зворотна залежність рівня здоров'я від рівня прибутків
e. Відсутність залежності рівня здоров'я від рівня прибутків

