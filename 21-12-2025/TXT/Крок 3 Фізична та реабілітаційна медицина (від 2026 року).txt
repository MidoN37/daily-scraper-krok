1. Під час обстеження військовослужбовця після мінно-вибухового поранення встановлено діагноз: перелом хребта з ушкодженням спинного мозку на рівні спинномозкового сегменту С6. Яке порушення рухів є найбільш очікуваним у цьому разі?
a. Розгинання у ліктьовому суглобі
b. Відведення у плечовому суглобі
*c. Розгинання у променево-зап'ястковому суглобі
d. Згинання у променево-зап'ястковому суглобі
e. Згинання у плечовому суглобі

2. Якими є особливості поранень та їх реабілітаційного менеджменту під час катастроф та конфліктів?
a. Наявність чіткого маршруту руху пацієнтів
b. Надання допомоги здійснюється переважно висококваліфікованими фахівцями
*c. Часті інфекційні ускладнення
d. Чіткий документообіг гарантує зберігання та передачу необхідної інформації про характер поранення
e. Найбільш часті одиничні поранення

3. Яка шкала найчастіше використовується для прогнозування результатів у реабілітації пацієнтів з інсультом?
a. MMSE
*b. NIHSS
c. FIM
d. Шкала когнітивного функціонування Ранчо Лос Амігос
e. Індекс Бартела

4. Пацієнт після ішемічного інсульту скаржиться на труднощі з ходьбою, зокрема на обмеження дистанції, яку він може пройти самостійно. Лікар ФРМ хоче встановити довгострокову ціль для покращення його рухових навичок. Пацієнт налаштований на активну участь у процесі реабілітації. Яка з нижченаведених цілей є прикладом правильно встановленої довгострокової цілі у SMART-форматі?
a. Поліпшити ходьбу пацієнта до кінця тижня
b. Відновити повну мобільність пацієнта протягом 1-го місяця
c. Навчити пацієнта ходити з використанням тростини протягом 3-х днів
*d. Збільшити дистанцію ходьби пацієнта до 500 метрів без допомоги протягом 6-ти місяців
e. Забезпечити пацієнту комфорт під час пересування

5. Під час обстеження пацієнта віком 30 років встановлено, що пацієнт не може самостійно розігнути ліву кисть у променево-зап'ястковому суглобі. Обсяг пасивних рухів (розгинання) у променево-зап'ястковому суглобі 90^o. Сила м'язів, що розгинають кисть - 2/5 балів за ММТ. З анамнезу відомо, що 2 місяці тому пацієнта було прооперовано з приводу вивиху голівки променевої кістки. Яка найімовірніша причина виникнення такої симптоматики?
a. Неякісна реабілітація
*b. Пошкодження нерва
c. Суглобова контрактура променево-зап'ясткового суглобу
d. Несвоєчасно встановлене пошкодження м'язів, що розгинають ліву кисть
e. Нормальний процес відновлення

6. Пацієнту після перенесеного інсульту з порушенням ковтання для визначення прогнозу реабілітації застосували шкалу оцінки ступеня дисфагії та отримали результат - 3 бали. Чим характеризується цей ступінь дисфагії?
a. Вживанням тільки м'якої, напіврідкої їжі
*b. Вживанням тільки рідкої їжі (вільне)
c. Неможливістю проковтнути звичайну кількість їжі
d. Неможливістю приймати окремі види твердої їжі
e. -

7. У пацієнта віком 67 років лікар ФРМ запідозрив розвиток неглекту після повторного мозкового інсульту. За допомогою якого реабілітаційного інструменту оцінювання можна підтвердити синдром просторового ігнорування в цьому разі?
a. Шкали ASIA
b. Шкали Фугл-Мейєра
*c. Тесту Альберта
d. Індексу Бартел
e. Проби Ромберга

8. Лікар ФРМ планує оцінити стан когнітивних функцій у пацієнта з ішемічним інсультом. Який інструмент оцінювання доцільно застосувати?
a. Шкалу Морса
b. Модифіковану шкалу Ренкіна
c. Шкалу Ешворта
d. Шкалу Освестрі
*e. Монреальську шкалу

9. Яке дослідження дозволяє оцінити переносимість фізичного навантаження, що відповідає можливості виконання повсякденної активності?
*a. Тест з 6-хвилинною ходьбою
b. Кардіореспіраторний тест із фізичним навантаженням
c. Плетизмографія
d. Дослідження трансфер-фактора для оксиду вуглецю
e. Спірометрія

10. У пацієнта віком 27 років після кульового поранення нижньої третини гомілки на відстані 5 см від ступні було пошкоджено гілку малогомілкового нерву, внаслідок чого було втрачено функцію розгинання ступні. Яким є очікуваний термін відновлення функції стопи за нормальних умов?
a. До 18 місяців
*b. До 9 місяців
c. До 3 місяців
d. До 1 місяця
e. До 6 місяців

11. У пацієнтки віком 79 років 7 років тому було діагностовано хворобу Альцгеймера. Об'єктивно спостерігається: погіршення пам'яті - запам'ятовування короткотривале (кілька хвилин). Пацієнтка відчуває труднощі з підрахунком чисел, розумінням простих запитань та орієнтуванням в часі та місці, порушення судження, зрідка - марення, хвилювання. Схильна до блукання (включаючи загублення під час руху). Оцінка за MMSE (Mini–mental state examination) - 17 балів. Який висновок щодо стану когнітивної функції у пацієнтки?
a. Легкий когнітивний розлад
b. Деменція легкого ступеня
*c. Деменція середнього ступеня
d. Нормальна когнітивна функція
e. Деменція тяжкого ступеня

12. Що визначається як максимальний стимул під час дослідження нервової провідності протягом електронейроміографії?
*a. Стимул, за межами якого не відбувається подальшого збільшення викликаної амплітуди
b. Стимул, який на 20-30% перевищує порогову стимуляцію
c. Стимул, за межами якого відбувається подальше збільшення викликаної амплітуди
d. Найвища інтенсивність подразника, яку може перенести пацієнт
e. Будь-який стимул, який перевищує пороговий стимул

13. У пацієнтки із розсіяним склерозом під час проведення реабілітації лікар ФРМ відзначає наявність динамічної атаксії. Який метод оцінювання може підтвердити цей симптом?
a. Оцінювання ознаки Стюарта-Холмса
b. Проба Нойка-Ганева
c. Стопний тест Вестфаля
*d. Проба на діадохокінез
e. Проба Рінне

14. Пацієнт віком 36 років з розсіяним склерозом звернувся до лікаря ФРМ зі скаргами на спастичність м'язів розгиначів стегна та гомілки, а також м'язів плеча, внаслідок чого виникають обмеження під час ходьби та здатності до самостійного харчування. Який діагностичний інструмент доцільно застосувати для оцінки функції верхньої та нижньої кінцівок?
*a. Модифікована шкала Ашфорта
b. Шкала Борга
c. Індекс Бартела
d. Мануальне м'язове тестування
e. Тест Берга

15. Пацієнтка віком 56 років скаржиться на біль у правому плечі, пов'язаний із рухами, і відчуває сильний біль у плечі, коли перекочується та ковзає у ліжку. Із анамнезу відомо, що 6 тижнів тому перенесла мозковий інсульт з правобічною геміплегією. Під час огляду виявлено: головка правої плечової кістки зміщена донизу. Який із нижченаведених методів доцільно призначити в цьому разі?
a. -
b. Стимуляція інтерференційним струмом (IFC)
c. Короткохвильова діатермія (SWD)
d. Черезшкірна електрична нервова стимуляція (TENS)
*e. Функціональна електростимуляція (FES)

16. Під час проведення спірометрії встановлено, що ОФВ1 - 78%, ОФВ1/ЖЄЛ - 74%. Який висновок можна зробити щодо стану функції зовнішнього дихання?
a. Порушення змішаного типу
b. Рестриктивні порушення
c. -
*d. Обструктивні порушення
e. Показники відповідають нормі

17. Яке дослідження проводиться з метою визначення життєвої ємності легень, її складових та оцінки форсованого видиху?
*a. Спірометрія
b. Спірометрична проба з бронхолітиком
c. Пікфлоуметрія
d. Тест із затримкою дихання
e. Вимірювання пікової швидкості видиху

18. Яке показання до проведення постурального дренажу бронхів?
a. -
b. Остеохондроз як супутня патологія у випадку вертеброгенної опосередкованості
c. Кровохаркання
d. Біль в ділянці грудної клітки
*e. Застій секрету в бронхіальному дереві

19. Пацієнтка віком 30 років скаржиться на біль в шийному відділі хребта та надпліччі з іррадіацією вздовж правої руки, слабкість м'язів руки та кисті. В анамнезі встановлено діагноз: невропатії променевого нерва правої руки. За результатами мануального м'язового тестування отримані результати: розгиначі передпліччя - 3/5 та згиначі кисті - 4/5 балів. Яке інструментальне обстеження найбільш доцільно призначити в цьому разі?
a. Електронейроміографію
b. Рентгенографію кисті
c. Ультразвукове обстеження плеча
d. Рентгенографію шийного відділу хребта
*e. МРТ шийного відділу хребта

20. Яка шкала буде найінформативнішою для оцінки м'язового тонусу пацієнта з хворобою Паркінсона під час проходження ним реабілітації?
a. Тард'є
b. Модифікована шкала Ашфорта
c. Ашфорта
*d. Вираженості екстрапірамідного тонусу
e. Пеннінгтона

21. Хто очолює мультидисциплінарну реабілітаційну команду?
a. Психотерапевт
b. Фізичний терапевт
c. Психолог
d. Ерготерапевт
*e. Лікар фізичної та реабілітаційної медицини

22. Який метод дозволяє обстежити показники фізичного розвитку, визначити статуру, склад тіла, силу окремих м'язових груп, ступінь рухливості в суглобах і зміни цих параметрів в процесі занять?
*a. Соматометричний
b. Соматоскопічний
c. Соматографічний
d. Рентгенологічний
e. Ультразвуковий

23. Яку структуру головного мозку лікар ФРМ оцінює під час обстеження функції зовнішнього дихання?
a. Середній мозок
b. Проміжний мозок
c. Мозочок
*d. Довгастий мозок
e. Таламус

24. Хто з фахівців затверджує індивідуальний реабілітаційний план?
a. Ортезист-протезист
b. Соціальний працівник
c. Фізичний терапевт
d. Ерготерапевт
*e. Лікар ФРМ

25. У лежачого пацієнта в ділянці шкіри над крижовою кісткою спостерігаються: незначна поверхнева виразка з червоно-рожевим дном, рани пошкодженням епідерміса і, частково, дерми на тлі еритеми. Яка стадія пролежнів спостерігається у пацієнта?
a. Третя
*b. Друга
c. Четверта
d. Початкова
e. Перша

26. Пацієнту віком 37 років встановлено діагноз: компартмент-синдром після перелому обох кісток передпліччя. Якими повинні бути першочергові дії лікаря ФРМ?
*a. Зняти гіпсову пов'язку та позиціонувати руку на рівні серця
b. Не знімаючи гіпсової лонгети, позиціонувати руку нижче рівня тулуба
c. Зняти гіпсову пов'язку та позиціонувати руку нижче рівня тулуба
d. Негайно провести лімфодренажний масаж
e. Не знімаючи гіпсової лонгети, позиціонувати руку на рівні серця

27. Хлопчик із прогресуючою м'язовою дистрофією Дюшена, неамбулаторна стадія, протягом довгого часу отримує лікування глюкокортикостероїдами. Яке типове ускладнення тривалого застосування таких препаратів необхідно враховувати під час планування та надання реабілітаційних послуг, зокрема із застосування терапевтичних вправ на розтягнення?
*a. Компресійні переломи хребців
b. Затримка росту
c. Затримка статевого дозрівання
d. Підвищення рівня глюкози в крові
e. Ожиріння

28. У пацієнта спостерігається сутулість постави, голова та шия витягнуті вперед. Ходьба дрібними кроками зі згинанням у колінах, відомими як "човгаюча хода". Швидко починати, зупинятися або змінювати напрямок руху складно, є тенденція до ретропульсії (падіння назад під час стояння). Яке порушення ходи виявлено в пацієнта?
a. Сенсорна хода
b. Геміплегічна/геміпаретична хода
c. Міопатична хода
*d. Паркінсонічна хода
e. Невропатична хода

29. Під час оцінювання ступеня жировідкладень лікар ФРМ використав пальпаторну методику, яка полягала у вимірюванні товщини захопленої між великим і вказівним пальцями складки шкіри з підшкірною жировою клітковиною. У якій ділянці прийнято проводити таке оцінювання?
a. На 2-3 см нижче від пупка
b. У зоні передньої черевної стінки, яка найбільш випинає
*c. На рівні пупка
d. У міжлопатковому просторі на рівні верхнього кута лопатки
e. На внутрішній поверхні стегна

30. Який провокаційний тест буде інформативним для діагностики уражень крижово-клубових суглобів?
a. Crush
b. TUG
c. Pivot shift
*d. FABER
e. Тест болісної дуги

31. У результаті перенесеного гострого мозкового інсульту у пацієнта розвинулась правостороння геміплегія з вираженим порушенням функції ходьби. Фахівець з реабілітації призначив програму вправ на збільшення м'язової сили у ногах та дозовану ходьбу на короткі дистанції під контролем фізичного терапевта. Яку стратегію реабілітації обрано?
a. Паліативної допомоги
b. Профілактики
c. Адаптації
*d. Відновлення
e. Навчання

32. Відповідно до порядку маршрутизації пацієнтів з травмами спинного мозку, який з критеріїв є ключовим щодо завершення гострого періоду та можливості переведення пацієнта на післягострий період реабілітації?
a. -
*b. У пацієнта відсутні пролежні, застійні пневмонії
c. Пацієнту надано повний обсяг рекомендацій щодо подальшого забезпечення допоміжними засобами реабілітації, пацієнт навчений їх користуванню
d. Відсутність змін реабілітаційного прогнозу при наданні допомоги
e. Пацієнту надано рекомендації щодо облаштування житла

33. Під час обстеження пацієнта, який переніс перелом лівої стегнової кістки та проходить лікування консервативним методом, встановлено, що обсяг згинання у лівому колінному суглобі - 140^o, а розгинання - 180^o. За результатами рентгенологічного обстеження лівого колінного суглобу патологічних змін не виявлено. Який вид обмеження рухливості спостерігається у пацієнта?
a. Десмогенна контрактура
*b. М'язова контрактура
c. Фібротична контрактура
d. Кістковий анкілоз
e. Псевдом'язова контрактура

34. Що належить до допоміжних засобів, які прикріплені до тіла або кінцівки, для підтримки м'язово-скелетних функцій чи пов'язаних з рухом функцій та для корегування стану анатомічних структур?
a. Протези
*b. Ортези
c. Милиці передплічні
d. Тростини та палиці для ходіння
e. Ортопедичне взуття

35. З метою підвищення ефективності роботи мультидисциплінарної реабілітаційної команди, хто повинен застосовувати модель SMART для постановки мети кожного етапу реабілітації?
a. Пацієнт та його оточення
*b. Кожен фахівець з реабілітації
c. Лікар ФРМ
d. Безпосередньо сам пацієнт
e. Фізичний терапевт

36. Якою є мінімальна частота зборів мультидисциплінарної реабілітаційної команди при реабілітації пацієнта з гострим ішемічним інсультом у стаціонарних умовах?
a. 2 рази на тиждень
b. 1 раз на день
c. 1 раз на 2 тижні
*d. 1 раз на тиждень
e. 1 раз на місяць

37. Військовослужбовець отримав пошкодження спинного мозку внаслідок мінно-вибухової травми. Під час обстеження м'язової сили за мануальним м'язовим тестом встановлено, що відведення у плечовому суглобі з обох боків становить 5 балів, розгинання у правому зап'ястку - 5 балів, у лівому - 3 бали, розгинання у ліктьовому суглобі з обох боків - 2 бали. При оцінці поверхневої чутливості встановлено, що у сегментах С2-Т1 чутливість складала 2 бали, в сегменті Т2 - справа 2 бали, зліва - 1 бал, в сегменті Т3 - з обох боків 0 балів. Оцініть неврологічний рівень пошкодження спинного мозку за шкалою AIS.
*a. С6
b. С4
c. С8
d. С7
e. С5

38. Пацієнт після травматичного ушкодження спинного мозку скаржиться на зниження можливості довільного утримання сечі при появі перших позивів до сечовипускання. З порушенням функції якої структури сечовидільної системи насамперед пов'язані такі симптоми?
a. Клапана сечоводів
b. Поздовжніх м'язів уретри
*c. Зовнішнього сфінктера сечового міхура
d. Детрузора сечового міхура
e. Внутрішнього сфінктера сечового міхура

39. Під час проведення поєдинку з боксу спортсмен отримав нокаут та втратив свідомість. Лікарем змагань діагностовано закриту черепно-мозкову травму. Якою є тактика ведення спортсмена щодо шпиталізації?
*a. Є обов'язковою
b. За бажанням
c. Не є обов'язковою
d. В залежності від часу втрати свідомості
e. -

40. Якою є кіркова регуляція спінальних центрів сечовиділення?
a. Правобічною
*b. Двобічною
c. Однобічною контрлатеральною
d. Лівобічною
e. Однобічною гомолатеральною

41. До стабілізаційного пункту принесли пораненого з ознаками кульового ураження шийного відділу хребта. Що є клінічною ознакою першої стадії спінального шоку?
a. Поява бульбокавернозного рефлексу
b. Спастичність і гіперрефлексія у кінцівках
c. Кома
*d. Арефлексія нижче рівня ураження
e. Зниження артеріального тиску, збільшення частоти дихання, пульсу

42. У результаті перенесеного оперативного лікування колінного суглоба у пацієнта сформована післяіммобілізаційна контрактура. Для збільшення амплітуди розгинання пацієнт самостійно розгинає коліно, утримуючи його у крайній точці амплітуди за допомогою напруження м'язів розгиначів. Як називається цей тип розтягнення?
a. Динамічний
b. Пасивний
c. Балістичний
*d. Активний
e. Постізометрична релаксація

43. Після вечірнього тренування, вранці рівень сечовини в крові у спортсмена підвищився до 8,5 ммоль/л. Наступного ранку реакція повторилася. Як оцінити отримані результати?
a. Затяжний характер процесів відновлення
b. Недостатнє фізичне навантаження
*c. Надмірне фізичне навантаження
d. Адекватна переносимість фізичного навантаження
e. Помірне фізичне навантаження

44. Пацієнт після мозкового інсульту в басейні правої середньомозкової артерії скаржиться на складності під час ходьби, особливо по нерівній місцевості. За результатами тесту балансу Берга отримано 46 балів. Яку оптимальну терапію необхідно призначити пацієнту?
a. Тренування самостійної ходьби з одноточковою тростиною в лівій руці пацієнта
b. Тренування ходьби із фізичною допомогою з одноточковою тростиною в правій руці пацієнта
c. Тренування самостійної ходьби із ходунками
*d. Тренування самостійної ходьби з одноточковою тростиною в правій руці пацієнта
e. Тренування ходьби з допомогою з одноточковою тростиною в лівій руці пацієнта

45. Фахівець із реабілітації проводить оцінювання ходи та рівня моторної активності у семирічного хлопчика. Відзначається слабкість і зменшення об'єму м'язів ніг. Хода широкими кроками по вигляду нагадує перевалювання "качину ходу". Утруднення при підійманні сходами та вставанні зі стільця без допомоги рук. Позитивний симптом Говерса. Яке порушення ходи спостерігається у хлопчика?
a. Нейропатична хода
*b. Міопатична хода
c. Гіперкінетична хода
d. Геміплегічна/геміпаретична хода
e. Паркінсонічна хода

46. Під час дослідження амплітуди рухів у плечовому суглобі визначається пропорційне обмеження пасивних рухів у різних напрямках з кінцевим відчуттям безболісного розтягу м'яких тканин подібним до нормального, але яке виникає раніше порівняно зі здоровим суглобом на протилежній стороні. Який вид контрактури спостерігається у цьому разі?
a. Неврогенна
b. Тендогенна
c. Міогенна
*d. Артрогенна
e. Десмогенна

47. Руку пацієнта віком 24 роки затисло уламками в ділянці плеча. Пацієнт може рухати пальцями кисті, але сила м'язів знижена до 3/5 за ММТ. Яким є очікуваний термін повного відновлення функції м'язів кисті?
a. 4 тижні
b. 2 тижні
*c. 6 тижнів
d. 12 тижнів
e. 14 тижнів

48. Як в структурі МКФ позначаються категорії компонентів "Фактори навколишнього середовища"?
a. Цифрою 7
b. Цифрою 12
c. Літерою "b"
d. Літерою "d"
*e. Літерою "e"

49. Пацієнтці важко виконувати швидкі чергування рухів під час проведення неврологічного тестування. В анамнезі: тяжка черепно-мозкова травма. Яке порушення спостерігається у пацієнтки?
a. Дизартрія
*b. Адіадохокінез
c. Дисметрія
d. Атаксія
e. Дисфагія

50. Пацієнту віком 23 роки 2 тижні тому зняли гіпсову іммобілізацію, що була пов'язана з переломом малогомілкової кістки в нижній третині. Лікар призначив 30% осьового навантаження на уражену нижню кінцівку. Який із допоміжних засобів пересування найбільш доцільно призначити пацієнту з огляду на найбільшу ефективність щодо відновлення ходьби та безпечність, та з урахуванням того, що пацієнт планує їх використовувати під час ходьби на вулиці?
*a. Милиці
b. Стандартну одноопорну палицю
c. Ходунки
d. Палицю з рухомою опорою
e. Чотирьохопорну палицю

51. Який рівень фізичного навантаження під час велоергометрії є початковим для нетренованих жінок та дітей за рекомендаціями ВООЗ?
a. 75 Вт
b. 150 Вт
*c. 25 Вт
d. 100 Вт
e. 50 Вт

52. Пацієнт на прийомі у лікаря ФРМ розповідає, що не дивлячись на реабілітацію після геморагічного інсульту відзначає слабкість і порушення функції правої верхньої кінцівки. Який інструмент доцільно застосувати для оцінки функції руки?
a. Індекс Бартел
*b. Тест Френчай
c. Індекс мобільності Рівермід
d. Модифіковану шкалу Ренкіна
e. Тест FIM

53. Пацієнт віком 60 років скаржиться на швидке втомлення. Об'єктивно спостерігається: стоячи із заплющеними очима похитується, втрачає рівновагу, тонус скелетних м'язів знижений. Яка структура мозку найімовірніше уражена в пацієнта?
a. Базальні ганглії
b. Гіпоталамус
c. Таламус
d. Прецентральна звивина кори великих півкуль
*e. Мозочок

54. Пацієнт з важким перебігом COVID-19 перебуває на стаціонарному лікуванні. Проведено оцінювання членами мультидисциплінарної реабілітаційної команди, за результатами якого призначено позиціонування. Які цілі цієї інтервенції?
a. Нормалізації дихання, збільшення сили дихальних м'язів, збільшення екскурсії грудної клітки
b. Проведення активних вправ для кінцівок, тулуба, вправи для поліпшення повсякденної активності
*c. Оптимізація легеневої вентиляції, вентиляційно-перфузійного співвідношення та попередження виникнення ускладнень
d. Постійного моніторингу дихальних і гемодинамічних показників
e. Зменшення задишки, очищення дихальних шляхів і тренування скелетних м'язів

55. На прийом звернувся чоловік у ранньому постіммобілізаційному періоді з приводу перелому ліктьового відростка праворуч, зі скаргами на обмеження розгинання у ліктьовому суглобі. За час іммобілізації постійно турбували стиснення та біль під пов'язкою. Встановлено міогенний тип контрактури. Який з методів відновлення амплітуди рухів першочергово є найбільш доцільним у такому разі?
a. Суглобова гра
b. Терапевтичні вправи з пасивним розтягом
c. Мобілізація натягом
*d. Постізометрична релаксація
e. Ручний масаж

56. Лікар ФРМ оцінює стан дівчини віком 14 років з черепно-мозковою травмою через два дні після автомобільної аварії. Об'єктивно спостерігається: без свідомості, хоча на СКТ мозку змін немає. Яка найімовірніша причина коми?
a. Забій головного мозку
b. Спазм артерій головного мозку
c. Гідроцефалія
d. Епідуральний крововилив
*e. Дифузне аксональне ураження

57. Які складові постановки цілей в реабілітації за форматом SMART?
a. Комплексні, цілісні, досяжні (реалістичні), значимі (релевантні), спрямовані на особу (персоніфіковані)
*b. Конкретні, вимірювані, досяжні (реалістичні), значимі (релевантні), обмежені в часі
c. Конкретні, мотивуючі, досяжні (реалістичні), значимі (релевантні), обмежені в часі
d. Комплексні, вимірювані, досяжні (реалістичні), значимі (релевантні), обмежені в часі
e. Комплексні, цілісні (холістичні), досяжні (реалістичні), значимі (релевантні), командні

58. Пацієнту віком 45 років діагностовано: гострий інфаркт міокарда. Який обсяг реабілітаційної допомоги показаний пацієнту в гострому періоді захворювання?
a. Середній
b. Високий
c. Дуже високий
*d. Низький
e. Помірний

59. Під час проведення терапевтичних вправ у пацієнта віком 27 років із тетраплегією виник сильний головний біль. Об'єктивно виявлено: АТ - 220/160 мм рт. ст., пульс - 50/хв. Спостерігається виражена пітливість по задній частині шиї та на чолі. Під час мануального обстеження виявлено: сечовий міхур розтягнутий, пальпується над лобковою кісткою. Яке втручання потрібно першочергово провести для покращення стану пацієнта?
a. Ввести гіпотензивний препарат для зниження артеріального тиску
b. Надати горизонтальне положення
c. Ввести петлевий діуретик
*d. Замінити катетер і спустити сечу із сечового міхура
e. Ввести знеболювальний препарат для зняття головного болю

60. Пацієнта шпиталізовано з приводу спінальної травми шийного відділу хребта. Об'єктивно спостерігається: втрата рухової функції, порушення чутливості. Пацієнт іммобілізований, тривалий час перебуває на ліжковому режимі в положенні на спині. У якому місці найчастіше утворюються пролежні за таких умов?
a. П'ятки
*b. Крижова кістка
c. Лопатки
d. Сідниці
e. Гомілки

61. Пацієнт віком 55 років звернувся до сімейного лікаря зі скаргами на кашель вранці з виділенням в'язкого зеленого мокротиння, задишку під час невеликого фізичного навантаження, стомлюваність, порушення сну. Погіршення стану відчув близько двох тижнів тому, пов'язує з перенесеною вірусною інфекцією. Кашель щоранку турбує протягом 10-ти років. Працює в деревообробному цеху, без систем вентиляції та засобів респіраторного захисту. Курить 20-30 сигарет на добу більше 35 років. Після двотижневого курсу медикаментозного лікування пацієнта скеровано на консультацію до лікаря фізичної та реабілітаційної медицини. Що з нижченаведеного найбільш доречно включити у зміст реабілітаційного обстеження цього пацієнта?
a. Оцінювання соціального статусу
b. Оцінювання функції ковтання
c. Оцінювання умов праці
*d. Оцінювання патерну дихання
e. Когнітивне оцінювання

62. У пацієнта віком 43 роки через 6 місяців після перенесеного ішемічного інсульту спостерігається підвищення тонусу м'язів в правих кінцівках, яке виявляється протягом усього руху, але не утруднює виконання пасивних рухів. Ступінь підвищення тонусу м'язів за шкалою Ashworth - 3/5 балів. Що необхідно включити в програму реабілітаційних втручань у цьому разі?
a. Відновлення м'язової сили
*b. Менеджмент спастичності
c. Відновлення когнітивних функцій
d. Відновлення балансу
e. Сенсорну інтеграцію

63. Під час проведення мануально-м'язового тестування сили м'язів, що розгинають гомілку, лікар ФРМ встановив, що пацієнт може долати невеликий спротив, при цьому амплітуда руху у колінному суглобі була неповною. Який сегмент спинного мозку найімовірніше уражений в пацієнта?
*a. L3
b. L1
c. L2
d. L5
e. L4

64. Пацієнт віком 49 років переніс ампутації нижніх кінцівок на рівні верхньої третини гомілки зліва. Натепер активно використовує тимчасовий протез, веде активне життя у громаді та політичних заходах, член спільноти активної реабілітації. Проте пацієнт повністю уникає розваг, не може (не хоче) організовувати своє дозвілля. До яких порушень активності та участі відносяться ці обмеження?
*a. Життя у спільноті, соціальне та громадське життя
b. Ходьба та пересування
c. Порушення мови та мовлення
d. Комунікації
e. Спілкування

65. За результатами огляду пацієнта з бронхіальною астмою лікарем ФРМ встановлено збільшення передньо-заднього розміру грудної клітки у верхній частині, горизонтальне положення ребер, згладженість міжреберних проміжків, надключичних та підключичних ямок з обох боків. Для якої форми грудної клітки характерні виявлені ознаки?
*a. Діжкоподібної
b. Циліндричної
c. Конічної
d. Астматичної
e. Кілеподібної

66. У пацієнта віком 35 років з діагнозом: вертеброгенна торакалгія з правого боку в стадії загострення, пальпаторно діагностується напруження і болючість поперечно-остистих м'язів-ротаторів та багатороздільних м'язів праворуч в сегментах Th4-Th5-Th6-Th7. На МРТ виявлено дегенеративні зміни І-ІІА стадії. Яку техніку мобілізації і в якому напрямі необхідно застосувати в цьому разі?
a. Мобілізація за рахунок натискання пальцями лікаря на остисті відростки в фазі вдиху в направленні ротації вліво
b. Мобілізація за рахунок натискання пальцями лікаря на остисті відростки в фазі вдиху в направленні ротації вліво та розгинання
*c. Мобілізація за рахунок натискання пальцями лікаря на остисті відростки в фазі видиху в направленні ротації верхнього хребця вправо
d. -
e. Мобілізація за рахунок натискання пальцями лікаря на остисті відростки в фазі вдиху в направленні розгинання

67. Яким повинне бути співвідношення натискань на грудну клітку та штучним диханням під час проведення серцево-легеневої реанімації у випадку констатації раптової зупинки кровообігу у дорослого пацієнта?
*a. 30:2
b. 5:2
c. 5:1
d. 15:2
e. 10:1

68. Під час проведення проби з фізичним навантаженням для оцінки функціонального стану серцево-судинної системи у пацієнта було виявлено феномен "нескінченного тону". Для якого типу реакції така ознака є найбільш характерною?
a. Східчастого
b. Гіпотонічного
c. Нормотонічного
d. Гіпертонічного
*e. Дистонічного

69. Під час огляду пацієнтки віком 38 років із діагнозом: вертеброгенна цервікалгія в стадії загострення, виявлено: підвищений тонус та болісність верхньої частини трапецієподібного м'яза праворуч. В якому напрямі повинен виконати розтяг м'язів фахівець під час фази розслаблення, виконуючи методику постізометричної релаксації?
a. У направленні згинання шиї та голови, повертання вправо
b. У направленні розгинання шиї та голови, бокового згинання вправо
*c. У направленні згинання шиї та голови, бокового згинання вліво
d. У направленні повертання вправо шиї та голови, нахил вправо
e. У направленні розгинання шиї та голови, повертання вправо

70. Як впливає вестибулярне навантаження на тонус м'язів?
*a. Збільшує тонус
b. -
c. Не впливає
d. Знижує тонус
e. Закономірність впливу не з'ясована

71. Пацієнт, який переніс інсульт, готується до розширення рухового режиму з наступною вертикалізацією положення тіла. Сила якого м'яза визначає можливість утримання тулуба у вертикальному положенні?
*a. М'яза-випрямляча хребта
b. Великого ромбоподібного м'яза
c. Трапецієподібного м'яза
d. Найширшого м'яза спини
e. Верхнього заднього зубчастого м'яза

72. Що з нижченаведеного належить до анаеробних вправ?
a. Ранкова гігієнічна гімнастика
b. Нордична ходьба
c. Терапевтичні вправи на велотренажері середньої інтенсивності
d. Вправи на координацію
*e. Розгинання тулуба із положення лежачи на животі

73. До стаціонару шпиталізовано військовослужбовця після перелому великогомілкової кістки зліва, який відбувся 2 дні тому. Під час позиціонування пацієнт поскаржився фізичному терапевту на нестерпний біль в ділянці лівої гомілки, який посилюється при пасивних рухах та спробі напружити м'язи гомілки, прийом знеболюючих засобів не покращує стан. Під час пальпації лікар ФРМ встановив значне напруження м'яких тканин гомілки. Яка найімовірніша причина болю у пацієнта?
a. Краш-синдром
b. Неконсалідований перелом
*c. Компартмент-синдром
d. Варіант нормального відновлення для даного періоду реабілітації
e. Не діагностоване поєднання перелому із травмою м'яких тканин гомілки

74. У пацієнта після черепно-мозкової травми, під час огляду встановлено: оцінка за шкалою MoCA становить 27 балів, за тестом балансу Берга - 25 балів, індекс Бартеля - 80 балів. Який вид втручання необхідно призначити першочергово?
a. Вправи на розвиток пам'яті та концентрації уваги
*b. Вправи на рівновагу
c. Тренування рухових навичок та умінь
d. Тренування навичок самообслуговування
e. Бобат-терапію

75. Що включає в себе оцінювання менеджменту у фізичній та реабілітаційній медицині?
a. Визначення плану реабілітації
*b. Аналіз ефективності використання ресурсів
c. Оцінку якості та доступності послуг
d. Оцінку стану здоров'я пацієнта
e. Аналіз фінансової ефективності лікування

76. У пацієнта віком 64 роки раптово виник геморагічний інсульт. Яке із завдань є пріоритетним у гострому реабілітаційному періоді?
a. Відновлення м'язової сили
b. Адаптація до мовних порушень
c. Відновлення балансу
*d. Профілактика ускладнень
e. Відновлення когнітивних функцій

77. У пацієнтки віком 25 років із розсіяним склерозом спостерігається похитування в позі Ромберга, інтенційний тремор, похитування під час ходьби. Що необхідно включити в програму реабілітаційних втручань в цьому разі?
a. Відновлення м'язового тонусу
b. Відновлення когнітивних функцій
c. Відновлення кардіореспіраторної витривалості
d. Відновлення м'язової сили
*e. Відновлення балансу (статичного та динамічного)

78. Яка шкала використовується для оцінки когнітивного статусу пацієнта?
a. FIM
b. HADS
c. FOUR
*d. MMSE
e. GCS

79. Перед змаганнями з волейболу, лікар планує провести обстеження команди по визначенню типу реакції серцево-судинної системи на фізичне навантаження. Яку із нижченаведених проб використає лікар?
a. Летунова
*b. Мартіне-Кушелевського
c. Флека
d. Штанге
e. Вальсальви

80. Пацієнту віком 56 років встановлено діагноз: ішемічний інсульт у басейні задньої нижньої мозочкової артерії, бульбарний синдром. Об'єктивно спостерігається: дисфагія, дизартрія, дисфонія. Що необхідно включити в програму реабілітаційних втручань в цьому разі?
*a. Менеджмент порушень ковтання
b. Відновлення когнітивних функцій
c. Менеджмент спастичності
d. Сенсорну інтеграцію
e. Відновлення м'язової сили

81. У результаті перенесеної черепно-мозкової травми у пацієнта спостерігається часткове порушення поверхневої чутливості та сприйняття болю. Об'єктивно: під час дослідження уколом голкою з'являється надмірно інтенсивний біль на окремих ділянках шкіри. Який тип порушення чутливості спостерігається у пацієнта?
a. Парестезія
*b. Гіпералгезія
c. Гіперестезія
d. Дизестезія
e. Алодинія

82. Який фахівець зі складу мультидисциплінарної реабілітаційної команди займається навчанням родичів навичкам догляду за пацієнтом?
a. Асистент фізичного терапевта
b. Лікар ФРМ
c. Фізичний терапевт
d. Соціальний працівник
*e. Ерготерапевт

83. Пацієнту віком 22 роки з муковісцидозом проводиться постуральний дренаж і перкусія середньої частки правої легені. Яке положення пацієнта є найбільш оптимальним під час проведення процедури?
a. Лежачи на животі з піднятим лівим плечем на подушці та головою в одній площині з тазом
*b. Лежачи на клині з піднятим правим плечем на подушці з головою нижче таза
c. Лежачи з піднятим правим плечем на подушці та головою в одній площині з тазом
d. Лежачи на клині з піднятим лівим плечем на подушці з головою нижче таза
e. Лежачи на клині з піднятим лівим плечем на подушці з головою вище таза

84. Що вважають заключним етапом фізичної реабілітації?
a. Прогнозування оптимального покращення функціонування
*b. Контроль, який передбачає визначення ефективності
c. Обстеження й аналіз отриманої інформації та складання індивідуальної програми фізичної реабілітації
d. Безпосереднє втручання, виконання програми
e. Встановлення психоемоційного контакту з дитиною та батьками

85. Для обстеження пацієнта лікар призначив проведення теппінг-тесту. З якою метою було призначено дослідження?
a. Визначення функціонального стану сенсорних систем
b. Визначення координації рухів
*c. Визначення функціонального стану нервово-м'язового апарату
d. Визначення вестибулярної стійкості
e. Визначення стану м'язового тонусу

86. Пацієнт віком 24 роки після ДТП отримав травму спинного мозку на рівні шийного відділу хребта. Після стабілізації стану пацієнта через три тижні перевели до реабілітаційного відділення. Під час реабілітаційного обстеження пацієнта встановлено, що неврологічний рівень - C6, повне ураження AIS А. Під час заняття з фізичним терапевтом пацієнт відчув пульсуючий головний біль, закладеність носа, виражену пітливість. Об'єктивно спостерігається: гіперемія шкіри обличчя, виражений периферичний ангіоспазм (холодні та бліді кінцівки), пілореакція, гіпергідроз. Який стан виник у пацієнта?
a. Транзиторна ішемічна атака
b. Тиреотоксичний криз
c. Гострий розлад мозкового кровообігу
d. Симпато-адреналовий криз
*e. Автономна дисрефлексія

87. Який стан є протипоказанням до призначення ботулінотерапії?
a. Мігрень
b. Нейропатичні болі
c. Фантомні болі
d. Оромандибулярна дистонія
*e. Порушення нервово-м'язової передачі

88. Пацієнт віком 50 років скаржиться на біль за грудниною, який викликає ходьба по рівній місцевості в помірному темпі на відстань від 200-300 метрів. Під час проведення тестів з дозованим фізичним навантаженням пацієнт виконує навантаження 75 Вт. Який руховий режим необхідно призначити пацієнту?
a. Вільний
b. Тренуючий
*c. Щадний
d. Інтенсивно-тренуючий
e. Щадно-тренуючий

89. Після проведення проби Мартіне-Кушелевського у пацієнта збільшився артеріальний тиск з 120/80 мм рт. ст. до 170/95 мм рт. ст., а пульс - з 72/хв до 140/хв. Для якого типу реакції серцево-судинної системи на фізичне навантаження характерні такі зміни?
a. Східчастого
b. Нормотонічного
c. Гіпотонічного
d. Дистонічного
*e. Гіпертонічного

90. Під час проведення терапевтичних вправ у відділенні реабілітації пацієнт, який переніс інфаркт міокарда, втратив свідомість. На ЕКГ виявлено: фібриляція шлуночків. Яка невідкладна допомога необхідна пацієнту?
a. Антиаритмічна терапія
b. Знеболення
c. Електростимуляція
*d. Дефібриляція
e. Вагусні проби

91. Пацієнтка віком 43 роки скаржиться на те що не може утримати воду у роті, надути щоку. Своє захворювання пов'язує з переохолодженням. Об'єктивно спостерігається: очна щілина зліва розширена, око не закривається, при наморщуванні лоба складки не утворюються, лівий кут рота опущений. Зліва симптом Белла. Сльозотеча з очей. Мозочкових симптомів і розладу чутливості не виявлено. Під час подальшого обстеження пацієнтки який рефлекс знижується або не викликається у разі цієї патології?
*a. Надбрівний рефлекс зліва
b. Кон'юнктивальний рефлекс справа
c. Корнеальний рефлекс справа
d. Нижньощелепний зліва
e. Надбрівний рефлекс справа

92. Пацієнт віком 56 років з цукровим діабетом 2-го типу скаржиться на біль під час ходьби в ділянці правого кульшового суглоба. Встановлено діагноз: коксартроз. Результат тесту балансу Берга - 52 бали. З якою метою лікар ФРМ призначає одноточкову тростину пацієнту в цьому разі?
a. Зменшення бази опори, таким чином збільшуючи стабільність і рівновагу
b. Компенсації слабкості середнього сідничного м'яза
c. Допомоги в сенсорному зворотному зв'язку або скануванні середовища
*d. Зменшення сили навантаження на кульшовий суглоб
e. Збільшення бази опори, таким чином збільшуючи стабільність і рівновагу

93. Пацієнт відповідно до методики тесту прийняв вихідне положення сидячи на підлозі з розігнутими в колінних суглобах нижніми кінцівками і за пропозицією лікаря ФРМ виконав згинання тулуба із максимальним дотягуванням кистями рук. Розтяжність яких структур організму можна оцінити за допомогою цього тесту?
*a. Підколінних сухожиль і нижньої частини тулуба
b. Ахіллового сухожилля
c. Підколінних сухожиль
d. М'язів верхньої частини тулуба та шиї
e. М'язів шиї, плечей і верхньої частини спини

94. Укажіть побічний (передбачуваний) ефект під час проведення анаеробних тренувань.
a. Підвищення рівня ШОЕ
b. Підвищення вмісту холестерину в крові
*c. Вироблення молочної кислоти
d. Зниження рівня ШОЕ
e. Збільшення жирових відкладень

95. Яка найчастіша причина смерті пацієнтів із ШВЛ-залежною тетраплегією, які вижили в перші 24 години?
a. Сепсис
b. Пролежнева інфекція
*c. Пневмонія
d. Ниркова недостатність
e. ТЕЛА

96. Який з методів дослідження може використовуватися лікарями ФРМ під час обстеження пацієнтів з компресійними та травматичними невропатіями верхніх кінцівок з метою оцінювання функціональної здатності м'язів та розробки алгоритму застосування засобів фізичної терапії?
a. МРТ (магнітно-резонансна томографія)
b. ВЕМ (Велоергометрія)
*c. ММТ (мануальне м'язове тестування)
d. НМГ (нейроміографія)
e. КТ (комп'ютерна томографія)

97. У пацієнта 30 років з діагнозом: вертеброгенна люмбоішіалгія зліва в стадії загострення, під час обстеження виявлено: напруження і вкорочення розгиначів хребта в поперековому відділі і здухвинного м'яза зліва. Встановлено функціональне блокування сегментів L4-L5, L5-S1. На МРТ виявлено дегенеративні зміни І-ІІА стадії з екструзією в сегменті L4-L5 до 5 мм. Які методи реабілітації найбільш доцільно призначити у цьому разі?
*a. Мобілізаційні прийоми на поперековий відділ хребта, постізометричну релаксацію на розгиначі та ротатори спини і здухвинний м'яз
b. Масаж на поперековий відділ, масаж на розгинач спини та здухвинний м'яз. Лікувальну гімнастику - розтягування м'язів
c. Масаж на поперековий відділ хребта, масаж на розгинач спини та здухвинний м'яз. Лікувальну гімнастику - розтягування м'язів
d. -
e. Мобілізаційні та маніпуляційні прийоми на поперековий відділ, масаж на розгиначі спини і здухвинний м'яз

98. У пацієнта з травмою спинного мозку на рівні С7 протягом ранньої мобілізації при спробах перевести пацієнта з положення лежачи у положення сидячи відбувалося різке зменшення артеріального тиску. Яке призначення буде найбільш оптимальним у цьому разі?
a. Бинтування нижніх кінцівок
b. Направлення пацієнта на консультацію до лікаря-кардіолога
c. Перед переміщенням призначення дихальних вправ
*d. Надягання абдомінального бандажу перед переміщенням
e. Перенесення спроби переміщення на більш віддалені терміни після стабілізації артеріального тиску

99. У тенісиста діагностовано тендиніт одного з м'язів поясу верхньої кінцівки, що зумовлює тертя сухожилка з акроміальним відростком лопатки. Сухожилок якого м'яза уражений?
a. Великого круглого
b. Підостьового
*c. Надостьового
d. Малого круглого
e. Дельтоподібного

100. Що з нижченаведеного має найбільшу ефективність щодо попередження набряку кукси у гострому періоді реабілітації пацієнта після ампутації кінцівки?
*a. Компресійна терапія
b. Тактильна стимуляція
c. Позиціонування
d. Мобілізація рубця
e. Ідеомоторні вправи

101. До лікаря фізичної та реабілітаційної медицини звернувся пацієнт після перелому лівої великогомілкової кістки 5 днів тому. Об'єктивно спостерігається: права нижня кінцівка знерухомлена гіпсовою пов'язкою до нижньої третини стегна. Які вправи найбільш доцільно призначити пацієнту?
*a. Ізометричні вправи для м'язів гомілки
b. Пасивні вправи для гомілковостопного суглоба
c. Ізотонічні вправи для м'язів гомілки
d. Активні динамічні вправи для колінного суглоба
e. Пасивні вправи для колінного суглоба

102. Під час обстеження пацієнта з перенесеним гострим порушенням мозкового кровообігу за геморагічним типом лікар ФРМ фіксує порушення мовлення. Відзначається утруднення при вимові деяких звуків та їх поєднань, мова невиразна, нечітка, малозрозуміла з укороченим видихом на фоні прискореного та переривчастого дихання. При цьому зміст і логічність висловлень збережені, пацієнт розуміє звернене до нього мовлення. Яке порушення мовлення виникло в пацієнта?
a. Вербальна апраксія
b. Афазія
c. Дисфонія
*d. Дизартрія
e. Алалія

103. Пацієнт під час візиту до лікаря ФРМ скаржиться на відчуття нестійкості та складнощі з утримання рівноваги. Який тест доцільно провести в цьому разі?
a. Баре
b. Хофмана
c. Менделя-Беккера
*d. Берга
e. Фукса-Розенталь

104. До якого виду реабілітаційних заходів належить налаштування середовища на роботі та вдома?
a. Медичні втручання
*b. Ерготерапія
c. Нейропсихофізіологічні втручання
d. Нутритивна терапія
e. Фізична терапія

105. Пацієнт віком 65 років переніс ішемічний інсульт, має помірний парез лівої ноги та труднощі з підтримкою рівноваги під час руху, що призводить до порушення ходьби. Проживає в гірській місцевості. Під час оцінювання за шкалою Берга - 52 бали. Яка з нижченаведених методик є найефективнішою для відновлення здатності до ходьби?
a. Використання ортезів на нижні кінцівки
*b. Тренування ходьби в природних умовах перебування пацієнта
c. Тренування на біговій доріжці з підтримкою ваги тіла
d. Вправи на стійкість і рівновагу
e. Тренування з використанням ходунків

106. Спортсмен під час забігу на напівмарафонську дистанцію упав і втратив свідомість. Кардіореанімаційна бригада, яка прибула на місце надала допомогу та встановила діагноз гострого фізичного навантаження. Яка зміна на ЕКГ є найбільш характерною для цього стану?
a. Скорочення інтервалів PQ, QT
*b. Зміщення сегмента ST нижче ізолінії на 2 мм
c. AV-блокада Мобітц 2
d. Порушення ритму за типом екстрасистолії
e. Деформація QRS комплексу

107. Спортсмена, який отримав травму передньої хрестоподібної зв'язки, готують до реконструктивної операції. Які засоби доцільно застосувати у передопераційній фазі для покращення подальших результатів?
*a. Вправи для зміцнення м'язів навколо колінного суглоба
b. Повний спокій і уникнення будь-яких фізичних вправ до операції
c. Накладання гіпсової пов'язки для іммобілізації коліна до операції
d. Прийом тільки знеболювальних препаратів для зменшення болю
e. Збільшення осьового навантаження на травмовану кінцівку

108. Пацієнт звернувся до лікаря ФРМ зі скаргами на нестійкість та невпевненість під час ходьби. Під час оцінювання рівноваги за допомогою шкали Берга було отримано 39 балів. Які рекомендації необхідно надати пацієнту щодо безпечного пересування?
*a. Ходьба з фізичною підтримкою іншої особи
b. Переміщення на візку
c. Ходьба без допоміжних засобів пересування
d. Самостійна ходьба з опорою на тростину
e. Ходьба тільки під візуальним контролем іншої особи

109. У жінки під час проведення стимуляційної електронейроміографії серединного нерва на правому передпліччі в ділянці карпального каналу виявлено збільшення латентності періоду М-відповіді та зменшення швидкості проведення імпульсу. Який патологічний стан виник у пацієнтки?
a. Аксональне ураження
b. Радикулопатія
*c. Демієлінізація
d. Міопатія
e. Нейротмезис

110. Що є надійним прогностичним фактором щодо здатності дитини з церебральним паралічем самостійно пересуватися?
a. Передчасні пологи (до 32-х тижнів)
b. Наявність спастичності
*c. Здатність самостійно сидіти до 2-х років
d. Повзання до 3-х років
e. Збережені примітивні рефлекси

111. У пацієнта віком 45 років протягом двох років спостерігається сильний біль у ділянці зап'ястя, який посилюється при щипкових діях та ліктьовій девіації, прийом анальгетиків майже не покращує стан. Останнім часом знизилася сила у великому та вказівному пальцях. Періоди перерв у праці, 4 цикли реабілітації та локальні ін'єкції стероїдних препаратів не принесли значного полегшення. Вкажіть найбільш оптимальну тактику лікування в цьому разі.
a. Призначення терапевтичних вправ на розтягнення м'яких тканин
b. Операція з подовження сухожилля зап'ястка
c. Артродез зап'ястка
d. Збільшення дози анальгетиків
*e. Хірургічна декомпресія

112. У чоловіка спостерігається перевага поздовжніх розмірів тіла над поперечними - довгі та тонкі кінцівки, довга і тонка шия, вузькі плечі, крилоподібні лопатки, вузька та плоска грудна клітка, гострий надчеревний кут, слабко розвинені м'язи та незначні жирові відкладення. Укажіть тип тілобудови чоловіка.
a. Ендоморфний
b. Мезоморфний
c. Гіперстенічний
*d. Астенічний
e. Нормостенічний

113. Пацієнт віком 45 років скаржиться на зниження пам'яті, складнощі під час концентрації уваги, не вірить у своє одужання, вважає себе тяжкохворим. Із анамнезу відомо, що нещодавно переніс інфаркт міокарда. Об'єктивно спостерігається: орієнтований у повному об'ємі, фон настрою знижений, астенічний, суїцидальні думки заперечує. Шукає співчуття і співпереживання. Який провідний синдром у цього пацієнта?
a. Істеричний
*b. Астено-депресивний
c. Астенічний
d. Паранояльний
e. Обсесивний

114. Який кардіореспіраторний результат очікується від літньої людини, яка бере участь у програмі аеробних тренувань?
a. Погіршення VO_2max, але збільшення швидкості ходьби
b. Відсутність змін у толерантності під час повсякденної діяльності
c. Відсутність змін ударного об'єму
d. Відсутність змін ударного об'єму та зниження системного опору судин
*e. Покращення VO_2max

115. Які компоненти пам'яті оцінюються під час тестування?
*a. Засвоєння, збереження, відтворення
b. Засвоєння, моторна пам'ять, відтворення
c. Емоційна пам'ять, збереження, відтворення
d. Спостереження, відтворення, вивчення
e. Вивчення, відтворення, підсвідома пам'ять

116. Відповідно до тесту Наваккі, яке навантаження для здорової нетренованої особи вказує на нормальний рівень фізичної працездатності?
a. 1,0 Вт/кг маси тіла
b. 4,0 Вт/кг маси тіла
c. 2,0 Вт/кг маси тіла
*d. 3,0 Вт/кг маси тіла
e. 5,0 Вт/кг маси тіла

117. Вкажіть назву контрактури, утвореної паталогічно зміненим долонним апоневрозом.
a. Дерматогенна
b. Псевдом'язова
*c. Дюпюїтрена
d. Неврогенна
e. Фолькмана

118. У пацієнта діагностовано ДЦП. Що з нижченаведеного може обмежувати використання терапевтичних вправ у воді?
a. Спастичний парапарез
b. Контрактури
c. Затримка психічного розвитку
d. -
*e. Епілептичний напад

119. Лікар ФРМ обстежує пацієнта із травмою спинного мозку. Який інструмент потрібно використати для оцінки тяжкості пошкодження спинного мозку?
a. Шкалу Освестрі
*b. Шкалу ASIA
c. Тест Берга
d. MMSE
e. Шкалу Морса

120. На черговому засіданні міської ради були затверджені положення щодо включення ранньої реабілітації до плану ліквідації можливих наслідків воєнних конфліктів в охороні здоров'я з чітким розподілом функцій фахівців з реабілітації та визначенням реабілітаційних маршрутів. До якого з етапів боротьби зі стихійними лихами належить ця активність?
a. Реагування
b. Пом'якшення наслідків
*c. Готовності
d. Відновлення
e. Прогнозування

121. Пацієнт віком 52 роки скаржиться на набряк правої ноги, що поступово збільшувався протягом останніх 12-ти місяців. Під час натискування великим пальцем в нижній третині гомілки ямка не утворюється, шкіра нижньої кінцівки має звичайний колір, не гаряча на дотик, пацієнт вказує, що його нога просто "важка". Травмування заперечує. Яка причина набряку найімовірніша?
a. Бешихове запалення
b. Хронічна серцева недостатність
*c. Лімфедема
d. Хронічна легенева недостатність
e. Хронічна венозна недостатність

122. Який діагностичний інструмент для оцінки функціональної незалежності найкраще обрати для пацієнта після гострого порушення мозкового кровообігу?
*a. Індекс Бартела
b. Шкала Борга
c. Шкала Ашворта
d. Шкала NIHSS
e. Тест Берга

123. Завдяки якому методу можна досягти розвантаження міжхребцевих дисків і суглобів, зменшити тиск на корінці спинномозкових нервів?
a. Дзеркальної терапії
b. Ізометричних терапевтичних вправ
*c. Витяжіння
d. Позиціонування
e. Тейпування

124. Який із засобів найчастіше використовується під час оцінки активності повсякденного життя?
a. Шкала Берга
b. Тест 6-хвилинної ходьби
c. Мануальне м'язове тестування
*d. Індекс Бартела
e. Box and block test

125. Пацієнтці віком 47 років встановлено діагноз: гострий комплексний регіональний больовий синдром (CRPS) I типу з набряком. Які медикаментозні засоби доцільно призначити в програмі реабілітації?
a. -
b. Диметилсульфоксид для місцевого застосування
c. Ібупрофен
*d. Преднізолон
e. Баклофен

126. Що належить до зовнішніх критеріїв дозування фізичних вправ?
a. Ознаки втоми
b. Настрій під час процедури
c. Економічні витрати
d. Показники ЧСС
*e. Обсяг, інтенсивність

127. Пацієнт віком 42 роки, який нещодавно розпочав програму ходьби, повідомляє про біль на підошвовій поверхні навколо передньої частини п'яткової кістки, що поширюється до голівки 2-ї плеснової кістки. Найбільший біль відчувається, коли він вперше стає на підлогу після пробудження, та поступово зменшується протягом дня. Який патологічний стан спостерігається у пацієнта?
a. Медіальне відхилення 1 плеснової кістки
*b. Плантарний фасциїт
c. Метатарзалгія
d. Тарзальний тунельний синдром
e. Карпальний тунельний синдром

128. Для пацієнта з дисфагією після гострого порушення мозкового кровообігу для профілактики аспірації ефективним є маневр з підтягуванням підборіддя. Який механізм дії цього маневру?
a. Зменшує екскурсію верхнього стравохідного сфінктера
b. Зменшує екскурсію нижнього стравохідного сфінктера
c. Знижує глотковий тиск
d. Пригнічує перистальтику м'язів глотки
*e. Зменшує відкриття дихальних шляхів

129. Під час катання на ковзанах фігурист здійснив невдалий ротаційний рух у колінному суглобі. У цей момент відчув хрускіт та біль у колінному суглобі, згодом з'явився набряк. Об'єктивно спостерігається: коліно помірно набрякле, рухи обмежені та болісні. Позитивний симптом "передньої висувної шухляди". Пошкодження якої структури колінного суглоба потрібно запідозрити першочергово?
a. Колатеральної зв'язки
b. Медіального меніска
*c. Передньої хрестоподібної зв'язки
d. Задньої хрестоподібної зв'язки
e. Латерального меніска

130. Хто є найважливішим членом мультидисциплінарної реабілітаційної команди?
a. Психотерапевт
*b. Пацієнт
c. Фізичний терапевт
d. Ерготерапевт
e. Лікар ФРМ

131. У дитини віком 14 років з ДЦП виражений патерн спастичності у вигляді приведення стегна. Лікарем ФРМ введено ботулотоксин у великий привідний м'яз. Які результати очікуються в цьому разі?
a. Покращення опори на п'ятку
b. Покращення ходьби
c. Полегшення під час носіння взуття
d. Покращення функції сидіння
*e. Полегшення гігієни періанальної зони

132. У пацієнта віком 80 років під час профілактичного обстеження виявлено: АТ - 160/100 мм рт. ст., ЧСС у спокої - 60/хв. Для профілактики розвитку ішемічної хвороби серця фізичний терапевт призначив аеробні терапевтичні вправи у межах цільової зони від 70% до 80% від максимальної частоти серцевих скорочень. Розрахуйте цільову частоту серцевих скорочень.
*a. 98-112/хв
b. 150-160/хв
c. 130-140/хв
d. 104-124/хв
e. 116-124/хв

133. Спортсмен-спринтер на старті в момент відриву ноги від землі відчув біль по задній поверхні нижньої третини лівої гомілки. Під час обстеження виявлено, що у пацієнта відсутнє підошовне згинання лівої стопи. Яке з нижченаведених порушень функціонування, найімовірніше, буде встановлено в пацієнта?
a. Порушення згинання у лівому колінному суглобі
b. Порушення ходьби на "п'ятках"
c. Порушення розгинання пальців стопи
*d. Порушення ходьби на "носках"
e. Порушення згинання пальців стопи

134. Пацієнт віком 58 років скаржиться на хронічний біль у колінних суглобах, який погіршується під час побутових навантажень і в стані спокою. Після обстеження лікар ФРМ діагностує остеоартрит. Пацієнт має надмірну вагу, веде малорухливий спосіб життя і зацікавлений у пошуку ефективних методів зменшення болю. Який із нижченаведених методів буде найефективнішим для зменшення хронічного болю в пацієнта?
a. Використання нестероїдних протизапальних препаратів
b. Використання ультразвукової терапії
c. Заняття йогою
*d. Регулярні фізичні вправи низької інтенсивності
e. Використання теплової терапії

135. Пацієнт віком 45 років скаржиться на відчуття пекучого болю в правій стопі, болісність під час носіння протеза. В анамнезі: трансфеморальна ампутація справа внаслідок мінно-вибухової травми 6 місяців тому. Який вид реабілітаційного втручання допоможе зменшити больовий синдром?
a. Еластичне бинтування кукси
b. Терапія обмеженням руху
*c. Дзеркальна терапія
d. Бімануальна терапія
e. Ерготерапія

136. Якою повинна бути частота натискань на грудну клітку під час проведення серцево-легеневої реанімації дорослому пацієнту?
a. 120-140/хв
b. 80-100/хв
c. 40-60/хв
d. 60-80/хв
*e. 100-120/хв

137. Який показник є свідченням економізації фізіологічних функцій організму у відповідь на регулярні тренування?
a. Тахікардія під час навантаження
b. Брадикардія під час навантаження
c. Тахікардія в стані спокою
d. Збільшення ударного об'єму лівого шлуночка у спокої
*e. Брадикардія в стані спокою

138. Який рівень фізичного навантаження під час велоергометрії є початковим для чоловіків за рекомендаціями ВООЗ?
a. 25 Вт
b. 100 Вт
*c. 50 Вт
d. 75 Вт
e. 150 Вт

139. Під час проведення кліностатичної проби у пацієнта було виявлено уповільнення ЧСС на 20/хв відразу після зміни положення на горизонтальне. Який висновок має зробити лікар ФРМ?
a. Знижений тонус парасимпатичної нервової системи
b. Знижений тонус симпатичної нервової системи
c. Знижена реактивність парасимпатичної нервової системи
*d. Підвищена реактивність парасимпатичної нервової системи
e. Підвищений тонус симпатичної нервової системи

140. Яке втручання застосовується у пацієнтів із вестибуло-атактичним синдромом для тренування рівноваги?
a. Вправи для мімічних м'язів
b. Дихальні вправи
*c. Вправи з напівсферою
d. Вправи на силу м'язів верхніх кінцівок
e. Дозована ходьба

141. Лікар ФРМ спостерігає, як фізичний терапевт розпочинає перше терапевтичне заняття з пацієнтом, який переніс гостре порушення мозкового кровообігу в басейні лівої мозкової артерії, направлене на навчання техніці підійматися сходами. Для забезпечення максимальної безпеки, де саме повинен знаходитись фізичний терапевт?
*a. Праворуч від пацієнта на одну сходинку нижче
b. Позаду від пацієнта
c. Ліворуч від пацієнта на одну сходинку вище
d. Ліворуч від пацієнта на одну сходинку нижче
e. Праворуч від пацієнта на одну сходинку вище

142. Укажіть найпоширеніший стандартизований метод оцінювання афазії.
a. Шкала Хокінса (Hokin's Scale)
b. Глобальна афазійна шкала (Global Aphasia Rating Scale)
*c. Бостонська діагностична шкала афазії (Boston Diagnostic Aphasia Examination)
d. Шкала Фрідмана (Friedman Scale)
e. Шкала оцінки афазії Ріттера (Ritter Scale for Aphasia Rating)

143. У пацієнта віком 40 років встановлено діагноз: закрита травма хребта, забій спинного мозку середнього ступеня тяжкості. Об'єктивно спостерігається: стан стабільний, млявий парапарез верхніх кінцівок і спастичний парапарез нижніх кінцівок. Який рівень ушкодження спинного мозку в пацієнта?
a. T12-L2
b. L2-L3
*c. С5-C7
d. С1-C2
e. T1-T2

144. Який клінічний прояв є ознакою декомпенсації хронічної венозної недостатності на нижніх кінцівках?
a. Свербіж шкіри
b. Слабкість в кінцівках
c. Блідість шкірних покривів
*d. Трофічні виразки
e. Дерматит

145. У пацієнтки віком 34 роки під час обстеження колінного суглоба було виявлено пошкодження і запальні зміни сухожилків та сухожилкових піхв, які в результаті призвели до обмеження його рухливості. Який тип контрактури виник у пацієнтки?
a. Неврогенний
b. Десмогенний
*c. Тендогенний
d. Артрогенний
e. Міогенний

146. Який вплив інтенсивних фізичних навантажень на секреторну функцію шлунка враховують для планування індивідуальних програм реабілітації?
a. Нейтральний
b. Стимулючий
c. Інтактний
d. -
*e. Пригнічуючий

147. Руку пацієнта віком 24 роки затисло уламками в ділянці плеча. Пацієнт може рухати пальцями кисті, але сила м'язів знижена до 3/5 за ММТ. Який вид пошкодження периферичних нервів найімовірніший у цьому разі?
a. Розтягнення
b. Невротмезис
c. Аксонотмезис
*d. Невропраксія
e. Перерізання

148. У пацієнта спостерігаються прояви спастичного лівостороннього геміпарезу. З метою збільшення обсягу рухів у суглобах паретичних кінцівок призначено пасивні вправи. Яку амплітуду рухів доцільно обрати у цьому разі?
a. Толерантну
*b. Максимальну
c. Малу
d. Помірну
e. Залежну від болю

149. Під час проведення поєдинку з боксу спортсмен отримав нокаут та втратив свідомість. Лікарем змагань діагностовано закриту черепно-мозкову травму. Який компонент лікування є обов'язковим у цьому разі?
a. Зниження моторної збудливості
b. -
c. Протисудомна терапія
*d. Аналгезія
e. Протизапальна терапія

150. Який фахівець оцінює функцію ковтання відповідно до розподілу обов'язків у мультидисциплінарній реабілітаційній команді?
a. Ерготерапевт
*b. Терапевт мови та мовлення
c. Фізичний терапевт
d. Сестра медична
e. Лікар фізичної та реабілітаційної медицини

