1. Чоловік віком 35 років викликав екстрену (швидку) медичну допомогу через відчуття задухи, страх смерті та прискорене серцебиття. Мав думки, що помирає, стан не проходив упродовж 15-20 хв, потім нормалізувався. З анамнезу відомо: здоровий, хронічні соматичні захворювання відсутні. За результатами обстеження у лікаря-кардіолога патологій не виявлено. Проте ці епізоди повторювалися й надалі. Яку тактику доцільно застосувати у цьому разі?
a. Лікування у стаціонарі
*b. Направити до лікаря-психіатра
c. Направити до лікаря-гастроентеролога
d. Повторне обстеження в іншого лікаря-кардіолога
e. Направити до лікаря-невролога

2. На що повинна бути спрямована психопрофілактика у професійній діяльності лікаря?
a. Попередження професійних конфліктних ситуацій із медичним персоналом
b. Попередження конфліктних ситуацій у сімейному середовищі
c. Психотерапію емоційного вигорання та професійної деформації
d. Попередження емоційного вигорання та конфліктних ситуацій у сімейному середовищі
*e. Попередження професійних та особистих криз, професійної деформації особистості й емоційного вигорання

3. Яким основним типам медичних працівників загрожує синдром емоційного вигорання?
a. Педантичному, гіпертимному та збудливому
b. Педантичному, демонстративному та збудливому
c. Демонстративному, гіпертимному та збудливому
*d. Педантичному, демонстративному та емотивному
e. Демонстративному, гіпертимному та емотивному

4. До лікаря-психолога був направлений пацієнт для діагностики психопатологічних станів, психологічних феноменів та індивідуальних особливостей. Який метод отримання інформації про індивідуальні медико-психологічні якості особистості найдоцільніше використати у цьому разі?
a. Огляд
b. Проєктивні методики
*c. Клінічне інтерв'ю
d. Діагностичні тестові методи
e. Скринінгові методики

5. Для якого захворювання характерний такий психопатологічний симптом, як псевдогалюцинації?
a. Інфекційного психозу
b. Реактивного психозу
c. Невротичного розладу
*d. Шизофренії
e. Інтоксикаційного психозу

6. Батьки звернулися на консультацію щодо свого трирічного сина. Під час занять із батьками дитина часто вовтузиться на місці або встає зі стільчика і починає бігати по квартирі, легко відволікається на сторонні предмети чи явища, може не звертати увагу, коли до нього звертаються. У садочку виникають труднощі у комунікації з однолітками, під час розмови може піти, вихователів не слухає, під час "тихої години" не спить, грається і може будити своїх друзів. Укажіть попередній клінічний діагноз.
*a. Синдром дефіциту уваги з гіперактивністю
b. Аутизм
c. Олігофренія
d. Синдром дефіциту уваги без гіперактивності
e. Синдром гіперактивності без дефіциту уваги

7. Пацієнт віком 56 років скаржиться на постійний біль, через який "немає радості життя". Хворіє на діабетичну полінейропатію. За шкалою MADRS - 29 балів. Який антидепресант є препаратом вибору в цій клінічній ситуації?
a. Міртазапін
b. Амітриптилін
c. Тразодон
d. Сертралін
*e. Дулоксетин

8. Пацієнтка віком 22 роки звернулася на консультацію у зв'язку з раптовим посиленням сексуального потягу, від якого вона не може позбутися протягом доби, відсутністю оргазму. Мала стосунки з чоловіком, сексуальний контакт із яким був 1-2 рази на тиждень, однак протягом останніх 2-х тижнів змінила шість партнерів, кількість сексуальних контактів зросла до 1-2 на добу. Який найімовірніший діагноз?
a. Сексуальна аверсія
b. Диспареунія
c. Вагінізм
d. Сатиріазис
*e. Німфоманія

9. Укажіть форму потьмарення свідомості з переважанням незв'язності мовлення, моторики та розгубленості.
*a. Аментивний синдром
b. Ганзеровський синдром
c. Псевдодеменція
d. Пуерилізм
e. Парафренний синдром

10. Укажіть симптом, що характеризується утрудненням або нездатністю людини точно оцінити чи описати власні почуття та здатністю відрізняти емоційні стани від тілесних відчуттів за P. Sifneos.
a. Апатія
b. Гіпобулія
c. Ангедонія
*d. Алекситимія
e. Абулія

11. Укажіть твердження, що найбільш характерне для нервової анорексії.
a. Зазвичай присутня значна депресія
*b. Прагнення до стрункості стає єдиним пріоритетом
c. Апетит спочатку не втрачається
d. Втрата ваги асоціюється з ескалацією гніву
e. Блювання часто виникає пізніше в перебігу хвороби

12. Пацієнт скаржиться на знижений настрій, порушення сну, відсутність інтересу до діяльності, що раніше його цікавила. Такий стан триває близько 3-х тижнів і впливає на повсякденне функціонування. Під час подальшого опитування та діагностики встановлено діагноз: депресивний епізод легкого ступеня. Який метод лікування найдоцільніший у цьому разі?
a. Застосування пароксетину або флуоксетину
*b. Когнітивно-поведінкова психотерапія
c. Розчин амітриптиліну в/м за схемою
d. ---
e. Призначити дулоксетин у комбінації з амітриптиліном

13. Жінці під час лікування тривожно-депресивного розладу був призначений гідазепам у дозі 20 мг/добу. Про можливе виникнення якої побічної дії лікарського засобу лікар мав обов’язково попередити пацієнтку?
a. Порушення вітамінного обміну
*b. Зниження швидкості реакцій
c. Проблеми з сечовипусканням
d. Порушення тонусу кишківника
e. Перепади артеріального тиску

14. Укажіть систему заходів, що буде першочерговим вибором для лікування гострого стресового розладу.
a. Психопрофілактика
b. Психогігієна
*c. Психокорекція
d. Психофармакотерапія
e. Психореабілітація

15. Укажіть метод психотерапевтичної роботи, у якому учасники групи можуть відображати свої почуття, думки та конфлікти через розіграш сцен або ролей, що моделюють реальні або уявні ситуації.
a. Символдрама
*b. Психодрама
c. Транзактний аналіз
d. Екзистенційно-гуманістична психотерапія
e. Раціонально-емотивна терапія

16. Яка з нижченаведених методик застосовується в неврологічній практиці для диференційної діагностики ішемічних розладів, а також при інших ураженнях головного мозку первинного та вторинного генезу, коли є ризик розвитку деменції?
*a. Шкала Хачинського
b. МОСА
c. MMSE
d. Клінічна рейтингова шкала деменції
e. Опитувальник нейроповедінкових симптомів

17. На початку проведення обстеження лікар вибирає стиль спілкування зі своїм пацієнтом на основі його особистісних характеристик. Який стиль спілкування серед нижченаведених не рекомендовано використовувати у медичній практиці?
a. Ліберальний
b. Авторитарний
c. Ритуальний
*d. Маніпулятивний
e. Демократичний

18. Лікар-психіатр складає індивідуальну психотерапевтичну програму для пацієнта з шизоафективним розладом. Який елемент програми є найпершим?
*a. Психоосвіта
b. Арт-терапія
c. Когнітивний тренінг
d. Поведінкова терапія
e. Тренінг соціальних навичок

19. Через яку побічну дію психологічного дебрифінгу його не рекомендовано на початкових етапах терапії ПТСР та розладів адаптації?
*a. Ретравматизацію
b. Сенсибілізацію
c. Дезадаптацію
d. Суїцидальну налаштованість
e. Соматизацію

20. Укажіть форму психічного розладу, що проявляється у сутінковому затьмаренні свідомості, зовні впорядкованій поведінці та автоматичному здійсненні різних дій із подальшою амнезією.
a. Автоматичне підкорення
b. Пасивний негативізм
*c. Транс
d. Обнубуляція
e. Аменція

21. У пацієнта віком 65 років три тижні тому померла дружина, яка тривалий час хворіла на онкологічне захворювання. Чоловік звернувся зі скаргами на сум, постійні згадки про дружину, самотність, частий плач, прагнення передивлятися фотокартки, де вони разом, потребує більше спілкуватися з дітьми. Під час проведення обстеження супутньої психіатричної патології виявлено не було. Укажіть тактику лікаря-психіатра у цьому разі.
a. Призначити есциталопрам 10 мг уранці, курс 2 тижні
*b. Провести психоосвіту щодо процесу нормального горювання
c. Запропонувати пройти курс лікування в умовах денного стаціонару
d. Призначити курс травма-фокусованої когнітивно-поведінкової терапії
e. Призначити пірацетам у відповідних дозуваннях, курс 4 тижні з подальшим спостереженням

22. Пацієнтку віком 23 роки шпиталізовано до лікарні у зв'язку з втратою свідомості та нападом тоніко-клонічних судом. Який метод діагностики необхідно використати у цьому разі?
*a. Електроенцефалографію
b. Магніто-резонансну томографію
c. Комп'ютерну томографію
d. Ехоенцефалографію
e. Ангіографію судин головного мозку

23. Пацієнтка скаржиться на ниючий м'язовий біль, нездатність розслабитися, постійне занепокоєння, що триває понад пів року. Стан погіршується через несподівані події, навіть приємні. У цьому разі виникає сухість у роті, прискорене серцебиття, пітливість. Установіть найімовірніший діагноз.
a. Панічний розлад
b. Посттравматичний стресовий розлад
c. Специфічна фобія
*d. Генералізований тривожний розлад
e. Гостра реакція на стрес

24. Пацієнт віком 25 років, звернувся на консультацію до лікаря-психолога зі скаргами на постійний стрес на роботі та вдома. Він відчуває тривогу, постійну сонливість та порушення концентрації уваги. Пацієнт хоче знайти спосіб для керування стресом та поліпшення власного психічного стану. Який психотерапевтичний напрям буде ефективним у цій ситуації?
*a. Майндфулнес-орієнтована когнітивна терапія
b. Транзактний аналіз
c. Гештальт-терапія
d. Раціонально-емотивна терапія
e. Психодинамічна психотерапія

25. Який антидепресант протипоказаний при епілепсії?
a. Вортіоксетин
b. Моклобемід
*c. Бупропіон
d. Агомелатин
e. Міртазапін

26. Яка група препаратів буде найбільш доцільною для медикаментозного лікування посттравматичного стресового розладу?
a. Психостимулятори
*b. Антидепресанти
c. Нейролептики
d. Транквілізатори
e. Седативні засоби

27. Яка основна побічна дія антипсихотиків першого покоління?
*a. Екстрапірамідні розлади
b. Метаболічні порушення
c. Серотоніновий синдром
d. Когнітивні порушення
e. Стимулююча дія на психіку

28. Дівчинка віком 15 років демонструє впертість, відмовляється виконувати шкільні завдання, підтримувати дружні стосунки з однолітками та співпрацювати з учителем. Коли батьки та викладачі вказують на недоліки дівчинки, це викликає її надмірну агресію та конфлікти. Укажіть доцільний метод психотерапії у цій ситуації.
a. Емоційно-фокусована психотерапія
*b. Поведінкова психотерапія
c. Гештальт-терапія
d. Психодинамічна психотерапія
e. Групова психотерапія

29. У пацієнтки віком 36 років виявлено симптоми компульсивного переїдання («заїдає стрес», багато їсть на самоті без відчуття насичення, потім відчуває сором за напад переїдання). Який метод психологічного впливу є особливо ефективним для цього розладу харчової поведінки?
*a. Інтуїтивне харчування
b. Психоосвіта
c. Підрахунок калорій
d. Ділення продуктів на «корисні» та «шкідливі»
e. Обмеження харчування

30. Укажіть, поєднання яких лікарських засобів використовують для лікування депресивного синдрому, обтяженого психотичною симптоматикою.
a. Нейролептиків першого та другого покоління
b. ТЦА та антихолінергічних засобів
c. Антидепресантів першого та другого покоління
*d. Антидепресантів та нейролептиків другого покоління
e. -

31. Які препарати потрібно призначити насамперед як доповнення до немедикаментозних методів лікування посттравматичного стресового розладу у випадках, коли спостерігається значне і короткотривале порушення сну?
*a. Снодійні, переважно небензодіазепінові, коротким курсом
b. Седативні на ніч щоденно
c. Снодійні, похідні бензодіазепіну, коротким курсом
d. Снодійні, переважно небензодіазепінові на постійній основі
e. Антидепресанти, до 14-ти днів

32. Який психотерапевтичний метод є найбільш ефективним для реабілітації людей, які пережили травматичні події, зокрема природні катастрофи або терористичні атаки, з урахуванням необхідності зменшення симптомів посттравматичного стресового розладу та підтримки повернення до нормального життя?
a. Нейропсихологічний тренінг
b. Діалектична поведінкова терапія
c. Групова підтримуюча терапія
*d. Експозиційна терапія
e. Арт-терапія

33. Який із нижченаведених напрямів психотерапії використовує рольові техніки та аналіз несвідомих механізмів захисту?
a. Сімейна психотерапія
b. Поведінкова психотерапія
*c. Психодинамічна психотерапія
d. Емоційно-фокусована психотерапія
e. Гештальт-терапія

34. Укажіть обов’язкову ознаку деліріозного затьмарення свідомості.
a. Автоматичні рухи
b. Агресивно-захисна поведінка
c. Фантастичні сюжетні уявлення
*d. Істинні зорові галюцинації та ілюзії
e. Афект здивування, розгубленість

35. Укажіть найчастішу причину деліріозного синдрому (делірію).
*a. Екзогенне ураження головного мозку
b. Шизофренія
c. Епілепсія
d. Біполярний розлад
e. Істерія

36. Яку екстрену фармакотерапію рекомендовано при панічних атаках?
*a. Пропранолол 20 мг сублінгвально
b. Кветіапін 25 мг per os
c. Амітриптилін 2,0 мл в/в
d. Пароксетин 20 мг per os
e. Корвалол 40 крапель per os

37. Яка група антидепресантів є препаратами першої лінії для медикаментозного лікування посттравматичного стресового розладу?
a. Трициклічні антидепресанти
*b. Селективні інгібітори зворотного захоплення серотоніну
c. Селективні інгібітори зворотного захоплення норадреналіну
d. Інгібітори моноамінооксидази
e. Селективні інгібітори зворотного захоплення дофаміну і норадреналіну

38. На вирішення яких завдань спрямована соціально-корекційна терапія?
*a. Будь-яких соціальних проблем, включаючи ті, що пов’язані з психічними захворюваннями
b. На виправлення викривлених соціальних стереотипів та норм поведінки
c. На лікування дисоціального розладу особистості (соціопатії)
d. На підкорення людини будь-яким нормам суспільства, включаючи не прийнятні для неї
e. Будь-яких соціальних проблем, за винятком тих, що пов’язані з психічними захворюваннями

39. Укажіть протипоказання до застосування когнітивно-поведінкової психотерапії.
a. Генералізований тривожний розлад
b. Депресивний епізод
c. Панічний розлад
*d. Психози в стадії загострення
e. Шизофренія

40. Укажіть лікаря-психіатра, який широко використовував у своїй практиці гіпноз та виділив основні його стадії.
a. Іван Павлов
*b. Жан-Мартен Шарко
c. Джеймс Бред
d. П’єр Жане
e. Іпполіт Бернгейм

41. Після перенесеної психотравми пацієнтку турбує порушення сну, мінливість настрою, прискорене серцебиття, задишка, зниження апетиту, втрата чутливості рук. Об’єктивно спостерігається: егоцентрична, бурхливо виявляє емоції, емоційно лабільна, легко навіювана, схильна до маніпулятивної поведінки. Вкажіть психопатологічний синдром.
a. Депресивний
b. Іпохондричний
*c. Істеричний
d. Обсесивно-компульсивний
e. Астенічний

42. Укажіть препарати з найбільшою доказовою базою для лікування депресивного епізоду.
a. Нормотимічні засоби
b. Психостимулятори
c. Інгібітори МАО
*d. СІЗЗС
e. ТЦА

43. До якого типу ознак синдрому емоційного вигорання необхідно віднести зміни апетиту та ваги?
a. Поведінкових
*b. Соматичних
c. Емоційних
d. Соціальних
e. Інтелектуальних (когнітивних)

44. Укажіть розлади пам'яті, коли людина має помилкові, вигадані, фантастичного змісту спогади про події, яких не було і не могло бути в житті ("галюцинації пам'яті").
a. Синдром Капгра
b. Амнезія
c. Ілюзії
d. Псевдоремінісценції
*e. Конфабуляції

45. Укажіть імовірні зміни в лабораторних показниках крові пацієнта з синдромом емоційного вигорання.
a. Підвищення рівня адреналіну
b. Підвищення рівня дофаміну
c. Підвищення рівня кортизолу
d. Зниження рівня серотоніну
*e. Зниження рівня кортизолу

46. Скільки невдалих курсів лікування потрібно, щоб визначити терапевтично резистентну депресію?
a. 1 невдалий повний курс терапії
b. ---
*c. 2 послідовних курси терапії
d. 3 послідовних курси терапії
e. Понад 3 невдалих курси терапії

47. Укажіть психологічну травму, яка характеризує психологічний чи емоційний ефект, що відчувають люди, які мешкають поряд із тими, хто пережив травму.
a. Травма розвитку
*b. Інтергенераційна травма
c. Монотравма
d. Повторювана травма
e. Трансгенераційна травма

48. У психічному стані пацієнта виявлено знижений настрій, психомоторне гальмування, маячні й суїцидальні ідеї самозвинувачення та гріховності. Яку терапевтичну тактику доцільно застосувати?
a. Стаціонарне лікування комбінацією антидепресанта та транквілізатора
b. Стаціонарне лікування комбінацією антидепресанта та антипсихотика першого покоління
*c. Стаціонарне лікування комбінацією антидепресанта та антипсихотика другого покоління
d. -
e. Амбулаторне лікування комбінацією антидепресанта та антипсихотика

49. Пацієнтка три тижні тому під час пограбування отримала удар кулаком в обличчя. Сліди забоїв уже значно зменшилися, але жінка боїться виходити з дому через страх повторного нападу. Вона відчуває себе "на межі", легко лякається, легко може заплакати. Сон переривчастий, іноді повторюються нав'язливі сни про подальші напади. Установіть найбільш імовірний діагноз.
a. Панічний розлад з агорафобією
b. Специфічна фобія
c. Генералізований тривожний розлад
*d. Гостра реакція на стрес
e. Посттравматичний стресовий розлад

50. За спостереженнями одного з видатних сучасних психотерапевтів К. Роджерса, якщо людині дозволити без перешкод виразити свої негативні емоції, то поступово вони самі собою змінюються на позитивні. Як називається цей метод погашення конфлікту?
a. Принцип "авторитетного третього"
b. Принцип "оголення агресії"
*c. Принцип "виходу почуттів"
d. Принцип "примусового вислуховування опонента"
e. Принцип "емоційного заміщення"

51. До лікаря-психолога направлена пацієнтка віком 28 років із підозрою на розлад особистості. Під час контакту жінка інертна, у комунікації не зацікавлена, часто відволікається, спостерігається її відстороненість. Відзначає, що має незначне коло соціальних контактів та майже не має хобі чи інтересів. Емоційно невиразна, у минулому не відзначає епізодів значного підвищеного або зниженого настрою. Який розлад особистості спостерігається у пацієнтки?
*a. Шизоїдний
b. Ананкастний
c. Дисоціальний
d. Залежної особистості
e. Тривожний

52. Укажіть шкалу вимірювання інтелекту.
a. Шкала Бека
b. Шкала MMPI
c. Шкала Манії
*d. Шкала Векслера
e. Шкала Спілберга

53. Який із нижченаведених лікарських засобів належить до групи антипсихотиків, та може використовуватися в малих дозах для лікування безсоння та генералізованої тривоги?
a. Вальпроат
*b. Кветіапін
c. Клозапін
d. Міртазапін
e. Галоперидол

54. Пацієнту, який був тренером з акробатики, після отримання поранення ампутували одну ногу. Після протезування і відновлення функції ходіння він вирішив повернутися до попередньої професії, старанно працював над цим і здійснив свій намір. Який рівень компенсації дефекту спостерігається у пацієнта?
a. Низький рівень (пристосування до дефекту)
b. Гіперкомпенсація
*c. Високий рівень (активне подолання дефекту)
d. Середній рівень
e. Гіпокомпенсація

55. Які чинники зменшують вплив травматичної події на людину?
a. Відсутність соціальної підтримки
b. Фізична перевтома
c. Сприйняття того, що сталося, як несправедливості
d. Пасивність у прийнятті рішень
*e. Активна поведінка

56. До якого типу ознак синдрому емоційного вигорання належить формальне виконання роботи?
a. Соціальних
b. Емоційних
*c. Інтелектуальних (когнітивних)
d. Соматичних
e. Поведінкових

57. Укажіть одне із завдань сімейної психотерапії.
a. Відслідковування автоматичних негативних думок
b. Сприяння усвідомленню несвідомих тенденцій, потягів і конфліктів
c. -
*d. Збільшення відкритості комунікації
e. Зцілення від психосоматичних розладів

58. Укажіть твердження, що характеризує редукцію особистісних досягнень.
a. Негативне ставлення працівника до колег по роботі
b. Вичерпаність емоційних ресурсів
c. Зниження емоційного тонусу
d. Зникнення емоційності
*e. Розчарування результатами власної роботи

59. Укажіть психолога, який запропонував трансперсональну психотерапію та є засновником Міжнародної трансперсональної організації.
*a. Станіслав Гроф
b. Зигмунд Фройд
c. Іпполіт Бернгейм
d. Йозеф Брейєр
e. П'єр Жане

60. Виберіть твердження, що характеризує поведінку психотерапевта у гуманістичному підході.
a. Не розкриває свої переживання перед пацієнтом, має свої думки та емоції
b. Виступає для пацієнта у ролі слухача, який лише вислуховує і не коментує
c. Виступає для пацієнта у ролі експерта, наставника, який допомагає сформувати нові більш адаптивні патерни
d. Застосовує переконання, спростовує помилкові судження, вказуючи на їх неточність, займає директивну позицію
*e. На позиції рівного з пацієнтом, у контакті з власним життєвим досвідом, є конгруентним, застосовує саморозкриття

61. У чоловіка з тяжким перебігом COVID-19, на тлі високої температури та задишки, виникло видіння його покійної матері, яка ніби кликала його. Який найімовірніший психопатологічний розлад виник у пацієнта?
*a. Соматогенія
b. Психогенія
c. Соматизована психічна реакція
d. Неврастенія
e. Нозогенія

62. Ускладненням якого методу психотерапії гострого стресового розладу та ПТСР є повторна психологічна травматизація пацієнтів?
a. Когнітивно-поведінкової терапії
b. Майндфулнес
c. Прогресивної релаксації
d. Аутотренінгу
*e. Раннього дебрифінгу

63. Визначте психогенно зумовлений субдепресивний розлад тривалістю 2 роки і більше, симптомами якого є: переважно сумний настрій, адинамія та астено-вегетативні прояви.
a. Реактивна депресія
b. Смуток породіллі
*c. Дистимія
d. Рекурентна депресія
e. Ларвована депресія

64. Яка діагностична шкала є скрінінговою для генералізованого тривожного розладу?
a. Шкала особистісної та реактивної тривожності Спілбергера-Ханіна
b. Шкала тривоги Гамільтона HAM-A
*c. Шкала тривоги GAD-7
d. Шкала тривоги Кові
e. Госпітальна шкала тривоги і депресії HADS

65. Під час огляду пацієнта віком 32 роки було виявлено руховий розлад, зокрема втрату здатності ходити та стояти, попри відсутність органічних порушень. Для якої патології характерні такі рухові розлади?
a. Астезії
b. Асинергії
*c. Абазії
d. Апраксії
e. Атаксії

66. Оберіть шкалу, яку використовують для оцінки генералізованого тривожного розладу.
a. SIAS
*b. Пенсільванський опитувальник занепокоєння
c. SPIN
d. Опитувальник страху Метьюза та Маркса
e. Шкала соціальної тривоги Лібовіца

67. Пацієнт із діагнозом: післяінсультна депресія, знаходиться на етапі підтримувальної терапії. Який вид психотерапії є найефективнішим у цьому разі?
a. Керована самодопомога
b. Поведінкова активація
c. Інтерперсональна терапія
d. Когнітивно-поведінкова терапія
*e. Когнітивна терапія на основі усвідомленості

68. Пацієнтка віком 58 років хворіє на ішемічну хворобу серця та цукровий діабет 2-го типу. У пацієнтки спостерігається надлишкова маса тіла, курить, працює бухгалтером, зарплата маленька, але допомагає матеріально дорослим дітям. Практично не відпочиває. Скаржиться на періодичний головний біль, поганий сон, дратівливість, слабкість. До лікування ставиться скептично. Оберіть метод та мету втручання на першому етапі.
a. Сімейна терапія для перерозподілу навантаження
b. Аутотренінг для профілактики психічних розладів
c. М’язова релаксація для зменшення дратівливості
*d. Мотиваційне інтерв’ю для формування ефективної прихильності
e. Когнітивно-поведінкова терапія для змін способу життя

69. Укажіть одну з пізнавальних діяльностей людини, для дослідження якої використовують таблиці Шульте.
*a. Увага
b. Мислення
c. Пам'ять
d. Відчуття
e. Мова

70. Пацієнтка віком 26 років знаходиться на лікуванні в стаціонарі психоневрологічного відділення у зв'язку з тривожним станом. Медичний персонал відділення помітив, що пацієнтка не виконує повноцінно умови лікування, під подушкою та матрацом знаходять наполовину пусті та повні ампули з інсуліном, які пацієнтка мала ввести відповідно до лікування первинного діагнозу "Цукровий діабет І-го типу". Укажіть попередній клінічний діагноз.
*a. Діабулімія
b. Орторексія
c. Нервова анорексія
d. Дранкорексія
e. Нервова булімія

71. Який метод ґрунтується на усвідомленні зв'язку між думками та почуттями, що в результаті спричиняють негативні емоції та незадовільну поведінку?
a. Релаксація
*b. Когнітивна реструктуризація
c. Ситуаційне управління
d. Транзактний аналіз
e. Поведінкова активація

72. Який тест із нижченаведених використовується для оцінки симптомів посттравматичного стресу?
a. GAD-7
b. HADS
c. MADRS
d. PHQ-9
*e. PCL-5

73. Укажіть розлади пам'яті, коли людина має помилкові спогади, яких не було в цей час, але які були чи могли бути в минулому житті ("ілюзії пам'яті") .
a. Антероградна амнезія
b. Амнестичне дезорієнтування
c. Конфабуляції
*d. Псевдоремінісценції
e. Ретроградна амнезія

74. Укажіть комплекс заходів, спрямованих на відновлення здоров'я, функціонального стану і працездатності організму та використання всіх можливостей для зниження впливу станів, що обмежують життєдіяльність або призводять до інвалідизації. Основною метою є забезпечення особам із обмеженнями життєдіяльності можливості досягнення оптимальної соціальної інтеграції.
a. Психосоціальна підтримка
b. Психологічна діагностика
c. Психотерапія
d. Психічна депривація
*e. Реабілітація

75. Пацієнт віком 23 роки скаржиться на свербіж і печіння шкіри, відчуття повзання та укусів "якихось паразитів". "Спочатку це було лише на лівому стегні ввечері та вночі, зараз майже постійно та розповсюджується не тільки на ноги, а й на все тіло". Відчуває неприємний запах від тіла, все це дуже виснажує. Який патологічний стан спостерігається у пацієнта?
a. Нюхове марення
b. Обсесивно-компульсивний синдром
*c. Дерматозойне марення
d. Психогенний свербіж
e. Дисморфофобія

76. Яка з нижченаведених психодіагностичних шкал застосовується для діагностики безсоння?
*a. PSQI
b. HADS
c. PCL-5
d. MMPI
e. NSI

77. Які фундаментальні аспекти психотерапії ПТСР?
a. Сприймання навколишнього середовища та себе в ньому
b. Відтворення індивідуальних та фізичних якостей
c. Когнітивна корекція автоматичних думок та переконань щодо себе та своєї поведінки
d. Підняття самовпевненості та самооцінки
*e. Зниження тривоги та встановлення особистості

78. Наявність якої ознаки при розладах статевої ідентифікації потребує психотерапевтичної інтервенції?
a. Транссексуалізму
b. Садомазохізму
c. Вуайеризму
d. Трансвестизму
*e. Гендерної дисфорії

79. Укажіть тривожний стан, за якого людина має постійний страх захворіти, нав'язливу думку про хворобу або дефект фізичних властивостей та надмірне занепокоєння своїм зовнішнім виглядом.
a. Фрустрація
*b. Іпохондрія
c. Ятрогенія
d. Алекситимія
e. Дисморфофобія

80. Батьки звернулись на консультацію щодо своєї восьмирічної доньки. Дівчинка навчається у другому класі, з останнього року почала раптово викрикувати різні звуки або слова, які не стосуються контексту розмови, через певний час почалися посмикування, притискання плеча до голови та биття самої себе в різні ділянки тіла. Спочатку батьки думали, що це прояв дитячої грайливості, але такий стан стає все частішим і все більш неприємним для дитини. У школі стан погіршується, що заважає дівчинці комунікувати з однолітками та навчатися. Який найімовірніший діагноз?
a. Тривалий моторний тіковий розлад
*b. Синдром Туретта
c. Синдром дефіциту уваги та гіпереактивності
d. Транзиторний тіковий розлад
e. Тривалий вокальний тіковий розлад

81. Як називається комплекс заходів спрямований на попередження рецидивів та хронізації нервово-психічних захворювань і відновлення працездатності людини, що перенесла захворювання?
a. Первинна психопрофілактика
b. Екстрена психопрофілактика
c. -
*d. Третинна психопрофілактика
e. Вторинна психопрофілактика

82. Для якого синдрому характерна наявність несистематизованих маревних ідей різного змісту в поєднанні з галюцинаціями, псевдогалюцинаціями?
*a. Параноїдного
b. Кандинського-Клерамбо
c. Парафренного
d. Соматичного
e. Паранояльного

83. Укажіть патологічний стан, за якого відсутні безумовні рефлекси.
a. Делірій
*b. Кома
c. Ступор
d. Сопор
e. Оглушення

84. Який вид терапії має найбільшу ефективність та доказовість щодо специфічної фобії?
a. Систематична десенсибілізація
b. Психодинамічна психотерапія
c. Групова когнітивно-поведінкова терапія (КПТ)
*d. Експозиційна терапія
e. Когнітивно-поведінкова терапія (КПТ) + фармакотерапія

85. Який із нижченаведених методів є найефективнішим у відновленні когнітивних функцій та покращенні якості життя, включаючи пам'ять, увагу та розв'язування проблем у пацієнтів після перенесеного інсульту?
a. Арт-терапія
b. Гештальт-терапія
*c. Нейропсихологічний тренінг
d. Медикаментозна терапія
e. Рефлексотерапія

86. Пацієнтку віком 78 років шпиталізовано до лікарні у стані психоемоційного збудження. Зі слів родичів, жінка не впізнає членів своєї родини вже протягом 2-3 років, має сомнамбулізм, трапляються прояви дитячої поведінки, настрій змінюється декілька разів упродовж дня. У день шпиталізації взяла до рук ножа та почала погрожувати членам сім'ї, стверджуючи що вони грабіжники. Який найімовірніший діагноз?
a. Гостра реакція на стрес
b. Патологічний афект
c. Циклотомія
*d. Деменція
e. Шизофренія

87. Лікар в окулярах справляє на пацієнта краще враження, тому що асоціюється з вищими розумовими здібностями. Визначте цей тип когнітивної помилки.
a. Передбачення
b. Персоналізація
c. Надмірне узагальнення
d. Читання думок
*e. Наклеювання ярликів

88. Який розділ загальної профілактики займається розробленням і впровадженням у практику заходів щодо запобігання психічним захворюванням, їх хронізації та заходів із реабілітації психічно хворих?
a. Психогігієна
b. Психіатрія
c. Психотерапія
d. Психологічне консультування
*e. Психопрофілактика

89. Укажіть короткочасне почуття повної спустошеності та байдужості, що виникає під дією раптових важких психічних травм.
*a. Емоційний параліч
b. Апатія
c. Тривога
d. Емоційна лабільність
e. Ейфорія

90. На якій стадії психосексуального розвитку людини, згідно з психоаналітичною теорією З.Фройда, формується Супер-Его?
a. Оральній
*b. Фалічній
c. Анальній
d. Латентній
e. Генітальній

91. Через який час після перенесеної психотравмуючої події можна застосовувати травмофокусовані інтервенції?
a. Через 24 год після психотравмуючої події
b. У перші години після психотравмуючої події
*c. Не раніше ніж через 2 тижні після психотравмуючої події
d. Не раніше ніж через 2 місяці після психотравмуючої події
e. Через 48 год після психотравмуючої події

92. Для оцінки ступеня тяжкості порушень яких психічних явищ використовується Коротке дослідження психічного стану (MMSE)?
a. Емоцій та настрою
b. Відчуттів
*c. Когнітивних функцій
d. Моторики
e. Інтелекту

93. Укажіть основні завдання психогігієни.
a. Попередження виникнення інвалідності при хронічних психічних захворюваннях
b. Прогнозування можливих спадкових психічних захворювань
c. -
*d. Формування та підтримка психічного здоров'я різних верств населення
e. Попередження виникнення конкретних психічних розладів

94. Укажіть один із розладів, що характеризується посиленням харчового потягу, проявляється у постійному нездоланному відчуттю голоду, ненажерливості та відсутності відчуття насичення.
*a. Булімія
b. Полідипсія
c. Анорексія
d. Парабулія
e. Гіпербулія

95. Яку допомогу необхідно надати людині, що перебуває у стані гострої реакції на стрес?
*a. Першу психологічну допомогу
b. Провести сеанс когнітивно-поведінкової терапії
c. Увести розчин діазепаму внутрішньом'язово
d. Провести дебрифінг
e. Шпиталізувати до психіатричного стаціонару

96. Укажіть визначення, що характеризує зміст когніцій в осіб із панічним розладом.
a. Помилкове пояснення нешкідливих тілесних симптомів як проявів небезпечного захворювання
*b. Викривлена катастрофічна інтерпретація симптомів тривоги
c. Інтеріоризація негативної зовнішньої оцінки з її подальшою соматизацією
d. Перебільшення загрози та прогнозування високого ризику небажаного результату
e. Запобігання негативним ситуаціям, що можуть статися з людиною чи її близьким оточенням

97. Визначте основну мету когнітивно-поведінкової психотерапії хронічного болю.
a. Зменшення психологічних симптомів у пацієнта
b. Поведінкова активізація та декатастрофізація переживань
c. Послаблення когнітивних факторів, що посилюють больові відчуття
d. Зміна сприйняття болю через вплив на психологічний складник
*e. Покращення дієздатності та якості життя людини

98. Жінка віком 35 років звернулася до лікаря-психолога зі скаргами на пригнічений настрій, труднощі в соціалізації, відчуття втрати частини себе. Із анамнезу відомо, що симптоми спостерігаються протягом 8-ми місяців. Початок прояву симптомів пов'язує з трагічною смертю чоловіка. Який найімовірніший діагноз?
a. Нормальне горювання
b. ПТСР
*c. Розлад тривалого горя
d. Розлад адаптації
e. Генералізований тривожний розлад

99. Пацієнта віком 48 років шпиталізовано до психіатричного відділення. На момент обстеження стверджує, що він давно вже помер, його тіло було обезкровлене на патологоанатомічному столі, а зараз це лише лялькова оболонка. Який патологічний стан спостерігається у пацієнта?
a. Паранояльний синдром
b. Синдром Кандинського-Клерамбо
c. Синдром Капгра
*d. Синдром Котара
e. Парафренний синдром

100. Яка тактика лікування вважається найбільш доречною для пацієнтів із ранніми ознаками шизофренії, особливо з урахуванням необхідності зменшення психозу та попередження подальшої прогресії захворювання?
a. Когнітивно-поведінкова терапія та тренінг соціальних навичок
b. Негайна фармакотерапія та психодинамічна терапія
*c. Фармакотерапія та підтримуюча психотерапія
d. Групова терапія та арт-терапія
e. Майндфулнес та релаксаційні техніки

101. Юнак віком 17 років скаржиться на підвищену тривожність, негативні емоції, підвищену втомлюваність, панічні атаки. Виберіть психотерапевтичний підхід для допомоги цьому пацієнтові.
a. Групова психотерапія
b. Сугестія
c. Психоаналіз
d. Арт-терапія
*e. Тілесно-орієнтована психотерапія

102. Укажіть властивості особистості, для оцінки яких використовується опитувальник Спілбергера (STAI).
*a. Особистісна та реактивна тривожність
b. Акцентуації характеру
c. Когнітивні порушення
d. Алекситимія
e. Тривога та депресія

103. Жінка амбулаторно впродовж шести тижнів отримує препарат есциталопрам для лікування депресивного епізоду. Після нервування на роботі у неї виникли симптоми тривоги, що турбує її більшу частину дня. Яка терапевтична тактика лікування пацієнтки?
*a. Додати до лікування бензодіазепіни не довше, ніж на 14 днів
b. Перейти на лікування антидепресантом іншої групи
c. Перейти на лікування іншим антидепресантом
d. Додати до лікування антигістамінні препарати
e. Додати до лікування антипсихотики

104. Пацієнтка віком 34 роки звернулася до лікаря-психолога зі скаргами на зниження настрою протягом 7 місяців, зниження мотивації до роботи, порушення взаємовідносин між членами сім'ї, висловлює думки: "мене ніхто не розуміє", "чоловік та діти мене не люблять", "я жахлива дружина та матір". Порушення сну у вигляді труднощів під час засинання, періодичні пробудження, при яких важко заснути. Апетит знижений, схудла на 8 кг. Укажіть провідний регістр-синдром.
a. Психогенно-психотичний
*b. Афективно-ендогенний
c. Психогенно-невротичний
d. Ендогенно-органічний
e. Екзогенно-органічний

105. Яка з нижченаведених психодіагностичних методик дозволяє оцінити пам'ять, організацію діяльності та конструктивний праксис?
a. C-SSRS
b. CDR
*c. Тест на малювання годинника
d. CAPS
e. MOCA

106. Жінка звернулася до сімейного лікаря зі скаргами на втому та безсоння, що час від часу то зникали, то з'являлися надовго. Сімейний лікар направив пацієнтку до лікаря-психіатра. У процесі діагностики з'ясувалося, що пацієнтка була учасницею бойових дій. Має кошмарні повтрювані сновидіння, флешбеки, уникнення схожих до травматичних подій обставин, віддалилася від своїх друзів, родини, майже не виходить із дому, має підвищену тривогу та панічні атаки. Встановлено діагноз: посттравматичний стресовий розлад. Яке лікування необхідно призначити пацієнтці?
*a. КТП або EMDR
b. Емоційно-фокусовану терапію
c. Психодинамічну психотерапію
d. Тілесно-орієнтовану психотерапію
e. Гештальт-терапію

107. У якому разі в терапії великого депресивного епізоду застосовуються тимостабілізатори?
a. Лише в період ремісії
b. За наявності виражених симптомів тривоги
*c. За відсутності терапевтичного ефекту лікування антидепресантами впродовж 4-х тижнів
d. Під час амбулаторного лікування
e. Під час лікування антидепресантами другого ряду

108. Дівчину віком 18 років шпиталізовано до приймального відділення лікарні зі скаргами на запаморочення, головний біль і нудоту під час повітряної тривоги. Пацієнтка тривожна, тремтить, пітніє та важко дихає. В очікуванні лікаря почала скаржитися на відчуття поколювання у пальцях і навколо рота. Яку тактику потрібно використати першочергово?
a. Зробити скринінг сечі на наркотики
b. Негайно ввести розчин глюкози
c. Дати кисневу маску
d. Призначити бензодіазепіни
*e. Застосувати дихальні техніки (подихати в паперовий мішок)

109. Пацієнт віком 28 років, звернувся на консультацію, із висловленням агресивних тенденцій до свого партнера. Під час бесіди чоловік приглядається до погляду лікаря, на запитання уточнювального характеру відповідає: "Саме так, тільки такі ж розумні люди, як ми з Вами, можуть зрозуміти один одного". Принижує партнера, ставлячи його на друге місце, підносячи власну персону. Не сприймає критику, постійно очікує схвалення дій та думок. Який розлад особистості спостерігається у пацієнта?
a. Дисоціальний
b. Шизоїдний
c. Емоційно-нестабільний
d. Тривожний
*e. Нарцисичний

110. Що насамперед передбачає медико-психологічний супровід пацієнта з тяжкою деменцією?
a. Когнітивний тренінг для пацієнта
b. Тренінг соціальних навичок для пацієнта
c. Психологічну підтримку та психоосвіту пацієнта
d. Сімейну психотерапію (пацієнт та доглядальник)
*e. Психологічну підтримку та психоосвіту доглядальника

111. Пацієнт, у якого місяць тому діагностовано загострення епізоду шизофренії та якого шпиталізовано, виписується з відділення. Лікування призвело до значного покращення стану, він почуває себе задовільно, проте дізнався, що під час перебування на стаціонарному лікуванні його було звільнено з роботи, оскільки керівник дізнався про лікування в психіатричному закладі та був переконаний, що його підлеглий буде лякати персонал, клієнтів та провалить справи на роботі. Як можна оцінити переконання начальника пацієнта в розрізі подальшої реабілітації пацієнта?
a. Насильство
b. -
c. Ефективний менеджмент
*d. Стигматизація
e. Психо-соціальна підтримка

112. Чоловіку віком 45 років діагностовано депресію. Протягом останніх 10-ти років він бореться із залежністю від наркотиків і нещодавно зазнав значної втрати в особистому житті. Який імовірний тип супутньої патології може розвинутися в пацієнта?
a. Розлад харчової поведінки
b. Біполярний розлад
c. Шизофренія
*d. Розлад вживання психоактивних речовин
e. Тривожний розлад

113. У чоловiка віком 43 роки спостерігається стан психомоторного збудження: зазирає за двері і переконаний, що там знаходяться його приятелi. Говорить, що чує голоси знайомих та стороннiх людей, які сперечаються між собою щодо нього і вимагають його покарання, а інші захищають його. Повторює слова, якi нiбито почув iз-за стiни. Який патологічний стан виник у пацієнта?
a. Вербальнi iлюзiї
*b. Гострий галюциноз
c. Маячiння
d. Конфабуляцiї
e. Нав’язливi iдеї

114. Яка стадія емоційного вигорання характеризується зниженням інтересу до роботи та потреби в спілкуванні, апатією, дратівливістю, почуттям виснаженості навіть після сну та вихідних?
a. П'ята
b. Третя
*c. Друга
d. Четверта
e. Перша

115. Чоловік протягом трьох місяців отримує циталопрам 20 мг/добу з приводу лікування ПТСР та проходить ТФ-КПТ. У пацієнта зникли скарги, нормалізувався сон та настрій. Яка подальша тактика лікаря?
a. Поступова відміна психотерапії
b. Різка відміна антидепресанта
c. Поступова відміна антидепресанта
d. Продовження фармакотерапії до 3-х місяців
*e. Продовження фармакотерапії до 12-ти місяців

116. Пацієнт намагається зменшити тривогу за допомогою виконання більш або менш складної стереотипної послідовності дій. Яка система захисних дій, згідно з психоаналітичною теорією, описана у наведеному прикладі?
a. Аскетизм
b. Часткова компромісна реакція
c. Компенсація
*d. Ритуал
e. Раціоналізація

117. Який напрям психотерапії описує принцип "тут і зараз"?
a. Психодрама
*b. Гештальт-терапія
c. Психоаналіз
d. Кататимно-імагінативна психотерапія
e. Арт-терапія

118. У військовослужбовця, який повернувся з зони активних бойових дій 2 місяці тому, діагностовано посттравматичний стресовий розлад. Який напрям психотерапевтичного лікування доцільно застосувати?
a. Екзистенціальну психотерапію
b. Клієнт-центровану психотерапію
c. Гештальт-терапію
d. Психоаналіз
*e. EMDR

119. Укажіть стан, за якого спостерігається ослаблення емоцій, байдужість до свого становища та оточуючих, що іноді хворобливо переживається.
a. Гіпертимія
b. Емоційна лабільність
*c. Апатія
d. Гіпотимія
e. Морія

120. Укажіть психогенні реакції, що виникають у зв'язку із соматичним захворюванням та належать до групи реактивних станів за Смулевичем.
a. Соматогенії
b. Соматоформні реакції
c. Ятрогенії
*d. Нозогенії
e. Неврози

121. Що із нижченаведеного належить до поведінкових технік поведінкової психотерапії?
a. Відволікання
b. Когнітивне викривлення
*c. Експеримент-відкриття
d. Аналіз "за" і "проти"
e. Зважування плюсів і мінусів

122. Пацієнтка віком 20 років скаржиться на підвищений рівень тривожності, порушення сну у вигляді безсоння, неможливість нормально поїсти, відчуття стороннього тіла в горлі. Два дні тому в сусідній будинок влучила блискавка, ніхто не постраждав, однак картина тодішньої ситуації не може "вийти з голови". Укажіть провідний регістр-синдром.
*a. Психогенно-невротичний
b. Психогенно-психотичний
c. Шизофренічний
d. Особистісно-аномальний
e. Афективно-ендогенний

123. Укажіть, до якої складової частини профілактики професійного вигорання належить твердження: "Використання методів медитації, візуалізації (з використанням образів улюбленого куточка природи)".
a. Біологічної
*b. Духовної
c. Психологічної
d. Соціальної
e. Медичної

124. Укажіть засновника нейролінгвістичного програмування (НЛП).
a. К. Роджерс
b. З. Фройд
*c. Р. Бендлер
d. Ф. Перлз
e. В. Сатир

125. Який психотерапевтичний підхід є найефективнішим для полегшення прийняття втрати та адаптації до нового способу життя у пацієнтів після ампутації кінцівки?
a. Психодинамічна терапія
b. Експозиційна терапія
c. Майндфулнес та релаксаційні техніки
*d. Когнітивно-поведінкова терапія
e. Групова терапія для осіб із фізичними ушкодженнями

126. Пацієнт віком 43 роки скаржиться на головний біль, тремор, перепади артеріального тиску, порушення сну, головокружіння, тривожність, напруження, подавлений настрій і зниження пам'яті. Попередньо проходив лікування протягом 8-ми місяців у туберкульозному диспансері. Під час патопсихологічного дослідження виявлено: когнітивна сфера - зниження короткотривалої та довготривалої пам’яті, нестійкість уваги, емоційно-вольова сфера - середній рівень реактивної та особистісної тривожності, депресивна симптоматика легкого ступеня, особистісна сфера - без особливостей акцентуації. Укажіть провідний регістр-синдром.
*a. Екзогенно-органічний
b. Особистісно-аномальний
c. Психогенно-невротичний
d. Ендогенно-органічний
e. Психогенно-психотичний

127. Який метод є найефективнішим для вирівнювання сезонних коливань настрою та запобігання зимовій депресії у лікуванні пацієнтів із сезонним афективним розладом?
a. Групова підтримуюча терапія
*b. Світлотерапія
c. Когнітивно-поведінкова терапія
d. Психодинамічна терапія
e. Фармакотерапія з антидепресантами

128. У чоловіка діагностовано обсесивно-компульсивний розлад (ОКР). Пацієнт має високий вихідний рівень тривоги та супутню виражену депресію. Яку первинну тактику лікування потрібно застосувати?
a. Гештальт-терапію
b. Когнітивно-поведінкову психотерапію
c. Тілесно-орієнтовану терапію
*d. Фармакотерапію селективними інгібіторами зворотного захоплення серотоніну
e. Фармакотерапія нейролептиками

129. Пацієнтка віком 28 років на третій день після пологів почала агресивно поводити себе у відділенні, відмовляється годувати дитину, стверджуючи що її дитина загинула, а медичний персонал зробив іграшку з тіла новонародженого і вставив туди спеціальні технології, щоб "іграшка" могла кричати та їсти. Який найімовірніший діагноз?
*a. Післяпологовий психоз
b. Сутінкове потьмарення свідомості
c. Гостра реакція на стрес
d. Післяпологова депресія
e. Сепсис

130. Укажіть основну відмінність клінічного інтерв'ю від звичайного розпитування.
a. Передбачає можливість оцінювання індивідуально-психологічних особливостей пацієнта
b. Поєднує психодіагностичні процедури і безпосереднє обстеження
*c. Націлене не лише на скарги, але й на виявлення прихованих мотивів поведінки людини та надання їй допомоги
d. Націлене лише на виявлення скарг пацієнта
e. Передбачає емоційну підтримку та обговорення планів на майбутнє

131. Пацієнта, лежачого із закритими очима на кушетці або сидячого у зручному кріслі, вводять у стан розслаблення. Після досягнення пацієнтом стану розслаблення йому пропонують уявити образи на задану психотерапевтом тему у відкритій формі. Уявляючи образи, пацієнт розповідає про свої переживання психотерапевту. Який метод психотерапії використано в цьому разі?
*a. Кататимно-імагінативну психотерапію
b. Символдраму
c. Психодинамічну психотерапію
d. Психодраму
e. Транзактний аналіз

132. Який метод психотерапії використовується для когнітивної реструктуризації сенсу та інтеграції травматичного досвіду в минуле з формуванням відчуття контролю над травмою?
*a. Коротка еклектична психотерапія
b. Наративна експозиційна терапія
c. Розповідна експозиційна терапія
d. Когнітивно-реконструктивна пролонгована експозиція
e. Травма-фокусована психотерапія

133. Укажіть першу лінію індивідуальної психотерапії при гострому депресивному епізоді.
a. Система психотерапії когнітивно-поведінкового аналізу
*b. Когнітивно-поведінкова терапія (КПТ) та міжособистісна терапія
c. Когнітивно-поведінкова терапія + фармакотерапія
d. Позитивна психотерапія
e. Психодинамічна терапія та емоційно-сфокусована терапія

134. Укажіть стан потьмарення свідомості, за якого спостерігається збереження усіх видів орієнтування та здатність здійснювати звичні дії, але ускладнюється розуміння поточної ситуації.
a. Сопор
b. Оглушення
c. Абсанс
d. Кома
*e. Обнубіляція

135. Який тип методів найдоцільніше застосувати під час встановлення діагнозу шестирічній дитині з підозрою на депресивний або тривожний розлад?
a. Анкетування
b. Експериментальні
c. Генетико-моделюючі
d. Скринінгові
*e. Проєктивні

136. У контексті психотерапевтичної допомоги первинне інтерв'ю необхідне для збору інформації про пацієнта. Яка рекомендована тривалість першого інтерв'ю?
a. 90 хв
b. 20 хв
*c. 50 хв
d. 15 хв
e. 30 хв

137. До якого рівня психологічної допомоги на етапі комплексного реагування після гострої фази надзвичайної ситуації належить соціально-психологічний супровід?
a. Четвертого
b. П’ятого
c. Третього
*d. Другого
e. Першого

138. Які симптоми належать до фази резистентності синдрому емоційного вигорання?
a. Переживання психотравмуючих подій, незадоволеність собою
*b. Редукція професійних обов'язків та емоційно-моральна дезадаптація
c. Відчуття "загнаності до клітки", тривога та депресія
d. Емоційна відстороненість та особистісна відстороненість
e. Емоційний дефіцит, психовегетативні та психосоматичні порушення

139. Робота медичного працівника, як правило, емоційно насичена та призводить до розвитку синдрому вигорання. Укажіть, що розуміють під "емоційним виснаженням" у контексті цього синдрому.
a. Розчарування результатами власної роботи
*b. Вичерпаність емоційних та фізичних ресурсів
c. Негативне ставлення працівника до колег по роботі
d. Зниження емоційного тонусу
e. Зникнення емоційності

140. Вкажіть систему наукових знань і профілактичних заходів, спрямованих на збереження та зміцнення психічного здоров'я населення.
a. Психологія
b. Психодіагностика
c. Психопрофілактика
d. Психотерапія
*e. Психогігієна

141. Визначте психотерапевтичні техніки, що характерні для психоаналітичного підходу.
a. Систематична десенсибілізація, імплозивна терапія, метод інструкцій, імітаційне навчання, рольовий тренінг
*b. Метод вільних асоціацій, тлумачення сновидінь, інтерпретація, аналіз опору, аналіз переносу
c. Щоденник думок, аргументи "за" та "проти", сократівський діалог, переоцінка фактів
d. Рефлективна техніка, техніка повторів, парадоксальна інтенція, дерефлексія, концентрування уваги на почуттях
e. Персональне знаходження позиції, зміщення перспективи, метод знаходження сенсу, дерефлексія

142. Для якого синдрому характерний симптом ехолалії?
a. Кататонічний ступор
b. Психоорганічний синдром
*c. Кататонічне збудження
d. Іпохондричний синдром
e. Маніакальний синдром

143. Як називається комплекс заходів, спрямований на максимально раннє виявлення початкових фаз нервово-психічних захворювань та їх своєчасне (раннє) активне лікування?
a. Третинна психопрофілактика
*b. Вторинна психопрофілактика
c. Психокорекція
d. -
e. Первинна психопрофілактика

144. Здобувач закладу вищої освіти отримав на іспиті першу низьку оцінку та дійшов висновку, що йому не вдасться скласти успішно іспити з інших предметів. Визначте тип когнітивної помилки.
a. Читання думок
b. Наклеювання ярликів
*c. Надмірне узагальнення
d. Персоналізація
e. Передбачення

145. Якому віку, згідно з психоаналітичною теорією З.Фройда, відповідає латентна стадія психосексуального розвитку людини?
a. 7-8 років
b. 1-2 роки
*c. 5-6 років
d. 2-3 роки
e. 3-5 років

146. Яка патологія є протипоказанням до застосування Eye Movement Desensitization and Reprocessing (EMDR)?
a. Депресія
b. ПТСР
c. Тривожний розлад
*d. Відшарування сітківки ока
e. Обсесивно-компульсивний розлад

147. Для якого виду порушень інтелектуальної діяльності людини характерне нерозуміння переносного змісту прислів'я?
a. Порушення уяви
b. Порушення мовлення
c. Порушення сприйняття
d. Порушення пам’яті
*e. Порушення мислення

148. Яка з нижченаведених шкал на визначення симптомів депресії заповнюється фахівцем, що має спеціальну підготовку в галузі психічного здоров'я?
a. HADS
b. PHQ-9
c. PDQ-5
d. Шкала А.Бека
*e. Шкала Монтгомері-Асберга

149. Яка психотерапія є першою лінією для інтеграції у життя та пошуку сенсу травматичного досвіду?
a. Розповідна експозиційна терапія
b. Когнітивно-реконструктивна пролонгована експозиція
c. Коротка еклектична психотерапія
*d. Наративна експозиційна терапія
e. Травма-фокусована психотерапія

150. Для якого стану дисгармонійного характеру доведеним методом терапії є діалектично-поведінкова терапія?
a. Обсесивно-компульсивного розладу
b. Вікових криз
c. Тривожно-депресивних розладів
d. Прокрастинації
*e. Межового розладу особистості

