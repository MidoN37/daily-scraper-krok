1. Лікар-стоматолог готується до останнього етапу пломбування зуба. Які інструменти йому знадобляться?
a. Фреза, поліри, екскаватор, штрипси
b. Фініри, гладилка, оклюзійний папір, штопфер
c. Штопфер, поліри, оклюзійний папір, штрипси
d. Фініри, поліри, оклюзійний папір, матриці
*e. Фініри, поліри, оклюзійний папір, штрипси

2. Яка кістка належить до кісток лицьового черепа?
a. Лобова
*b. Вилична (парна)
c. Клиноподібна
d. Тім'яна (парна)
e. Решітчата

3. Укажіть відбитковий матеріал, що належить до групи на основі окису цинку й евгенолу та використовується для отримання відбитків індивідуальною ложкою при повній відсутності зубів на щелепі.
a. Фторакс
b. Ypeen
c. Speedex
*d. Репін
e. Ортокор

4. Укажіть, чи можна накладати стискальну пов'язку або джгут при пораненні в шию та кровотечі з сонної артерії.
a. Так, можна. Але з боку кровотечі піднімається рука вгору, охоплюючи голову, та накладається пов'язка
b. Ні, не можна. Інакше буде гіпоксія мозку, що не сумісна з життям
*c. Так, можна. Але з протилежного боку кровотечі піднімається рука вгору, охоплюючи голову, та накладається пов'язка
d. Ні, не можна. Інакше буде механічна асфіксія, бо пов'язка накладається на усю шию
e. Так, можна. Але проводиться трахеотомія

5. Чоловік віком 40 років звернувся до лікаря-стоматолога для санації порожнини рота. Під час огляду виявлено каріозну порожнину в зубі 45 в межах плащового дентину світлого кольору, що легко знімається за допомогою екскаватора. З анамнезу відомо, що пацієнт відзначає больові відчуття під час вживання солодкого в ділянці цього зуба. Про який патологічний стан можуть свідчити ці результати обстеження?
a. Гострий поверхневий карієс
b. Хронічний середній карієс
c. Гострий глибокий карієс
d. Хронічний глибокий карієс
*e. Гострий середній карієс

6. Які лампи використовують для знезараження повітря та поверхонь у стоматологічному кабінеті?
*a. Бактерицидні
b. Розжарювання
c. Люмінесцентні
d. Світлодіодні
e. Фотополімерні

7. Що насамперед треба зробити у випадку потрапляння хімічної речовини в око під час надання першої допомоги?
a. Накласти пов'язку на уражене око
b. Закапати в уражене око очні краплі
*c. Промити уражене око чистою водою
d. Накласти антисептичну мазь
e. -

8. Лікар-стоматолог під час препарування каріозної порожнини ІІ класу за Блеком вибрав техніку тунельного методу. Який пломбувальний матеріал раціонально застосовувати в разі вибору цієї методики?
a. Макрофільний композит
b. Гібридний композит
c. Мікрофільний композит
d. Склоіономерний цемент
*e. Текучий композит

9. Дівчина віком 15 років скаржиться на біль та кровоточивість ясен під час вживання їжі та чищення зубів. Об'єктивно спостерігається: слизова оболонка ясен у ділянці нижніх і верхніх фронтальних зубів набрякла, гіперемована, має ціанотичний відтінок. Ясенні сосочки кровоточать від дотику, збільшені в розмірах і перекривають коронкові частини зубів на 1/3 їхньої висоти. На зубах верхньої та нижньої щелеп встановлена незнімна ортодонтична конструкція (брекет-система). Установіть попередній діагноз.
a. Катаральний гінгівіт
*b. Гіпертрофічний гінгівіт
c. Виразковий гінгівіт
d. Генералізований пародонтит
e. Фіброматоз ясен

10. Після використання стоматологічного інструментарію асистенту лікаря-стоматолога необхідно провести його дезінфекцію, передстерилізаційне очищення та cтерилізацію. Який режим стерилізації стоматологічних інструментів у сухожаровій шафі?
a. При температурі 160^oС - 120 хв
*b. При температурі 180^oС - 60 хв
c. При температурі 200^oС - 30 хв
d. При температурі 120^oС - 90 хв
e. При температурі 140^oС - 45 хв

11. Підліток віком 14 років звернувся до лікаря-стоматолога для планової санації. Під час стоматологічного огляду лікар виявив порушення крайового прилягання пломби в зубі 16. Яким інструментом проводять визначення крайового прилягання пломби?
a. Шпателем
*b. Зондом
c. Штопфером
d. Гладилкою
e. Екскаватором

12. Для проведення розширення кореневих каналів зуба 27 лікарю-стоматологу треба подати К-ример. Яким графічним символом позначено цей вид ендодонтичних інструментів?
a. Восьмикінцева зірочка
b. П'ятикінцева зірочка
c. Коло
*d. Трикутник
e. Квадрат

13. Які інструменти необхідно підготувати для проведення обстеження стоматологічного пацієнта?
a. Штопфер, дзеркало стоматологічне, пінцет
b. Екскаватор, гладилка, дзеркало стоматологічне
c. Зонд зубний зігнутий, шпатель, пінцет
d. Дзеркало стоматологічне, пінцет стоматологічний, екскаватор
*e. Зонд зубний зігнутий, дзеркало стоматологічне, пінцет стоматологічний

14. Одним із етапів проведення ендодонтичного лікування в постійних зубах є розширення кореневих каналів. Яким ендодонтичним інструментом проводиться розширення кореневих каналів?
*a. К-файлом
b. Пульпоекстрактором
c. Каналонаповнювачем
d. Плагером
e. Спредером

15. Назвіть відбитковий матеріал, що належить до силіконової групи і застосовується під час виготовлення металокерамічного мостоподібного протеза.
a. Ортокор
b. Редонт
*c. Speedex
d. Репін
e. Ypeen

16. Який препарат треба підготувати в разі виникнення гіпоглікемічної коми в пацієнта?
a. 0,05%-ий строфантину
b. 2,4%-ий розчин еуфіліну
c. 20 ОД інсуліну
*d. 40%-ий розчин глюкози
e. 0,5%-ий розчин дибазолу

17. Під час обстеження тринадцятирічного хлопчика лікар-стоматолог виявив прогнатичний прикус. До патології в якій площині належить цей прикус?
a. Мезіальній
*b. Сагітальній
c. Вертикальній
d. Орбітальній
e. Трансверзальній

18. Назвіть, з яких частин складається перший постійний моляр на верхній щелепі праворуч.
*a. Коронка, шийка, корінь
b. Ясна, корінь, пародонт
c. Коронка, корінь, альвеолярний відросток
d. Коронка, шийка, ясна
e. Корінь, пародонт, альвеолярний відросток

19. Під час оброблення каріозної порожнини лікар-стоматолог видаляє всі патологічно змінені тканини зуба. Що спричиняє зміну кольору коронки зуба після неякісного препарування каріозної порожнини?
a. Опік твердих тканин зуба
*b. Розм'якшений дентин насичується пігментами
c. Перегрів та запалення пульпи зуба
d. Запалення та пошкодження ясенного сосочка
e. Значне стоншення шару емалі

20. Пацієнту показано видалення зубів 21, 22 через загострення хронічного періодонтиту. Коронкові частини зубів 21, 22 зруйновані на 1/2. Який інструмент треба вибрати для видалення?
a. Кутовий елеватор
b. S-подібні щипці
c. Байонетні щипці
*d. Прямі щипці
e. Дзьобоподібні щипці

21. Пацієнтці віком 35 років встановлено діагноз: ерозія твердих тканин зубів 11, 21, 34, 35, 44, 45. Який матеріал треба підготувати для пломбування в цьому разі?
a. Композитний матеріал хімічної полімеризації
*b. Композитний матеріал світлової полімеризації
c. Амальгаму
d. Склоіономерний цемент
e. Силікатний цемент

22. Яка кількість коренів та кореневих каналів найчастіше спостерігається в нижньому першому і другому премолярах?
a. Два корені, один канал
*b. Один корінь, один канал
c. Один корінь, два канали
d. Два корені, два канали
e. Три корені, три канали

23. Під час лікування карієсу зуба 16 у підлітка віком 15 років для пломбування застосовано композитний матеріал, що має розмір частинок наповнювача 8-45 мкм. Який композитний матеріал застосовано для пломбування?
a. Мікрофільний
b. Гібридний
c. Мікрогібридний
*d. Макрофільний
e. Нанонаповнений

24. У стоматологічній клініці провели стерилізацію використаних інструментів паровим методом без індивідуального пакування. Ці інструменти склали на стерильних столах та накрили стерильними простирадлами. Скільки часу інструменти можуть зберігати свою стерильність у цьому разі?
a. 48 год
b. 24 год
*c. 6 год
d. 12 год
e. 9 год

25. Укажіть, яку першу допомогу необхідно надати потерпілому при переломі нижньої щелепи в ментальному відділі без зміщення.
a. Накласти стискальну пов'язку в ділянці поранення та скерувати потерпілого до щелепно-лицевого відділення
b. Накласти стискальну пов'язку в ділянці поранення та скерувати потерпілого до отоларингологічного відділення
*c. Накласти пращоподібну пов'язку та скерувати потерпілого до щелепно-лицевого відділення
d. Накласти пращоподібну пов'язку та скерувати потерпілого до отоларингологічного відділення
e. Накласти головну та стискальну пов'язки та скерувати потерпілого до отоларингологічного відділення

26. Що із нижченаведеного належить до загальної профілактики карієсу?
*a. Вживання таблеток фториду натрію
b. Полоскання ремінералізаційними розчинами
c. Раціональна гігієна порожнини рота
d. Герметизація фісур
e. Покриття поверхні зубів фторлаком

27. Під час препарування каріозних порожнин використовуються алмазні бори різного ступеня зернистості. Який колір має маркувальне кільце алмазного бору, призначеного для кінцевого полірування композиційних реставрацій?
a. Чорний
*b. Білий
c. Червоний
d. Синій
e. Зелений

28. Які інструменти використовують для оброблення твердих тканин зуба під час препарування каріозних порожнин?
a. Карборундові головки, фініри
*b. Кулясті бори, екскаватор
c. Кулясті бори, матриці
d. Карборундові головки, плагери
e. Кулясті бори, плагери

29. П'ятнадцятирічному хлопцю планується видалення зуба 14 за ортодонтичними показаннями. Коронка зуба збережена. Які щипці треба підготувати для видалення?
a. Прямі
b. Дзьобоподібні зі щічками, що сходяться
c. Байонетні
*d. S-подібні
e. Дзьобоподібні зі щічками, що не сходяться

30. До лікаря-стоматолога звернувся пацієнт, якому три тижні тому було видалено зуб, зі скаргами на наявність незакритого дефекту слизової оболонки в ділянці видаленого зуба. Об'єктивно спостерігається: порушення закриття лунки в місці видаленого зуба, розростання грануляцій, слизова оболонка в ділянці лунки синюшна. Про яке захворювання можуть свідчити ці ознаки?
a. Гострий остеомієліт
b. Хронічний періостит
c. Абсцес
d. Хронічний остеомієліт
*e. Хронічний альвеоліт

31. Пацієнт звернувся до лікаря-стоматолога зі скаргами на естетичний дефект переднього зуба. Після огляду встановлено діагноз: гострий середній карієс зуба 23 із локалізацією каріозної порожнини в пришийковій ділянці. Для якого класу каріозних порожнин за Блеком характерна ця локалізація дефекту?
a. ІV
*b. V
c. ІІ
d. І
e. ІІІ

32. У підлітка віком 17 років для пломбування карієсу зуба 16 лікар-стоматолог застосував амальгаму. Яким інструментом амальгамову масу вносять у підготовлену порожнину?
*a. Амальгамтрегером
b. Кюретою
c. Гладилкою
d. Екскаватором
e. Штопфером

33. Для постійного пломбування каріозної порожнини І класу за Блеком був використаний пломбувальний матеріал світлового затвердіння. Які компоненти входять до складу композитів світлового затвердіння?
a. Тільки порошок
b. Порошок-рідина
c. Паста-рідина
d. Паста-паста
*e. Тільки паста

34. Який найімовірніший шлях передачі вірусних гепатитів В, С та ВІЛ-інфекції в лікувально-профілактичних закладах у разі порушення правил асептики та санітарно-протиепідемічного режиму?
a. Повітряно-краплинний
*b. Парентеральний
c. Аліментарний
d. Контактний
e. Водний

35. Яка кислота і в якій концентрації використовується для протравлювання дентину та емалі в разі застосування адгезивної техніки пломбування каріозних порожнин?
a. 3%-ий розчин ортофосфорної кислоти
b. 5%-ий розчин полікарбонових кислот
c. 15%-ий розчин полікарбонових кислот
*d. 37%-ий розчин ортофосфорної кислоти
e. 10%-ий розчин ортофосфорної кислоти

36. Батьки шестимісячної дівчинки скаржаться на наявність сироподібного нальоту на слизовій оболонці щік та язика в дитини. Після огляду лікар-стоматолог встановив діагноз: гострий кандидозний стоматит. Який збудник викликає це захворювання?
a. Паличка Леффлера
*b. Дріжджоподібні гриби
c. Веретеноподібна паличка
d. Спірохета Венсана
e. Вірус герпесу

37. Під час виконання азопірамової проби протягом 1 хв на одному інструменті з усієї партії з'явилося фіолетово-бузкове забарвлення. Що потрібно зробити в цьому разі?
a. Простерилізувати всі інструменти, за винятком того, на якому виявилася позитивна азопірамова проба
b. Ополоснути інструмент дистильованою водою та висушити
*c. Здійснити повторне передстерилізаційне очищення всієї партії інструментів
d. Промити інструмент під проточною водою
e. Промити всю партію інструментів під проточною водою

38. Після використання ендодонтичного інструментарію помічник лікаря-стоматолога провів його дезінфекцію та передстерилізаційне очищення. Яка мета дезінфекції?
*a. Знищення патогенних та умовно-патогенних видів мікроорганізмів
b. Механічне знищення забруднень
c. Знищення умовно-патогенних видів мікроорганізмів
d. Знищення залишків лікарських препаратів
e. Знищення білкових, жирових забруднень

39. Виберіть метод лікування хронічного середнього карієсу тимчасового моляра в шестирічної дитини.
a. Ремінералізація
b. Видалення
*c. Пломбування
d. Герметизація
e. Протезування

40. У пацієнтки під час огляду виявлено глибоку каріозну порожнину на жувальній поверхні зуба 35 зі світлим розм'якшеним дентином. Зондування дна каріозної порожнини зуба дещо болюче. Який інструмент треба вибрати для некректомії?
a. Зонд
*b. Екскаватор
c. Алмазний бор
d. Гладилку
e. Штопфер

41. Чим треба закапати очі після їх промивання проточною водою у разі потрапляння стороннього тіла на слизову оболонку очей?
*a. 30%-м розчином альбуциду
b. 0,1%-м розчином перманганату калію
c. 1%-м розчином фурациліну
d. 0,0002%-м розчином кетаміну
e. 0,12%-м розчином хлоргексидину

42. Пацієнт звернувся до лікаря-стоматолога зі скаргами на біль у ділянці зуба верхньої щелепи праворуч. Після огляду встановлено попередній діагноз: гострий обмежений пульпіт зуба 14. Після проведеної ЕОД діагноз підтвердився. Які показники ЕОД характерні для гострого обмеженого пульпіту?
*a. 15-30 мкА
b. 60-70 мкА
c. 100 мкА
d. 30-40 мкА
e. 80-90 мкА

43. Пацієнтка звернулася до лікаря-стоматолога зі скаргами на неприємні відчуття в зубах нижньої щелепи від термічних та хімічних подразників. Об'єктивно спостерігається: у пришийковій ділянці зубів 35, 34, 44, 45 дефекти в межах дентину з гладкими, блискучими стінками, що сходяться під кутом. Який найімовірніший діагноз?
*a. Клиноподібний дефект
b. Ерозія емалі
c. Некроз твердих тканин
d. Системна гіпоплазія емалі
e. Гострий середній карієс

44. Дівчина віком 16 років під час тренування на спортивній секції отримала травму. Скаржиться на біль у ділянці нижньої щелепи праворуч. Під час огляду порушення цілісності шкірних покривів не виявлено, спостерігається незначний набряк у ділянці тіла нижньої щелепи праворуч, відкривання рота не обмежене. Яку невідкладну допомогу треба надати в цьому разі?
a. Призначити протинабрякову терапію
b. Обробити ділянку шкіри антисептиком
c. Застосувати слабодезінфікуючу мазь
d. Компрес 2-5%-им розчином натрію гідрокарбонату
*e. Холод на травмовану ділянку в перші 30 хв

45. Після стоматологічного прийому необхідно виконати повну обробку інструментів. Яка послідовність обробки використаного стоматологічного інструментарію?
a. Передстерилізаційне очищення, стерилізація, дезінфекція
b. Передстерилізаційне очищення, стерилізація
*c. Дезінфекція, передстерилізаційне очищення, стерилізація
d. -
e. Передстерилізаційне очищення, дезінфекція, стерилізація

46. Для дотримання санітарно-протиепідемічного режиму у стоматологічній клініці передбачено проведення генерального прибирання в комплексі заходів, спрямованих на попередження поширення інфекції. Укажіть, з якою кратністю проводиться цей вид прибирання.
a. У кінці робочої зміни
*b. 1 раз на тиждень
c. На початку робочої зміни
d. 1 раз на місяць
e. Щодня

47. Під час стоматологічного прийому пацієнт знепритомнів, почалися клонічні та тонічні судоми, спостерігається посилене пінисте слиновиділення, мимовільне сечовипускання та дефекація. Який стан, найімовірніше, виник у пацієнта?
a. Колапс
b. Анафілактичний шок
c. Гіпоглікемічна кома
*d. Епілептичний напад
e. Гіперглікемічна кома

48. Лікар-стоматолог планує провести обстеження первинного пацієнта. Для цього він просить асистента подати градуйований зонд. З якою метою лікар-стоматолог використовує цей інструмент?
a. Провести дослідження міжзубних сосочків
*b. Дослідити глибину зубо-ясенного прикріплення
c. Провести замірювання довжини вуздечки язика
d. Дослідити наявність каріозних порожнин на зубах нижньої щелепи
e. Дослідити наявність каріозних порожнин на зубах верхньої щелепи

49. Який комплекс заходів буде здійснювати асистент лікаря-стоматолога для знищення мікроорганізмів у рані та в патологічному осередку?
a. Асептику
*b. Антисептику
c. Стерилізацію
d. Дезінфекцію
e. Передстерилізаційне очищення

50. Укажіть, яке ускладнення може виникнути під час проведення операції видалення зубів нижньої щелепи.
*a. Перелом коронки або кореня зуба
b. Альвеоліт лунки зуба
c. Неврит нижньоальвеолярного нерва
d. Проштовхування зуба в гайморову пазуху
e. Відламування горба щелепи

51. Одним із найрозповсюдженіших та доступних засобів місцевої профілактики карієсу зубів у наш час треба вважати використання фторвмісних зубних паст. Яка найнижча межа норми фтору в питній воді?
*a. 0,5 мг/л
b. 2 мг/л
c. 0,3 мг/л
d. 1,2 мг/л
e. 1 мг/л

52. Що належить до допоміжного обладнання стоматологічного кабінету?
*a. Cтоматологічний рентген апарат
b. Стоматологічне крісло
c. Стоматологічний пересувний стілець
d. Стоматологічна установка
e. Рукомийник для миття рук

53. Під час стоматологічного прийому лікар одягнув нову медичну маску. Як часто треба змінювати маску?
a. Кожні 3 год
b. Кожні 6 год
c. Кожні 5 год
*d. Кожні 2 год
e. Кожні 4 год

54. Лікар-стоматолог під час профілактичного огляду запропонував пацієнту розжувати таблетку синього кольору, а потім сполоснути ротову порожнину. Для чого лікар проводить цю процедуру?
a. Виявлення запального процесу в яснах
b. Контролю крайового прилягання пломб на зубах
c. Виявлення запального процесу на слизовій оболонці ротової порожнини
d. Виявлення каріозних порожнин
*e. Контролю гігієнічних навичок пацієнта

55. На прийомі в лікаря-стоматолога через емоційне напруження та страх перед маніпуляцією пацієнт відчув дискомфорт, відчуття нудоти, запаморочення, шум у вухах, неясність зору, нестачу повітря, появу холодного поту, оніміння язика, губ, кінчика носа. Який невідкладний стан, найімовірніше, виник у пацієнта?
a. Анафілактичний шок
*b. Непритомність
c. Колапс
d. Асфіксія
e. Алергічна реакція

56. Вагітна жінка віком 26 років звернулася до лікаря-стоматолога для професійної гігієни порожнини рота. Які насадки треба підготувати для проведення завершального етапу видалення зубних відкладень?
*a. Гумові ковпачки
b. Флосети
c. Міжзубні йоржики
d. Міжзубні стимулятори
e. Мануальні скейлери

57. Який час перебування (експозиції) стоматологічного інструментарію в дезінфекційному розчині 3%-го хлораміну?
a. 90 хв
b. 30 хв
c. 50 хв
d. 45 хв
*e. 60 хв

58. Розуміння будови та функцій різних частин ясен допомагає лікарям-стоматологам в ефективному веденні лікування пацієнтів та догляду за здоров'ям порожнини рота. Укажіть, на які частини поділяють ясна.
a. Епітеліальні та базальні
b. -
c. Тверді та м'які
d. Внутрішні та зовнішні
*e. Прикріплені та вільні

59. У пацієнтки віком 26 років під час лікування гострого глибокого карієсу зуба 36 випадково була відкрита пульпова камера зуба. Який лікарський засіб треба підготувати в цьому разі?
a. Ізоляційну прокладку
b. Склоіономерний цемент
c. Пасту на основі миш'яку
*d. Одонтотропну пасту
e. Пасту на основі параформальдегіду

60. Пораненому надається допомога згідно з алгоритмом MARCH. Якою літерою позначено етап виявлення черепно-мозкових травм?
a. R
b. M
*c. H
d. A
e. C

61. Лікар-стоматолог проводить визначення індексу гігієни Федорова-Володкіної в дітей молодшого шкільного віку. Який розчин треба підготувати для проведення цієї процедури?
a. Фуксину
b. Еритрозину
*c. Йодисто-калієвий
d. Метиленового синього
e. Фурациліну

62. Назвіть відбитковий матеріал, що належить до альгінатної групи і використовується для виготовлення часткового знімного пластинкового протеза.
a. Ортокор
b. Протакрил
*c. Ypeen
d. Репін
e. Speedex

63. Який термін зберігання простерилізованих медичних виробів у стерилізаційних коробках з фільтром?
a. 28 діб
b. 3 доби
c. 16 діб
*d. 20 діб
e. 10 діб

64. Жінка віком 46 років звернулася до лікаря-стоматолога-хірурга для видалення зуба 16 зуба. Коронкова частина зуба збережена. Які щипці треба підготувати в цьому разі?
a. Прямі
b. Багнетоподібні коронкові
c. S-подібні ліві
d. Багнетоподібні кореневі
*e. S-подібні праві

65. Дівчина віком 17 років скаржиться на печіння та сухість слизової оболонки порожнини рота. Із анамнезу відомо, що пацієнтка хворіє на цукровий діабет протягом трьох років. Об'єктивно спостерігається: слизова оболонка щік суха, укрита білим нальотом, що легко знімається. Установлено діагноз: кандидозний стоматит. Яку мазь доцільно рекомендувати для лікування в цьому разі?
a. Преднізолонову
b. Еритроміцинову
c. Ланолінову
*d. Клотримазолову
e. Інтерферонову

66. Уявіть, що ви стали свідком надзвичайної ситуації та помітили постраждалого. Виберіть крок, згідно з алгоритмом MARCH, який є найпріоритетнішим до виконання?
a. Відновлення дихання
b. Накладання шини
c. Запобігання гіпотермії
*d. Зупинка кровотечі
e. Особиста безпека

67. У пацієнта діагностовано передпухлинний процес слизової оболонки порожнини рота. Лікар пояснив, що без належного лікування з часом він обов'язково призведе до розвитку раку. Який діагноз встановлено пацієнту?
a. Папіломатоз
*b. Обмежений гіперкератоз
c. Кератоакантома
d. Шкірний ріг
e. Лейкоплакія

68. Пацієнту віком 50 років на прийомі в лікаря-стоматолога потрапило стороннє тіло у верхні дихальні шляхи, що спричинило обтураційну асфіксію. Укажіть подальші дії лікаря, якщо дістати стороннє тіло неможливо.
a. Просимо пацієнта лягти на спину та проводимо штучну вентиляцію легень
b. Проводимо трахеотомію
c. Просимо пацієнта лягти на спину та проводимо непрямий масаж серця
*d. Проводимо поштовхи за Геймліхом
e. Проводимо інтубацію

69. Що треба підготувати для лікаря-стоматолога з метою видалення надлишків композитного матеріалу та для попереднього полірування приясенних ділянок реставрацій у ділянці переходу пломбувального матеріалу на емаль на контактних поверхнях зубів?
a. Полірувальні диски
b. Гумові головки
c. Фінішні алмазні бори
d. Полірувальні щітки
*e. Полірувальні штрипси

70. Для лікування карієсу І класу за Блеком у постійних зубах використовують амальгаму. Який складник амальгами підвищує пластичність матеріалу та забезпечує щільне крайове прилягання пломби?
a. Ртуть
b. Цинк
c. Срібло
*d. Мідь
e. Олово

71. Для хірургічної дезінфекції рук рекомендовано застосовувати засоби на основі спирту. Яка частка спирту має бути в дезінфікуючих розчинах?
a. 30%
b. 40%
c. 55%
d. 100%
*e. 65%

72. Дев'ятирічна дівчинка отримала опік шкіри обличчя оцтовою кислотою. Який розчин можна застосувати для нейтралізації травмуючої речовини в цьому разі після тривалого промивання ураженої ділянки водою?
*a. 2-5%-ий натрію гідрокарбонат
b. 0,05%-ий хлоргексидину біглюконат
c. 96%-ий етиловий спирт
d. 5%-ий спиртовий розчин таніну
e. 10%-ий розчин аміаку

73. Чим обумовлена поява трем та діастем між молочними зубами в період підготовки заміни їх на постійні?
a. Широкою коронковою частиною молочного зуба
b. Надмірним жувальним навантаженням
c. Подовженими комірковими відростками щелеп
d. Короткими комірковими відростками щелеп
*e. Ростом щелеп, більшим розміром зачатків постійних зубів

74. Яке положення треба надати пацієнту в разі стану непритомності?
a. На боці
*b. Тренделенбурга
c. На животі
d. Фаулера
e. Сімса

75. Для індивідуального догляду за порожниною рота лікар-стоматолог порекомендував семирічній дівчинці зубну пасту з мікроелементами та призначив курс ремінералізаційної терапії. Який із нижченаведених методів належить до екзогенної профілактики карієсу?
a. Уживання продуктів, багатих на кальцій та фтор
*b. Накладання фторвмісних лаків на поверхню зубів
c. Уживання морепродуктів
d. Додавання в їжу фторованої солі
e. Уживання таблеток фториду натрію

76. У чотирирічної дівчинки під час огляду лікар-стоматолог виявив каріозну порожнину на жувальній поверхні зуба 55 у межах плащового дентину з широким вхідним отвором. Дно та стінки каріозної порожнини щільні, пігментовані, під час зондування безболісні. Який матеріал найдоцільніше застосувати для пломбування?
a. Полікарбоксилатний цемент
*b. Склоіономерний цемент
c. Амальгаму
d. Цинк-фосфатний цемент
e. Силікофосфатний цемент

77. Під час профілактичного огляду пацієнта на ортопантомограмі в ділянці верхівки кореня зуба 12 виявлено осередок просвітлення кісткової тканини з нечіткими межами у вигляді язиків полум'я. Об'єктивно спостерігається: зуб змінений у кольорі, на яснах у ділянці проєкції верхівки кореня наявний рубець. Для якого захворювання характерна ця рентгенологічна картина?
a. Хронічний фіброзний періодонтит
*b. Хронічний гранулюючий періодонтит
c. Хронічний гіпертрофічний пульпіт
d. Хронічний гангренозний пульпіт
e. Хронічний гранулематозний періодонтит

78. На ортопантомограмі пацієнта, що звернувся для профілактичного огляду, виявлено осередок просвітлення округлої форми розміром до 5 мм у ділянці верхівки кореня зуба 34, кореневий канал якого частково заповнений пломбувальним матеріалом. З анамнезу відомо: раніше зуб 34 був ендодонтично лікований. Для якого захворювання характерні ці рентгенологічні ознаки?
*a. Хронічний гранулематозний періодонтит
b. Гострий дифузний пульпіт
c. Гострий серозний періодонтит
d. Хронічний фіброзний пульпіт
e. Хронічний гранулюючий періодонтит

79. Лікар-стоматолог проводить ендодонтичне лікування зуба 37. Який метод дослідження треба виконати для контролю якості проведеного лікування?
a. Бактеріологічне дослідження
*b. Рентгенологічне дослідження
c. Термопробу
d. Глибоке зондування
e. ЕОД

80. Лікар-стоматолог проводить ендодонтичне лікування першого премоляра верхньої щелепи. Який варіант рентгенологічного дослідження треба провести асистенту лікаря-стоматолога?
a. Панорамний рентген
b. Контрастний рентген
c. Прикусний рентген
d. Тривимірний рентген
*e. Прицільний рентген

81. Який інструментарій на ортопедичному прийомі використовує лікар-стоматолог для вигинання кламерів?
a. Зонд
b. Пінцет
*c. Крампонні щипці
d. Елеватор
e. Байонетні щипці

82. Асистент лікаря-стоматолога проводить рентгенологічне дослідження зубів 24, 25 та 26. Які з обстежуваних зубів мають найчастіше три корені?
a. Нижні моляри
b. Верхні ікла
c. Нижні премоляри
*d. Верхні моляри
e. Верхні премоляри

83. Під час профілактичного огляду дітей віком 8-12 років лікар-стоматолог іноді виявляє білі плями на вестибулярних поверхнях фронтальної групи зубів верхньої щелепи, що прорізалися з цими дефектами. Під час вітального фарбування плями не зафарбовуються. Про який імовірний діагноз свідчать ці ознаки?
a. Ерозія емалі
b. Некроз емалі
c. Гострий початковий карієс
*d. Гіпоплазія емалі
e. Гострий поверхневий карієс

84. До комплексної програми профілактики основних стоматологічних захворювань входить обстеження стану тканин пародонту. Який діагностичний індекс треба застосувати, щоб оцінити потребу в лікуванні захворювань тканин пародонту в дітей віком 15 років?
a. Індекс Рамф'єрда
b. OHІ-S (Гріна-Вермільйона)
c. PMA (Парма)
d. PІ (Рассела)
*e. CPITN (ВООЗ)

85. Пацієнтка скаржиться на самовільний наростаючий біль у ділянці нижньої щелепи праворуч, що посилюється під час накушування. З анамнезу відомо: тиждень тому було проведено лікування глибокого карієсу зуба 44. Об'єктивно спостерігається: вертикальна перкусія зуба 44 різкоболісна, ЕОД - 100 мкА, рентгенологічно виявлено нерівномірне розширення періодонтальної щілини в ділянці верхівки кореня зуба 44. Яка тактика надання допомоги?
a. Видалити зуб
b. Замінити пломбу
c. Видалити пломбу
*d. Розкрити порожнину зуба та кореневий канал
e. Провести корекцію пломби

86. Під час лікування карієсу пацієнту було встановлено пломбу з амальгами без ізоляційної прокладки. Яке ускладнення може розвинутися в цьому разі?
a. Вторинний карієс
b. Папіліт
c. Верхівковий періодонтит
d. Випадіння пломби
*e. Запалення пульпи

87. Пацієнт звернувся до лікаря-стоматолога зі скаргами на неприємні відчуття в зубі 46 під час вживання гарячого. Після огляду встановлено попередній діагноз: хронічний гангренозний пульпіт. Після проведеної ЕОД діагноз підтвердився. Який діапазон показників ЕОД характерний для хронічного гангренозного пульпіту?
a. 15-30 мкА
*b. 50-90 мкА
c. 30-40мкА
d. Більше 100 мкА
e. -

88. Яке з передракових захворювань слизової оболонки порожнини рота та червоної облямівки губ належить до факультативних передраків із низькою потенціальною злоякісністю?
a. Бородавчастий передрак червоної облямівки губ
b. Обмежений передраковий гіперкератоз червоної облямівки губ
*c. Папіломатоз піднебінний
d. Абразивний преканцерозний хейліт Манганотті
e. Еритроплакія Кейра

89. До лікаря-стоматолога звернулася пацієнтка віком 17 років зі скаргами на наявність глибокої каріозної порожнини в зубі. Після проведеного обстеження встановлено діагноз: гострий глибокий карієс зуба 26. Для проведення лікування асистент лікаря-стоматолога підготувала пасту на основі кальцію гідроксиду. Яка дія препарату?
*a. Протизапальна, одонтотропна
b. Антисептична, знеболювальна
c. Адгезивна, протизапальна
d. Седативна, адгезивна
e. Знеболювальна, седативна

90. Під час препарування каріозної порожнини в межах емалі використовують турбінні наконечники. Яку швидкість обертання бора може забезпечити цей наконечник?
a. 50000-100000 об/хв
b. 100000-200000 об/хв
c. 15000-20000 об/хв
*d. 300000-400000 об/хв
e. 20000-70000 об/хв

91. Після стоматологічного обстеження підлітка віком 16 років лікар-стоматолог встановив діагноз: хронічний фіброзний пульпіт зуба 36. Пацієнту проведено ендодонтичне лікування. Яким інструментом проводять видалення судинно-нервового пучка?
a. Римером
b. Плагером
c. Каналонаповнювачем
*d. Пульпоекстрактором
e. Спредером

92. Який інструмент використовують для механічного розширення кореневих каналів?
a. Спредер
b. Коренева голка
c. Каналонаповнювач
*d. Дрильбор
e. Плагер

93. На якому етапі пломбування каріозної порожнини композитним матеріалом світлової полімеризації треба проводити <<фінішне>> засвічування матеріалу?
*a. Після остаточного оброблення пломби
b. Після внесення останньої порції матеріалу
c. Після внесення кожної порції пломбувального матеріалу
d. Після шліфування пломби
e. Після формування пломби

94. Як називається методика ендодонтичного лікування зубів під час якої кореневу частину пульпи насичують речовинами, що глибоко дифундують, муміфікують і перетворюють її на септичний тяж або склоподібну масу?
*a. Імпрегнація
b. Екстирпація
c. Ремінералізація
d. Ампутація
e. Девіталізація

95. Пацієнту проводиться ендодонтичне лікування зуба 43. Для антисептичного оброблення та видалення ошурків з кореневого каналу використовується розчин гіпохлориту натрію. Яка концентрація цього антисептика використовується для іригації кореневого каналу?
a. 12%
b. 0,03%
*c. 3%
d. 6%
e. 9%

96. Лікар-стоматолог проводить лікування гострого глибокого карієсу зуба 27. Який метод дослідження можна застосувати для визначення рівня некректомії?
a. Термопробу
b. Метод трансілюмінації
c. ЕОД
d. Люмінесцентну діагностику
*e. Фарбування карієс-маркером

97. Під час ортопедичного прийому планується зняття відбитків щелеп. Укажіть, який інструментарій необхідний лікарю-стоматологу-ортопеду для отримання відбитка альгінатною масою.
a. Шпатель для замішування та стоматологічне скельце
b. Гумові рукавички та каталізатор для затвердіння
c. Блокнот для замішування та стоматологічне скельце
*d. Гумова колба та шпатель для замішування
e. Каталізатор та інгібітор

98. Після проведення дезінфекції та передстерилізаційного очищення медичний інструментарій є підготовленим до етапу стерилізації. Хто має право проводити стерилізацію медичних інструментів?
a. Будь-які працівники відділення
*b. Середній медичний персонал, який має відповідну підготовку
c. Медичний персонал, який пройшов інструктаж із техніки безпеки
d. Працівники, які пройшли навчання
e. Санітарки

99. Яка помилка під час пломбування каріозних порожнини може призвести до виникнення папіліту, гінгівіту, пародонтиту?
a. Неправильний вибір пломбувального матеріалу
*b. Відсутність контактного пункту
c. Неправильне накладання ізоляційної прокладки
d. -
e. Завищення висоти оклюзії на пломбі

100. Який з елементів будови скронево-нижньощелепного суглоба має еліпсоподібну форму, у 2-3 рази більший за суглобову головку, укритий хрящем, знаходиться на скроневій кістці?
a. Суглобова капсула
b. Суглобова головка
c. Суглобовий горбок
*d. Суглобова ямка
e. Внутрішньосуглобовий диск

101. У клініку хірургічної стоматології звернувся пацієнт для видалення зуба 13. Які щипці треба приготувати лікарю-стоматологу-хірургу для проведення цієї операції?
a. Зігнуті по ребру із щічками, що змикаються
b. S-подібні
c. Багнетоподібні
d. Зігнуті по ребру із щічками, що не змикаються
*e. Прямі

102. Пацієнтка віком 18 років звернулася до лікаря-стоматолога зі скаргами на відчуття оскомини на зубах верхньої щелепи протягом двох тижнів. Під час огляду в пришийковій ділянці зубів 11 та 21 виявлено білі плями з матовим відтінком та нечіткими контурами, що інтенсивно сприймають барвники. Що треба підготувати для проведення лікування?
*a. Ремінералізаційні розчини
b. Композитний матеріал
c. Нітрат срібла для імпрегнації
d. Муміфікуючу пасту
e. Антисептичні розчини

103. Після стоматологічного прийому необхідно провести стерилізацію медичних виробів, у конструкції яких використовуються термолабільні матеріали. Який метод стерилізації доцільно застосувати?
a. Повітряний
b. -
c. Кип'ятіння
d. Паровий
*e. Хімічний

104. До лікаря-стоматолога звернувся пацієнт віком 40 років зі скаргами на виникнення післяопераційної чутливості в ділянці зуба 21 після проведення значної реставрації. Який препарат треба приготувати асистенту для усунення чутливості твердих тканин зубів?
a. Ормокер
b. Кондиціонер
*c. Десенситайзер
d. Пасту з тимолом
e. Компомер

105. Під час обстеження порожнини рота пацієнта було виявлено, що внаслідок звуження верхньої зубної дуги щічні горбки нижніх бічних жувальних зубів розташовані назовні від однойменних верхніх, фронтальні зуби змикаються правильно. Який прикус має пацієнт?
a. Прогнатичний
b. Прогенічний
c. Глибокий
*d. Перехресний
e. Відкритий

106. Стоматологічне дзеркало застосовують для огляду порожнини рота. Яке зображення дає поверхня дзеркала?
a. Пряме, зменшене, дійсне
*b. Пряме, збільшене, уявне
c. Обернене, збільшене, дійсне
d. Пряме, зменшене, уявне
e. Обернене, збільшене, уявне

107. У пацієнта діагностовано дефект коронкової частини зуба 34, що відповідає ІІ класу каріозних порожнин за Блеком. Визначте топографічне розміщення каріозної порожнини на поверхні зуба в цьому разі.
a. Різальний край
*b. Контактна поверхня
c. Пришийкова ділянка
d. Жувальна поверхня
e. Контактна поверхня з ураженням різального краю

108. Лікар-стоматолог проводить лікування хронічного середнього карієсу зуба 11. Пломбування каріозної порожнини буде здійснюватися композитним матеріалом світлового твердіння. Яка лампа необхідна для роботи з композитними матеріалами світлового твердіння?
a. Солюксова
b. Кварцева
*c. Фотополімерна
d. Світлодіодна
e. Люмінесцентна

109. Яку назву має хейліт, спричинений підвищеною чутливістю червоної облямівки губ до інсоляції?
a. Метеорологічний
*b. Актинічний
c. Атопічний
d. Ексфоліативний
e. Екзематозний

110. На терапевтичному прийомі лікар-стоматолог використовує алмазні бори, що відрізняються за розміром робочої частини, властивостями алмазу, щільністю посадки алмазного зерна. Який середній розмір зерна в алмазного бора з червоним маркуванням?
a. 180 мкм
*b. 50 мкм
c. 100 мкм
d. 135 мкм
e. 30 мкм

111. Пацієнту з гострим періодонтитом зуба 47 проведено інфільтраційну анестезію в ділянці набряклих тканин навколо зуба. Після введення анестетика пацієнт не відчув змін. Чому ефект знеболювання не настав?
a. Лікування не потребує знеболювання
b. Алергічна реакція на анестетик
c. -
d. Недостатня кількість введеного препарату
*e. Неправильно вибраний вид анестезії

112. Вагітна жінка віком 25 років скаржиться на появу білих плям на передніх зубах верхньої щелепи, що з'явилися на п'ятому місяці вагітності. Для диференційної діагностики захворювання лікар вирішив провести кольоровий тест. Який барвник треба підготувати для проведення тесту?
a. 0,2%-ий розчин хлоргексидину
b. Йодинол
*c. 2%-ий розчин метиленового синього
d. Йодовмісний розчин Шіллера-Писарєва
e. 2%-ий розчин фтористого натрію

113. Яку температуру застосовують під час стерилізації паровим методом?
a. 135-155^oC
b. 200-220^oC
c. 170-200^oC
d. 155-170^oC
*e. 110-134^oC

114. Пацієнт скаржиться на постійний ниючий біль у ділянці видаленого зуба 46, неприємний запах з рота. З анамнезу відомо, що п'ять днів тому проведено видалення зуба 46. Об'єктивно спостерігається: комірка видаленого зуба виповнена залишками згустка сірого кольору, слизова оболонка набрякла, гіперемована. Який найімовірніший діагноз?
a. Невропатія трійчастого нерва
b. Гострий остеомієліт
*c. Гострий альвеоліт
d. Гострий періостит
e. Хронічний остеомієліт

115. Під час роботи виїзної стоматологічної станції проводилося лікування карієсу зубів у дітей молодших класів. Який пломбувальний матеріал використовується під час застосування АRT-методики лікування карієсу в дітей?
a. Композит хімічної полімеризації
b. Силікатний цемент
c. Компомер
d. Текучий композит
*e. Склоіономерний цемент

116. Пацієнт віком 27 років звернувся до лікаря-стоматолога зі скаргами на випадіння пломби та наявність великої каріозної порожнини в зубі 37. З анамнезу відомо, що раніше в зубі було проведено ендодонтичне лікування. Для відновлення анатомічної форми зуба лікар вирішив застосувати методику <<сендвіч-техніки>>. Які матеріали потрібно підготувати асистенту лікаря-стоматолога для пломбування каріозної порожнини?
a. Текучий композит та компомер
*b. Композит та склоіономерний цемент
c. Композит та силікофосфатний цемент
d. Компомер та силікатний цемент
e. Текучий композит та силікатний цемент

117. Ротова порожнина є початком травної системи і складається з присінка та власне порожнини рота. Укажіть межі власне порожнини рота.
a. Зверху та знизу - альвеолярний відросток, вкритий слизовою оболонкою, спереду - присінок, з боків - слизова оболонка щік
b. Зверху - тверде піднебіння, знизу - м'язи дна порожнини рота, спереду - альвеолярний відросток, з боків - щоки
c. Зверху та знизу - присінок ротової порожнини, спереду - язик та зуби, з боків - ясна та зуби
d. Зверху - вуздечка верхньої губи, знизу - вуздечка нижньої губи, спереду - зуби, знизу - язик
*e. Зверху - тверде та м'яке піднебіння, знизу - язик та дно порожнини рота, спереду та з боків - ясна та зуби

118. Пацієнтка звернулася до лікаря-стоматолога зі скаргами на естетичний дефект. Під час огляду виявлено, що зуб 11 змінений у кольорі (рожево-фіолетового відтінку). З анамнезу відомо: зуб був раніше ендодонтично лікований. Яка помилка під час едодонтичного лікування може спричинити ці наслідки?
*a. Неправильний вибір пломбувального матеріалу
b. Виведення пломбувального матеріалу за верхівку кореневого каналу
c. Недостатнє механічне оброблення кореневого каналу
d. Травма периапікальних тканин
e. Перфорація стінки кореневого каналу

119. Пацієнту віком 25 років проводять пломбування зубів 44, 45 та 46. Для ізоляції відпрепарованих порожнин від ротової рідини використовують тонкий квадрат з латексу. За допомогою якого інструмента зроблено отвори для ізоляції зубів?
a. Щипці для накладання кламерів
b. Крампонні щипці
*c. Щипці-пробійник
d. Щипці-затискачі
e. Байонетні щипці

120. До устаткування стоматологічного кабінету належить електричний мікромотор. Який діапазон регулювання швидкості обертання бора має електричний мікромотор?
*a. Від 1000 до 40000 об/хв
b. -
c. Від 100000 до 300000 об/хв
d. Від 50000 до 100000 об/хв
e. Від 100 до 1000 об/хв

121. Назвіть блок стоматологічної установки, до складу якого входять скейлер та наконечники.
*a. Блок інструментів
b. Стоматологічне крісло
c. -
d. Блок управління
e. Освітлювальний блок

122. Назвіть поверхню зуба, на якій найчастіше для профілактики карієсу проводять герметизацію?
a. Контактна
b. Оральна
*c. Жувальна
d. Вестибулярна
e. -

123. На якому тижні вагітності починається мінералізація зачатків перших молочних зубів?
*a. 17-му
b. 30-му
c. 23-му
d. 6-му
e. 9-му

124. Укажіть, яке ускладнення може виникнути в пацієнта після операції з видалення зуба.
a. Потрапляння зуба в дихальні шляхи
b. Ушкодження зуба-антагоніста
c. Вивих нижньої щелепи
*d. Альвеоліт лунки зуба
e. Проштовхування зуба в м'які тканини

125. Під час профілактичного огляду пацієнту проводили оцінку гігієнічного стану порожнини рота за допомогою фарбування жувальними таблетками. Окрім зубних відкладень на вестибулярній поверхні зубів 42, 43 виявлено плями, що зафарбувалися барвником. Про який патологічний стан можуть свідчити ці результати обстеження?
a. Гострий поверхневий карієс
b. Ерозія емалі
c. Гіпоплазія емалі
*d. Гострий початковий карієс
e. Хронічний поверхневий карієс

126. Лікар-стоматолог-хірург планує видалення зуба пацієнту через загострення хронічного періодонтиту. Лікар просить подати йому багнетоподібні щипці. Який зуб планується видаляти?
a. 26 зі збереженою коронковою частиною
b. 36 зі зруйнованою коронковою частиною
c. 33 зі збереженою коронковою частиною
*d. 16 зі зруйнованою коронковою частиною
e. 46 зі збереженою коронковою частиною

127. Пiд час огляду порожнини рота дванадцятирічної дівчинки виявлено, що верхнi фронтальнi зуби повнiстю перекривають нижнi. Бiчнi зуби в сагiтальнiй i трансверзальнiй площинах змикаються в межах норми. Установлено дiагноз: глибокий прикус. Порушенням яких функцiй супроводжується ця аномалiя?
a. Вiдкушування їжi, дихання
b. Дихання, порушення дикції
c. Жування, ковтання
d. Дихання, ковтання
*e. Відкушування їжі, вимова звуків

128. До лікаря-стоматолога звернувся хлопець віком 18 років зі скаргами на випадіння зуба 11 після отриманої травми годину тому. Було вирішено зуб помістити у власну комірку альвеолярного відростка та провести шинування. Як називається ця операція?
a. Імплантація
b. Ампутація
*c. Реплантація
d. Трансплантація
e. Гемісекція

129. На ортопантомограмі пацієнта, що звернувся для профілактичного огляду, виявлено нерівномірне розширення періодонтальної щілини в ділянці верхівки кореня зуба 35. Скарг немає, перкусія і термопроба негативні, раніше зуб 35 був лікований з приводу глибокого карієсу. Для якого захворювання характерні ці рентгенологічні ознаки?
a. Гострий дифузний пульпіт
*b. Хронічний фіброзний періодонтит
c. Хронічний фіброзний пульпіт
d. Хронічний гранулюючий періодонтит
e. Гострий серозний періодонтит

130. Після використання стоматологічного інструментарію була проведена його дезінфекція та передстерилізаційне очищення. Яка мета передстерилізаційного очищення?
a. Знищення патогенних видів мікроорганізмів
*b. Видалення білкових, жирових та механічних забруднень
c. Знищення вірусів
d. Знищення всіх видів мікроорганізмів
e. Знищення умовно-патогенних видів мікроорганізмів

131. Для яких маніпуляцій використовують спредер під час ендодонтичного лікування?
a. Вертикальної конденсації гутаперчевих штифтів у кореневому каналі
b. Розпломбування кореневих каналів під час повторного ендодонтичного лікування
c. Внесення пломбувального матеріалу в кореневий канал
d. Горизонтальної конденсації гутаперчевих штифтів у кореневому каналі
*e. Латеральної конденсації гутаперчевих штифтів у кореневому каналі

132. Укажіть назву частини порожнини рота, що обмежена губами і щоками зовні та зубами і яснами зсередини.
a. Слизова оболонка рота
*b. Присінок порожнини рота
c. Власне порожнина рота
d. Ретромолярна ділянка
e. Перехідна складка рота

133. Перед початком прийому пацієнта лікар-стоматолог провів оброблення рук із метою видалення та знищення транзиторної патогенної та умовно-патогенної мікрофлори. Яку назву має оброблення, що попереджає розповсюдженню інфекції через руки?
a. Миття рук
b. -
*c. Гігієнічна обробка рук
d. Стерилізація рук
e. Хірургічна обробка рук

134. Як називається патологічний процес, що розвивається після прорізування зубів і характеризується демінералізацією та руйнуванням твердих тканин зуба із подальшим утворенням дефекту у вигляді порожнини.
*a. Карієс
b. Пульпіт
c. Остеомієліт
d. Періодонтит
e. Пародонтит

135. Одним із етапів препарування каріозної порожнини є некректомія розм'якшеного дентину. Який інструмент треба підготувати для проведення цього етапу препарування?
a. Фінір
b. Полір
c. Карборундова головка
*d. Твердосплавний бор
e. Алмазний бор

136. Укажіть, за допомогою якої групи матеріалів лікарю-стоматологу найдоцільніше зняти відбиток для виготовлення металокерамічної коронки.
a. Композитних матеріалів
*b. Силіконових відбиткових матеріалів
c. Термопластичних мас
d. Альгінатних відбиткових матеріалів
e. Гіпсу медичного

137. Яка помилка, що виникла під час препарування каріозної порожнини, може викликати виникнення вторинного карієсу?
a. Перфорація стінки каріозної порожнини
b. Перфорація дна каріозної порожнини
c. Ушкодження бором прилеглих зубів
d. Обламування стінки каріозної порожнини
*e. Недостатнє препарування

138. Під час препарування каріозної порожнини лікар повинен працювати з перервами за відповідної кількості обертів бора та його охолодження. Яке ускладнення виникає у разі недотримання цієї рекомендації?
a. Швидке зношування наконечника
*b. Запалення або загибель пульпи
c. Швидке затуплення борів
d. Збільшення пилу у повітрі
e. Ушкодження прилеглих зубів

139. Під час огляду семирічної дівчинки лікар-стоматолог виявив на присінкових поверхнях зубів 11, 21, 31, 41 і на горбиках зубів 16, 26, 36, 46 темні плями. З анамнезу відомо, що зуби прорізалися ураженими. Лікар встановив діагноз: флюороз. Надлишок якого хімічного елемента в питній воді буде причиною виникнення цього захворювання?
a. Йоду
*b. Фтору
c. Заліза
d. Фосфору
e. Кальцію

140. У пацієнта віком 45 років лікар-стоматолог діагностував гострий обмежений пульпіт зуба 44. Об'єктивно спостерігається: порожнина рота санована, гігієна в задовільному стані. З анамнезу відомо: пацієнт соматично здоровий. Що є протипоказанням до лікування пульпіту біологічним методом у цьому разі?
*a. Вік понад 30-35 років
b. Соматичні захворювання
c. Стан гігієни порожнини рота
d. Вік понад 18-20 років
e. Інтенсивність каріозного процесу

141. Під час стоматологічного обстеження підлітку віком 16 років встановлено діагноз: хронічний фіброзний пульпіт зуба 36 та проведено ендодонтичне лікування. Який ендодонтичний інструмент застосовують під час пломбування кореневих каналів?
a. U-файл
b. Пульпоекстрактор
*c. Каналонаповнювач
d. К-ример
e. К-файл

142. Як, за перебігом, називається карієс, що супроводжується множинним ураженням практично всіх зубів, часто в одному зубі виникають 2-3 каріозні порожнини?
a. Рецидивним
b. Гострим
c. Ускладненим
*d. Квітучим
e. Хронічним

143. Скільки зубів має повний сформований тимчасовий прикус?
a. 24
b. 18
*c. 20
d. 12
e. 32

144. Лікар-стоматолог проводить пломбування каріозної порожнини ІІ класу за Блеком. У каріозну порожнину після нанесення адгезивної системи потрапила кров. Яка тактика в цьому разі?
a. Промити та висушити каріозну порожнину, нанести адгезив
*b. Повторне кислотне протравлювання емалі та дентину та нанесення адгезиву
c. Обробити каріозну порожнину 3%-м перекисом водню, нанести адгезив
d. Провести повторне протравлювання дентину, нанести адгезив
e. Обробити каріозну порожнину спиртом, нанести адгезив

145. Чоловік віком 67 років звернувся до лікаря-стоматолога для видалення коренів зубів 37 та 36. Пацієнту планується проведення аплікаційної анестезії перед проведенням провідникової анестезії. Яка концентрація розчину лідокаїну використовується для аплікаційної анестезії?
a. 15%
*b. 10%
c. 20%
d. 30%
e. 25%

146. Яку пробу треба виконати для контролю якості передстерилізаційного очищення стоматологічного інструментарію від залишків крові?
*a. Амідопіринову
b. Тетрациклінову
c. -
d. Фенолфталеїнову
e. З Суданом ІІІ

147. У пацієнта виявлено каріозну порожнину, розташовану на різальному краї різця, що утворилася через стирання емалі і оголення дентину. До якого класу за класифікацією Блека належить ця каріозна порожнина?
*a. VI
b. IV
c. I
d. II
e. III

148. Які антисептики належать до групи окисників?
a. Хлорамін Б, хлоргексидину біглюконат
*b. Перекис водню, калію перманганат
c. Мурашина кислота, борна кислота
d. Фурацилін, фуразолідон
e. Карболова кислота, соляна кислота

149. Пацієнт скаржиться на біль та рухомість верхньої щелепи, кровотечу з носа. Об'єктивно спостерігається: рухомість верхньої щелепи, подовження середньої третини обличчя, кровотеча з носа, нудота, блювання, крововилив у кон'юнктиву. Яке травматичне ушкодження виникло?
a. Вивих нижньої щелепи
b. Перелом нижньої щелепи
*c. Перелом верхньої щелепи
d. Перелом зуба
e. Вивих верхньої щелепи

150. Потерпілий внаслідок дорожньо-транспортної пригоди отримав черепно-мозкову травму та перелом щелепи. Як здійснити тимчасову зупинку сильної кровотечі в щелепно-лицьовій ділянці?
a. Надати пацієнту положення з опущеною головою
b. Накласти міхур з льодом
c. Накласти холодний компрес
d. Накласти джгут
*e. Притиснути загальну сонну артерію

