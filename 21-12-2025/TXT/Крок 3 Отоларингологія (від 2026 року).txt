1. Під час огляду пацієнта, якого шпиталізовано після побиття, виявлено утруднення носового дихання та деформацію піраміди носа. До побиття пацієнт не скаржився на носове дихання. На яке дослідження доцільно відправити пацієнта для підтвердження діагнозу: перелом кісток носа?
a. МРТ голови
b. Ендоскопічне дослідження порожнин носа
*c. Рентгенографію кісток носа
d. Риноманометрію
e. Рентгенографію придаткових пазух носа

2. Пацієнтка віком 38 років скаржиться на гнійні виділення з лівої половини носа, підвищення температури тіла до 37,5^oС. Із анамнезу відомо, що хворіє протягом тижня, захворювання пов’язує з перенесеною вірусною інфекцією, під час якої спостерігалися такі симптоми: підвищення температури тіла до 38,8^oС, біль у горлі, рясні виділення з носа. На 5-й день температура тіла знизилася, пацієнтка відчула покращення. На 8-му добу загальний стан різко погіршився - знову підвищилася температура тіла до фебрильних значень та з’явилися гнійні виділення з носа. Об’єктивно спостерігається: болючість під час пальпації в ділянці лівої щоки. Під час риноскопії виявлено: слизова оболонка лівої половини порожнини носа гіперемована, набрякла, у лівому середньому носовому ході - смужка гною. Який найімовірніший діагноз?
a. Абсцес носової передгородки
*b. Гострий лівобічний бактеріальний верхньощелепний риносинусит
c. Гострий вірусний риносинусит
d. Одонтогенний лівобічний верхньощелепний риносинусит
e. Гострий лівобічний бактеріальний фронтальний риносинусит

3. Пацієнта віком 35 років шпиталізовано у стані вираженого оглушення. Збір анамнезу утруднений через тяжкий загальний стан пацієнта. Об'єктивно спостерігається: пульс - 106/хв, ЧД - 26/хв, сатурація - 94%, температура тіла - 38,2^oС. Наявна ригідність потиличних м’язів та позитивний симптом Керніга з обох боків. З лівого вуха витікають виділення з неприємним запахом, після туалету вуха виявляється крайова перфорація в ненатягнутій частині барабанної перетинки. Який найімовірніший діагноз?
a. Гостре порушення мозкового кровообігу
b. Лівобічний хронічний епітимпаніт, лівобічний лабіринтит
c. Хвороба Меньєра
d. Отосклероз
*e. Лівобічний хронічний середній отит, менінгіт

4. Укажіть місце відкриття співустя лобової пазухи.
*a. Середній носовий хід
b. Верхній носовий хід
c. -
d. Нижній носовий хід
e. Загальний носовий хід

5. Пацієнт віком 40 років скаржиться на біль у ділянці лоба, закладеність носа, гнійні виділення з носа. Із анамнезу відомо, що хворіє впродовж 5-ти днів, захворювання пов’язує з перенесеним нежитем. Під час передньої риноскопії спостерігається: гіперемія та набряк слизової оболонки в ділянці лівого середнього носового ходу, там же гнійна смужка. За результатами рентгенологічного дослідження виявлено: затемнення лівої лобової пазухи. Який найімовірніший діагноз?
a. Лівобічний гострий гнійний сфеноїдит
*b. Гострий бактеріальний фронтальний риносинусит
c. Загострення лівобічного гнійного фронтиту
d. Гострий лівобічний гнійний гемісинусит
e. Лівобічний гострий гнійний етмоїдит

6. Пацієнт віком 27 років скаржиться на виражений біль у лівому крилі носа, набряк тканин, що розповсюджується на щоку та нижню повіку з лівого боку, підвищення температури тіла до 38,1^oС. Із анамнезу відомо, що хворіє протягом 2-х днів. Об'єктивно спостерігається: шкіра в ділянці зовнішнього носа ліворуч інфільтрована, гіперемована, напружена, різко болюча під час пальпації. Який найімовірніший діагноз?
a. Бешиха зовнішнього носа
b. Реактивний набряк повіки
c. Сикоз присінка носа
d. Тромбоз кавернозного синуса
*e. Фурункул носа

7. Мати чотирирічної дівчинки скаржиться на те, що дитина погано дихає носом, постійно ходить із відкритим ротом, має частий нежить, хропіння та зупинки дихання вночі. Об’єктивно спостерігається: згладжені носогубні складки, напіввідкритий рот, змінений прикус. Під час ендоскопічного огляду носа виявлено: слизова оболонка набрякла, глотковий мигдалик повністю перекриває хоани. Який найімовірніший діагноз?
a. Гострий тонзилофарингіт
*b. Гіпертрофія глоткового мигдалика III ступеня
c. Хронічний назофарингіт
d. Гіпертрофія глоткового мигдалика I ступеня
e. Гіпертрофія глоткового мигдалика II ступеня

8. Пацієнт віком 32 роки, спортсмен, скаржиться на помірний біль та виражену набряклість лівої вушної раковини, слух не погіршений. Із анамнезу відомо, що початок захворювання пов'язує з отриманням травми під час змагань кілька годин тому. Об'єктивно спостерігається: вушна раковина ліворуч значно потовщена, збільшена, шкіра має ціанотичний відтінок, під час пальпації відзначається флюктуація. Який найімовірніший діагноз?
*a. Отогематома
b. Забій м’яких тканин
c. Хондроперихондрит
d. Абсцес
e. Бешихове запалення

9. Пацієнтка віком 55 років скаржиться на задишку під час незначного фізичного навантаження, захриплість. Із анамнезу відомо, що появу цього стану пов’язує із перенесеною тотальною тиреоїдектомією рік тому. Об'єктивно спостерігається: втягування міжреберних проміжків на вдиху. ЧД - 24/хв, голос практично відсутній. Під час ларингоскопії виявлено: слизова оболонка - рожева, без набряку, голосова щілина звужена, складки сірі, розташовані парамедіально, нерухомі. Який найімовірніший діагноз?
*a. Парез зворотного гортаного нерва
b. Гранулематоз Вегенера
c. Посттравматична деформація гортані
d. Парез верхнього гортанного нерва
e. Органічний центральний параліч гортані

10. Пацієнт віком 47 років скаржиться на хропіння, періодичні в’язкі виділення, що затікають із носоглотки. Із анамнезу відомо, що скарги з’явилися 5-6 місяців тому, пов’язує зі зміною роботи - працює на будівництві, часто переохолоджується. Неодноразово звертався до сімейного лікаря, лікувався судинозвужувальними краплями у ніс, протизастудними комплексними препаратами. Покращення стану після лікування короткочасне. Об’єктивно спостерігається: носове дихання утруднене з обох боків, нюх - знижений, носова перегородка - по середній лінії, слизова оболонка носа - застійно-рожева, набрякла, після анемізації - скорочується. Виділення мутні жовтуваті, переважно в задніх відділах носової порожнини. Який найімовірніший діагноз?
a. Хронічний неалергічний риніт
*b. Хронічний риносинусит без поліпозу носа
c. Алергічний риніт (холодова алергія)
d. Гострий рецидивуючий риносинусит
e. Хронічний назофарингіт

11. Пацієнтка віком 24 роки скаржиться на жовто-зелені виділення з лівої половини носа з неприємним запахом, відчуття тиску в ділянці лівої щоки. Із анамнезу відомо, що хворіє впродовж 10-ти днів, приблизно 3 тижні тому успішно пролікувалася з приводу лівобічного гаймориту. Об'єктивно спостерігається: загальний стан задовільний, температура тіла - 37,5^oC) Під час огляду ротової порожнини виявлено каріознозмінений 2-й моляр з лівого боку. Під час риноскопії спостерігається: у середньому  носовому ході з лівого боку - гнійні виділення з неприємним запахом, слизова оболонка носа - гіперемована, набрякла. Який найімовірніший діагноз?
a. Алергічний риніт
*b. Одонтогенний верхньощелепний синусит
c. Антрохоанальний поліп
d. Стороннє тіло в носовій порожнині
e. Вазомоторний риніт

12. Пацієнтка віком 49 років захворіла раптово, коли вночі з’явився виражений головний біль, який не знімався анальгетиками. На ранок пацієнтка відзначила прогресуюче зниження зору та набряк шкіри навколо очей. Із анамнезу відомо, що протягом 7-ми років хворіє на хронічний риносинусит із періодичними загостреннями. Об'єктивно спостерігається: стан тяжкий, рівень свідомості - сопор, АТ - 160/90 мм рт. ст., температура тіла - 39,2^oС, обличчя пастозне, різко виражений птоз повік, наявний двобічний екзофтальм, двобічна офтальмоплегія, хемоз і крововиливи в кон’юнктиву. Виявлено ригідність потиличних м’язів та слабко позитивний симптом Керніга з обох боків. Лице без чітких асиметрій. Активні рухи в кінцівках ослаблені, без чіткої різниці боків. Тонус дифузно знижений. Рефлекси кінцівок торпідні D=S. На больові подразники реакція послаблена. Під час люмбальної пункції отримано 5 мл білуватого мутного ліквору. Встановлено діагноз: гострий бактеріальний пансинусит. Які ускладнення виникли у пацієнтки?
a. Гнійний менінгоенцефаліт. Флегмона орбіти
b. Двобічний ретробульбарний абсцес
c. Гнійний менінгоенцефаліт. Набряк Квінке
*d. Гнійний менінгоенцефаліт. Двобічний тромбоз кавернозного синуса
e. Двобічний тромбоз кавернозного синуса. Абсцес фронтальної долі головного мозку

13. У п'ятирічного хлопчика спостерігаються такі симптоми: відмовляється від їжі, важко ковтає, голос гугнявий, мовлення нерозбірливе. Із анамнезу відомо, що дитина нещодавно перехворіла на ГРВІ. Об'єктивно виявлено: голова дещо відкинута назад і нахилена вліво, глотка гіперемована, на задній стінці ліворуч відзначається пухлиноподібне утворення, м’яке та болюче на дотик, що переходить у носоглотку. Температура тіла - 38,5^oC) Шийні лімфатичні вузли набряклі та болючі. Який найімовірніший діагноз?
a. Інфекційний мононуклеоз
b. Лівобічний паратонзилярний абсцес
*c. Заглотковий абсцес
d. Аденоїдні вегетації
e. Гострий катаральний тонзиліт

14. Мати семирічного хлопчика скаржиться на те, що в її дитини постійний нежить, відсутнє дихання носом, вночі дитина спить із відкритим ротом і хропить, часом на ранок відзначається блювання. Із анамнезу відомо, що протягом останніх 3-х місяців дитина тричі хворіла на гострий гнійний середній отит. Об'єктивно спостерігається: відкритий рот, згладження носогубної складки. Під час орофарингоскопії виявлено: прикус деформований, готичне піднебіння. Під час риноскопії візуалізується пухлинне утворення носоглотки, що повністю перекриває обидві хоани. Який найімовірніший діагноз?
*a. Аденоїдні вегетації
b. Гострий бактеріальний риносинусит
c. Викривлення носової переділки
d. Хронічний поліпозний риносинусит
e. Ювенільна ангіофіброма носоглотки

15. Пацієнтка віком 14 років скаржиться на біль у горлі, підвищення температури тіла до 38^oС. Після проведеного обстеження встановлено діагноз: гострий тонзиліт. Результат обстеження за шкалою McIsaac становить 5 балів. Який антибактеріальний препарат необхідно призначити пацієнтці?
a. Норфлоксацин
b. Азитроміцин
c. Гентаміцин
d. Цефепім
*e. Амоксицилін

16. Пацієнт віком 56 років скаржиться на захриплість голосу протягом місяця, біль під час ковтання. Із анамнезу відомо, що курить упродовж 40 років, часто вживає алкогольні напої. Під час ларингоскопії виявлено: слизова оболонка гортані рожевого кольору, волога, нальоту немає, права голосова складка нерівномірно потовщена, бугриста, обмежено рухлива, під час фонації складки змикаються неповністю. Голос хриплий, дихання вільне. Під час пальпації шийних та надключичних лімфатичних вузлів відзначається полілімфаденопатія. Який найімовірніший діагноз?
*a. Рак гортані
b. Туберкульоз гортані
c. Парез голосових складок
d. Папіломи гортані
e. Хронічний ларингіт

17. Пацієнтка віком 28 років скаржиться на інтенсивний біль у правому вусі, з іррадіацією у скроню, зниження слуху, підвищення температури тіла до 38,2^oC) Із анамнезу відомо, що хворіє другий день. За результатами отоскопії виявлено: зовнішній слуховий прохід без явищ запалення, барабанна перетинка гіперемована, без пізнавальних контурів, випинає. Пальпація соскоподібного відростка безболісна. Який найімовірніший діагноз?
a. Загострення хронічного мезотимпаніту
*b. Гострий правобічний середній отит
c. Секреторний отит
d. Гострий мастоїдит
e. Гострий зовнішній дифузний отит

18. Де знаходяться валекули?
a. У грушоподібних ямках
b. Між боковою стінкою глотки та гортанню
c. Між вестибулярною та голосовою складками
*d. Між язиковою поверхнею надгортанника та коренем язика
e. Між черпакувато-надгортанною складкою та боковою стінкою гортані

19. Пацієнтка віком 42 роки скаржиться на зниження слуху, періодичний біль у вусі з наявністю гнійних виділень, які зникають після закапування антибактеріальних крапель ендаурально. Із анамнезу відомо, що останнє загострення було 6 місяців тому. Під час отоскопії спостерігається: центральна суха перфорація в натягнутій частині барабанної перетинки. На аудіограмі: кістково-повітряний інтервал в 40 Дб, кісткова провідність збережена. За результатами КТ виявлено: відсутність деструкції кістки. Яка тактика лікування пацієнтки?
a. Шунтування барабанної порожнини
b. Сануюча операція на середньому вусі
c. Консервативне лікування
*d. Тимпанопластика
e. Кохлеарна імплантація

20. Семирічна дитина скаржиться на біль у горлі, слабкість, підвищення температури тіла до 38,5^oС. Із анамнезу відомо, що хворіє впродовж 3-х днів. Об'єктивно спостерігається: під час пальпації шийні лімфатичні вузли збільшені, болісні, слизова оболонка ротоглотки гіперемована, піднебінні мигдалики збільшені та покриті нашаруванням. Які додаткові методи обстеження необхідно призначити для диференціювання між вірусною та бактеріальною етіологією захворювання?
a. Кров на антістрептолізин О
b. Кров на С-реактивний протеїн
c. Прокальцитонін крові
*d. Експрес-тест на стрептокок
e. Загальний аналіз крові

21. Військовослужбовець під час виконання завдання унаслідок вибуху отримав акустичну баротравму. Скаржиться на кровотечу з вуха, біль у вусі, шум і порушення слуху. Під час отоскопії виявлено: візуалізується медіальна стінка барабанної порожнини, її слизова оболонка гіперемована. Яку невідкладну допомогу необхідно надати потерпілому?
*a. Введення у слуховий хід стерильної марлевої турунди
b. Вушні краплі з розчином антисептика
c. Туга тампонада зовнішнього слухового ходу
d. Промивання вуха розчином фурациліну
e. Введення турунди з борним спиртом

22. Пацієнт віком 30 років скаржиться на загальну слабкість, головний біль, підвищення температури тіла до 38^oС, незначний біль у горлі. Із анамнезу відомо, що хворіє впродовж 3-х днів. Під час орофарингоскопії виявлено: ротоглотка гіперемована з ціанотичним відтінком, язичок, піднебінні дужки та мигдалики - набряклі, на поверхні мигдалика - суцільні білувато-сірі щільні нальоти, що поширюються на м’яке піднебіння та знімаються шпателем зі значними зусиллями, після їх видалення слизова оболонка кровоточить. Підщелепні лімфатичні вузли збільшені, дещо болючі. Який найімовірніший діагноз?
a. Агранулоцитарна ангіна
b. Паратонзилярний абсцес
c. Гострий лакунарний тонзиліт
d. Гострий катаральний тонзиліт
*e. Дифтерія глотки

23. Пацієнт віком 28 років скаржиться на сильний біль у горлі, що посилюється під час ковтання, головний біль, підвищення температура тіла до 37,9^oС, періодичний кашель. Із анамнезу відомо, що хворіє впродовж 3-х днів. Під час огляду глотки виявлено: симетричне збільшення та гіперемія піднебінних мигдаликів. Який найімовірніший діагноз?
a. Гострий бактеріальний тонзиліт
b. Гострий фарингіт
c. Паратонзиліт
*d. Гострий вірусний тонзиліт
e. Гіпертрофія піднебінних мигдаликів

24. Трирічна дитина вночі несподівано прокинулася. Об'єктивно спостерігається: грубий "гавкаючий" кашель, дихання шумне, уривчасте, під час вдиху втягуються міжреберні проміжки, губи ціанотичні, голос звучний, температура тіла - 37,3^oС. Із анамнезу відомо, що 2-гу добу хворіє на ГРВІ. Який найімовірніший діагноз?
a. Дифтерія гортані
b. Скарлатина
c. Гострий геморагічний ларингіт
*d. Гострий стенозуючий ларинготрахеїт
e. Гострий флегмонозний ларингіт

25. Пацієнтка віком 28 років скаржиться на погіршення носового дихання, рясні водянисті виділення з порожнини носа, порушення нюху, чхання, сльозотечу. Із анамнезу відомо, що хворіє протягом 3-х років, під час загострень користується топічними деконгестантами, скарги з’являються під час цвітіння трав і дерев. Об’єктивно спостерігається: слизова оболонка порожнини носа набрякла, має ціанотичний відтінок. Інші ЛОР-органи без - патології. Який найімовірніший діагноз?
*a. Інтермітуючий алергічний риніт
b. Хронічний атрофічний риніт
c. Гострий поствірусний риносинусит
d. Вазомоторний риніт, нейровегетативна форма
e. Персистуючий алергічний риніт

26. У пацієнта віком 30 років під час проведення камертонального дослідження виявлено: Швабах подовжений. Який тип ураження слуху в цього пацієнта?
a. Змішана приглухуватість
*b. Ураження звукопроведення
c. Ураження мозочка
d. Ураження звукосприйняття
e. Ураження стовбура мозку

27. Пацієнт віком 29 років скаржиться на сильний біль у правому вусі, зниженням слуху, підвищення температури тіла. Із анамнезу відомо, що тиждень тому хворів на грип. За результатами отоскопії виявлено: візуалізуються міхурці з геморагічним вмістом на шкірі зовнішнього слухового ходу в кістковій частині та на барабанній перетинці праворуч. Який найімовірніший діагноз?
*a. Бульозний отит
b. Туберкульоз вуха
c. Фурункул зовнішнього слухового ходу
d. Синдром Рамзі-Ханта
e. Зовнішній дифузний отит

28. Пацієнтка віком 57 років звернулась до лікаря-отоларинголога зі скаргами на зниження слуху, дзвін у вухах. Із анамнезу відомо, що мати пацієнтки мала двобічну приглухуватість, проте до лікаря не зверталася. Після проведеного огляду та додаткових методів обстеження встановлено діагноз: отосклероз. Яке хірургічне лікування необхідно провести пацієнтці?
a. Тимпанопластику
b. Антромастоїдотомію
c. Осикулопластику
*d. Стапедопластику
e. Шунтування барабанної перетинки

29. До якої анатомічної структури може перейти інфекція у разі фурункула зовнішнього слухового проходу?
a. Очниці
b. Середньої мозкової ямки
c. Підщелепної слинної залози
d. Печеристого синусу
*e. Привушної слинної залози

30. Укажіть місце відкриття нососльозового каналу в носовій порожнині.
a. Верхній носовий хід
b. Півмісяцева щілина
c. Загальний носовий хід
*d. Нижній носовий хід
e. Середній носовий хід

31. Десятирічного хлопчика шпиталізовано зі стенозом гортані IV стадії. Визначте оптимальний вид хірургічного втручання.
a. Ларингофісура
b. Трахеостомія
c. Канюляція трахеї
d. Інтубація гортані
*e. Конікотомія

32. Пацієнтка віком 36 років скаржиться на закладеність і сухість у носі, носове дихання погіршується в горизонтальному положенні і в задушливому приміщенні. Із анамнезу відомо, що хворіє протягом 6-ти років. Регулярно користується судинозвужувальними краплями, які покращують дихання на 2-3 год. Під час передньої риноскопії виявлено: нижні носові раковини збільшені в об’ємі, носові ходи звужені, слизова оболонка носа ціанотична, місцями на ній визначаються білі плями. Використання судинозвужувальних крапель призводить до різкого зменшення об’єму носових раковин. Який найімовірніший діагноз?
*a. Вазомоторний риніт, нейровегетативна форма
b. Гострий катаральний риніт
c. Хронічний катаральний риніт
d. Хронічний гіпертрофічний риніт
e. Вазомоторний риніт, алергічна форма

33. Пацієнтка віком 63 роки скаржиться на зниження слуху ліворуч та на суб’єктивний шум у лівому вусі. Із анамнезу відомо, що захворіла приблизно 4 роки тому з поступовим зниженням слуху на ліве вухо, пов’язує захворювання з частими гострими вірусними риносинуситами та з гіпертонічними кризами (АТ - до 180 мм рт. ст.). Під час отоскопії спостерігається: обидві барабанні перетинки сірі, блискучі, рухомі. За результатами камертональних проб виявлено: Рінне - "+" на обидва вуха, Вебер - латералізація вправо, Швабах - вкорочений із лівого боку. На аудіограмі спостерігається: зниження як повітряної, так і кісткової провідностей за всією тональною шкалою на ліве вухо. Який найімовірніший діагноз?
*a. Хронічна лівобічна сенсоневральна приглухуватість
b. Хронічна правобічна сенсоневральна приглухуватість
c. Хвороба Меньєра
d. Хронічний двобічний секреторний середній отит
e. Отосклероз

34. Пацієнтка віком 35 років скаржиться на зниження слуху та середньочастотний суб’єктивний шум на обидва вуха. Із анамнезу відомо, що захворіла приблизно 7 років тому після другої вагітності та пологів. Почалася хвороба зі зниження слуху на праве вухо та шуму, 5 років тому приєднались такі ж симптоми на лівому вусі. Під час отоскопії виявлено: обидві барабанні перетинки - сірі, блискучі, рухомі. За результатами камертональних проб виявлено: Рінне - "-" на обидва вуха, Вебер - вправо. На аудіограмі спостерігається: повітряно-кістковий розрив на обох вухах, більше праворуч, та ніша Кархарта - на 1000 Гц кісткової провідності. Який найімовірніший діагноз?
a. Хвороба Меньєра
b. Хронічна правобічна сенсоневральна приглухуватість
c. Хронічна лівобічна сенсоневральна приглухуватість
d. Хронічний двобічний секреторний середній отит
*e. Отосклероз

35. Пацієнт віком 33 роки скаржиться на зниження слуху у лівому вусі, гнійні виділення, біль у ділянці вуха. Із анамнезу відомо, що хворіє з дитинства після перенесеного кору. Періодично відзначає загострення у вигляді виділень, які мають неприємний запах, погіршення слуху. Під час отоскопії спостерігається: незначні гнійні виділення в слуховому ході, барабанна перетинка перфорована у верхньому відділі, сприйняття шепоту - 1,2 м, розмови - 5,0 м. За результатами комп'ютерної томографії виявлено: деструктивні зміни з боку соскоподібного відростка ліворуч. Який найімовірніший діагноз?
a. Хронічна нейросенсорна приглухуватість
b. Отосклероз
*c. Лівобічний хронічний гнійний епітимпано-антральний отит
d. Лівобічний хронічний гнійний тубо-тимпанальний отит
e. Гострий гнійний середній отит

36. Яким епітелієм вистилається ротоглотка?
a. Миготливим багаторядним
b. Однорядним кубічним
*c. Багатошаровим плоским
d. Багаторядним кубічним
e. Плоским зроговілим

37. Пацієнт віком 35 років скаржиться на почервонiння, біль та набряклість кінчика носа, що розповсюджується на верхню губу, вiдповiдну половину щоки. Температура тіла - 38^oC) Під час риноскопії виявлено: конусоподібне випинання з гнійним стержнем всередині, шкіра навколо утворення - гіперемована, набрякла. Встановлено діагноз: фурункул носа. Яке найбiльш тяжке ускладнення може виникнути при фурункулі носа?
a. Періостит верхньої щелепи, абсцес перегородки носа
b. Лiмфаденiт пiдщелепної та шийної дiлянки
c. Тромбоз печеристої пазухи, лiмфаденiт пiдщелепової дiлянки
d. Періостит верхньої щелепи, тромбоз печеристої пазухи
*e. Тромбоз печеристої пазухи та сепсис

38. Чоловік віком 55 років працює зварювальником. Курить протягом 25-ти років. Укажіть ризик розвитку раку гортані, а саме: індекс курця (ІК).
a. Група виражено високого ризику виникнення раку гортані
b. Група виражено низького ризику виникнення раку гортані
c. Група середнього ризику виникнення раку гортані
d. Група низького ризику виникнення раку гортані
*e. Група високого ризику виникнення раку гортані

39. У трирічної дитини вночі виник напад задишки. Із анамнезу відомо, що дитина перехворіла на ГРВІ, проте останні два дні самопочуття було задовільним, температура тіла нормалізувалася. Об'єктивно спостерігається: стан дитини тяжкий, дихання часте, поверхневе, в акті дихання бере участь допоміжна мускулатура грудної клітки, наявний ціаноз шкірних покривів. Раптово під час огляду дитина перестала дихати. Мiж якими анатомічними структурами шиї необхідно провести розтин для виконання конікотомії?
a. Між першим та другим кільцем трахеї
b. Мiж дугою перснеподібного хряща та першим кiльцем трахеї
c. Мiж щитоподібним хрящем i пiд'язиковою кiсткою
d. Мiж щитоподібним хрящем i надгортанником
*e. Мiж дугою щитоподібного та перснеподібного хрящів

40. Пацієнтка віком 30 років скаржиться на виражений біль у правому вусі, що іррадіює в зуби та скроню, закладеність вуха, головний біль, підвищення температури тіла до 37,9^oС. Із анамнезу відомо, що хворіє впродовж 3-х днів, захворюванню передував нежить. Об'єктивно спостерігається: вушна раковина не змінена, зовнішній слуховий хід вільний, барабанна перетинка гіперемована, інфільтрована, випинає, пізнавальні орієнтири не визначаються. Пальпація та перкусія соскоподібного відростка безболісна. Шепіт сприймає правим вухом із відстані 1,5 метра. Який найімовірніший діагноз?
*a. Гострий середній отит
b. Фурункул зовнішнього вуха
c. Гостра нейросенсорна приглухуватість
d. Стороннє тіло вуха
e. Загострення хронічного середнього отиту

41. Пацієнт віком 32 роки скаржиться на осиплість голосу, яка з'явилася рік тому після застуди. З того часу пацієнт має дисфонію та афонію після респіраторних захворювань. Протягом 15-ти років постійно курить. Під час огляду патологічних змін з боку порожнини носа та глотки не виявлено. За результатами ларингоскопії: слизова оболонка гортані ціанотична, голосові складки гіперемовані, потовщені, рухомі, міжскладковий простір не звужений. Який найімовірніший діагноз?
*a. Хронічний дифузний гіперпластичний ларингіт
b. Склерома гортані
c. Парез гортані
d. Рак гортані
e. Стеноз гортані в стадії компенсації

42. Із якими з нижченаведених анатомічних утворень межує верхньощелепна пазуха?
a. Порожниною рота, орбітою, соскоподібним відростоком
*b. Порожниною носа, орбітою, комірковим відростоком верхньої щелепи
c. Порожниною носа, орбітою, соскоподібним відростоком
d. Порожниною носа, собачою ямкою, комірковим відростоком верхньої щелепи
e. Порожниною рота, орбітою, шилоподібним відростоком

43. Пацієнт віком 30 років скаржиться на погіршення самопочуття, підвищення температури тіла до 37,7^oС, утруднене носове дихання. Із анамнезу відомо, що впродовж 7-ми днів хворіє на ГРВІ. День тому з’явилося відчуття тиску в правій щоці, що підсилюється при нахилах голови. Під час ендоскопії носа виявлено: слизова оболонка гіперемована, набрякла, в остіомеатальному комплексі праворуч візуалізується гнійний вміст. Яке ускладнення найімовірніше виникло в пацієнта?
a. Ретробульбарний абсцес
*b. Гострий бактеріальний риносинусит
c. Парез лицевого нерва
d. Реактивний набряк щоки
e. Кіста верхньощелепної пазухи

44. Пацієнтка віком 30 років скаржиться на зниження слуху у правому вусі, гнійні виділення, біль у ділянці правого вуха. Із анамнезу відомо, що хворіє з дитинства після перенесеного кору, періодично відзначає загострення у вигляді гнійних та білих крошкоподібних виділень, що мають неприємний запах, прогресуюче погіршення слуху. Під час отоскопії спостерігається: незначні гнійні виділення в слуховому ході, барабанна перетинка перфорована у верхньому відділі, шепітна мова - 1,2 м, розмовна - 5,0 м. За результатами комп’ютерної томографії виявлено: деструктивні зміни головки молоточка, соскоподібний відросток склеротичного типу праворуч. Який найімовірніший діагноз?
a. Правобічний хронічний гнійний мезотимпаніт
*b. Правобічний хронічний отит із холестоатомою
c. Правобічний хронічний лабіринтит
d. Правобічний хронічний мастоїдит
e. Гострий правобічний середній отит

45. Пацієнтка віком 37 років скаржиться на біль у вусі. Із анамнезу відомо, що хворіє 2 дні, скарги виникли після самостійного видалення сірки зі слухового ходу ватними паличками. Об'єктивно спостерігається: вушна раковина не змінена, під час натискування на козелок виникає різкий біль. Під час отоскопії виявлено: гіперемія та дифузна інфільтрація шкіри зовнішнього слухового ходу, барабанна перетинка гіперемована по краю, слух не порушений. Який найімовірніший діагноз?
a. Фурункул зовнішнього вуха
b. Екзема зовнішнього слухового проходу
c. Загострення хронічного середнього отиту
d. Стороннє тіло вуха
*e. Дифузний зовнішній отит

46. Пацієнта віком 32 роки шпиталізовано з явищами рясної носової кровотечі, яку неможливо зупинити шляхом назальної тампонади. Із анамнезу відомо, що минулого року переніс ТЕЛА, після цього постійно приймає варфарин, аналіз згортальної системи крові протягом цього періоду не проводився. На момент шпиталізації МНВ (INR) - 18. Який лікарський засіб необхідно застосувати в цьому разі?
a. Еритроцитарну масу
b. Протаміну сульфат
c. 4-факторний концентрат протромбінового комплексу
*d. Свіжозаморожену плазму
e. Тромбоцитарну масу

47. При яких хворобах вуха утворюється холестеатома?
*a. Хронічному злоякісному гнійному отиті, ателектатичному отиті
b. Хронічному секреторному отиті
c. Хронічному доброякісному гнійному середньому отиті
d. Гострому гнійному середньому отиті
e. Хронічному гнійному середньому отиті з центральною перфорацією

48. Пацієнт віком 37 років скаржиться на різке утруднення дихання через обидві половини носа, тяжкість у голові. Із анамнезу відомо, що хворіє впродовж 7-ми років. Під час передньої риноскопії спостерігається: поліпи в середніх носових ходах, там же гнійні виділення. За результатами рентгенологічного обстеження виявлено: затемнення комірок решітчастого лабіринту з обох боків. Який найімовірніший діагноз?
a. Хронічний двобічний гнійний етмоїдит
b. Хронічний двобічний поліпозний етмоїдит
c. Хронічний двобічний поліпозний верхньощелепний синусит
*d. Хронічний двобічний етмоїдальний риносинусит з поліпами
e. Хронічний двобічний поліпозно-гнійний фронтит

49. Пацієнтка віком 36 років скаржиться на постійну охриплість та утруднення дихання під час респіраторних вірусних захворювань. Із анамнезу відомо, що скарги з’явилися два роки тому, після струмектомії з приводу вузлуватого зоба. Об’єктивно спостерігається: ліва голосова складка білого кольору, нерухома під час фонації та дихання, права голосова складка активно рухається. Який найімовірніший діагноз?
a. Параліч правого зворотного нерва
*b. Параліч лівого зворотного нерва
c. Параліч лівого заднього верхнього гортанного нерва
d. Параліч лівого переднього верхнього гортанного нерва
e. Параліч правого передньо верхнього гортанного нерва

50. Під час очищення зовнішнього слухового проходу у пацієнта виникла кровотеча. Яку невідкладну допомогу необхідно надати першочергово?
a. Шпиталізувати до спеціалізованого відділення
*b. Покласти пацієнта на здоровий бік, увести в слуховий прохід стерильну турунду
c. -
d. Покласти пацієнта на здоровий бік, промити слуховий прохід та накласти асептичну пов’язку
e. Промити слуховий прохід, увести марлеву турунду

51. Пацієнт віком 43 роки скаржиться на сухість та печію у горлі, утворення сухих кірок на задній стінці горла, більше зранку. Із анамнезу відомо, що відзначає полегшення симптомів після того як поп’є воду, симптоми з’явилися 3 роки тому. Під час огляду виявлено: стоншена слизова оболонка глотки, через яку просвічується сітка кровоносних судин, поверхня глотки вкрита тонким шаром прозорих засохлих виділень. Який найімовірніший діагноз?
*a. Хронічний атрофічний фарингіт
b. Дисбіоз глотки
c. Хронічний (рекурентний) тонзиліт
d. Хронічний гіпертрофічний ларингофарингіт
e. Рецидивуючий тонзилофарингіт

52. У чотирирічної дитини протягом року прогресує дисфонія та утруднення дихання. На біль не скаржиться, загальний стан задовільний. Голос майже беззвучний, при вдиху - залучення яремної ямки. Під час ларингоскопії виявлено: слизова оболонка - рожева, складки - сірі, рухомі, змикаються не повністю, на них численні вузлики сіро-рожевого кольору, що частково звужують голосову щілину. Який найімовірніший діагноз?
a. Гранулематоз із поліангіїтом
b. Туберкульоз гортані
c. Пухлина гортані
d. Дифтерія гортані
*e. Папіломатоз гортані

53. Укажіть ранній симптом злоякісних пухлин середнього відділу гортані.
*a. Захриплість
b. Кровохаркання
c. Парез голосових складок
d. Утруднення дихання
e. Біль під час ковтання

54. Пацієнт віком 40 років повністю втратив слух у лівому вусі впродовж тижня та потрапив до стаціонару з попереднім діагнозом: гостра сенсоневральна приглухуватість, де пройшов лікування системними кортикостероїдами та був виписаний без покращення. Із анамнезу відомо, що напередодні в нього виникали періодичні запаморочення, які продовжувались 2 місяці, поки не з’явилися ознаки парезу лицевого нерва ліворуч. Яке захворювання треба запідозрити першочергово?
a. Раптову сенсоневральну приглуховатість
b. Хворобу Меньєра
c. Параліч Белла
*d. Акустичну невриному
e. Гломусну пухлину

55. Пацієнт віком 55 років скаржиться на утруднене носове дихання та періодичні кровотечі через ліву половину носа. Риноскопічно спостерігається: у присінку носа візуалізується округле утворення овальної форми з гладкою поверхнею багряного кольору. Під час натискування зондом - кровоточить, м’якої консистенції. Який найімовірніший діагноз?
a. Ангіофіброма носоглотки
b. Поліпозний риносинусит
c. Антрохоанальний поліп
*d. Кровоточивий поліп носової перегородки
e. Естезіонейробластома

56. Пацієнт віком 49 років скаржиться на осиплість голосу, що турбує протягом року. Із анамнезу відомо, що курить упродовж 28-ми років. Об'єктивно спостерігається: у порожнині глотки патологічних змін немає. Під час непрямої ларингоскопії виявлено: горбистий інфільтрат на лівій голосовій складці, рухомість обмежена. У підскладковому просторі - без змін. Лікар запідозрив новоутворення гортані. Який метод є обов’язковим у діагностиці раку гортані?
a. Томографія гортані
*b. Біопсія
c. Мікроларингоскопія
d. Цитологія
e. УЗД регіонарних лімфатичних вузлів

57. Пацієнтка віком 26 років скаржиться на утруднене носове дихання, масивні водянисті виділення з носа, чхання. Із анамнезу відомо, що скарги з’являються щороку на початку липня. Під час передньої риноскопії виявлено: нижні носові раковини збільшені в об’ємі, носові ходи звужені, слизова оболонка носа ціанотична, місцями на ній визначаються білі плями. Встановлено діагноз: сезонний алергічний риніт. Яка тактика лікування в цьому разі?
*a. Промивання носа сольовим розчином, назальний кортикостероїд
b. Антибактеріальна терапія
c. Нестероїдні протизапальні препарати, судинозвужувальні препарати
d. Судинозвужувальні та секретолітичні препарати
e. Промивання носа сольовим розчином, в’яжучі антисептики до носа

58. Пацієнтка віком 36 років скаржиться на біль у правому вусі, підвищення температури тіла до 37,8^oC) Об’єктивно спостерігається: права вушна раковина відхилена, набряклість у парамеатальній ділянці, біль під час натискання на козелок, у хрящовому відділі - обмежений інфільтрат на задній стінці. Барабанна перетинка перламутрово-сірого кольору. Який найімовірніший діагноз?
a. Правобічний дифузний зовнішній отит
b. Правобічний отоантрит
c. Правобічний гострий середній отит
d. Правобічний мастоїдит
*e. Фурункул правого зовнішнього слухового проходу

59. Пацієнтка віком 32 роки, 30 тиждень вагітності, скаржиться на погіршення слуху в лівому вусі протягом декількох місяців. Під час отоскопії виявлено: зовнішній слуховий хід з лівого боку широкий, сірка відсутня, барабанна перетинка сіра, здається витонченою, наявні всі пізнавальні знаки. На аудіограмі спостерігається: кістково-повітряний інтервал до 30 дБ. На тимпанограмі тип As, при визначенні стапедіальних рефлексів відзначаються дискордантні зубці. Який найімовірніший діагноз?
a. Прогресуюча лівобічна сенсоневральна приглухуватість
*b. Лівобічний отосклероз
c. Гостра лівобічна сенсоневральна приглухуватість
d. Лівобічне порушення цілісності ланцюга слухових кісточок
e. Лівобічна невринома слухового нерва

60. Що таке грушоподібні ямки?
a. Інша назва хоан
*b. Заглиблення між боковою стінкою глотки та гортанню
c. Заглиблення між язиковою поверхнею надгортанника та коренем язика
d. Заглиблення між передньою та задньою піднебінними дужками
e. Заглиблення між вестибулярною та голосовою складками

61. Який напрямок завжди має ністагм?
a. У залежності від руху
*b. У протилежний до руху ендолімфи
c. Залежно від виду нервової системи
d. Не залежить від руху ендолімфи
e. У бік руху ендолімфи

62. Пацієнтка віком 38 років скаржиться на відчуття сухості, подряпання, лоскотання в носі, чхання, підвищення температури тіла до 38,2^oС. Із анамнезу відомо, що хворіє 1 день. Під час передньої риноскопії виявлено: слизова оболонка носа гіперемована, суха, набрякла. Дихання через ніс дещо утруднене. Інші ЛОР-органи без патології. Який найімовірніший діагноз?
*a. Гострий вірусний риносинусит
b. Вазомоторний риніт, алергічна форма
c. Загострення хронічного катарального риніту
d. Гострий ринофарингіт
e. Гострий травматичний риніт

63. Пацієнтка віком 56 років скаржиться на запаморочення, хиткість під час ходьби, слизисто-гнійні виділення з правого вуха. Із анамнезу відомо, що періодичні гнійні виділення з правого вуха турбують протягом 20-ти років. Два дні тому збільшилися слизисто-гнійні виділення з неприємним запахом у правому зовнішньому слуховому ході, вперше з’явилися запаморочення та хиткість ходи. Під час отоскопії виявлено: у зовнішньому слуховому ході праворуч візуалізуються слизисто-гнійні виділення з неприємним запахом, барабанна перетинка - рожева з крайовою перфорацією в передньоверхньому квадранті. Виявлена позитивна фістульна проба, горизонтальний дрібнорозмашистий ністагм під час погляду вправо. Під час ходьби відхиляється вліво, у позі Ромберга падає вліво, при повороті голови напрямок падіння змінюється. Який найімовірніший діагноз?
a. Хронічний гнійний мезотимпаніт праворуч, ускладнений обмеженим лабіринтитом
b. Хронічний гнійний ексудативний отит, ускладнений обмеженим лабіринтитом
*c. Хронічний гнійний епітимпаніт праворуч, ускладнений гострим серозним обмеженим лабіринтитом
d. Хронічний гнійний епітимпаніт праворуч, ускладнений абсцесом мозочка
e. -

64. Пацієнтка віком 56 років скаржиться на зниження слуху на обидва вуха, постійний шум у вухах. Із анамнезу відомо, що хворіє більше 10-ти років, працювала на бавовняному комбінаті в умовах сильного шуму. Отоскопія та інші ЛОР-органи без патологічних змін. Чує шепіт на відстані 2 м кожним вухом. Гірше чує високі звуки. У досліді Вебера латеризація звуку відсутня. Дослід Рінне та Желлє - позитивні. Дослід Швабаха - вкорочений. Який найімовірніший діагноз?
a. Хронічний двосторонній катар середнього вуха
b. Хронічний двосторонній адгезивний середній отит
c. Отосклероз
*d. Хронічна двостороння сенсоневральна приглухуватість
e. Тимпаносклероз

65. Пацієнтка віком 32 роки скаржиться на інтенсивний біль у лівому вусі з іррадіацією у ліву скроню, зниження слуху, головний біль, підвищення температури тіла до 38,2^oС. Із анамнезу відомо, що хворіє впродовж 3-х днів, захворюванню передувало ГРВІ. Об’єктивно спостерігається: вушна раковина та зовнішній слуховий хід - без явищ запалення. Пальпація козелка та соскоподібного відростка - безболісна. Під час отоскопії виявлено: ліва барабанна перетинка гіперемована, інфільтрована, без пізнавальних контурів, випинає. Шепіт лівим вухом сприймає на відстані 1,5 м. Який найімовірніший діагноз?
a. Лівобічний ексудативний отит
b. Гостра лівобічна сенсоневральна приглухуватість
c. Лівобічний тубоотит
*d. Гострий гнійний середній отит з лівого боку
e. Хронічний отит з лівого боку

66. Якою отоскопічно буде барабанна перетинка при секреторному отиті?
a. Мутна, гіперемована та різко втягнута
b. Без змін
c. Перфорована
*d. Набрякла, ціанотична та випнута
e. Дещо мутна, з рубцевими змінами

67. У якому квадранті барабанної перетинки виконують парацентез або тимпанотомію?
a. У передньо-верхньому
b. У задньо-верхньому
*c. У задньо-нижньому
d. У двох передніх
e. У передньо-нижньому

68. До приймального відділення лікарні звернулися схвильовані батьки із дворічним хлопчиком, який раптово прокинувся серед ночі із сухим, гавкаючим кашлем, який постійно погіршувався. Хлопчик не міг заснути, став неспокійним, температура тіла субфебрильна. Які лікарські засоби згідно з міжнародними рекомендаціями розглядаються як перша лінія допомоги в цьому разі?
a. Дротаверин/дексаметазон
b. Преднізолон/хлоропірамін
c. Хлоропірамін/дезлоратадин
d. Епінефрин/дротаверин
*e. Дексаметазон/преднізолон

69. Пацієнтка віком 24 роки скаржиться на те, що її дворічна дитина (дівчинка) досі не почала говорити. Під час отоскопії спостерігається: обидві барабанні перетинки сірі, блискучі, рухомі. За результатами тимпанометрії виявлено: крива типу "А". Інші об’єктивні способи перевірки слуху (реєстрація КСВП та отоакустична емісія) виявили повну глухоту на обидва вуха. Який спосіб лікування дитини необхідно рекомендувати цій пацієнтці?
a. Термінове консервативне лікування
b. Відмовитися від будь-якого лікування
c. Слухопротезування
*d. Оперативне втручання - кохлеарну імплантацію
e. Оперативне втручання - стапедопластику

70. Із якою великою судиною межує передня стінка барабанної порожнини?
a. Зовнішньою сонною артерією
b. Внутрішньою яремною веною
c. Загальною сонною артерією
d. Хребетною артерією
*e. Внутрішньою сонною артерією

71. Де знаходиться більшість кавернозної тканини у порожнині носа?
a. Верхній носовій раковині
b. Присінку носа
c. Середній носовій раковині
d. Перегородці носа
*e. Нижній носовій раковині

72. Яке ймовірне ускладнення може виникнути після аплікаційного застосування 75%-го нітрату срібла, який був використаний із метою зупинки носової кровотечі?
a. Стеноз гортані
b. Анафілактичний шок
c. Інфаркт міокарда
d. Гіпертонічний криз
*e. Перфорація носової перетинки

73. У пацієнта віком 45 років, який скаржиться на хронічну захриплість голосу, під час непрямої ларингоскопії виявлено параліч правої голосової складки. З анамнезу відомо, що жодних травм чи операцій у ділянці шиї не було. Яке дослідження обов'язково потрібно провести пацієнту в цьому разі?
*a. КТ голови та шиї, КТ органів грудної клітки
b. Рентгенографію грудної клітки у прямій і бічній проекціях
c. МРТ шийного та грудного відділу хребта
d. Рентгенографію шиї в бічній проекції
e. КТ головного мозку

74. Пацієнтка віком 27 років скаржиться на гнійні виділення з обох половин носа, утруднення носового дихання, головний біль, важкість у ділянці щік, підвищення температури тіла до 38,4^oС. Із анамнезу відомо, що хворіє протягом тижня, захворювання пов’язує із застудою. Об’єктивно спостерігається: болісність під час пальпації в ділянці щік, слизова оболонка носа гіперемована, набрякла, у середніх носових ходах - смужки гною. За результатами рентгенологічного дослідження виявлено: затемнення обох верхньощелепних пазух. Встановлено діагноз: гострий бактеріальний риносинусит. Яку групу антибактеріальних препаратів необхідно призначити першочергово?
a. Аміноглікозиди
b. Цефалоспорини другого покоління
*c. Захищені пеніциліни
d. Цефалоспорини третього покоління
e. Макроліди

75. Пацієнта віком 50 років шпиталізовано до ЛОР-відділення з діагнозом: гострий гнійний середній отит, гостра нейросенсорна приглухуватість. В анамнезі: хронічний гломерулонефрит. Під час бакдослідження гною з вуха висіяно стафілокок, чутливий до гентаміцину, неоміцину, канаміцину, мономіцину, цефуруксиму. Який антибіотик необхідно призначити в комплексній терапії гострого гнійного середнього отиту, гострої нейросенсорної приглухуватості в цьому разі?
a. Гентаміцин
b. Канаміцин
*c. Цефуроксим
d. Мономіцин
e. Амікацин

76. Пацієнт віком 31 рік скаржиться на біль у правому вусі, зниження слуху, підвищення температури тіла до 38,4^oС. Об'єктивно спостерігається: права вушна раковина відстовбурчена, відзначається набряклість та болючість у завушній ділянці, зовнішній слуховий хід звужений у кістковому відділі за рахунок нависання задньо-верхньої стінки. За результатами отоскопії виявлено: барабанна перетинка гіперемована, потовщена, із перфорацією в центральному відділі, з якої синхронно до пульсу виділяється крапля гною (пульсуючий рефлекс). Який найімовірніший діагноз?
a. Правобічний гострий середній отит, правобічний отоантрит
*b. Правобічний гострий середній отит, правобічний мастоїдит
c. Правобічний гострий середній отит, правобічний петрозит
d. Фурункул зовнішнього слухового проходу праворуч
e. Правобічний гострий середній отит, правобічний лабіринтит

77. Пацієнт віком 42 роки скаржиться на постійне утруднення носового дихання через обидві половини носа, слизові виділення з носа, головний біль. Із анамнезу відомо, що хворіє впродовж 5-ти років. Під час передньої риноскопії виявлено: слизова оболонка носа рожева, нижні носові раковини збільшені в об’ємі, носові ходи звужені, після змащування адреналіном раковини не зменшуються в розмірах і дихання через ніс не покращується. Інші ЛОР-органи без патології. Який найімовірніший діагноз?
a. Вазомоторний риніт (алергічна форма)
*b. Хронічний гіпертрофічний риніт
c. Вазомоторний риніт (нейровегетативна форма)
d. Хронічний атрофічний риніт
e. Хронічний катаральний риніт

78. Для якого ускладнення гострого риносинуситу характерна така картина комп'ютерної томографії: субтотальне затемнення лівої лобової та верхньощелепної пазух і комірок решітчастого лабіринту, субперіостальна остеомаляція лобової кістки ліворуч із ерозією передньої та задньої стінок лівої лобової пазухи?
a. Ретробульбарного абсцесу
b. Абсцесу лобової частки головного мозку
c. Флегмони орбіти
*d. Остеомієліту лобової пазухи (пухлини Потта)
e. Остеоперіоститу лобової пазухи

79. Пацієнт віком 22 роки скаржиться на головний біль, підвищення температури тіла до 38-38,5^oС, утруднене носове дихання. Із анамнезу відомо, що 7 днів тому пацієнт потрапив у ДТП та отримав травму носа. По медичну допомогу не звертався. Об'єктивно спостерігається: тканини зовнішнього носа набряклі, червоного кольору, пальпаторно безболісні. Під час передньої риноскопії виявлено: з обох боків перегородки носа визначається випинання ціанотично-червоного кольору, м'якої консистенції. Після місцевої анестезії лікарем проведено розтин у ділянці випинання на переділці носа, отримано 3 мл гною. Який найімовірніший діагноз?
a. Гематома носової перегородки
b. Перелом лицевого черепа
*c. Абсцес носової перегородки
d. Саркома капоші
e. Посттравматична деформація носа

80. Під час активних ворожих дій на лінії розмежування бойовий медик помітив, що його побратим гучно закричав та впав на землю. За декілька секунд одяг пораненого в ділянці ноги почав просякати кров’ю. Який перший крок повинен виконати бойовий медик у цьому разі?
*a. Подбати про безпечність місця надання допомоги
b. Очистити дихальні шляхи від сторонніх предметів
c. Провести непрямий масаж серця
d. -
e. Накласти турнікет потерпілому

81. Пацієнтка віком 25 років скаржиться на однобічний біль у горлі, який іррадіює у вухо. Із анамнезу відомо, що хворіє протягом останніх 3-х днів. За результатами орофарингоскопії виявлено: піднебінний мигдалик праворуч застійно-гіперемований, набряклий, на верхньому полюсі візуалізується виразка, вкрита товстим шаром нальоту брудно-білого кольору, піднебінні дужки праворуч яскраво-рожеві та незначно набряклі, ліворуч - піднебінний мигдалик та піднебінні дужки інтактні. Задня стінка глотки не змінена. Під час огляду інших ЛОР-органів патологічних змін не виявлено. Який збудник найімовірніше спричинив цю форму тонзиліту?
a. Streptococcus pyogenes
*b. Симбіоз Fusobacterium nucleatum і Borrelia vincentii
c. Corynebacterium diphtheriae
d. Neisseria gonorrhoeae
e. Epstein Barr virus

82. Пацієнту встановлено попередній діагноз: правобічний мастоїдит. Який метод дослідження буде найінформативнішим для підтвердження діагнозу?
a. Рентгенографія скроневої кістки по Шуллеру
b. Рентгенографія скроневої кістки по Майєру
c. Рентгенографія скроневої кістки по Стенверсу
*d. КТ скроневих кісток
e. КТ голови

83. Між якими хрящами розташована конічна зв’язка?
a. Надгортанником та перснеподібним
b. Рожковидними
*c. Щитоподібним та перснеподібним
d. Клиноподібними
e. Черпакуватими

84. Пацієнт віком 37 років із перфорацією носової перегородки діаметром 0,3 см звернувся до лікаря-отоларинголога. Який із нижченаведених симптомів спостерігається найчастіше під час перфорації такого розміру?
a. Утворення кірочок та сухість у носі
b. Носові кровотечі
*c. Назальний свист
d. Ринорея
e. Порушення носового дихання

85. Пацієнт скаржиться на біль у правому вусі, що посилюється під час пальпації, підвищення температури тіла до 37,6^oC) Із анамнезу відомо, що початок захворювання пов’язує з переохолодженням, хворіє 4 дні, раз на рік вимиває сірчану пробку. Під час отоскопії виявлено: зовнішній слуховий прохід звужений, на задній стінці перетинчасто-хрящового відділу візуалізується обмежене випинання з гіперемованою та набряклою шкірою над ним. Барабанну перетинку можна оглянути лише частково, вона сірого кольору. Який найімовірніший діагноз?
a. Гострий катаральний середній отит
b. Сірчана пробка
*c. Фурункул зовнішнього слухового проходу
d. Гострий гнійний середній отит
e. Катар зовнішнього вуха

86. У пацієнта із плоскоклітинним раком вестибулярного відділу гортані Т2N1 після хірургічного лікування (надскладкової резекції та шийної лімфаденектомії) під час гістологічного дослідження виявлено: позитивні краї резекції (наявність залишкової пухлини). Яке подальше лікування необхідно провести пацієнту?
a. Спостереження, при виявлені активного росту - радикальна хіміотерапія
b. Спостереження, при виявлені активного росту - повторна резекція або променева терапія
c. Паліативна хіміотерапія
*d. Повторна резекція або променева терапія
e. Радикальна хіміотерапія

87. Пацієнтка віком 14 років скаржиться на біль у горлі, підвищення температури тіла до 39^oС. Під час орофарингоскопії виявлено: слизова оболонка ротової порожнини - яскраво-рожева, на нижній губі та щоках візуалізуються поодинокі афти, піднебінні мигдалики, піднебінні дужки та задня стінка глотки - яскраво-рожеві, набряклі. Передньо-шийні лімфатичні вузли збільшені, болючі, рухомі. Зі слів матері пацієнтки відомо, що аналогічні випадки трапляються періодично протягом останніх 2-х років. Який найімовірніший діагноз?
a. Афтозний стоматит
*b. Синдром PFAPA
c. Лептотрихоз
d. Хронічний фарингіт
e. Рекурентний тонзиліт

88. Пацієнт віком 28 років скаржиться, що з дитинства часто хворіє на гострий тонзиліт. Із анамнезу відомо, що 3 роки тому гострий тонзиліт ускладнився ревматизмом з ураженням серця та суглобів, із приводу чого пацієнт перебував на стаціонарному лікуванні в терапевтичному відділенні. Під час фарингоскопії виявлено: гіперемія передніх піднебінних дужок, мигдалики спаяні з піднебінними дужками, у лакунах - гнійний вміст. Підщелепні лімфатичні вузли ущільнені. Який найімовірніший діагноз?
a. Хронічний субкомпенсований тонзиліт
b. Хронічний компенсований тонзиліт
c. Ревматоїдна ангіна
d. Хронічний фарингіт на фоні ГЕРХ
*e. Хронічний декомпенсований тонзиліт

89. Пацієнт віком 30 років скаржиться на утруднене носове дихання, гнійні виділення з носа, розпираючий біль у правій половині обличчя, головний біль. Під час передньої риноскопії виявлено: слизова оболонка носа гіперемована, набрякла, у середніх носових ходах є смужка гною. Які приносові пазухи можуть бути уражені в пацієнта?
a. Передні, задні решітчасті комірки
*b. Лобова пазуха, верхньощелепна пазуха, передні решітчасті комірки
c. Лобова пазуха, клиноподібна пазуха, середні решітчасті комірки
d. Клиноподібна пазуха, задні решітчасті комірки
e. Верхньощелепна пазуха, передні решітчасті комірки

90. Які лімфатичні вузли є регіонарними для гортані?
a. Защелепні
b. Завушні
*c. Глибокі шийні
d. Підщелепні
e. Білявушні

91. Шестирічна дитина погано дихає носом, часто хворіє на респіраторні захворювання з явищами назофарингіту, сальпінгоотиту, спить із відкритим ротом. Об'єктивно спостерігається: блідість шкірних покривів, напіввідкритий рот, високе "готичне" піднебіння. Який найімовірніший діагноз?
*a. Гіпертрофія глоткового мигдалика
b. Викривлення переділки носа
c. Ювенільна ангіофіброма носоглотки
d. Хронічний гіпертрофічний фарингіт
e. Хронічний декомпенсований тонзиліт

92. Пацієнт віком 42 роки скаржиться на запаморочення, порушення координації та ходьби, виражений шум і зниження слуху в лівому вусі, виділення з цього вуха з неприємним запахом. Із анамнезу відомо, що хворіє приблизно 37 років, періодично лікувався амбулаторно консервативними засобами (туалет, вушні краплі та антибіотики) з нетривалим ефектом. Три дні тому виникли запаморочення та порушення координації, які швидко прогресували. Під час отоскопії виявлено: у лівому зовнішньому слуховому ході - гнійні виділення з неприємним запахом, перфорація у розслабленій частині барабанної перетинки. Який найімовірніший діагноз?
a. Хвороба Меньєра
b. Лівобічний хронічний епітимпаніт, абсцес скроневої частки мозку
c. Отосклероз
*d. Лівобічний хронічний епітимпаніт, лівобічний лабіринтит
e. Лівобічний хронічний мезотимпаніт, лівобічний лабіринтит

93. Пацієнтка віком 23 роки скаржиться на утруднене носове дихання, біль у горлі, зниження нюху та періодичну ринорею протягом 2-х років. Під час огляду носової порожнини виявлено: збільшення розміру носових раковин, ціанотичність слизової оболонки носової порожнини, виділення в носових ходах, у середньому носовому ході правої половини носа візуалізується поліпозне утворення сірого кольору. Який додатковий метод обстеження необхідно призначити в цьому разі?
a. Магнітно-резонансну томографію навколоносових пазух із контрастуванням
*b. Комп'ютерну томографію приносових пазух
c. Ольфактометрію
d. Передню риноскопію та задню риноскопію
e. Рентгенографію навколоносових пазух

94. Батьки однорічної дитини скаржаться, що посеред ночі в дитини розвинувся специфічний гавкаючий кашель, який переріс у задишку. Із анамнезу відомо, що за декілька днів до цього в дитини був нежить, закладений ніс, субфебрильна температура тіла. Об'єктивно виявлено: загальний стан дитини середньої тяжкості, шкіра бліда, ціанозу не виявлено. Під час вдиху в спокої спостерігається втягнення надгруднинного та міжреберних проміжків. Визначте ступінь тяжкості гострого стенозуючого ларинготрахеїту в дитини.
a. Тяжкого ступеня
b. Асфіксія
c. Легкого ступеня
*d. Середньої тяжкості
e. Загроза дихальної недостатності

95. Пацієнтка віком 40 років скаржиться на утруднення носового дихання, сухість у горлі, охриплість, постійне відхаркування кірок. Із анамнезу відомо, що хворіє впродовж 15-ти років. Під час риноскопії та фарингоскопії виявлено: сухі кірки, інфільтрати та рубцеві зміни слизової оболонки. Під час ларингоскопії виявлено: гіперемія слизової оболонки, кірки на голосових складках, інфільтрат під правою голосовою складкою. Який найімовірніший діагноз?
a. Гранулематоз із поліангіїтом
b. Туберкульоз гортані
*c. Склерома гортані
d. Дифтерія гортані
e. Папіломатоз гортані

96. У пацієнта віком 30 років виявлено ознаки правобічного гострого бактеріального верхньощелепного риносинуситу. Із анамнезу відомо, що захворів тиждень тому після переохолодження. Іншої патології не виявлено. Про який шлях інфікування приносової пазухи, найімовірніше, йдеться в цьому разі?
a. Гематогенний
b. Одонтогенний
c. Травматичний
d. Лімфогенний
*e. Риногенний

97. Пацієнтка віком 20 років скаржиться на загальну слабкість, біль у горлі, під час ковтання є болючий "порожній" ковток, що часто супроводжується болем у вусі. Температура тіла нормальна. Із анамнезу відомо, що хворіє впродовж 2-х днів. Під час отофарингоскопії виявлено: слизова оболонка задньої стінки глотки гіперемована, вкрита слизово-гнійним ексудатом, язичок набряклий. Який найімовірніший діагноз?
a. Гострий тонзиліт
*b. Гострий фарингіт
c. Паратонзиліт
d. Гострий ларингіт
e. Стоматит

98. У пацієнта із плоскоклітинним раком вестибулярного відділу гортані Т2 після курсу радикальної променевої терапії виявлено залишкову пухлину. Яке подальше лікування необхідно провести пацієнту?
*a. Хірургічне видалення + шийна дисекція, якщо виявлено метастаз
b. Променева терапія + хіміотерапія
c. Повторний курс променевої терапії
d. Радикальна хіміотерапія + шийна дисекція, якщо виявлено метастаз
e. Паліативна хіміотерапія + шийна дисекція, якщо виявлено метастаз

99. У пацієнта віком 47 років 2 тижні тому з’явився набряк, почервоніння повік правого ока, сильний головний біль, підвищення температури тіла до 38,5^oС. Із анамнезу відомо, що хворіє на цукровий діабет, протягом попередніх 5-ти днів лікувався з приводу загострення хронічного правобічного гемісинуїту. Об'єктивно спостерігається: ознаки правобічного гнійного гемісинуїту, екзофтальм, хемоз, офтальмоплегія правого ока, відсутність корнеальних та зіничних рефлексів, функціональні розлади зору. Яке риногенне ускладнення виникло у пацієнта?
a. Ретробульбарний абсцес
b. Остеоперіостит орбіти
c. Реактивний набряк повіки
d. Субперіостальний абсцес орбіти
*e. Флегмона орбіти

100. Пацієнт віком 29 років скаржиться на сильний біль у горлі, утруднене ковтання, обмежене відкривання рота, підвищення температури тіла до 39^oC) Із анамнезу відомо, що хворіє впродовж 6-ти днів, лікувався самостійно: приймав протизапальні, полоскав горло ромашкою і пив багато рідини. Голос - гугнявий. Під час орофарингоскопії виявлено: визначається тризм щелеп, гіперемія, інфільтрація та випинання лівої половини м'якого піднебіння, язичок - набряклий, зміщений у здоровий бік. Задньощелепні та підщелепні лімфовузли ліворуч - збільшені, болючі під час пальпації. Який найімовірніший діагноз?
a. Гострий паратонзиліт
*b. Паратонзилярний абсцес
c. Флегмона шиї
d. Гострий тонзиліт
e. Заглотковий абсцес

101. У чоловіка віком 30 років після відвідування футбольного матчу на стадіоні виникла афонія. Під час непрямої ларингоскопії: поблизу передньої комісури на правій голосовій складці наявна гематома, голосова щілина вільна, під час фонації голосові складки рухомі. Яке початкове лікування необхідно призначити в цьому разі?
a. Системна антибіотикотерапія
*b. Голосовий відпочинок і нагляд у динаміці
c. Інгаляції з глюкокортикостероїдами
d. Системні глюкокортикостероїди
e. Фонопедія

102. У п'ятирічної дитини спостерігається утруднення дихання, що з’явилося після випадкового вдоху насіння квасолі. Відразу з’явилося наростаюче утруднене дихання та ціанотичність кінцівок. Лікар провів прийом Геймліха, проте він виявився неефективним. Об’єктивно спостерігається: стан дитини тяжкий, дихання різко утруднене, поверхневе, шумне, відзначається втяжіння міжреберних проміжків, епігастральної ділянки над- і підключичних ямок. Пульс частий зі слабим наповненням, шкірні покриви ціанотичного кольору, вологі. Яка тактика лікування дитини в цьому разі?
a. Введення адреналіну внутрішньовенно
b. Інтубація трахеї
*c. Ургентна трахеостомія
d. Киснева маска
e. Введення кортикостероїдів внутрішньовенно

103. У чотирирічної дитини спостерігаються: утруднення дихання, гавкаючий кашель, осиплість голосу. Із анамнезу відомо, що хворіє впродовж 3-х днів, захворювання почалося з нежитю, кашлю, підвищення температури тіла до 37,6^oC) Об’єктивно спостерігається: дитина збуджена, шкіра бліда, в акті дихання бере активну участь мускулатура грудної клітки, відзначається втягування надключичних, підключичних, яремних ямок, міжреберних проміжків та епігастральної ділянки під час вдиху. За результатами ларингоскопії виявлено: слизова оболонка гортані гіперемована, у підскладковому просторі визначаються валики черевного кольору, голосова щілина різко звужена, під час кашлю виділяється значна кількість гнійного мокротиння. Інші ЛОР-органи - без патології. Який найімовірніший діагноз?
*a. Гострий ларинготрахеїт
b. Заглотковий абсцес
c. Дифтерія гортані
d. Папіломатоз гортані
e. Стороннє тіло гортані

104. Пацієнт віком 50 років скаржиться на захриплість голосу, неприємні відчуття в горлі, періодичний сухий кашель. Із анамнезу відомо, що хворіє впродовж 5-ти років, багато курить, працює на підприємстві з запиленістю повітря. Під час непрямої ларингоскопії виявлено: слизова оболонка голосових складок - рожевого кольору, нерівномірно потовщена, "застійний судинний малюнок", рухомість гортані не порушена. Голос хриплий, дихання через гортань не утруднене. Який найімовірніший діагноз?
*a. Хронічний гіпертрофічний ларингіт, дифузна форма
b. Склерома гортані
c. Гострий ларингіт
d. Туберкульоз гортані
e. Злоякісна пухлина гортані

105. Пацієнт віком 43 роки скаржиться на захриплість голосу, поступове прогресуюче порушення фонації протягом останніх 6-ти місяців. Під час ларингоскопії виявлено: слизова оболонка - рожева, голосові складки - сірі, на межі передньої та середньої третини лівої складки візуалізується округле, блідо-сіре шароподібне утворення із гладкою поверхнею, величиною як просяне зерно. Рухливість гортані не порушена. Який найімовірніший діагноз?
*a. Фіброма гортані
b. Склерома гортані
c. Папіломатоз гортані
d. Карцинома гортані
e. Туберкульоз гортані

106. Пацієнт віком 60 років скаржиться на колючий біль під час ковтання. Із анамнезу відомо, що скарги пов'язує із вживанням риби годину тому. За результатами фарингоскопії стороннє тіло не виявлено. Під час ларингоскопії в правій валекулі візуалізується риб'яча кістка. Яким способом необхідно видалити стороннє тіло?
*a. Горловим корцангом при непрямій ларингоскопії
b. Зовнішнім доступом
c. Видалення кістки не є обов’язковим
d. Горловим корцангом при фарингоскопії
e. Горловим корцангом при прямій ларингоскопії

107. Пацієнтка віком 43 роки перед проведенням синусліфтингу була спрямована на КТ верхньої щелепи та приносових пазух. За результатами КТ дослiдження виявлено: двобічне iнтенсивне негомогенне зниження пневматизації обох верхньощелепних пазух та решітчастого лабіринту. Встановлено діагноз: хронічний риносинусит із поліпами. Яке лікування показано пацієнтці?
a. Двобічна гайморо-етмоїдотомія зовнішнім доступом
*b. Функціональна ендоскопічна хірургія синусів
c. Двобічна гайморотомія за Калдвел-Люком
d. Двобічна пункція верхньощелепних пазух
e. Двобічна мікрогайморотомія

108. Пацієнтка віком 54 роки скаржиться на біль та поколювання з правого боку горла, що посилюється під час ковтання. Із анамнезу відомо, що хворіє протягом 3-х днів, симптоми з’явилися після того, як пацієнтка їла смажену рибу. Температура тіла нормальна. Який найімовірніший діагноз?
*a. Стороннє тіло у глотці
b. Гострий тонзиліт
c. Гострий фарингіт
d. Паратонзиліт
e. Стоматит

109. Укажіть мінімальний термін тривалості симптомів для встановлення діагнозу: хронічний риносинусит.
a. 6 місяців
b. 8 тижнів
*c. 12 тижнів
d. 2 роки
e. 20 тижнів

110. Восьмирічна дитина скаржиться на біль у горлі, утруднене носове дихання, гугнявість, підвищення температури тіла. Об'єктивно спостерігається: стан тяжкий, висипань на шкірі немає, гіперемія та набряк піднебінних і глоткового мигдаликів, які покриті білим нашаруванням, ковтання болісне, дихання через ніс майже відсутнє, виражена гугнявість, збільшені позащелепні та задньошийні лімфатичні вузли, поліаденопатія, гепатоспленомегалія. Аналіз крові: лейкоцити - 27·10^9/л, еозинофіли - 1%, базофіли - 1%, паличкоядерні нейтрофіли - 2%, сегментоядерні нейтрофіли - 23%, лімфоцити - 38%, моноцити - 35% (атипові мононуклеари). Позитивні серологічні реакції Пауля-Бунеля, Гоффа-Бауер, Гоффа-Бауера-Давідсона. Взято мазки з носа та зіву на бацилу Леффлера. Який найімовірніший діагноз?
a. Токсична дифтерія ротоглотки
b. Скарлатинозна ангіна
c. Агранулоцитарна ангіна
d. Лакунарна ангіна
*e. Інфекційний мононуклеоз

111. Пацієнт віком 33 роки скаржиться на незначний біль та дискомфорт у горлі ліворуч під час ковтання, неприємний запах з рота. Об'єктивно спостерігається: загальний стан задовільний, температура тіла - 37,2^oС. Під час орофарингоскопії виявлено: у ділянці верхнього полюса лівого піднебінного мигдалика візуалізується виразка з нерівними краями, покрита сірувато-жовтим нальотом. Під час пальпації шиї ліворуч відзначаються збільшені та болючі лімфатичні вузли. Який найімовірніший діагноз?
a. Сифіліс-асоційований тонзиліт
b. Пухлина мигдалика
*c. Ангіна Симановського-Венсана-Плаута
d. Паратонзилярний абсцес
e. Гострий стрептококовий тонзиліт

112. Пацієнт віком 35 років скаржиться на утруднене носове дихання у лівій половині носа протягом довгого часу. Під час ендоскопічного обстеження виявлено: утворення білувато-сірого кольору, м’якої консистенції, що виходить із задніх відділів верхньощелепної пазухи та повністю обтурує носоглотку з лівого боку. Який найімовірніший діагноз?
a. Етезіонейробластома
*b. Антрохоанальний поліп
c. Поліпозний риносинусит
d. Кровоточивий поліп перегородки носа
e. Кіста верхньощелепної пазухи

113. Гілки якого нерва здійснюють чутливу іннервацію носа?
*a. Трійчастого
b. Нюхового
c. -
d. Блукаючого
e. Лицевого

114. Пацієнт віком 28 років скаржиться на раптову втрату слуху на ліве вухо після санації зовнішнього слухового ходу вушною паличкою. Об'єктивно спостерігається: лівий зовнішній слуховий хід обтурований сірчаними масами. За результатами камертональних проб виявлено: Рінне ліворуч негативний, Вебер у ліве вухо, Швабах подовжений з лівого боку. Укажіть тип втрати слуху.
*a. Кондуктивний
b. Обтуративний
c. Змішаний
d. Перцептивний
e. Побутовий

115. У пацієнтки віком 36 років через 6 місяців після народження дитини виникли напад запаморочення без втрати свідомості, нудота, блювання, спонтанний горизонтальний ністагм, зниження слуху у правом вусі, шум у вусі. Через 3 год напад припинився, ністагм і шум зникли, слух покращився, стан поліпшився. Отоскопічна картина - в нормі. За результатами аудіометричного обстеження виявлено: підвищення порогів сприйняття за повітряною провідністю на низьких частотах, з наявністю кістково-повітряного інтервалу. Пацієнтці було проведено гліцерол-тест, який виявився позитивним. Який найімовірніший діагноз?
a. Гострий лабіринтит
b. Вестибулярний нейроніт
c. Периферична вестибулопатія
*d. Хвороба Меньєра
e. Доброякісне позиційне пароксизмальне головокружіння

116. Чим утворена верхня стінка порожнини носа?
a. Верхньою щелепою
b. Виличною кісткою
*c. Ситоподібною пластинкою решітчастої кістки
d. -
e. Перпендикулярною пластинкою решітчастої кістки

117. Пацієнт віком 62 роки протягом року лікувався з приводу хронічного гіперпластичного ларингіту. Під час непрямої ларингоскопії виявлено: потовщення, тьмяність та застійна гіперемія голосових складок, поодинокі слизові нальоти. При більш детальному обстеженні фіброскопом виявлена неглибока виразка в ділянці основи надгортанника діаметром 0,6 см із дном, вкритим фібриновим нальотом та судинною ін'єкцією по периферії, яка розповсюджується на праву та ліву голосові складки. Рухомість надгортанника та голосових складок порушена. Під час патогістологічного дослідження біоптату пухлини спостерігається: плоскоклітинний рак. Виявлено збільшення передньошийних лімфатичних вузлів, які мають щільну консистенцію, неоднорідні, не болючі та визначаються окремими конгломератами. Під час проведення ПЕТ-КТ ураження інших органів і систем не виявлено. Який із діагнозів найбільш точно характеризує анатомічну поширеність ураження за класифікацією TNM?
a. Рак гортані вестибулярної локалізації T2, N1, M1
b. Рак гортані вестибулярної локалізації T1,N0, M0
c. Рак гортані вестибулярної локалізації T1, N1, M1
*d. Рак гортані вестибулярної локалізації T2, N1, M0
e. Рак гортані вестибулярної локалізації T2, N0, M1

118. Пацієнт віком 20 років отримав удар по передній поверхні шиї. Через кілька годин з’явилися задишка та захриплість. Об'єктивно спостерігається: ажитований, тахікардія, інспіраторна задишка, дихання шумне, чутне на відстані, шкіра бліда, в акті дихання бере активну участь мускулатура грудної клітки, відзначається втягування надключичних, підключичних, яремних ямок, міжреберних проміжків та епігастральної ділянки під час вдиху. Під час ларингоскопії виявлено: пухлиноподібне утворення лівого присінку гортані ціанотичного кольору, що перекриває голосову щілину. Який найімовірніший діагноз?
*a. Гематома гортані
b. Гострий ларингіт
c. Гострий хондроперихондрит гортані
d. Гематома глотки
e. Перелом хрящів гортані

119. Пацієнт віком 48 років скаржиться на затруднене та болісне ковтання рідкої їжі та слини, кашель із рясним мокротинням. Під час ларингоскопії виявлено: у ділянці правого черпакуватого хряща візуалізується інфільтрат, що поширюється на черпакувато-надгортанну складку, у центрі якого визначається неглибока виразка з нерівними краями блідо-рожевого кольору та в’ялогранулюючим дном, голосові складки рожевого кольору, під час фонації змикаються не повністю, голос хриплий. Було проведено MGIT BBL тест, який виявився позитивним. Який найімовірніший діагноз?
a. Рак гортані
b. Склерома гортані
c. Дифтерія гортані
d. Гострий виразковий ларингіт
*e. Туберкульоз гортані

120. На огляд до лікаря-отоларинголога звернувся пацієнт, якого турбує зміна голосу (осиплість) упродовж 2-х місяців. Яке рутинне обстеження повинен провести лікар-отоларинголог у цьому разі?
a. Пряму ларингоскопію
b. Електроміографію гортані
c. Рентгенографію гортані
d. Стробоскопію гортані
*e. Непряму ларингоскопію

121. Пацієнт віком 43 роки скаржиться на біль та почервоніння в ділянці лівого очного яблука. Із анамнезу відомо, що протягом останніх 4-х тижнів турбували закладеність носа, однобічні гнійні виділення з носа, головний біль, хворіє на хронічний риносинусит впродовж 5-ти років. Об'єктивно спостерігається: почервоніння та набряк тканин у ділянці внутрішнього краю орбіти ліворуч, незначне обмеження рухливості лівого очного яблука в горизонтальній площині. Гострота зору не змінена. Яке риногенне ускладнення виникло в пацієнта?
a. Флегмона орбіти
*b. Субперіостальний абсцес орбіти
c. Тромбофлебіт кавернозного синуса
d. Реактивний набряк повіки
e. Абсцес орбіти

122. У пацієнта під час профілактичного огляду виявили білувато-жовті "ріжки" на поверхні піднебінних і язикового мигдаликів, що мають конусоподібну форму, виступають над поверхнею слизової оболонки, не знімаються, щільної консистенції. Який найімовірніший діагноз?
a. Фарингомікоз
b. Мононуклеоз
*c. Лептотрихоз глотки
d. Хронічний (рекурентний) тонзиліт
e. Дифтерія глотки

123. Як скелетотопічно розташована глотка?
a. Від VI шийного до III грудного хребця
b. Від II шийного до І грудного хребця
c. Від ІV шийного до ІІ грудного хребця
d. Від ІII шийного до ІІ грудного хребця
*e. Від основи черепа до VI шийного хребця

124. За яким критерієм оцінюється ступінь важкості перебігу гострого тонзиліту?
a. Генералізована лімфаденопатія
b. Рівень болю в горлі
*c. Температурна реакція
d. ШОЕ
e. Регіонарна лімфаденопатія

125. Які з нижченаведених артерій беруть участь у кровопостачанні піднебінних мигдаликів?
a. Язикова, лицева, висхідна глоткова, верхньощелепна та очна
b. Язикова, лицева, висхідна глоткова, верхня та нижня щитоподібна
c. Язикова, лицева, висхідна глоткова, верхньощелепна та верхня щитоподібна
*d. Язикова, лицева, висхідна глоткова та верхньощелепна
e. Язикова, лицева, висхідна глоткова, верхньощелепна та нижня щитоподібна

126. Яке оперативне втручання необхідно провести пацієнту з хронічним гнійним середнім епітимпанітом, ускладненим холестеатомою, екстрадуральним абсцесом?
a. Стапедопластику
b. Антромастоїдотомію
c. Атикотомію з тимпанопластикою
*d. Розширену радикальну загальнопорожнинну операцію
e. Тимпанопластику

127. Пацієнт віком 28 років скаржиться на сильний біль у горлі, біль під час ковтання слини та їжі, підвищення температури тіла до 39^oС. Під час орофарингоскопії виявлено: рот відкривається вільно, передні піднебінні дужки - гіперемовані, набряклі, піднебінні мигдалики збільшені, червоного кольору, на їх поверхні є біло-жовтий наліт, що не поширюється за межі мигдалика та легко знімається шпателем. Який найімовірніший діагноз?
a. Дифтерія глотки
b. Гострий катаральний тонзиліт
*c. Гострий тонзиліт
d. Паратонзилярний абсцес
e. Хронічний тонзиліт

128. Які основні симптоми тимпанального отосклерозу?
a. Флюктуюче зниження слуху, низькочастотний шум
b. Нормальний слух, високочастотний шум
*c. Прогресуюче зниження слуху, середньочастотний шум
d. Гноєтеча з вуха, прогресуюче зниження слуху, низькочастотний шум
e. Глухота, відсутність шуму

129. Пацієнт віком 22 роки скаржиться на різкий стріляючий біль у вусі з лівого боку, зниження слуху, шум. Із анамнезу відомо, що хворіє впродовж 2-х днів. За результатами отоскопії виявлено: барабанна перетинка різко випнута, гіперемована, набрякла. Проби на прохідність внутрішньої слухової труби негативні. Укажіть характерні зміни, які спостерігатимуться в цього пацієнта під час аудіометрії лівого вуха.
a. Обидві криві ідуть по діагоналі вниз
b. Розрив між кістковою та повітряною провідністю, при зниженій кістковій
c. Повітряна провідність залишається в нормі на високих частотах
d. Кісткова та повітряна провідність знижуються симетрично
*e. Розрив між кістковою та повітряною провідністю, при нормальній кістковій провідності

130. Шестирічна дитина скаржиться на біль у правому вусі. Із анамнезу відомо, що тиждень тому перехворіла на ГРВІ. Об'єктивно спостерігається: дитина дихає ротом та гугнявить, часто перепитує, слизова оболонка носа - рожева, у задніх відділах порожнини носа візуалізується помірна кількість в’язкого слизу, який стікає по задній стінці глотки. Яке обстеження є недоцільним у цьому разі?
a. Пальцеве дослідження носоглотки
*b. МРТ приносових пазух
c. Задня риноскопія
d. Ендоскопія носоглотки
e. Тимпанометрія

131. Пацієнт віком 32 роки скаржиться на сильний біль у горлі, появу білих нальотів на мигдаликах, які не виходять за межі мигдалика, збільшення та болючість защелепних лімфатичних вузлів, підвищення температури тіла до 38,4^oС, загальну слабкість. Із анамнезу відомо, що тиждень тому перехворів на ГРВІ. Під час обстеження виявлено: оцінка за шкалою Мак Айзек - 4 бали, тризм відсутній, експрес БГСА-тест - негативний. Який найімовірніший діагноз?
a. Гострий вірусний тонзиліт
*b. Гострий бактеріальний тонзиліт
c. Інфекційний мононуклеоз
d. Паратонзилярний абсцес
e. Гострий стрептококовий тонзиліт

132. Пацієнт віком 41 рік скаржиться на наявність пухлини на шиї з лівого боку, відчуття стороннього тіла в глотці протягом 4-х років. Лікувався з приводу підщелепного лімфаденіту. Об’єктивно спостерігається: у ділянці верхньої третини шиї під кутом нижньої щелепи ліворуч виявлено щільно-еластичної консистенції, малорухоме, округле новоутворення розмірами 9,5х7 см. Пульсація загальної сонної артерії відчувається по передньому краю утворення. Під час фарингоскопії спостерігається: асиметрія зіва через випинання бокової стінки глотки ліворуч, розмірами 3х5 см із відтисненням ніші лівого мигдалика до середини. За результатами КТ виявлено: у лівому парафарингеальному просторі візуалізується об'ємне утворення розмірами 86х54х57 мм овальної форми. Контури його чіткі, краї рівні, структурно однорідні, щільність - 28-34 НU. Новоутворення поширюється від основи черепа до С4. Яка подальша тактика ведення пацієнта?
a. Біопсія з використанням зовнішнього доступу
b. Діагностична цервікотомія
c. Інтракапсулярна енуклеація пухлини зовнішнім доступом
*d. Пункційна біопсія під контролем ультрасонографії
e. Інтракапсулярна енуклеація пухлини через ротову порожнину

133. Яким епітелієм вистилається носоглотка?
a. Плоским зроговілим
b. Однорядним кубічним
*c. Миготливим багаторядним
d. Багатошаровим плоским
e. Багаторядним кубічним

134. Яким епітелієм вкрита слизова оболонка дихальної частини порожнини носа?
a. Багатошаровим плоским
*b. Багаторядним циліндричним миготливим
c. Специфічним нюхальним
d. Одношаровим плоским
e. Зроговілим плоским

135. Десятирічна дівчинка скаржиться на біль у горлі, слабкість, підвищення температури тіла до 38,5^oС. Із анамнезу відомо, що хворіє впродовж 3-х днів. Об'єктивно спостерігається: під час пальпації шийні лімфатичні вузли збільшені, болісні, слизова оболонка ротоглотки гіперемована, піднебінні мигдалики збільшені та покриті нашаруванням. Укажіть кількість балів за Шкалою McIsaac, яка відповідає стану пацієнтки.
*a. 5
b. 4
c. 2
d. 3
e. 1

136. Який буде результат досліду Швабаха при ураженні звукосприймання?
a. Подовжений
*b. Вкорочений
c. -
d. Негативний
e. Позитивний

137. Укажіть епітелій, що вкриває слизову оболонку порожнини носа та приносових пазух.
a. Багатошаровий плоский незроговілий
b. Однорядний одношаровий призматичний миготливий
*c. Одношаровий багаторядний призматичний миготливий
d. Багатошаровий однорядний призматичний війчастий
e. Однорядний кубічний війчастий

138. Що досліджується під час виконання досліду Тойнбі?
a. Пошкодження слуху за звукопровідним типом
b. Пошкодження слуху за звукосприймальним типом
c. Визначається латералізація звуку
d. Рухомість стремінця
*e. Прохідність внутрішньої слухової труби

139. Яке захворювання характеризується наявністю клітин Мікулича в біоптатних зразках із носа та може викликати обструкцію (стеноз) носа та гортані?
a. Ринофіма
*b. Риносклерома
c. Туберкульоз
d. Сифіліс
e. Гранулематоз із поліангіїтом

140. Пацієнт віком 26 років скаржиться на відчуття закладеності у вухах і зниження слуху, що з’явилося під час польоту в літаку. Після ковтання, позіхання слух частково відновлюється. Під час отоскопії виявлено: барабанні перетинки з обох боків - сіро-перламутрові з вираженими пізнавальними пунктами, втягнуті, інші ЛОР-органи в нормі. Укажіть анатомічну структуру, у якій відбулося порушення прохідності в пацієнта.
*a. Слухова труба
b. Носова порожнина
c. Носоглотка
d. Ротоглотка
e. Зовнішній слуховий хід

141. Пацієнт віком 40 років скаржиться на зниження слуху на ліве вухо після акустичної травми на виробництві. Під час отоскопії виявлено: барабанні перетинки з обох боків - сіро-перламутрові з вираженими пізнавальними пунктами, інші ЛОР-органи в нормі. За результатами камертональних проб виявлено: Рінне з лівого боку - слабкопозитивний, Вебер - у праве вухо, Швабах - вкорочений із лівого боку. Укажіть тип втрати слуху.
*a. Перцептивний
b. Змішаний
c. Травматичний
d. Виробничий
e. Кондуктивний

142. До лікаря-отоларинголога звернулася мати із п'ятирічною дитиною зі скаргами на те, що дитина постійно ходить із відкритим ротом, погано дихає носом, має часто нежить, хропить. Під час ендоскопічного огляду виявлено: аденоїд повністю перекриває хоани. Алергічний анамнез не обтяжений. Який найімовірніший діагноз?
a. Хронічний назофарингіт
b. Гіпертрофія аденоїда ІV стадії
*c. Гіпертрофія аденоїда III стадії
d. Аденоїдит
e. Атрезія хоан

143. Під час ендоназальної максилотомії є вірогідність травмування суміжних анатомічних структур до максилярного синуса. Які анатомічні структури з нижченаведених можна пошкодити у разі необережного виконання цього хірургічного втручання?
a. Крилопіднебінну ямку, орбіту, соскоподібний відросток
b. Порожнину рота, орбіту, носову переділку
*c. Орбіту, носослізний канал, крилопіднебінну ямку
d. Порожнину носа, собачу ямку, комірковий відросток верхньої щелепи
e. Порожнину рота, орбіту, шилоподібний відросток

144. Пацієнт віком 38 років скаржиться на біль у правому вусі, гнійні виділення, зниження слуху. Із анамнезу відомо, що хворіє з дитинства після перенесеного кору. Загострення - 2 рази на рік. Під час отоскопії спостерігається: піорея з неприємним запахом, барабанна перетинка перфорована в pars flaccida. Аудіологічно: кондуктивна приглухуватість. За результатами КТ виявлено: деструктивні зміни соскоподібного відростка праворуч. Який найімовірніший діагноз?
*a. Хронічний епітимпаніт
b. Секреторний отит
c. Отосклероз, тимпанальна форма
d. Хронічний мезотимпаніт
e. Гострий середній отит

145. Під час виконання бойової задачі військовослужбовець отримав мінно-вибухову травму із втратою свідомості. Об'єктивно спостерігається: утруднене дихання, що супроводжується "булькаючими" звуками. Які дії необхідно виконати на етапі евакуації відповідно до протоколу MARCH?
a. Інтубацію трахеї
b. Трахеотомію
c. Потрійний прийом Сафара
*d. Інтраназальне введення назофарингіальної трубки
e. Конікотомію

146. Пацієнтка віком 30 років скаржиться на зниження слуху на обидва вуха, шум у вухах. Із анамнезу відомо, що скарги з'явилися 5 років тому після пологів. Об’єктивно спостерігається: з обох боків зовнішні слухові ходи широкі, шкіра слухового ходу стоншена, сірка відсутня. Під час огляду барабанної перетинки з обох боків - позитивний симптом "рожевої плями". Інші ЛОР-органи - без патології. Шепіт чує: праве вухо - 1 м, ліве вухо - 1 м. Дослід Рінне "-"з обох боків. На тональній аудіограмі: кістково-повітряний розрив до 40 дб при нормальній кістковій провідності на обох вухах. Який найімовірніший діагноз?
a. Двобічна хронічний ексудативний отит
*b. Отосклероз, тимпанальна форма
c. Двобічна хронічна сенсоневральна приглухуватість
d. Двобічний хронічний катар середнього вуха
e. Отосклероз, кохлеарна форма

147. Пацієнт віком 40 років скаржиться на відчуття подряпання та лоскотання в горлі, сухий кашель, захриплість і швидку втомлюваність голосу. Із анамнезу відомо, що хворіє впродовж 2-х днів. Об’єктивно спостерігається: загальний стан задовільний, температура тіла - 37,6^oС, голос хриплий, дихання через гортань не порушене. Під час ларингоскопії виявлено: слизова оболонка гортані різко гіперемована, на її поверхні - невелика кількість в’язких виділень, голосові складки інфільтровані, рухомість їх не змінена. Інші ЛОР-органи - без особливостей. Який найімовірніший діагноз?
a. Набряк гортані
b. Дифтерія гортані
c. Хондроперихондрит гортані
d. Загострення хронічного катарального ларингіту
*e. Гострий катаральний ларингіт

148. Пацієнт віком 60 років скаржиться на дискомфорт у горлі при ковтанні, скарги тривають кілька місяців. Під час огляду виявлено: вільний край надгортанника, більше праворуч, пророслий горбисто-виразкуватою пухлиною, рухомість голосових зв’язок збережена, просвіт гортані для дихання достатньо широкий, справа на шиї в місці біфуркації загальної сонної артерії поодинокий обмежено-рухомий лімфатичний вузол до 3 см. Гістологічно підтверджено плоскоклітинний рак. Укажіть стадію раку гортані згідно з TNM класифікацією.
a. T1N0Mx
b. T2N1M0
c. T2N2Mx
*d. T1N1Mx
e. T1NxM0

149. Із якою анатомічною структурою межує передня стінка зовнішнього слухового проходу?
a. Соскоподібним відростком
*b. Суглобом нижньої щелепи
c. Середньою черепною ямкою
d. Барабанною перетинкою
e. Привушною залозою

150. Пацієнт віком 45 років скаржиться на біль у горлі, підвищення температури тіла до 38^oС, загальну слабкість. Із анамнезу відомо, що хворіє протягом 3-х днів. Під час орофарингоскопії виявлено: піднебінні мигдалики гіперемовані, набряклі, вогнищево вкриті нальотом білого кольору, піднебінні дужки гіперемовані, набряклі. Лікар провів забір зразків матеріалу на мікробіологічну діагностику, але їхнє транспортування безпосередньо в лабораторію на момент прийому неможливе. Які умови зберігання тампона із зібраним матеріалом?
a. Зберігати тампон у термостаті при температурі 37^oC максимум 12 год
b. Зберігати тампон у термостаті при температурі 37^oC, допоки не відкриють лабораторію
c. Зберігати тампон у термостаті при температурі 20^oC максимум 24 год
*d. Зберігати тампон у холодильнику при температурі 4–6^oC максимум 12 год
e. Зберігати тампон у холодильнику при температурі 4–6^oC, допоки не відкриють лабораторію

