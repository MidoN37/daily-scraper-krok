1. Який метод застосовують у фармацевтичній промисловості під час виготовлення м'яких желатинових капсул без шва?
a. Нашарування
b. Занурення
c. Пресування
d. Плівковий
*e. Крапельний

2. Укажіть перелік лікарських засобів, які відпускаються без рецепта для симптоматичного лікування болю в горлі.
a. Сульфатіазол, Сульфаніламід, Хлорамфен
b. Ацетилсаліцилова кислота, Парацетамол, Метамізол натрію
c. Амброксол, Бромгексин, Карбоцистеїн
d. Ксилометазолін, Оксиметазолін, Трамазолін
*e. Амбазон, Гексетидин, Декаметоксин

3. Кількісне визначення калію хлориду в субстанції, згідно з вимогами ДФУ, проводять методом осаджувального титрування з потенціометричною фіксацією кінцевої точки титрування. Який розчин є титрантом у цьому методі?
a. Кислоти азотної
*b. Срібла нітрату
c. Калію нітрату
d. Кислоти хлористоводневої
e. Амонію тіоціанату

4. Який наслідок чекає на завідувача аптеки через відсутність організаційного механізму управління системою адаптації персоналу або його декларативний характер?
a. Налагоджена система нематеріальної мотивації
b. Зниження витрат, необхідних для введення нового співробітника в справи
c. Прийняття новим співробітником своєї соціальної ролі у колективі
d. Визнання і сприйняття новим співробітником норм і цінностей колективу
*e. Високий рівень плинності кадрів, швидке звільнення нових співробітників

5. Згідно із законом України "Про лікарські засоби" в Україні лікарські засоби (ЛЗ) допускаються до застосування після їхньої державної реєстрації. Укажіть ЛЗ, які не підлягають державній реєстрації відповідно до цього Закону.
a. Увезені в Україну імпортні ЛЗ для реалізації на вітчизняному ринку
*b. Виготовлені в аптеці на замовлення лікувально-профілактичного закладу
c. Промислово виготовлені в Україні для лікування онкологічних хворих
d. Промислово виготовлені в Україні для експортування
e. Промислово виготовлені в Україні для лікування орфанних захворювань

6. Яка з команд медицини катастроф, що створені у складі центрів екстреної медичної допомоги та медицини катастроф, залучається до надання екстреної (швидкої) медичної допомоги постраждалим на місці події та їх медичної евакуації на догоспітальному етапі надання медичної допомоги?
a. Команда медицини катастроф шостого типу
*b. Команда медицини катастроф першого типу
c. Команди медицини катастроф різних типів
d. Бригада швидкої екстреної (швидкої) медичної допомоги
e. Команда медицини катастроф другого типу

7. Який аналіз провів спеціаліст фармацевтичного підприємства, здійснивши порівняльні дослідження внутрішнього середовища і зовнішніх умов, проаналізувавши сильні та слабкі сторони, можливості та загрози?
a. АВС
*b. SWOT
c. VED
d. VEN
e. PEST

8. Під час ідентифікації лікарської рослинної сировини, яка містить ефірні олії, звернули увагу на наявність залозок, що складаються з восьми клітин, розташованих у два ряди та чотири яруси. Представники якої родини мають таку особливість?
a. Myrtaceae
b. Apiaceae
*c. Asteraceae
d. Pinaceae
e. Lamiaceae

9. Фармацевт готує супозиторії методом викачування. Пропис містить екстракт красавки, стрептоцид, іхтіол та основу. Завдяки якій речовині, що входить до складу пропису та має склеювальні властивості, супозиторну масу готують без пластифікатора?
a. Маслу какао
b. Стрептоциду
c. Екстракту красавки
d. Бутиролу
*e. Іхтіолу

10. Залежно від того, яка організація приймає стандарти, вони поділяються на міжнародні, регіональні та національні. Дайте визначення поняттю "національний стандарт".
a. Документ, що встановлює правила, настанови чи характеристики щодо діяльності або її результатів
*b. Стандарт, прийнятий національним органом стандартизації та доступний для широкого кола користувачів
c. Документ, що містить систематизований звід або перелік будь-яких об'єктів і дає змогу віднайти об'єкт за новим позначенням
d. Регіональний стандарт, прийнятий європейською організацією зі стандартизації
e. Стандарт, прийнятий міжнародною організацією зі стандартизації та доступний для широкого кола користувачів

11. До аптеки звернувся відвідувач щодо герпетичного висипу на верхній губі. Укажіть лікарський засіб для етіотропної терапії.
a. Перметрин
b. Оксид цинку
c. Повідон-йод
*d. Ацикловір
e. Бензилбензоат

12. До проявів якої негативної реакції чи наслідку може призвести застосування масляних розчинів назальних крапель для симптоматичного лікування алергії в дітей до 2-х років?
a. Виникнення закрепу
b. Підвищення артеріального тиску
*c. Потрапляння їх у легені та розвиток пневмонії
d. Розвиток порушень серцевого ритму
e. Кандидозу верхніх дихальних шляхів

13. Які противірусні засоби прямої дії, що є інгібіторами зворотної транскриптази ВІЛ, застосовуються для антиретровірусної терапії дорослих, підлітків і дітей?
a. Фамцикловір, валацикловір
*b. Ламівудин, зидовудин
c. Уміфеновір, озельтамівір
d. Тилорон, інозин пранобекс
e. Ацикловір, рибавірин

14. Укажіть із нижченаведеного переліку лікарську рослинну сировину, що містить ненасичені жирні кислоти та використовується для профілактики атеросклерозу.
a. Кропу плоди
*b. Гарбуза насіння
c. Вільхи супліддя
d. Ехінацеї трава
e. Дягелю кореневища

15. Який розчин готують, насипаючи лікарську речовину тонким шаром на велику поверхню води, залишаючи до розчинення?
a. Коларгол
b. Іхтіол
c. Танін
*d. Протаргол
e. Рибофлавін

16. До якої фармакологічної групи належать клавуланова кислота й тазобактам?
*a. Інгібітори beta-лактамаз
b. Тетрацикліни
c. Фторхінолони
d. Макроліди
e. Пеніциліни

17. Маркетингові дослідження, які проводила аптечна мережа, показали, що попит на певну групу лікарських засобів не змінився, незважаючи на суттєве зростання вартості товару. Про який вид попиту йдеться?
a. Абсолютно еластичний
b. Еластичний
*c. Нееластичний
d. Абсолютно нееластичний
e. Позитивний

18. Під час випробувань ацетилсаліцилової кислоти встановлено, що 1 г цієї субстанції розчиняється в 5 мл етанолу 96%. Яка розчинність ацетилсаліцилової кислоти відносно розчинника згідно з Державною Фармакопеєю України?
a. Дуже легкорозчинна
b. Малорозчинна
*c. Легкорозчинна
d. Помірно розчинна
e. Частково розчинна

19. Який лікарський засіб із нижченаведених є найефективнішим для лікування оперізувального герпесу (Herpes zoster)?
a. Тилорон
b. Римантадин
c. Специфічний імуноглобулін
d. Інтерферон
*e. Валацикловір

20. Як можна класифікувати трудову адаптацію, що ґрунтується на пристосуванні до керівника та колег чи колективу і відображає загалом систему стосунків між людьми в процесі спільної праці?
a. Професійна
b. Первинна
*c. Соціально-психологічна
d. Психофізіологічна
e. Вторинна

21. Хто здійснює керівництво службою медицини катастроф - особливим видом аварійно-рятувальних служб, формування та працівники яких атестовані для надання екстреної (швидкої) медичної допомоги постраждалим безпосередньо в зоні надзвичайної ситуації та внесені до відповідних реєстрів аварійно-рятувальних служб?
a. Органи місцевого самоврядування
b. Суб'єкт національного рівня координації функціонування служби медицини катастроф
c. Український науково-практичний центр екстреної медичної допомоги та медицини катастроф МОЗ України
d. Центр екстреної медичної допомоги та медицини катастроф
*e. Міністерство охорони здоров'я України

22. Яка побічна реакція може виникнути у разі тривалого застосування антигістамінних лікарських засобів першого покоління?
*a. Тахіфілаксія
b. Ідіосинкразія
c. Канцерогенна дія
d. Тератогенна дія
e. Гіперреактивність

23. Яку процедуру потрібно застосувати при формуванні груп для проведення клінічного дослідження лікарського засобу, що дозволить мінімізувати  систематичні помилки та упередженість дослідника?
*a. Рандомізацію
b. Індивідуалізацію
c. Формалізацію
d. Валідацію
e. Абстрагування

24. Пацієнт віком 42 роки з ревматоїдним артритом в анамнезі має виразкову хворобу дванадцятипалої кишки. Який лікарський засіб із групи НПЗЗ можна йому рекомендувати?
a. Iндометацин
b. Напроксен
c. Диклофенак
*d. Целекоксиб
e. Ацетилсаліцилову кислоту

25. Яка ознака з нижченаведених характерна для відкритого перелому кісток кінцівки?
a. -
b. Припухлість у ділянці ураження
c. Зміна довжини кінцівки
*d. Кровотеча з рани
e. Гематома в ділянці перелому

26. Який стабілізатор потрібно застосувати під час виготовлення екстемпорального 2%-го розчину новокаїну для ін'єкцій?
a. Натрію гідрокарбонат
b. Натрію хлорид
c. Кальцію карбонат
d. Калію гідроксид
*e. Кислоту хлористоводневу

27. До складу якої з нижченаведених рослин входять фітоестрогени?
*a. Хміль звичайний
b. Бузина чорна
c. Горицвіт весняний
d. Ефедра хвощова
e. Барвінок рожевий

28. Укажіть термін дії електронного рецепта, виписаного на рецептурному бланку форми №1 (ф-1), на лікарські засоби, крім наркотичних (психотропних), що підлягають відпуску за рецептом та повна вартість яких оплачується за рахунок коштів споживача.
a. 30 календарних днів
b. 20 календарних днів
*c. 90 календарних днів
d. 60 календарних днів
e. 10 календарних днів

29. Яку концентрацію спирту етилового використає фармацевт для виготовлення 1%-го розчину левоміцетину спиртового?
*a. 70%
b. 96%
c. 60%
d. 90%
e. 95%

30. Під час візиту до лікаря-стоматолога з приводу видалення зуба у пацієнта після застосування місцевої анестезії розвинувся анафілактичний шок. Який лікарський засіб міг спричинити таку прогнозовану побічну реакцію?
*a. Лідокаїн
b. Лінкоміцин
c. Ловастатин
d. Лізиноприл
e. Лансопразол

31. Яка побічна реакція може розвинутися під час тривалого застосування алюмінійвмісних антацидів у пацієнтів із нирковою недостатністю?
*a. Енцефалопатія
b. Дисбактеріоз
c. Сухий кашель
d. Діарея
e. Гіперфосфатемія

32. До аптеки звернувся відвідувач зі скаргами на кашель із утрудненим відходженням мокротиння. Який лікарський засіб із нижченаведених можна порекомендувати йому для симптоматичного лікування продуктивного кашлю?
a. Глауцин
*b. Ацетилцистеїн
c. Преноксдіазин
d. Кодеїн
e. Бутамірат

33. Про який вид побічної реакції має повідомити фармацевт до ДП "Державний експертний центр Міністерства охорони здоров'я України" через карту-повідомлення за наявності у пацієнта реакції на використання лікарського засобу, характер або тяжкість проявів якої узгоджуються з наявною інформацією про лікарський засіб в інструкції для медичного застосування зареєстрованого лікарського засобу?
*a. Передбачену
b. Непередбачену
c. Несерйозну
d. Незафіксовану
e. Серйозну

34. Пацієнту призначено антидепресант, основним компонентом якого є сухий екстракт із трави звіробою. Про можливе виникнення якого побічного ефекту потрібно попередити пацієнта?
a. Зниження артеріального тиску
b. Гепатотоксичність
c. Нефротоксичність
*d. Фотосенсибілізацію
e. Порушення слуху

35. Який вид контролю здійснює уповноважена особа аптеки під час надходження лікарських засобів від постачальника?
*a. Візуальний
b. Хімічний
c. Контроль при відпуску
d. Опитувальний
e. Фізичний

36. Укажіть спосіб уведення атропіну сульфату до основи, яка містить ланолін і вазелін, під час виготовлення мазі за рецептом лікаря.
a. Розчиняють у частині основи
b. Розчиняють у всій основі
*c. Розчиняють у мінімальній кількості води, емульгують ланоліном
d. Додають у вигляді порошку, подрібненого до максимального ступеня дисперсності
e. Розчиняють у спирто-водо-гліцериновій суміші (1:6:3) незалежно від прописаної кількості

37. Згідно з чинним законодавством екстемпоральні лікарські засоби підлягають внутрішньоаптечному контролю. Під час якого виду контролю проводиться перевірка загальної маси або об'єму лікарської форми?
a. Хімічного
*b. Фізичного
c. Органолептичного
d. Письмового
e. Опитувального

38. Укажіть періодичність зміни технологічного одягу та взуття працівниками аптечного закладу.
*a. Не рідше ніж 2 рази на тиждень
b. Не рідше ніж 1 раз на місяць
c. Не рідше ніж 1 раз на тиждень
d. Не рідше ніж 1 раз на 10 днів
e. Не рідше ніж 2 рази на місяць

39. Порекомендуйте відвідувачу аптеки антигістамінний препарат для місцевого застосування при алергічному риніті.
a. Оксиметазолін
b. Ксилометазолін
c. Нафазолін
d. Протаргол
*e. Азеластин

40. Під час контролю якості тирлича коренів виконується випробування "Показник гіркоти". Оскільки визначення проводиться різними експертами, то використовують розчин порівняння для розрахунку коефіцієнта кореляції експертів. Укажіть речовину, яка застосовується для приготування цього розчину.
a. Глюкози моногідрат
*b. Хініну гідрохлорид
c. Фруктози дигідрат
d. Лимонна кислота
e. Натрію хлорид

41. Згідно з Настановою "Лікарські засоби. Належна практика зберігання", умови зберігання лікарських засобів (ЛЗ) повинні відповідати зазначеній у маркуванні інформації, яка враховує температуру зберігання та відносну вологість. Результати яких досліджень є основою для визначення умов зберігання?
a. Валідація методик
b. Прекваліфікація виробництва
*c. Випробування стабільності ЛЗ
d. Сертифікація процесу
e. Кваліфікація фахівців

42. Відпуск лікарських засобів з аптек може здійснюватися за паперовими або електронними рецептами. Скільки лікарських засобів можна виписати в одному електронному рецепті?
a. Три
*b. Один
c. Два
d. Чотири
e. П'ять

43. Для визначення домішок поліциклічних ароматичних вуглеводнів використовують спектрофотометр. Який показник вимірюють цим приладом?
*a. Оптичну густину
b. Температуру кипіння
c. Температуру плавлення
d. Динамічну в'язкість
e. Кут обертання

44. Для прийняття рішення про вибір методу лікування лікар зупинився на інформації, що ґрунтується на думці експертів. Якому рівню відповідає ця інформація згідно із засадами доказової медицини?
a. Помірна достовірність - В
b. -
*c. Невизначена достовірність - D
d. Обмежена достовірність - С
e. Висока достовірність - А

45. Яку форму документації мають використати фармацевти, асистенти фармацевта усіх закладів охорони здоров'я незалежно від форм власності для повідомлення про будь-які випадки побічних реакцій лікарських засобів, вакцини, туберкуліну, відсутності ефективності лікарських засобів та несприятливих подій після імунізації/туберкулінодіагностики?
*a. Карту-повідомлення
b. Ф-1
c. Бланк-замовлення
d. Ф-3
e. Касовий ордер

46. У тактичній медицині під час надання домедичної допомоги пораненому застосовується правило "C–A–B–C" (сильна кровотеча, дихальні шляхи, дихання, кровообіг). Що передбачає це правило?
a. Практику визначення логістичних шляхів та порядок медичної евакуації потерпілим
b. Практику встановлення діагнозу та порядок надання першої медичної допомоги потерпілим
c. Практику встановлення пріоритетів та алгоритм медичного сортування потерпілим
d. Порядок діагностування хронічних захворювань та надання першої лікарської допомоги потерпілим
*e. Практику визначення ознак життя та порядок надання домедичної допомоги потерпілим

47. На який мікроорганізм спрямована дія кларитроміцину, що призначили пацієнту з виразкою пілоричного відділу шлунка?
a. Chlamydia pneumoniae
*b. Helicobacter pylori
c. Mycoplasma pneumoniae
d. Streptococcus pneumoniae
e. Haemophilus influenzae

48. За якими принципами здійснюється розподіл постачання медичного майна військовим частинам Збройних Сил України в мирний час?
*a. За територіальним принципом у плановому порядку з поєднанням централізованого та децентралізованого постачання
b. За географічно-кліматичними зонами з урахуванням децентралізації постачання у позаплановому порядку
c. За рівнем забезпеченості гуманітарною допомогою від міжнародних постачальників у плановому порядку
d. За пріоритетністю обласних центрів без урахування логістичних шляхів у плановому порядку
e. За територіальними громадами з урахуванням їх наближеності до кордону країни у позаплановому порядку

49. Результати яких досліджень є критерієм відповідності генеричного лікарського засобу оригінальному та можливості їх взаємозамінності?
a. Рандомізованих клінічних досліджень
b. Порівняльних клінічних досліджень
c. Обмежених клінічних досліджень
*d. Біоеквівалентності
e. Розчинності при різних рН

50. До аптеки звернулася жінка з алергічним ринітом. Вона працює диспетчером в аеропорту, має шлуночкову тахіаритмію і зараз приймає кетоконазол. Укажіть найоптимальніший антигістамінний засіб у цьому разі.
a. Левоцетиризин
b. Хлоропірамін
c. Лоратадин
*d. Фексофенадин
e. Азеластин

51. Укажіть із нижченаведених лікарських засобів антибіотик полієнового ряду для лікування системних і локалізованих мікозів (кандидозів).
a. Азитроміцин
b. Клотримазол
c. Амікацин
d. Лінкоміцин
*e. Ністатин

52. Наступного дня після виготовлення суспензії фармацевт помітив осідання твердих часток. Під час збовтування суспензія відновила свої властивості як гетерогенна система. Як називається цей процес?
a. Коалесценція
b. Кінетична нестійкість
c. Термодинамічна стійкість
d. Інверсія
*e. Ресуспендованість

53. Укажіть речовину, водний розчин якої фармацевт фільтрує гарячим крізь паперовий фільтр.
*a. Кальцію глюконат
b. Міді сульфат
c. Йод
d. Натрію тетраборат
e. Кислота борна

54. Через можливість виникнення яких побічних фармакологічних властивостей фторхінолони протипоказані пацієнтам віком до 14 років?
a. Кардіотоксичних
*b. Хондротоксичних
c. Тератогенних
d. Гепатотоксичних
e. Нефротоксичних

55. На яких територіях заборонено провадити господарську діяльність із реалізації лікарських засобів через мобільні аптечні пункти?
*a. В обласних центрах та містах на території України з кількістю населення понад 100 тисяч осіб
b. У сільській місцевості у разі відсутності аптечного пункту
c. У сільській місцевості у разі відсутності аптеки
d. У межах територій, на яких уведено надзвичайний стан, на період надзвичайного стану
e. У межах територій, де ведуться активні бойові дії, за переліком, затвердженим Мінреінтеграції

56. Яку з нижченаведених лікарських речовин завжди дозують за масою під час приготування лікарських форм?
a. Кислоту хлористоводневу
b. Настойку валеріани
c. Спирт етиловий
d. Воду очищену
*e. Гліцерин

57. У якому місці найкраще розташувати новий безрецептурний препарат у залі обслуговування з позицій мерчендайзингу?
a. На верхній полиці
b. Біля входу в аптеку
c. У закритій шафі
*d. На полиці на рівні очей
e. На нижній полиці

58. Які вимоги висуваються до спеціалістів, що не працювали понад п'ять років за зазначеною у дипломі, сертифікаті (посвідченні) спеціальністю, для отримання допуску до провадження діяльності з виробництва (виготовлення) лікарських засобів в умовах аптеки, роздрібної торгівлі лікарськими засобами?
*a. Проходження перепідготовки на циклах спеціалізації зі спеціальності
b. Участь у конференціях за напрямом професійної діяльності
c. Публікація статей у наукових журналах
d. Відвідування заходів безперервного розвитку (майстер-класів)
e. Проходження перепідготовки на циклах тематичного удосконалення

59. Як називаються особи, що під час бойових дій отримали поранення, ураження чи захворювання, за станом здоров'я втратили боєздатність чи працездатність не менше ніж на одну добу та потрапили в медичні пункти або лікувальні заклади?
a. Загальні втрати особового складу військ
b. Незворотні втрати особового складу військ
c. Небойові санітарні втрати
*d. Бойові санітарні втрати
e. -

60. Із якою метою під час надання домедичної та першої медичної допомоги використовується "оклюзійна торакальна пов'язка (наліпка) на гелевій основі з клапаном (або без клапана)", що передбачена Переліком лікарських засобів та медичних виробів, які повинні бути в складі аптечок медичних загальновійськових індивідуальних?
a. Транспортної іммобілізації кінцівки при частковій ампутації
b. Зменшення тепловтрат чи перегрівання людського тіла в екстрених випадках
c. Знерухомлення кінцівки при відкритих переломах, де зламана кістка виступає назовні
*d. Перешкоджання потраплянню повітря в рану при зовнішньому відкритому пневмотораксі
e. Зупинки масивної зовнішньої кровотечі при вогнепальному пораненні голови

61. У яких умовах повинні зберігатися дієтичні добавки в аптечному закладі?
a. У темному місці
b. Разом із іншими лікарськими засобами
*c. Окремо від іншої продукції
d. Разом із рослинною сировиною
e. У сухому місці

62. За що відповідає уповноважена особа суб'єкта господарювання, яка провадить господарську діяльність із роздрібної торгівлі лікарськими засобами?
*a. Функціонування системи якості
b. Облік та збереження майна
c. Фінансову звітність та облік
d. Закупівлю товарно-матеріальних цінностей
e. Взаємодію з органами місцевого самоврядування

63. Скільки років, не враховуючи поточного року, в електронній системі охорони здоров'я зберігаються електронні рецепти на відпущені аптекою наркотичні лікарські засоби?
a. 2
*b. 5
c. 1
d. 3
e. 10

64. Таблетки розчинні - це таблетки, які перед застосуванням розчиняються у воді. За яких умов потрібно досліджувати ці таблетки на розпадання?
*a. Рідке середовище - вода, температура 15-25^oС
b. Рідке середовище - кислота оцтова, температура 15-25^oС
c. Рідке середовище - фосфатний буферний розчин рН=6,8, температура 15-25^oС
d. Рідке середовище - розчин кислоти хлористоводневої, температура 15-25^oС
e. Рідке середовище - вода, температура 45-50^oС

65. При якому захворюванні лікар має право виписати рецепт на безоплатний або пільговий відпуск лікарських засобів пацієнту незалежно від основного захворювання?
a. Церебральному паралічі
b. COVID-19
c. Туберкульозі
*d. СНІДу та ВІЛ-інфекції
e. Розсіяному склерозі

66. Яку основу використовують під час виготовлення мазей для дітей, якщо в рецепті немає інших вказівок?
*a. Стерильну вазелін-ланолінову (9:1)
b. Вазелін сорту "Для очних мазей"
c. Вазелін
d. Стерильну вазелін-ланолінову (1:1)
e. Стерильну поліетиленоксидну

67. Згідно із Законом України "Про лікарські засоби", незареєстровані лікарські засоби дозволено ввозити на митну територію України, якщо вони у встановленому порядку дозволені до застосування на території США або держав-членів ЄС і розроблені для лікування особливих патологій. Для лікування яких захворювань можна ввозити такі ліки?
a. Тропічних (малярії)
b. Неврологічних
c. Онкологічних
*d. Рідкісних (орфанних)
e. Гастроентерологічних

68. Уміст якої групи біологічно активних речовин повинен контролювати фахівець у лікарській рослинній сировині "Дуба кора" згідно з вимогами ДФУ?
a. Полісахаридів
b. Алкалоїдів
c. Гідроксикоричних кислот
*d. Танінів
e. Флавоноїдів

69. Укажіть лікарську форму, що є густою рідиною або драглеподібною масою, яка плавиться за температури тіла.
a. Суспензія
*b. Лінімент
c. Паста
d. Мазь
e. Емульсія

70. Асистент фармацевта готує порошки, до складу яких входить натрію тетраборат. Укажіть особливість його введення до цієї лікарської форми.
a. Застосовують для затирання пор ступки
b. Застосовують метод "тришаровості"
*c. Розтирають зі спиртом етиловим
d. Використовують тритурацію
e. Додають в останню чергу

71. Укажіть ефірну олію, основним компонентом якої є цинеол.
a. Лимонна
*b. Евкаліптова
c. М'ятна
d. Шавлієва
e. Лавандова

72. В аптечній технології лікарських засобів існують особливі (утруднені) випадки виготовлення водних розчинів. Укажіть умови розчинення кристалів міді сульфату у воді.
a. Розчиняють у гарячій воді
*b. Подрібнюють із невеликою кількістю води перед розчиненням
c. Розчиняють у насиченому розчині калію йодиду
d. Розчиняють у попередньо профільтрованій чи процідженій воді
e. Під час розчинення додають натрію гідрокарбонат

73. Хто затверджує перелік життєво необхідного та найбільш важливого медичного майна, що утримується на медичних складах для забезпечення військ у надзвичайних ситуаціях мирного часу, згідно з Порядком постачання медичного майна Збройним Силам України в мирний час?
a. Начальник Держлікслужби з лікарських засобів
b. Начальник військово-польової аптеки
c. Начальник генерального штабу
*d. Начальник служби забезпечення медичним майном
e. Військовий лікар

74. Із якою з фармакопей світу гармонізована будова Державної Фармакопеї України 2-го видання?
a. Фармакопеєю Німеччини
*b. Європейською Фармакопеєю
c. Фармакопеєю США
d. Британською Фармакопеєю
e. Японською Фармакопеєю

75. Які дії заборонені для підтримання ліцензіатом відповідності санітарного стану приміщень та устаткування аптеки вимогам санітарно-протиепідемічного режиму аптечних закладів?
a. Дезінфекція
b. Застосуванням мийних засобів
*c. Сухе прибирання
d. Дератизація
e. Використання окремого інвентаря

76. Яку особливість фенолу кристалічного фармацевт повинен враховувати під час виготовлення олійного розчину?
a. Розчиняти за низької температури
b. Розчиняти за високої температури
c. Відважувати на пергаментному папері, тому що ця речовина залишає забарвлений слід
d. Швидко відважувати на пергаментному папері, тому що ця речовина летка та її пари здатні діяти на метал
*e. Відважувати на пергаментному папері, уникаючи торкання пальцями (можливі опіки)

77. Яка форма кредитування передбачає можливість видачі й погашення кредиту декількома частинами (траншами) у межах встановленого ліміту та в зручному режимі для ведення бізнесу позичальника?
a. Лізинг
b. Овердрафт
c. Кредит на купівлю транспорту
*d. Кредитна лінія
e. Строковий кредит

78. Який технологічний процес одержання таблеток доцільно обрати для лікарських речовин, що мають хорошу сипкість та спресовуваність?
a. Вологе гранулювання
b. Компактування
c. Формування
*d. Пряме пресування
e. Пресування з попередньою грануляцією

79. Фармацевт виготовляє офтальмологічний лікарський засіб. Які допоміжні речовини використовує спеціаліст із метою запобігання контамінації та розмноження мікроорганізмів у ліках?
a. Розчинники
b. Стабілізатори
c. Пролонгатори
d. Солюбілізатори
*e. Консерванти

80. Яким чином визначається однорідність супозиторіїв екстемпорального виготовлення?
a. Рефрактометрично
*b. Візуально на поздовжньому зрізі
c. За допомогою ситового аналізу
d. Візуально на поперечному зрізі
e. Мікроскопічно

81. Уміст магнію хлориду гексагідрату згідно з вимогами ДФУ визначають методом прямого комплексонометричного титрування. Укажіть титрант цього методу.
a. Натрію гідроксид
b. Калію бромід
c. Калію хлорид
d. Калію гідроксид
*e. Натрію едетат

82. Яка побічна реакція найчастіше виникає під час застосування антацидів, що містять магній?
a. Нефротоксичність
b. Гепатотоксичність
*c. Послаблююча дія
d. Агранулоцитоз
e. Закреп

83. Яку форму влади демонструє лідер, використовуючи наявні у нього захоплюючі особисті характеристики та властивості, що охоче наслідуються підлеглими, які прагнуть бути такими самими, як він?
a. Експертна
b. Законна
c. Заснована на винагороді
d. Заснована на примусі
*e. Еталонна

84. Який лікарський засіб із групи інгібіторів АПФ рекомендовано використовувати як засіб "швидкої допомоги" при гіпертонічному кризі до прибуття бригади екстреної (швидкої) медичної допомоги?
a. Ніфедипін
b. Фуросемід
c. Амлодипін
d. Нітрогліцерин
*e. Каптоприл

85. Пацієнту для лікування сечокам'яної хвороби, спричиненої уратними каменями, призначено препарат, механізм дії якого пов'язаний зі здатністю інгібувати фермент ксантиноксидазу. Укажіть цей препарат.
a. Ципрофлоксацин
b. Урсодезоксихолева кислота
c. Домперидон
*d. Алопуринол
e. Фуразидин

86. Який центральний орган виконавчої влади реалізує державну політику у сфері контролю якості та безпеки лікарських засобів?
a. Всесвітня організація охорони здоров'я
*b. Державна служба України з лікарських засобів та контролю за наркотиками
c. Державний експертний центр
d. Міністерство охорони здоров'я України
e. Український науковий фармакопейний центр якості лікарських засобів

87. Під час обстеження немовляти лікар-неонатолог виявив передчасне закриття артеріальної (Боталової) протоки та легеневу гіпертензію. Відомо, що в ІІІ триместрі вагітності жінка скаржилася на біль у спині та для полегшення стану приймала піридоксин, парацетамол, індометацин, фуросемід, ціанокобаламін. Який із призначених препаратів міг спровокувати дефект?
a. Ціанокобаламін
*b. Індометацин
c. Парацетамол
d. Фуросемід
e. Піридоксин

88. Яку з нижченаведених допоміжних речовин можна застосовувати як антифрикційну речовину під час виготовлення таблеток?
a. Ксиліт
b. Воду очищену
c. Ацетилфталілцелюлозу
d. Натрію гідрокарбонат
*e. Тальк

89. Під час надзвичайної ситуації у зоні дій медична рота бригади потребує організації ефективного медичного постачання. Яка структурна одиниця медичного постачання медичної роти буде відповідальна за ці завдання?
a. Склад і пересувна ремонтна група
*b. Аптека медичної роти та медичний склад
c. Аптека медичної роти та стабілізаційний пункт медичної роти
d. Аптека медичного пункту та пункт управління
e. Аптека медичного пункту та евакуаційний взвод

90. Які лікарські засоби за міжнародними непатентованими назвами передбачені для комплектації набору таблеток (Pill pack) у складі аптечок медичних загальновійськових індивідуальних (АМЗІ)?
a. Парацетамол, вугілля активоване, амброксол
*b. Парацетамол, мелоксикам, левофлоксацин
c. Мелоксикам, лопераміду гідрохлорид, екстракт валеріани
d. Левофлоксацин, амброксол, лопераміду гідрохлорид
e. Мелоксикам, лоратадин, вугілля активоване

91. У монографії ДФУ "Цефотаксим для ін'єкцій" описано приготування випробовуваного розчину у воді, вільній від вуглецю діоксиду, і вказано, що одержаний розчин має бути прозорим. Укажіть речовину, з якою фахівець має порівняти одержаний розчин, щоб виконати це випробування.
a. Гліцин
*b. Вода
c. Гідразин
d. Пентанол
e. Етанол

92. Яку лікарську рослинну сировину з нижченаведеного можна рекомендувати пацієнту як відхаркувальний засіб?
a. Шипшини плоди
b. Розторопші плоди
c. Буркуну траву
*d. Подорожника великого листя
e. Вільхи супліддя

93. В аналітичній лабораторії був визначений індекс набухання для лікарської рослинної сировини (ЛРС), що містить гетерополісахариди. Наявність якої речовини в ЛРС визначається у такий спосіб?
a. Глікогену
b. Муреїну
*c. Слизу
d. Хітину
e. Інуліну

94. У якому співвідношенні потрібно приготувати настій кореня алтеї, якщо в рецепті не зазначена кількість сировини?
a. 1:30
b. 1:10
c. 1:5
d. 1:1
*e. 1:20

95. Який лікарський засіб використовують для лікування патології новонародженого, зумовленої дефіцитом сурфактанту, і як засіб неонатальної профілактики респіраторного дистрес-синдрому?
a. Бутамірат
b. Глауцин
c. Ацетилцистеїн
d. Бромгексин
*e. Амброксол

96. Укажіть лікарську форму для зовнішнього застосування, що містить суму рослинних екстрактів, диспергованих у липкій основі на основі каучуку, нанесеній на тканинні стрічки, і чинить місцеву дію.
a. Крем ліпофільний
b. Гідрогель
c. Припарка
d. Ліпофільний гель
*e. Пластир нашкірний

97. Асистент фармацевта готує дерматологічну суспензію, що містить сірку. Укажіть стабілізатор для цієї лікарської форми.
a. Желатоза
b. Ксантинова камедь
c. Твін-80
d. Метилцелюлоза
*e. Калійне мило

98. Розподіл рацемічної суміші дозволяє значно покращити фармакокінетичні та фармакодинамічні характеристики лікарського засобу. Рацемічним ізомером якого препарату є левофлоксацин?
a. Норфлоксацину
b. Ципрофлоксацину
c. Левоцетиризину
d. Геміфлоксацину
*e. Офлоксацину

99. Який термін дії електронного рецепта, виписаного на рецептурному бланку №3 (ф-3), на наркотичні (психотропні) лікарські засоби?
a. 20 календарних днів
*b. 10 календарних днів
c. 60 календарних днів
d. 30 календарних днів
e. 15 календарних днів

100. Пацієнт віком 70 років хворіє на артеріальну гіпертензію та доброякісну гіперплазію передміхурової залози. Який препарат із групи антигіпертензивних лікарських засобів є препаратом вибору для цього пацієнта?
a. Ірбесартан
b. Клонідин
c. Лізиноприл
*d. Доксазозин
e. Бісопролол

101. Відповідно до вимог чинного законодавства, фінансова звітність підприємства складається з п'яти обов'язкових документів. У якому з них буде відображено довгостроковий кредит аптечного закладу?
*a. Балансі підприємства
b. Примітках до фінансової звітності
c. Звіті про фінансові результати
d. Звіті про власний капітал
e. Звіті про рух грошових коштів

102. Лікарські засоби якої групи повинні перш за все входити до складу тактичної індивідуальної медичної аптечки (IFAK), що використовується для надання домедичної допомоги пораненим під час бойових дій?
a. Протизапальні
b. Протигрибкові
*c. Кровоспинні
d. Знеболювальні
e. Протиалергійні

103. До аптеки звернувся пацієнт зі скаргами на діарею і попросив відпустити йому лопераміду гідрохлорид у таблетках. Укажіть протипоказання до застосування лопераміду.
a. Водяниста діарея
*b. Кров'яниста діарея
c. Діарея мандрівників
d. Гостра діарея
e. Хронічна діарея

104. Укажіть речовину, під час виготовлення водного розчину якої, як розчинник використовують свіжоотриману, попередньо профільтровану, воду очищену.
a. Етакредину лактат
*b. Калію перманганат
c. Кислота борна
d. Міді сульфат
e. Натрію хлорид

105. Пацієнту з обструктивним бронхітом лікар призначив антибіотик із групи фторхінолонів, а також порекомендував на тлі їх прийому вживати велику кількість рідини - до 2-3 л на добу. Укажіть причину цієї рекомендації.
a. Для кращого всмоктування препарату
*b. Для запобігання утворенню голкоподібних кристалів у канальцях нирок
c. Для отримання швидшого ефекту від препарату
d. Для попередження гепатотоксичності препарату
e. Для запобігання кумуляції лікарського засобу

106. Начальнику медичної служби військової частини в кінці фінансового року необхідно запланувати витребування медичного майна та техніки на наступний рік у мирний час. Як він буде здійснювати витребування медичного майна та техніки?
a. За фактичною потребою та з урахуванням їх забезпеченості до кінця року
*b. На підставі норм постачання та забезпеченості медичним майном на початок року
c. За власним бажанням військових частин
d. На підставі фактичних запитів військових частин
e. З урахуванням потреб та можливостей здійснення замовлень медичного майна

107. Фармацевт віком 59 років раптово втратив свідомість. Діагностовано ознаки клінічної смерті. Із яких дій потрібно починати реанімаційні заходи?
a. Уведення атропіну та адреналіну
b. Уведення аміодарону чи лідокаїну
*c. Виконання зовнішнього масажу серця
d. Виконання конікотомії
e. Застосування потрійного прийому Сафара

108. Яку домедичну допомогу потрібно надати потерпілому, якщо він має ознаки обструкції стороннім тілом, але може говорити, кашляти, дихати?
*a. При порушенні прохідності верхніх дихальних шляхів
b. При підозрі на повну асфіксію
c. При підозрі на кульове поранення шиї
d. При струсі головного мозку
e. При кровотечі у плевральній порожнині

109. Протягом скількох робочих днів ліцензіат, у разі ліквідації місця провадження господарської діяльності, зобов'язаний подати до органу ліцензування відповідну заяву щодо ліквідації місця провадження господарської діяльності?
a. 20
b. 15
c. 30
d. 60
*e. 10

110. Фармацевт готує мікстуру, до складу якої входить натрію бромід, настойка валеріани та вода. Яку кількість концентрованого розчину натрію броміду 20% (1:5) використає спеціаліст, якщо кількість сухої речовини становить 3,0 г?
*a. 15 мл
b. 50 мл
c. 10 мл
d. 30 мл
e. 5 мл

111. До аптеки звернувся чоловік віком 25 років із застудою, основним симптомом якої є біль у горлі. Яку із нижченаведених скарг можна вважати "загрозливим" симптомом?
a. Сухий помірний кашель
b. Незначна слабкість
c. Нежить
d. Підвищення температури тіла до субфебрильної
*e. Порушення ковтання

112. Для пацієнтів із порушеннями функції якого органа існують обмеження щодо застосування лікарських засобів, які містять йод, під час симптоматичного лікування захворювань горла?
*a. Щитоподібної залози
b. Нирок
c. Підшлункової залози
d. Серця
e. Печінки

113. Який метод амортизації доцільно застосовувати до основних засобів, що в міру їх використання протягом корисного терміну зношуються рівномірно?
a. Виробничий
*b. Прямолінійний
c. Зменшення залишкової вартості
d. Прискореного зменшення залишкової вартості
e. Кумулятивний

114. Укажіть косметичний засіб, що використовується для очищення шкіри від забруднень та злущування ороговілих клітин із поверхні шкіри.
a. Гель
*b. Скраб
c. Тонік
d. Віск
e. Пінка

115. До якої категорії можна віднести очний імплант, матриця якого складається із кополімерів молочної та гліколевої кислоти, після введення поступово розчиняється і вивільнює активні фармацевтичні інгредієнти та не потребує видалення?
a. Дифузійні
b. Нерозчинні
*c. Біорозчинні
d. Мінімси
e. Осмотичні

116. Який лікарський засіб із нижченаведених можна порекомендувати вагітній жінці для усунення симптомів печії?
a. Алюмінію фосфат
b. Вісмуту субцитрат
*c. Натрію альгінат
d. Омепразол
e. Алюмінію гідроксид

117. Який економічний показник дозволяє оцінити ефективність торгово-фінансової та виробничої діяльності аптеки?
a. Інкрементальний показник
b. Торговельні накладення
c. Товарообіговість
*d. Рентабельність
e. Сальдо

118. Укажіть результат застосування амоксициліну для пацієнтки з діагнозом: тонзиліт, яка приймає комбіновані оральні контрацептиви.
*a. Зниження ефективності контрацепції
b. Зниження антибактеріальної ефективності
c. Підвищення антибактеріальної ефективності
d. Підвищення ефективності контрацепції
e. Підвищення ефективності антибактерійної терапії та контрацепції

119. Яка з нижченаведених речовин буде утворювати суспензійну мазь із вазелін-ланоліновою основою (1:1)?
*a. Ксероформ
b. Протаргол
c. Ментол
d. Олія оливкова
e. Танін

120. Укажіть аналіз, за результатами якого лікарські засоби розподіляють на три групи відповідно до річного споживання.
a. VED
b. FMR
c. XYZ
*d. АВС
e. VEN

121. Який жарознижувальний лікарський засіб є препаратом вибору для дитини віком 7 місяців?
a. Німесулід (порошок)
b. Ібупрофен (капсули)
*c. Парацетамол (суспензія)
d. Ацетилсаліцилова кислота (таблетки)
e. Парацетамол (таблетки)

122. Застосування якого з нижченаведених антибіотиків може викликати побічну дію - синдром "червоної людини"?
*a. Ванкоміцину
b. Рифампіцину
c. Азитроміцину
d. Стрептоміцину
e. Доксицикліну

123. До аптеки надійшов рецепт, що містить фармацевтичну несумісність: begin Sulfuris 1,0 Olei Ricini 10,0 Spiritus aethylici 70% 20 ml Misce. Da. Signa: Наносити на уражені ділянки. Укажіть вид фармацевтичної несумісності.
a. Коагуляція колоїдної системи
b. Розшарування емульсії
c. Хімічна взаємодія
d. Нерозчинність інгредієнтів
*e. Незмішуваність інгредієнтів

124. Укажіть час розпадання гранул шипучих під час проведення фармако-технологічних досліджень згідно з вимогами ДФУ.
a. До 45 хв
b. До 60 хв
c. До 15 хв
d. До 30 хв
*e. До 5 хв

125. Пацієнт знаходиться в інфекційному відділенні в тяжкому стані. До одержання результатів бактеріологічного аналізу йому призначили цефтріаксон в/в 2 рази на день по 1,0 г. До якої фармакологічної групи належить цей лікарський засіб?
a. Пеніциліни
b. Монобактами
c. Аміноглікозиди
d. Карбапенеми
*e. Цефалоспорини

126. Із якими біологічно активними речовинами, що містяться в корі крушини, пов'язаний проносний ефект препаратів цієї лікарської рослинної сировини?
a. Полісахаридами
b. Простими фенолами
c. Кумаринами
d. Ксантонами
*e. Антраценпохідними

127. Для очищення жирної шкіри використовують лікувально-косметичні лосьйони, до складу яких уводять кератолітичні компоненти. Яка з нижченаведених речовин має такі властивості?
a. Метилцелюлоза
b. Розчин водню пероксиду
*c. Кислота саліцилова
d. Гліцерин
e. Сік алое

128. Який показник визначається діленням суми товарообігу на одного працівника середньоспискової чисельності аптеки?
a. Товарообіговість
b. Торгові накладення
*c. Продуктивність праці
d. Рентабельність
e. Прибуток

129. За вмістом якої групи біологічно активних речовин проводять стандартизацію собачої кропиви трави згідно з вимогами ДФУ?
*a. Флавоноїдів
b. Полісахаридів
c. Ефірних олій
d. Кумаринів
e. Алкалоїдів

130. Яку водну витяжку готують із суміші рослинного матеріалу та води, настоюють на киплячій водяній бані впродовж 30 хв, потім 10 хв охолоджують, проціджують і доводять до необхідного об'єму очищеною водою?
*a. Відвар
b. Настойку
c. Рідкий екстракт
d. Густий екстракт
e. Настій

131. Надання фармацевтичної послуги ґрунтується на двох підходах: "фокус на товар (лікарські засоби)" та "фокус на пацієнта". Яка основна мета фармацевтичної послуги під час реалізації підходу "фокус на пацієнта"?
a. Відпуск лікарських засобів
b. Підвищення виручки
c. Прибуток
*d. Здоров'я пацієнта
e. Залучення більшої кількості відвідувачів

132. Залежно від змісту господарських операцій у фармації використовують різні види цін. Як називаються ціни, рівень яких штучно занижений, порівняно з цінами за звичайними комерційними операціями?
a. Регульовані
b. Фіксовані
c. Монопольні
d. Договірні
*e. Демпінгові

133. Який лікарський засіб для симптоматичного лікування сезонного алергічного риніту належить до глюкокортикостероїдів місцевого застосування?
*a. Беклометазон
b. Нафазолін
c. Азеластин
d. Ксилометазолін
e. Фенілефрин

134. На які види поділяють медичне майно відповідно до облікової класифікації та Наказу Міністерства оборони України "Про затвердження Порядку постачання медичного майна Збройним Силам України в мирний час"?
a. Спеціальне та споживче
*b. Інвентарне та витратне
c. Апаратне та інструментальне
d. Лабораторне та санітарно-господарче
e. Фармацевтичне та лікувальне

135. Укажіть перелік лікарських засобів, що відпускаються без рецепта для симптоматичного лікування болю у м'язах та спині з групи нестероїдних протизапальних та протиревматичних засобів для місцевого застосування.
a. Сульфадіазин срібла, Сульфатіазол, Сульфаніламід
b. Гепарин, Троксерутин, Есцин
c. Кислота ацетилсаліцилова, Метамізол натрію, Парацетамол
d. Хлорамфенікол, Декаметоксин, Кислота мефенамінова
*e. Ібупрофен, Індометацин, Німесулід

136. Законодавство України регламентує порядок відпуску лікарських засобів та супутніх товарів з аптечних закладів. Якій групі населення заборонено продаж та доставка ліків?
*a. Дітям до 14 років
b. Покупцям із психічними захворюваннями
c. Підліткам 15-18 років
d. Заборону не встановлено
e. Особам похилого віку

137. Для якої рослинної сировини під час кількісного визначення ефірної олії перегонку продовжують, доки леткі сині компоненти сягнуть нижнього кінця конденсуючої системи?
a. Калини плодів
b. Гарбуза насіння
*c. Ромашки квіток
d. Валеріани коренів
e. Анісу плодів

138. Обсяг реалізації лікарського засобу "Анальгін таб. №10" падає, прибуток знижується, товар продається зі збитком. У якій фазі життєвого циклу перебуває товар?
a. Зростання
b. Насичення
c. Зрілості
d. Розвитку та випробувань
*e. Спадання

139. Який із факторів знижує рівень зацікавленості фахівця в активізації власних зусиль та прояву ініціативності для досягнення мети діяльності організації?
a. Збіг цілей фахівця та організації
b. Розширення кола повноважень
c. Чітко визначені ключові показники ефективності діяльності
*d. Невизнання досягнутих успіхів
e. Корпоративна система професійного розвитку

140. Про який вид побічної реакції має повідомити фармацевт через карту-повідомлення за наявності у пацієнта реакції на використання лікарського засобу, характер або тяжкість проявів, що не призводить до смерті, не становить загрози для життя, не вимагає госпіталізації або збільшення терміну госпіталізації, не викликає стійкої або значної непрацездатності чи інвалідності та вроджених аномалій чи вад розвитку та не має іншої важливої медичної оцінки?
*a. Несерйозну
b. Передбачену
c. Серйозну
d. Непередбачену
e. Незафіксовану

141. У рецептурно-виробничому відділі аптеки готують супозиторії методом виливання. Яку гідрофобну супозиторну основу використає фармацевт?
a. Желатинно-гліцеринову основу
b. Масло лавра черешкового
c. Поліетиленоксидну основу
*d. Бутирол
e. Масло какао

142. Яким методом проводять визначення кількісного вмісту ефірної олії у деревію траві відповідно до вимог ДФУ?
*a. Перегонки з водяною парою
b. Колориметрії
c. Титриметрії
d. Гравіметрії
e. Спектрофотометрії

143. На кого із суб'єктів забезпечення цивільного захисту покладено завдання з організації надання домедичної допомоги постраждалим у зоні надзвичайної ситуації?
a. Центральний орган виконавчої влади, що забезпечує формування державної політики у сфері цивільного захисту
b. Кабінет Міністрів України
*c. Центральний орган виконавчої влади, що реалізує державну політику у сфері цивільного захисту
d. Раду міністрів Автономної Республіки Крим, обласні Київську та Севастопольську міські державні адміністрації
e. Службу медицини катастроф України

144. До аптеки звернувся постійний відвідувач віком 69 років зі скаргами на сухий кашель. Фармацевт помітив, що цей відвідувач регулярно отримує в аптеці еналаприл за програмою "Доступні ліки". Що має зробити фармацевт?
a. Здійснити самостійно корекцію дози еналаприлу в бік зменшення
*b. Спрямувати відвідувача до лікаря для корекції антигіпертензивної терапії
c. Запропонувати парові інгаляції
d. Замінити самостійно еналаприл на інший лікарський засіб із цієї групи
e. Порекомендувати ліки від сухого кашлю

145. Під час аварії та вибуху на атомній електростанції (АЕС) у повітря було викинуто близько 30 кг радіоактивного йоду. Який із радіопротекторів доцільно застосовувати у цьому разі?
a. Унітіол
b. Лейцин
*c. Йодид калію
d. Цистамін
e. Азитроміцин

146. Дисперсну фазу косметичних гелів формують гелеутворювачі. Яка з нижченаведених речовин належить до природних рослинних гелеутворювачів?
a. Декстран
b. Желатин
c. Колаген
*d. Пектин
e. Натрій карбоксиметилцелюлоза

147. При потенціометричному визначенні рН згідно з вимогами ДФУ вимірюють різницю потенціалів між двома електродами - індикаторним та електродом порівняння, які занурюються у випробовуваний розчин. Укажіть індикаторний електрод, придатний для цього визначення.
a. Стандартний
*b. Скляний
c. Платиновий
d. Металічний
e. Кисневий

148. До лабораторії фармацевтичної компанії надійшла субстанція "Дилтіазему гідрохлорид". Який реактив використовують для аналізу цієї речовини на наявність домішки важких металів?
a. Гідроксихінолін
b. Дифеніламін
c. Тіогліколева кислота
*d. Тіоацетамід
e. Калію тетрайодомеркурат

149. Пацієнт віком 60 років із артеріальною гіпертензією тривалий час приймав клофелін. Через деякий час після покращення стану та нормалізації артеріального тиску він раптово припинив уживання препарату. Виникнення якої побічної реакції можливе у разі раптової відміни клофеліну?
*a. Гіпертензивний криз
b. Біль в епігастрії
c. Зниження артеріального тиску
d. Диспепсія та нудота
e. Сухий кашель

150. Медичне сортування проводиться під час надзвичайних ситуацій, що пов'язані з великою кількістю поранених. На скільки сортувальних категорій розподіляються потерпілі та за якими категоріями?
a. Три сортувальні групи за станом здоров'я
b. Дві сортувальні групи за потребою в евакуаційних заходах
c. На догоспітальному етапі медичне сортування не проводиться
d. Дві сортувальні групи за станом здоров'я та потребою в однорідних лікувальних та евакуаційних заходах
*e. Чотири сортувальні групи за станом здоров'я та потребою в однорідних лікувальних та евакуаційних заходах

