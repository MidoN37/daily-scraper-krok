1. Пацієнт віком 32 роки, спортсмен, скаржиться на помірний біль та виражену набряклість лівої вушної раковини, слух не погіршений. Із анамнезу відомо, що початок захворювання пов'язує з отриманням травми під час змагань кілька годин тому. Об'єктивно спостерігається: вушна раковина ліворуч значно потовщена, збільшена, шкіра має ціанотичний відтінок, під час пальпації відзначається флюктуація. Який найімовірніший діагноз?
a. Абсцес
b. Бешихове запалення
c. Забій м’яких тканин
*d. Отогематома
e. Хондроперихондрит

2. Пацієнтка віком 43 роки перед проведенням синусліфтингу була спрямована на КТ верхньої щелепи та приносових пазух. За результатами КТ дослiдження виявлено: двобічне iнтенсивне негомогенне зниження пневматизації обох верхньощелепних пазух та решітчастого лабіринту. Встановлено діагноз: хронічний риносинусит із поліпами. Яке лікування показано пацієнтці?
a. Двобічна гайморотомія за Калдвел-Люком
b. Двобічна мікрогайморотомія
c. Двобічна гайморо-етмоїдотомія зовнішнім доступом
*d. Функціональна ендоскопічна хірургія синусів
e. Двобічна пункція верхньощелепних пазух

3. Пацієнта віком 35 років шпиталізовано у стані вираженого оглушення. Збір анамнезу утруднений через тяжкий загальний стан пацієнта. Об'єктивно спостерігається: пульс - 106/хв, ЧД - 26/хв, сатурація - 94%, температура тіла - 38,2^oС. Наявна ригідність потиличних м’язів та позитивний симптом Керніга з обох боків. З лівого вуха витікають виділення з неприємним запахом, після туалету вуха виявляється крайова перфорація в ненатягнутій частині барабанної перетинки. Який найімовірніший діагноз?
*a. Лівобічний хронічний середній отит, менінгіт
b. Хвороба Меньєра
c. Гостре порушення мозкового кровообігу
d. Лівобічний хронічний епітимпаніт, лівобічний лабіринтит
e. Отосклероз

4. Пацієнт віком 45 років скаржиться на біль у горлі, підвищення температури тіла до 38^oС, загальну слабкість. Із анамнезу відомо, що хворіє протягом 3-х днів. Під час орофарингоскопії виявлено: піднебінні мигдалики гіперемовані, набряклі, вогнищево вкриті нальотом білого кольору, піднебінні дужки гіперемовані, набряклі. Лікар провів забір зразків матеріалу на мікробіологічну діагностику, але їхнє транспортування безпосередньо в лабораторію на момент прийому неможливе. Які умови зберігання тампона із зібраним матеріалом?
a. Зберігати тампон у термостаті при температурі 37^oC, допоки не відкриють лабораторію
b. Зберігати тампон у холодильнику при температурі 4–6^oC, допоки не відкриють лабораторію
*c. Зберігати тампон у холодильнику при температурі 4–6^oC максимум 12 год
d. Зберігати тампон у термостаті при температурі 20^oC максимум 24 год
e. Зберігати тампон у термостаті при температурі 37^oC максимум 12 год

5. У п'ятирічної дитини спостерігається утруднення дихання, що з’явилося після випадкового вдоху насіння квасолі. Відразу з’явилося наростаюче утруднене дихання та ціанотичність кінцівок. Лікар провів прийом Геймліха, проте він виявився неефективним. Об’єктивно спостерігається: стан дитини тяжкий, дихання різко утруднене, поверхневе, шумне, відзначається втяжіння міжреберних проміжків, епігастральної ділянки над- і підключичних ямок. Пульс частий зі слабим наповненням, шкірні покриви ціанотичного кольору, вологі. Яка тактика лікування дитини в цьому разі?
a. Інтубація трахеї
*b. Ургентна трахеостомія
c. Введення адреналіну внутрішньовенно
d. Введення кортикостероїдів внутрішньовенно
e. Киснева маска

6. Пацієнтка віком 57 років звернулась до лікаря-отоларинголога зі скаргами на зниження слуху, дзвін у вухах. Із анамнезу відомо, що мати пацієнтки мала двобічну приглухуватість, проте до лікаря не зверталася. Після проведеного огляду та додаткових методів обстеження встановлено діагноз: отосклероз. Яке хірургічне лікування необхідно провести пацієнтці?
a. Шунтування барабанної перетинки
*b. Стапедопластику
c. Осикулопластику
d. Тимпанопластику
e. Антромастоїдотомію

7. Пацієнту встановлено попередній діагноз: правобічний мастоїдит. Який метод дослідження буде найінформативнішим для підтвердження діагнозу?
a. КТ голови
b. Рентгенографія скроневої кістки по Майєру
*c. КТ скроневих кісток
d. Рентгенографія скроневої кістки по Стенверсу
e. Рентгенографія скроневої кістки по Шуллеру

8. Пацієнт віком 28 років скаржиться на сильний біль у горлі, що посилюється під час ковтання, головний біль, підвищення температура тіла до 37,9^oС, періодичний кашель. Із анамнезу відомо, що хворіє впродовж 3-х днів. Під час огляду глотки виявлено: симетричне збільшення та гіперемія піднебінних мигдаликів. Який найімовірніший діагноз?
*a. Гострий вірусний тонзиліт
b. Гострий фарингіт
c. Гострий бактеріальний тонзиліт
d. Гіпертрофія піднебінних мигдаликів
e. Паратонзиліт

9. Пацієнт віком 40 років скаржиться на зниження слуху на ліве вухо після акустичної травми на виробництві. Під час отоскопії виявлено: барабанні перетинки з обох боків - сіро-перламутрові з вираженими пізнавальними пунктами, інші ЛОР-органи в нормі. За результатами камертональних проб виявлено: Рінне з лівого боку - слабкопозитивний, Вебер - у праве вухо, Швабах - вкорочений із лівого боку. Укажіть тип втрати слуху.
a. Травматичний
*b. Перцептивний
c. Кондуктивний
d. Змішаний
e. Виробничий

10. У чотирирічної дитини протягом року прогресує дисфонія та утруднення дихання. На біль не скаржиться, загальний стан задовільний. Голос майже беззвучний, при вдиху - залучення яремної ямки. Під час ларингоскопії виявлено: слизова оболонка - рожева, складки - сірі, рухомі, змикаються не повністю, на них численні вузлики сіро-рожевого кольору, що частково звужують голосову щілину. Який найімовірніший діагноз?
a. Гранулематоз із поліангіїтом
*b. Папіломатоз гортані
c. Туберкульоз гортані
d. Пухлина гортані
e. Дифтерія гортані

11. Пацієнт віком 30 років скаржиться на утруднене носове дихання, гнійні виділення з носа, розпираючий біль у правій половині обличчя, головний біль. Під час передньої риноскопії виявлено: слизова оболонка носа гіперемована, набрякла, у середніх носових ходах є смужка гною. Які приносові пазухи можуть бути уражені в пацієнта?
a. Верхньощелепна пазуха, передні решітчасті комірки
b. Передні, задні решітчасті комірки
*c. Лобова пазуха, верхньощелепна пазуха, передні решітчасті комірки
d. Клиноподібна пазуха, задні решітчасті комірки
e. Лобова пазуха, клиноподібна пазуха, середні решітчасті комірки

12. Де знаходиться більшість кавернозної тканини у порожнині носа?
a. Середній носовій раковині
b. Перегородці носа
c. Присінку носа
*d. Нижній носовій раковині
e. Верхній носовій раковині

13. Пацієнт віком 43 роки скаржиться на сухість та печію у горлі, утворення сухих кірок на задній стінці горла, більше зранку. Із анамнезу відомо, що відзначає полегшення симптомів після того як поп’є воду, симптоми з’явилися 3 роки тому. Під час огляду виявлено: стоншена слизова оболонка глотки, через яку просвічується сітка кровоносних судин, поверхня глотки вкрита тонким шаром прозорих засохлих виділень. Який найімовірніший діагноз?
a. Дисбіоз глотки
b. Хронічний гіпертрофічний ларингофарингіт
c. Хронічний (рекурентний) тонзиліт
*d. Хронічний атрофічний фарингіт
e. Рецидивуючий тонзилофарингіт

14. Пацієнт віком 49 років скаржиться на осиплість голосу, що турбує протягом року. Із анамнезу відомо, що курить упродовж 28-ми років. Об'єктивно спостерігається: у порожнині глотки патологічних змін немає. Під час непрямої ларингоскопії виявлено: горбистий інфільтрат на лівій голосовій складці, рухомість обмежена. У підскладковому просторі - без змін. Лікар запідозрив новоутворення гортані. Який метод є обов’язковим у діагностиці раку гортані?
a. Цитологія
b. УЗД регіонарних лімфатичних вузлів
*c. Біопсія
d. Мікроларингоскопія
e. Томографія гортані

15. За яким критерієм оцінюється ступінь важкості перебігу гострого тонзиліту?
*a. Температурна реакція
b. ШОЕ
c. Регіонарна лімфаденопатія
d. Генералізована лімфаденопатія
e. Рівень болю в горлі

16. Пацієнта віком 50 років шпиталізовано до ЛОР-відділення з діагнозом: гострий гнійний середній отит, гостра нейросенсорна приглухуватість. В анамнезі: хронічний гломерулонефрит. Під час бакдослідження гною з вуха висіяно стафілокок, чутливий до гентаміцину, неоміцину, канаміцину, мономіцину, цефуруксиму. Який антибіотик необхідно призначити в комплексній терапії гострого гнійного середнього отиту, гострої нейросенсорної приглухуватості в цьому разі?
a. Мономіцин
b. Амікацин
c. Канаміцин
*d. Цефуроксим
e. Гентаміцин

17. Пацієнт віком 33 роки скаржиться на незначний біль та дискомфорт у горлі ліворуч під час ковтання, неприємний запах з рота. Об'єктивно спостерігається: загальний стан задовільний, температура тіла - 37,2^oС. Під час орофарингоскопії виявлено: у ділянці верхнього полюса лівого піднебінного мигдалика візуалізується виразка з нерівними краями, покрита сірувато-жовтим нальотом. Під час пальпації шиї ліворуч відзначаються збільшені та болючі лімфатичні вузли. Який найімовірніший діагноз?
a. Паратонзилярний абсцес
b. Гострий стрептококовий тонзиліт
*c. Ангіна Симановського-Венсана-Плаута
d. Сифіліс-асоційований тонзиліт
e. Пухлина мигдалика

18. Пацієнт віком 35 років скаржиться на почервонiння, біль та набряклість кінчика носа, що розповсюджується на верхню губу, вiдповiдну половину щоки. Температура тіла - 38^oC) Під час риноскопії виявлено: конусоподібне випинання з гнійним стержнем всередині, шкіра навколо утворення - гіперемована, набрякла. Встановлено діагноз: фурункул носа. Яке найбiльш тяжке ускладнення може виникнути при фурункулі носа?
a. Тромбоз печеристої пазухи, лiмфаденiт пiдщелепової дiлянки
b. Періостит верхньої щелепи, абсцес перегородки носа
*c. Тромбоз печеристої пазухи та сепсис
d. Лiмфаденiт пiдщелепної та шийної дiлянки
e. Періостит верхньої щелепи, тромбоз печеристої пазухи

19. Пацієнтка віком 35 років скаржиться на зниження слуху та середньочастотний суб’єктивний шум на обидва вуха. Із анамнезу відомо, що захворіла приблизно 7 років тому після другої вагітності та пологів. Почалася хвороба зі зниження слуху на праве вухо та шуму, 5 років тому приєднались такі ж симптоми на лівому вусі. Під час отоскопії виявлено: обидві барабанні перетинки - сірі, блискучі, рухомі. За результатами камертональних проб виявлено: Рінне - "-" на обидва вуха, Вебер - вправо. На аудіограмі спостерігається: повітряно-кістковий розрив на обох вухах, більше праворуч, та ніша Кархарта - на 1000 Гц кісткової провідності. Який найімовірніший діагноз?
a. Хронічна правобічна сенсоневральна приглухуватість
b. Хронічна лівобічна сенсоневральна приглухуватість
c. Хвороба Меньєра
*d. Отосклероз
e. Хронічний двобічний секреторний середній отит

20. Який буде результат досліду Швабаха при ураженні звукосприймання?
a. Позитивний
b. -
*c. Вкорочений
d. Подовжений
e. Негативний

21. Пацієнт віком 37 років із перфорацією носової перегородки діаметром 0,3 см звернувся до лікаря-отоларинголога. Який із нижченаведених симптомів спостерігається найчастіше під час перфорації такого розміру?
*a. Назальний свист
b. Утворення кірочок та сухість у носі
c. Порушення носового дихання
d. Носові кровотечі
e. Ринорея

22. Пацієнт віком 42 роки скаржиться на запаморочення, порушення координації та ходьби, виражений шум і зниження слуху в лівому вусі, виділення з цього вуха з неприємним запахом. Із анамнезу відомо, що хворіє приблизно 37 років, періодично лікувався амбулаторно консервативними засобами (туалет, вушні краплі та антибіотики) з нетривалим ефектом. Три дні тому виникли запаморочення та порушення координації, які швидко прогресували. Під час отоскопії виявлено: у лівому зовнішньому слуховому ході - гнійні виділення з неприємним запахом, перфорація у розслабленій частині барабанної перетинки. Який найімовірніший діагноз?
a. Отосклероз
b. Лівобічний хронічний мезотимпаніт, лівобічний лабіринтит
c. Лівобічний хронічний епітимпаніт, абсцес скроневої частки мозку
*d. Лівобічний хронічний епітимпаніт, лівобічний лабіринтит
e. Хвороба Меньєра

23. Пацієнтка віком 36 років скаржиться на біль у правому вусі, підвищення температури тіла до 37,8^oC) Об’єктивно спостерігається: права вушна раковина відхилена, набряклість у парамеатальній ділянці, біль під час натискання на козелок, у хрящовому відділі - обмежений інфільтрат на задній стінці. Барабанна перетинка перламутрово-сірого кольору. Який найімовірніший діагноз?
a. Правобічний отоантрит
b. Правобічний мастоїдит
c. Правобічний дифузний зовнішній отит
*d. Фурункул правого зовнішнього слухового проходу
e. Правобічний гострий середній отит

24. Пацієнтка віком 56 років скаржиться на зниження слуху на обидва вуха, постійний шум у вухах. Із анамнезу відомо, що хворіє більше 10-ти років, працювала на бавовняному комбінаті в умовах сильного шуму. Отоскопія та інші ЛОР-органи без патологічних змін. Чує шепіт на відстані 2 м кожним вухом. Гірше чує високі звуки. У досліді Вебера латеризація звуку відсутня. Дослід Рінне та Желлє - позитивні. Дослід Швабаха - вкорочений. Який найімовірніший діагноз?
a. Отосклероз
b. Тимпаносклероз
c. Хронічний двосторонній адгезивний середній отит
*d. Хронічна двостороння сенсоневральна приглухуватість
e. Хронічний двосторонній катар середнього вуха

25. Пацієнтка віком 37 років скаржиться на біль у вусі. Із анамнезу відомо, що хворіє 2 дні, скарги виникли після самостійного видалення сірки зі слухового ходу ватними паличками. Об'єктивно спостерігається: вушна раковина не змінена, під час натискування на козелок виникає різкий біль. Під час отоскопії виявлено: гіперемія та дифузна інфільтрація шкіри зовнішнього слухового ходу, барабанна перетинка гіперемована по краю, слух не порушений. Який найімовірніший діагноз?
*a. Дифузний зовнішній отит
b. Загострення хронічного середнього отиту
c. Екзема зовнішнього слухового проходу
d. Стороннє тіло вуха
e. Фурункул зовнішнього вуха

26. Пацієнт віком 29 років скаржиться на сильний біль у правому вусі, зниженням слуху, підвищення температури тіла. Із анамнезу відомо, що тиждень тому хворів на грип. За результатами отоскопії виявлено: візуалізуються міхурці з геморагічним вмістом на шкірі зовнішнього слухового ходу в кістковій частині та на барабанній перетинці праворуч. Який найімовірніший діагноз?
*a. Бульозний отит
b. Зовнішній дифузний отит
c. Синдром Рамзі-Ханта
d. Фурункул зовнішнього слухового ходу
e. Туберкульоз вуха

27. У пацієнта із плоскоклітинним раком вестибулярного відділу гортані Т2N1 після хірургічного лікування (надскладкової резекції та шийної лімфаденектомії) під час гістологічного дослідження виявлено: позитивні краї резекції (наявність залишкової пухлини). Яке подальше лікування необхідно провести пацієнту?
a. Спостереження, при виявлені активного росту - повторна резекція або променева терапія
b. Радикальна хіміотерапія
*c. Повторна резекція або променева терапія
d. Паліативна хіміотерапія
e. Спостереження, при виявлені активного росту - радикальна хіміотерапія

28. Пацієнтка віком 14 років скаржиться на біль у горлі, підвищення температури тіла до 38^oС. Після проведеного обстеження встановлено діагноз: гострий тонзиліт. Результат обстеження за шкалою McIsaac становить 5 балів. Який антибактеріальний препарат необхідно призначити пацієнтці?
*a. Амоксицилін
b. Норфлоксацин
c. Азитроміцин
d. Гентаміцин
e. Цефепім

29. Укажіть місце відкриття співустя лобової пазухи.
a. -
b. Верхній носовий хід
*c. Середній носовий хід
d. Загальний носовий хід
e. Нижній носовий хід

30. Пацієнтка віком 24 роки скаржиться на жовто-зелені виділення з лівої половини носа з неприємним запахом, відчуття тиску в ділянці лівої щоки. Із анамнезу відомо, що хворіє впродовж 10-ти днів, приблизно 3 тижні тому успішно пролікувалася з приводу лівобічного гаймориту. Об'єктивно спостерігається: загальний стан задовільний, температура тіла - 37,5^oC) Під час огляду ротової порожнини виявлено каріознозмінений 2-й моляр з лівого боку. Під час риноскопії спостерігається: у середньому  носовому ході з лівого боку - гнійні виділення з неприємним запахом, слизова оболонка носа - гіперемована, набрякла. Який найімовірніший діагноз?
a. Алергічний риніт
b. Вазомоторний риніт
c. Стороннє тіло в носовій порожнині
*d. Одонтогенний верхньощелепний синусит
e. Антрохоанальний поліп

31. Пацієнт віком 31 рік скаржиться на біль у правому вусі, зниження слуху, підвищення температури тіла до 38,4^oС. Об'єктивно спостерігається: права вушна раковина відстовбурчена, відзначається набряклість та болючість у завушній ділянці, зовнішній слуховий хід звужений у кістковому відділі за рахунок нависання задньо-верхньої стінки. За результатами отоскопії виявлено: барабанна перетинка гіперемована, потовщена, із перфорацією в центральному відділі, з якої синхронно до пульсу виділяється крапля гною (пульсуючий рефлекс). Який найімовірніший діагноз?
a. Правобічний гострий середній отит, правобічний петрозит
b. Правобічний гострий середній отит, правобічний отоантрит
c. Правобічний гострий середній отит, правобічний лабіринтит
*d. Правобічний гострий середній отит, правобічний мастоїдит
e. Фурункул зовнішнього слухового проходу праворуч

32. Пацієнтка віком 30 років скаржиться на зниження слуху на обидва вуха, шум у вухах. Із анамнезу відомо, що скарги з'явилися 5 років тому після пологів. Об’єктивно спостерігається: з обох боків зовнішні слухові ходи широкі, шкіра слухового ходу стоншена, сірка відсутня. Під час огляду барабанної перетинки з обох боків - позитивний симптом "рожевої плями". Інші ЛОР-органи - без патології. Шепіт чує: праве вухо - 1 м, ліве вухо - 1 м. Дослід Рінне "-"з обох боків. На тональній аудіограмі: кістково-повітряний розрив до 40 дб при нормальній кістковій провідності на обох вухах. Який найімовірніший діагноз?
a. Двобічна хронічна сенсоневральна приглухуватість
*b. Отосклероз, тимпанальна форма
c. Двобічна хронічний ексудативний отит
d. Двобічний хронічний катар середнього вуха
e. Отосклероз, кохлеарна форма

33. Пацієнт віком 22 роки скаржиться на різкий стріляючий біль у вусі з лівого боку, зниження слуху, шум. Із анамнезу відомо, що хворіє впродовж 2-х днів. За результатами отоскопії виявлено: барабанна перетинка різко випнута, гіперемована, набрякла. Проби на прохідність внутрішньої слухової труби негативні. Укажіть характерні зміни, які спостерігатимуться в цього пацієнта під час аудіометрії лівого вуха.
a. Обидві криві ідуть по діагоналі вниз
b. Повітряна провідність залишається в нормі на високих частотах
c. Розрив між кістковою та повітряною провідністю, при зниженій кістковій
*d. Розрив між кістковою та повітряною провідністю, при нормальній кістковій провідності
e. Кісткова та повітряна провідність знижуються симетрично

34. Що досліджується під час виконання досліду Тойнбі?
a. Пошкодження слуху за звукосприймальним типом
*b. Прохідність внутрішньої слухової труби
c. Визначається латералізація звуку
d. Пошкодження слуху за звукопровідним типом
e. Рухомість стремінця

35. Пацієнт віком 29 років скаржиться на сильний біль у горлі, утруднене ковтання, обмежене відкривання рота, підвищення температури тіла до 39^oC) Із анамнезу відомо, що хворіє впродовж 6-ти днів, лікувався самостійно: приймав протизапальні, полоскав горло ромашкою і пив багато рідини. Голос - гугнявий. Під час орофарингоскопії виявлено: визначається тризм щелеп, гіперемія, інфільтрація та випинання лівої половини м'якого піднебіння, язичок - набряклий, зміщений у здоровий бік. Задньощелепні та підщелепні лімфовузли ліворуч - збільшені, болючі під час пальпації. Який найімовірніший діагноз?
a. Гострий тонзиліт
*b. Паратонзилярний абсцес
c. Флегмона шиї
d. Заглотковий абсцес
e. Гострий паратонзиліт

36. Пацієнт віком 42 роки скаржиться на постійне утруднення носового дихання через обидві половини носа, слизові виділення з носа, головний біль. Із анамнезу відомо, що хворіє впродовж 5-ти років. Під час передньої риноскопії виявлено: слизова оболонка носа рожева, нижні носові раковини збільшені в об’ємі, носові ходи звужені, після змащування адреналіном раковини не зменшуються в розмірах і дихання через ніс не покращується. Інші ЛОР-органи без патології. Який найімовірніший діагноз?
a. Хронічний катаральний риніт
b. Вазомоторний риніт (алергічна форма)
*c. Хронічний гіпертрофічний риніт
d. Вазомоторний риніт (нейровегетативна форма)
e. Хронічний атрофічний риніт

37. Який напрямок завжди має ністагм?
a. У залежності від руху
b. Не залежить від руху ендолімфи
c. У бік руху ендолімфи
*d. У протилежний до руху ендолімфи
e. Залежно від виду нервової системи

38. Пацієнтка віком 28 років скаржиться на інтенсивний біль у правому вусі, з іррадіацією у скроню, зниження слуху, підвищення температури тіла до 38,2^oC) Із анамнезу відомо, що хворіє другий день. За результатами отоскопії виявлено: зовнішній слуховий прохід без явищ запалення, барабанна перетинка гіперемована, без пізнавальних контурів, випинає. Пальпація соскоподібного відростка безболісна. Який найімовірніший діагноз?
*a. Гострий правобічний середній отит
b. Секреторний отит
c. Гострий мастоїдит
d. Загострення хронічного мезотимпаніту
e. Гострий зовнішній дифузний отит

39. У пацієнта віком 30 років під час проведення камертонального дослідження виявлено: Швабах подовжений. Який тип ураження слуху в цього пацієнта?
a. Ураження мозочка
b. Ураження звукосприйняття
c. Ураження стовбура мозку
d. Змішана приглухуватість
*e. Ураження звукопроведення

40. Якою отоскопічно буде барабанна перетинка при секреторному отиті?
a. Без змін
b. Перфорована
c. Мутна, гіперемована та різко втягнута
*d. Набрякла, ціанотична та випнута
e. Дещо мутна, з рубцевими змінами

41. Пацієнт віком 62 роки протягом року лікувався з приводу хронічного гіперпластичного ларингіту. Під час непрямої ларингоскопії виявлено: потовщення, тьмяність та застійна гіперемія голосових складок, поодинокі слизові нальоти. При більш детальному обстеженні фіброскопом виявлена неглибока виразка в ділянці основи надгортанника діаметром 0,6 см із дном, вкритим фібриновим нальотом та судинною ін'єкцією по периферії, яка розповсюджується на праву та ліву голосові складки. Рухомість надгортанника та голосових складок порушена. Під час патогістологічного дослідження біоптату пухлини спостерігається: плоскоклітинний рак. Виявлено збільшення передньошийних лімфатичних вузлів, які мають щільну консистенцію, неоднорідні, не болючі та визначаються окремими конгломератами. Під час проведення ПЕТ-КТ ураження інших органів і систем не виявлено. Який із діагнозів найбільш точно характеризує анатомічну поширеність ураження за класифікацією TNM?
a. Рак гортані вестибулярної локалізації T1,N0, M0
b. Рак гортані вестибулярної локалізації T2, N1, M1
c. Рак гортані вестибулярної локалізації T2, N0, M1
*d. Рак гортані вестибулярної локалізації T2, N1, M0
e. Рак гортані вестибулярної локалізації T1, N1, M1

42. Із якою великою судиною межує передня стінка барабанної порожнини?
a. Внутрішньою яремною веною
b. Хребетною артерією
c. Загальною сонною артерією
*d. Внутрішньою сонною артерією
e. Зовнішньою сонною артерією

43. У пацієнта із плоскоклітинним раком вестибулярного відділу гортані Т2 після курсу радикальної променевої терапії виявлено залишкову пухлину. Яке подальше лікування необхідно провести пацієнту?
a. Паліативна хіміотерапія + шийна дисекція, якщо виявлено метастаз
*b. Хірургічне видалення + шийна дисекція, якщо виявлено метастаз
c. Повторний курс променевої терапії
d. Променева терапія + хіміотерапія
e. Радикальна хіміотерапія + шийна дисекція, якщо виявлено метастаз

44. У п'ятирічного хлопчика спостерігаються такі симптоми: відмовляється від їжі, важко ковтає, голос гугнявий, мовлення нерозбірливе. Із анамнезу відомо, що дитина нещодавно перехворіла на ГРВІ. Об'єктивно виявлено: голова дещо відкинута назад і нахилена вліво, глотка гіперемована, на задній стінці ліворуч відзначається пухлиноподібне утворення, м’яке та болюче на дотик, що переходить у носоглотку. Температура тіла - 38,5^oC) Шийні лімфатичні вузли набряклі та болючі. Який найімовірніший діагноз?
a. Інфекційний мононуклеоз
*b. Заглотковий абсцес
c. Лівобічний паратонзилярний абсцес
d. Аденоїдні вегетації
e. Гострий катаральний тонзиліт

45. Де знаходяться валекули?
a. Між боковою стінкою глотки та гортанню
*b. Між язиковою поверхнею надгортанника та коренем язика
c. У грушоподібних ямках
d. Між черпакувато-надгортанною складкою та боковою стінкою гортані
e. Між вестибулярною та голосовою складками

46. Пацієнтка віком 54 роки скаржиться на біль та поколювання з правого боку горла, що посилюється під час ковтання. Із анамнезу відомо, що хворіє протягом 3-х днів, симптоми з’явилися після того, як пацієнтка їла смажену рибу. Температура тіла нормальна. Який найімовірніший діагноз?
a. Гострий фарингіт
*b. Стороннє тіло у глотці
c. Стоматит
d. Паратонзиліт
e. Гострий тонзиліт

47. Пацієнтка віком 38 років скаржиться на гнійні виділення з лівої половини носа, підвищення температури тіла до 37,5^oС. Із анамнезу відомо, що хворіє протягом тижня, захворювання пов’язує з перенесеною вірусною інфекцією, під час якої спостерігалися такі симптоми: підвищення температури тіла до 38,8^oС, біль у горлі, рясні виділення з носа. На 5-й день температура тіла знизилася, пацієнтка відчула покращення. На 8-му добу загальний стан різко погіршився - знову підвищилася температура тіла до фебрильних значень та з’явилися гнійні виділення з носа. Об’єктивно спостерігається: болючість під час пальпації в ділянці лівої щоки. Під час риноскопії виявлено: слизова оболонка лівої половини порожнини носа гіперемована, набрякла, у лівому середньому носовому ході - смужка гною. Який найімовірніший діагноз?
a. Гострий вірусний риносинусит
*b. Гострий лівобічний бактеріальний верхньощелепний риносинусит
c. Абсцес носової передгородки
d. Одонтогенний лівобічний верхньощелепний риносинусит
e. Гострий лівобічний бактеріальний фронтальний риносинусит

48. Семирічна дитина скаржиться на біль у горлі, слабкість, підвищення температури тіла до 38,5^oС. Із анамнезу відомо, що хворіє впродовж 3-х днів. Об'єктивно спостерігається: під час пальпації шийні лімфатичні вузли збільшені, болісні, слизова оболонка ротоглотки гіперемована, піднебінні мигдалики збільшені та покриті нашаруванням. Які додаткові методи обстеження необхідно призначити для диференціювання між вірусною та бактеріальною етіологією захворювання?
a. Загальний аналіз крові
b. Кров на С-реактивний протеїн
*c. Експрес-тест на стрептокок
d. Кров на антістрептолізин О
e. Прокальцитонін крові

49. Для якого ускладнення гострого риносинуситу характерна така картина комп'ютерної томографії: субтотальне затемнення лівої лобової та верхньощелепної пазух і комірок решітчастого лабіринту, субперіостальна остеомаляція лобової кістки ліворуч із ерозією передньої та задньої стінок лівої лобової пазухи?
a. Ретробульбарного абсцесу
*b. Остеомієліту лобової пазухи (пухлини Потта)
c. Абсцесу лобової частки головного мозку
d. Остеоперіоститу лобової пазухи
e. Флегмони орбіти

50. Пацієнт віком 22 роки скаржиться на головний біль, підвищення температури тіла до 38-38,5^oС, утруднене носове дихання. Із анамнезу відомо, що 7 днів тому пацієнт потрапив у ДТП та отримав травму носа. По медичну допомогу не звертався. Об'єктивно спостерігається: тканини зовнішнього носа набряклі, червоного кольору, пальпаторно безболісні. Під час передньої риноскопії виявлено: з обох боків перегородки носа визначається випинання ціанотично-червоного кольору, м'якої консистенції. Після місцевої анестезії лікарем проведено розтин у ділянці випинання на переділці носа, отримано 3 мл гною. Який найімовірніший діагноз?
a. Саркома капоші
*b. Абсцес носової перегородки
c. Гематома носової перегородки
d. Перелом лицевого черепа
e. Посттравматична деформація носа

51. У чоловіка віком 30 років після відвідування футбольного матчу на стадіоні виникла афонія. Під час непрямої ларингоскопії: поблизу передньої комісури на правій голосовій складці наявна гематома, голосова щілина вільна, під час фонації голосові складки рухомі. Яке початкове лікування необхідно призначити в цьому разі?
a. Системні глюкокортикостероїди
b. Фонопедія
c. Системна антибіотикотерапія
*d. Голосовий відпочинок і нагляд у динаміці
e. Інгаляції з глюкокортикостероїдами

52. Пацієнт віком 20 років отримав удар по передній поверхні шиї. Через кілька годин з’явилися задишка та захриплість. Об'єктивно спостерігається: ажитований, тахікардія, інспіраторна задишка, дихання шумне, чутне на відстані, шкіра бліда, в акті дихання бере активну участь мускулатура грудної клітки, відзначається втягування надключичних, підключичних, яремних ямок, міжреберних проміжків та епігастральної ділянки під час вдиху. Під час ларингоскопії виявлено: пухлиноподібне утворення лівого присінку гортані ціанотичного кольору, що перекриває голосову щілину. Який найімовірніший діагноз?
a. Гострий хондроперихондрит гортані
*b. Гематома гортані
c. Гострий ларингіт
d. Гематома глотки
e. Перелом хрящів гортані

53. Укажіть ранній симптом злоякісних пухлин середнього відділу гортані.
a. Біль під час ковтання
b. Кровохаркання
c. Утруднення дихання
*d. Захриплість
e. Парез голосових складок

54. Військовослужбовець під час виконання завдання унаслідок вибуху отримав акустичну баротравму. Скаржиться на кровотечу з вуха, біль у вусі, шум і порушення слуху. Під час отоскопії виявлено: візуалізується медіальна стінка барабанної порожнини, її слизова оболонка гіперемована. Яку невідкладну допомогу необхідно надати потерпілому?
a. Введення турунди з борним спиртом
b. Промивання вуха розчином фурациліну
*c. Введення у слуховий хід стерильної марлевої турунди
d. Туга тампонада зовнішнього слухового ходу
e. Вушні краплі з розчином антисептика

55. Пацієнт віком 50 років скаржиться на захриплість голосу, неприємні відчуття в горлі, періодичний сухий кашель. Із анамнезу відомо, що хворіє впродовж 5-ти років, багато курить, працює на підприємстві з запиленістю повітря. Під час непрямої ларингоскопії виявлено: слизова оболонка голосових складок - рожевого кольору, нерівномірно потовщена, "застійний судинний малюнок", рухомість гортані не порушена. Голос хриплий, дихання через гортань не утруднене. Який найімовірніший діагноз?
*a. Хронічний гіпертрофічний ларингіт, дифузна форма
b. Гострий ларингіт
c. Злоякісна пухлина гортані
d. Склерома гортані
e. Туберкульоз гортані

56. Пацієнтка віком 27 років скаржиться на гнійні виділення з обох половин носа, утруднення носового дихання, головний біль, важкість у ділянці щік, підвищення температури тіла до 38,4^oС. Із анамнезу відомо, що хворіє протягом тижня, захворювання пов’язує із застудою. Об’єктивно спостерігається: болісність під час пальпації в ділянці щік, слизова оболонка носа гіперемована, набрякла, у середніх носових ходах - смужки гною. За результатами рентгенологічного дослідження виявлено: затемнення обох верхньощелепних пазух. Встановлено діагноз: гострий бактеріальний риносинусит. Яку групу антибактеріальних препаратів необхідно призначити першочергово?
a. Цефалоспорини другого покоління
*b. Захищені пеніциліни
c. Макроліди
d. Цефалоспорини третього покоління
e. Аміноглікозиди

57. Пацієнт віком 60 років скаржиться на дискомфорт у горлі при ковтанні, скарги тривають кілька місяців. Під час огляду виявлено: вільний край надгортанника, більше праворуч, пророслий горбисто-виразкуватою пухлиною, рухомість голосових зв’язок збережена, просвіт гортані для дихання достатньо широкий, справа на шиї в місці біфуркації загальної сонної артерії поодинокий обмежено-рухомий лімфатичний вузол до 3 см. Гістологічно підтверджено плоскоклітинний рак. Укажіть стадію раку гортані згідно з TNM класифікацією.
*a. T1N1Mx
b. T1N0Mx
c. T1NxM0
d. T2N1M0
e. T2N2Mx

58. Пацієнт віком 48 років скаржиться на затруднене та болісне ковтання рідкої їжі та слини, кашель із рясним мокротинням. Під час ларингоскопії виявлено: у ділянці правого черпакуватого хряща візуалізується інфільтрат, що поширюється на черпакувато-надгортанну складку, у центрі якого визначається неглибока виразка з нерівними краями блідо-рожевого кольору та в’ялогранулюючим дном, голосові складки рожевого кольору, під час фонації змикаються не повністю, голос хриплий. Було проведено MGIT BBL тест, який виявився позитивним. Який найімовірніший діагноз?
a. Дифтерія гортані
b. Рак гортані
c. Гострий виразковий ларингіт
*d. Туберкульоз гортані
e. Склерома гортані

59. Пацієнта віком 32 роки шпиталізовано з явищами рясної носової кровотечі, яку неможливо зупинити шляхом назальної тампонади. Із анамнезу відомо, що минулого року переніс ТЕЛА, після цього постійно приймає варфарин, аналіз згортальної системи крові протягом цього періоду не проводився. На момент шпиталізації МНВ (INR) - 18. Який лікарський засіб необхідно застосувати в цьому разі?
a. 4-факторний концентрат протромбінового комплексу
b. Тромбоцитарну масу
c. Протаміну сульфат
*d. Свіжозаморожену плазму
e. Еритроцитарну масу

60. Пацієнтка віком 38 років скаржиться на відчуття сухості, подряпання, лоскотання в носі, чхання, підвищення температури тіла до 38,2^oС. Із анамнезу відомо, що хворіє 1 день. Під час передньої риноскопії виявлено: слизова оболонка носа гіперемована, суха, набрякла. Дихання через ніс дещо утруднене. Інші ЛОР-органи без патології. Який найімовірніший діагноз?
a. Гострий травматичний риніт
b. Загострення хронічного катарального риніту
c. Вазомоторний риніт, алергічна форма
d. Гострий ринофарингіт
*e. Гострий вірусний риносинусит

61. Під час огляду пацієнта, якого шпиталізовано після побиття, виявлено утруднення носового дихання та деформацію піраміди носа. До побиття пацієнт не скаржився на носове дихання. На яке дослідження доцільно відправити пацієнта для підтвердження діагнозу: перелом кісток носа?
a. МРТ голови
b. Ендоскопічне дослідження порожнин носа
c. Рентгенографію придаткових пазух носа
*d. Рентгенографію кісток носа
e. Риноманометрію

62. Пацієнтка віком 25 років скаржиться на однобічний біль у горлі, який іррадіює у вухо. Із анамнезу відомо, що хворіє протягом останніх 3-х днів. За результатами орофарингоскопії виявлено: піднебінний мигдалик праворуч застійно-гіперемований, набряклий, на верхньому полюсі візуалізується виразка, вкрита товстим шаром нальоту брудно-білого кольору, піднебінні дужки праворуч яскраво-рожеві та незначно набряклі, ліворуч - піднебінний мигдалик та піднебінні дужки інтактні. Задня стінка глотки не змінена. Під час огляду інших ЛОР-органів патологічних змін не виявлено. Який збудник найімовірніше спричинив цю форму тонзиліту?
*a. Симбіоз Fusobacterium nucleatum і Borrelia vincentii
b. Neisseria gonorrhoeae
c. Corynebacterium diphtheriae
d. Streptococcus pyogenes
e. Epstein Barr virus

63. Пацієнт віком 40 років скаржиться на біль у ділянці лоба, закладеність носа, гнійні виділення з носа. Із анамнезу відомо, що хворіє впродовж 5-ти днів, захворювання пов’язує з перенесеним нежитем. Під час передньої риноскопії спостерігається: гіперемія та набряк слизової оболонки в ділянці лівого середнього носового ходу, там же гнійна смужка. За результатами рентгенологічного дослідження виявлено: затемнення лівої лобової пазухи. Який найімовірніший діагноз?
a. Гострий лівобічний гнійний гемісинусит
b. Лівобічний гострий гнійний сфеноїдит
c. Лівобічний гострий гнійний етмоїдит
*d. Гострий бактеріальний фронтальний риносинусит
e. Загострення лівобічного гнійного фронтиту

64. Пацієнтка віком 32 роки, 30 тиждень вагітності, скаржиться на погіршення слуху в лівому вусі протягом декількох місяців. Під час отоскопії виявлено: зовнішній слуховий хід з лівого боку широкий, сірка відсутня, барабанна перетинка сіра, здається витонченою, наявні всі пізнавальні знаки. На аудіограмі спостерігається: кістково-повітряний інтервал до 30 дБ. На тимпанограмі тип As, при визначенні стапедіальних рефлексів відзначаються дискордантні зубці. Який найімовірніший діагноз?
a. Лівобічне порушення цілісності ланцюга слухових кісточок
b. Гостра лівобічна сенсоневральна приглухуватість
c. Прогресуюча лівобічна сенсоневральна приглухуватість
*d. Лівобічний отосклероз
e. Лівобічна невринома слухового нерва

65. Яке оперативне втручання необхідно провести пацієнту з хронічним гнійним середнім епітимпанітом, ускладненим холестеатомою, екстрадуральним абсцесом?
a. Стапедопластику
*b. Розширену радикальну загальнопорожнинну операцію
c. Атикотомію з тимпанопластикою
d. Тимпанопластику
e. Антромастоїдотомію

66. У пацієнта віком 30 років виявлено ознаки правобічного гострого бактеріального верхньощелепного риносинуситу. Із анамнезу відомо, що захворів тиждень тому після переохолодження. Іншої патології не виявлено. Про який шлях інфікування приносової пазухи, найімовірніше, йдеться в цьому разі?
a. Травматичний
b. Гематогенний
*c. Риногенний
d. Одонтогенний
e. Лімфогенний

67. Пацієнт віком 40 років скаржиться на відчуття подряпання та лоскотання в горлі, сухий кашель, захриплість і швидку втомлюваність голосу. Із анамнезу відомо, що хворіє впродовж 2-х днів. Об’єктивно спостерігається: загальний стан задовільний, температура тіла - 37,6^oС, голос хриплий, дихання через гортань не порушене. Під час ларингоскопії виявлено: слизова оболонка гортані різко гіперемована, на її поверхні - невелика кількість в’язких виділень, голосові складки інфільтровані, рухомість їх не змінена. Інші ЛОР-органи - без особливостей. Який найімовірніший діагноз?
a. Дифтерія гортані
b. Набряк гортані
*c. Гострий катаральний ларингіт
d. Загострення хронічного катарального ларингіту
e. Хондроперихондрит гортані

68. Мати чотирирічної дівчинки скаржиться на те, що дитина погано дихає носом, постійно ходить із відкритим ротом, має частий нежить, хропіння та зупинки дихання вночі. Об’єктивно спостерігається: згладжені носогубні складки, напіввідкритий рот, змінений прикус. Під час ендоскопічного огляду носа виявлено: слизова оболонка набрякла, глотковий мигдалик повністю перекриває хоани. Який найімовірніший діагноз?
a. Хронічний назофарингіт
b. Гіпертрофія глоткового мигдалика I ступеня
c. Гіпертрофія глоткового мигдалика II ступеня
*d. Гіпертрофія глоткового мигдалика III ступеня
e. Гострий тонзилофарингіт

69. Під час виконання бойової задачі військовослужбовець отримав мінно-вибухову травму із втратою свідомості. Об'єктивно спостерігається: утруднене дихання, що супроводжується "булькаючими" звуками. Які дії необхідно виконати на етапі евакуації відповідно до протоколу MARCH?
a. Конікотомію
*b. Інтраназальне введення назофарингіальної трубки
c. Потрійний прийом Сафара
d. Інтубацію трахеї
e. Трахеотомію

70. Шестирічна дитина погано дихає носом, часто хворіє на респіраторні захворювання з явищами назофарингіту, сальпінгоотиту, спить із відкритим ротом. Об'єктивно спостерігається: блідість шкірних покривів, напіввідкритий рот, високе "готичне" піднебіння. Який найімовірніший діагноз?
a. Хронічний гіпертрофічний фарингіт
*b. Гіпертрофія глоткового мигдалика
c. Викривлення переділки носа
d. Хронічний декомпенсований тонзиліт
e. Ювенільна ангіофіброма носоглотки

71. Пацієнт віком 37 років скаржиться на різке утруднення дихання через обидві половини носа, тяжкість у голові. Із анамнезу відомо, що хворіє впродовж 7-ми років. Під час передньої риноскопії спостерігається: поліпи в середніх носових ходах, там же гнійні виділення. За результатами рентгенологічного обстеження виявлено: затемнення комірок решітчастого лабіринту з обох боків. Який найімовірніший діагноз?
*a. Хронічний двобічний етмоїдальний риносинусит з поліпами
b. Хронічний двобічний поліпозний верхньощелепний синусит
c. Хронічний двобічний поліпозний етмоїдит
d. Хронічний двобічний поліпозно-гнійний фронтит
e. Хронічний двобічний гнійний етмоїдит

72. У чотирирічної дитини спостерігаються: утруднення дихання, гавкаючий кашель, осиплість голосу. Із анамнезу відомо, що хворіє впродовж 3-х днів, захворювання почалося з нежитю, кашлю, підвищення температури тіла до 37,6^oC) Об’єктивно спостерігається: дитина збуджена, шкіра бліда, в акті дихання бере активну участь мускулатура грудної клітки, відзначається втягування надключичних, підключичних, яремних ямок, міжреберних проміжків та епігастральної ділянки під час вдиху. За результатами ларингоскопії виявлено: слизова оболонка гортані гіперемована, у підскладковому просторі визначаються валики черевного кольору, голосова щілина різко звужена, під час кашлю виділяється значна кількість гнійного мокротиння. Інші ЛОР-органи - без патології. Який найімовірніший діагноз?
a. Стороннє тіло гортані
b. Дифтерія гортані
c. Заглотковий абсцес
*d. Гострий ларинготрахеїт
e. Папіломатоз гортані

73. Під час ендоназальної максилотомії є вірогідність травмування суміжних анатомічних структур до максилярного синуса. Які анатомічні структури з нижченаведених можна пошкодити у разі необережного виконання цього хірургічного втручання?
a. Порожнину носа, собачу ямку, комірковий відросток верхньої щелепи
b. Порожнину рота, орбіту, носову переділку
c. Крилопіднебінну ямку, орбіту, соскоподібний відросток
*d. Орбіту, носослізний канал, крилопіднебінну ямку
e. Порожнину рота, орбіту, шилоподібний відросток

74. У якому квадранті барабанної перетинки виконують парацентез або тимпанотомію?
a. У передньо-верхньому
b. У передньо-нижньому
*c. У задньо-нижньому
d. У двох передніх
e. У задньо-верхньому

75. Пацієнт віком 32 роки скаржиться на осиплість голосу, яка з'явилася рік тому після застуди. З того часу пацієнт має дисфонію та афонію після респіраторних захворювань. Протягом 15-ти років постійно курить. Під час огляду патологічних змін з боку порожнини носа та глотки не виявлено. За результатами ларингоскопії: слизова оболонка гортані ціанотична, голосові складки гіперемовані, потовщені, рухомі, міжскладковий простір не звужений. Який найімовірніший діагноз?
a. Рак гортані
b. Парез гортані
c. Склерома гортані
d. Стеноз гортані в стадії компенсації
*e. Хронічний дифузний гіперпластичний ларингіт

76. Пацієнт віком 33 роки скаржиться на зниження слуху у лівому вусі, гнійні виділення, біль у ділянці вуха. Із анамнезу відомо, що хворіє з дитинства після перенесеного кору. Періодично відзначає загострення у вигляді виділень, які мають неприємний запах, погіршення слуху. Під час отоскопії спостерігається: незначні гнійні виділення в слуховому ході, барабанна перетинка перфорована у верхньому відділі, сприйняття шепоту - 1,2 м, розмови - 5,0 м. За результатами комп'ютерної томографії виявлено: деструктивні зміни з боку соскоподібного відростка ліворуч. Який найімовірніший діагноз?
a. Гострий гнійний середній отит
b. Лівобічний хронічний гнійний тубо-тимпанальний отит
c. Отосклероз
d. Хронічна нейросенсорна приглухуватість
*e. Лівобічний хронічний гнійний епітимпано-антральний отит

77. Пацієнт віком 60 років скаржиться на колючий біль під час ковтання. Із анамнезу відомо, що скарги пов'язує із вживанням риби годину тому. За результатами фарингоскопії стороннє тіло не виявлено. Під час ларингоскопії в правій валекулі візуалізується риб'яча кістка. Яким способом необхідно видалити стороннє тіло?
a. Зовнішнім доступом
b. Видалення кістки не є обов’язковим
c. Горловим корцангом при прямій ларингоскопії
d. Горловим корцангом при фарингоскопії
*e. Горловим корцангом при непрямій ларингоскопії

78. Пацієнт віком 26 років скаржиться на відчуття закладеності у вухах і зниження слуху, що з’явилося під час польоту в літаку. Після ковтання, позіхання слух частково відновлюється. Під час отоскопії виявлено: барабанні перетинки з обох боків - сіро-перламутрові з вираженими пізнавальними пунктами, втягнуті, інші ЛОР-органи в нормі. Укажіть анатомічну структуру, у якій відбулося порушення прохідності в пацієнта.
a. Носоглотка
b. Ротоглотка
*c. Слухова труба
d. Носова порожнина
e. Зовнішній слуховий хід

79. Пацієнт віком 28 років скаржиться, що з дитинства часто хворіє на гострий тонзиліт. Із анамнезу відомо, що 3 роки тому гострий тонзиліт ускладнився ревматизмом з ураженням серця та суглобів, із приводу чого пацієнт перебував на стаціонарному лікуванні в терапевтичному відділенні. Під час фарингоскопії виявлено: гіперемія передніх піднебінних дужок, мигдалики спаяні з піднебінними дужками, у лакунах - гнійний вміст. Підщелепні лімфатичні вузли ущільнені. Який найімовірніший діагноз?
a. Хронічний фарингіт на фоні ГЕРХ
b. Ревматоїдна ангіна
c. Хронічний субкомпенсований тонзиліт
*d. Хронічний декомпенсований тонзиліт
e. Хронічний компенсований тонзиліт

80. Які з нижченаведених артерій беруть участь у кровопостачанні піднебінних мигдаликів?
a. Язикова, лицева, висхідна глоткова, верхньощелепна та нижня щитоподібна
b. Язикова, лицева, висхідна глоткова, верхньощелепна та верхня щитоподібна
c. Язикова, лицева, висхідна глоткова, верхньощелепна та очна
*d. Язикова, лицева, висхідна глоткова та верхньощелепна
e. Язикова, лицева, висхідна глоткова, верхня та нижня щитоподібна

81. Пацієнт віком 38 років скаржиться на біль у правому вусі, гнійні виділення, зниження слуху. Із анамнезу відомо, що хворіє з дитинства після перенесеного кору. Загострення - 2 рази на рік. Під час отоскопії спостерігається: піорея з неприємним запахом, барабанна перетинка перфорована в pars flaccida. Аудіологічно: кондуктивна приглухуватість. За результатами КТ виявлено: деструктивні зміни соскоподібного відростка праворуч. Який найімовірніший діагноз?
*a. Хронічний епітимпаніт
b. Отосклероз, тимпанальна форма
c. Хронічний мезотимпаніт
d. Секреторний отит
e. Гострий середній отит

82. Пацієнт віком 28 років скаржиться на сильний біль у горлі, біль під час ковтання слини та їжі, підвищення температури тіла до 39^oС. Під час орофарингоскопії виявлено: рот відкривається вільно, передні піднебінні дужки - гіперемовані, набряклі, піднебінні мигдалики збільшені, червоного кольору, на їх поверхні є біло-жовтий наліт, що не поширюється за межі мигдалика та легко знімається шпателем. Який найімовірніший діагноз?
*a. Гострий тонзиліт
b. Паратонзилярний абсцес
c. Хронічний тонзиліт
d. Дифтерія глотки
e. Гострий катаральний тонзиліт

83. Під час активних ворожих дій на лінії розмежування бойовий медик помітив, що його побратим гучно закричав та впав на землю. За декілька секунд одяг пораненого в ділянці ноги почав просякати кров’ю. Який перший крок повинен виконати бойовий медик у цьому разі?
a. -
b. Очистити дихальні шляхи від сторонніх предметів
*c. Подбати про безпечність місця надання допомоги
d. Накласти турнікет потерпілому
e. Провести непрямий масаж серця

84. Пацієнтка віком 36 років скаржиться на закладеність і сухість у носі, носове дихання погіршується в горизонтальному положенні і в задушливому приміщенні. Із анамнезу відомо, що хворіє протягом 6-ти років. Регулярно користується судинозвужувальними краплями, які покращують дихання на 2-3 год. Під час передньої риноскопії виявлено: нижні носові раковини збільшені в об’ємі, носові ходи звужені, слизова оболонка носа ціанотична, місцями на ній визначаються білі плями. Використання судинозвужувальних крапель призводить до різкого зменшення об’єму носових раковин. Який найімовірніший діагноз?
a. Вазомоторний риніт, алергічна форма
b. Гострий катаральний риніт
c. Хронічний гіпертрофічний риніт
*d. Вазомоторний риніт, нейровегетативна форма
e. Хронічний катаральний риніт

85. У трирічної дитини вночі виник напад задишки. Із анамнезу відомо, що дитина перехворіла на ГРВІ, проте останні два дні самопочуття було задовільним, температура тіла нормалізувалася. Об'єктивно спостерігається: стан дитини тяжкий, дихання часте, поверхневе, в акті дихання бере участь допоміжна мускулатура грудної клітки, наявний ціаноз шкірних покривів. Раптово під час огляду дитина перестала дихати. Мiж якими анатомічними структурами шиї необхідно провести розтин для виконання конікотомії?
a. Між першим та другим кільцем трахеї
b. Мiж щитоподібним хрящем i надгортанником
c. Мiж щитоподібним хрящем i пiд'язиковою кiсткою
*d. Мiж дугою щитоподібного та перснеподібного хрящів
e. Мiж дугою перснеподібного хряща та першим кiльцем трахеї

86. Яким епітелієм вистилається ротоглотка?
a. Багаторядним кубічним
b. Плоским зроговілим
*c. Багатошаровим плоским
d. Однорядним кубічним
e. Миготливим багаторядним

87. У пацієнта віком 45 років, який скаржиться на хронічну захриплість голосу, під час непрямої ларингоскопії виявлено параліч правої голосової складки. З анамнезу відомо, що жодних травм чи операцій у ділянці шиї не було. Яке дослідження обов'язково потрібно провести пацієнту в цьому разі?
a. КТ головного мозку
*b. КТ голови та шиї, КТ органів грудної клітки
c. Рентгенографію шиї в бічній проекції
d. Рентгенографію грудної клітки у прямій і бічній проекціях
e. МРТ шийного та грудного відділу хребта

88. Пацієнтка віком 23 роки скаржиться на утруднене носове дихання, біль у горлі, зниження нюху та періодичну ринорею протягом 2-х років. Під час огляду носової порожнини виявлено: збільшення розміру носових раковин, ціанотичність слизової оболонки носової порожнини, виділення в носових ходах, у середньому носовому ході правої половини носа візуалізується поліпозне утворення сірого кольору. Який додатковий метод обстеження необхідно призначити в цьому разі?
a. Ольфактометрію
b. Магнітно-резонансну томографію навколоносових пазух із контрастуванням
c. Рентгенографію навколоносових пазух
d. Передню риноскопію та задню риноскопію
*e. Комп'ютерну томографію приносових пазух

89. Яким епітелієм вистилається носоглотка?
a. Плоским зроговілим
b. Багаторядним кубічним
c. Багатошаровим плоским
*d. Миготливим багаторядним
e. Однорядним кубічним

90. Пацієнт віком 35 років скаржиться на утруднене носове дихання у лівій половині носа протягом довгого часу. Під час ендоскопічного обстеження виявлено: утворення білувато-сірого кольору, м’якої консистенції, що виходить із задніх відділів верхньощелепної пазухи та повністю обтурує носоглотку з лівого боку. Який найімовірніший діагноз?
*a. Антрохоанальний поліп
b. Етезіонейробластома
c. Поліпозний риносинусит
d. Кіста верхньощелепної пазухи
e. Кровоточивий поліп перегородки носа

91. Пацієнтка віком 56 років скаржиться на запаморочення, хиткість під час ходьби, слизисто-гнійні виділення з правого вуха. Із анамнезу відомо, що періодичні гнійні виділення з правого вуха турбують протягом 20-ти років. Два дні тому збільшилися слизисто-гнійні виділення з неприємним запахом у правому зовнішньому слуховому ході, вперше з’явилися запаморочення та хиткість ходи. Під час отоскопії виявлено: у зовнішньому слуховому ході праворуч візуалізуються слизисто-гнійні виділення з неприємним запахом, барабанна перетинка - рожева з крайовою перфорацією в передньоверхньому квадранті. Виявлена позитивна фістульна проба, горизонтальний дрібнорозмашистий ністагм під час погляду вправо. Під час ходьби відхиляється вліво, у позі Ромберга падає вліво, при повороті голови напрямок падіння змінюється. Який найімовірніший діагноз?
*a. Хронічний гнійний епітимпаніт праворуч, ускладнений гострим серозним обмеженим лабіринтитом
b. Хронічний гнійний ексудативний отит, ускладнений обмеженим лабіринтитом
c. Хронічний гнійний епітимпаніт праворуч, ускладнений абсцесом мозочка
d. -
e. Хронічний гнійний мезотимпаніт праворуч, ускладнений обмеженим лабіринтитом

92. Між якими хрящами розташована конічна зв’язка?
a. Надгортанником та перснеподібним
b. Клиноподібними
c. Черпакуватими
*d. Щитоподібним та перснеподібним
e. Рожковидними

93. У пацієнта віком 47 років 2 тижні тому з’явився набряк, почервоніння повік правого ока, сильний головний біль, підвищення температури тіла до 38,5^oС. Із анамнезу відомо, що хворіє на цукровий діабет, протягом попередніх 5-ти днів лікувався з приводу загострення хронічного правобічного гемісинуїту. Об'єктивно спостерігається: ознаки правобічного гнійного гемісинуїту, екзофтальм, хемоз, офтальмоплегія правого ока, відсутність корнеальних та зіничних рефлексів, функціональні розлади зору. Яке риногенне ускладнення виникло у пацієнта?
a. Субперіостальний абсцес орбіти
b. Остеоперіостит орбіти
*c. Флегмона орбіти
d. Реактивний набряк повіки
e. Ретробульбарний абсцес

94. Чоловік віком 55 років працює зварювальником. Курить протягом 25-ти років. Укажіть ризик розвитку раку гортані, а саме: індекс курця (ІК).
a. Група виражено високого ризику виникнення раку гортані
b. Група низького ризику виникнення раку гортані
c. Група виражено низького ризику виникнення раку гортані
d. Група середнього ризику виникнення раку гортані
*e. Група високого ризику виникнення раку гортані

95. Пацієнтка віком 32 роки скаржиться на інтенсивний біль у лівому вусі з іррадіацією у ліву скроню, зниження слуху, головний біль, підвищення температури тіла до 38,2^oС. Із анамнезу відомо, що хворіє впродовж 3-х днів, захворюванню передувало ГРВІ. Об’єктивно спостерігається: вушна раковина та зовнішній слуховий хід - без явищ запалення. Пальпація козелка та соскоподібного відростка - безболісна. Під час отоскопії виявлено: ліва барабанна перетинка гіперемована, інфільтрована, без пізнавальних контурів, випинає. Шепіт лівим вухом сприймає на відстані 1,5 м. Який найімовірніший діагноз?
a. Лівобічний тубоотит
b. Лівобічний ексудативний отит
*c. Гострий гнійний середній отит з лівого боку
d. Гостра лівобічна сенсоневральна приглухуватість
e. Хронічний отит з лівого боку

96. Пацієнт віком 43 роки скаржиться на захриплість голосу, поступове прогресуюче порушення фонації протягом останніх 6-ти місяців. Під час ларингоскопії виявлено: слизова оболонка - рожева, голосові складки - сірі, на межі передньої та середньої третини лівої складки візуалізується округле, блідо-сіре шароподібне утворення із гладкою поверхнею, величиною як просяне зерно. Рухливість гортані не порушена. Який найімовірніший діагноз?
a. Склерома гортані
b. Папіломатоз гортані
c. Карцинома гортані
d. Туберкульоз гортані
*e. Фіброма гортані

97. Пацієнтка віком 20 років скаржиться на загальну слабкість, біль у горлі, під час ковтання є болючий "порожній" ковток, що часто супроводжується болем у вусі. Температура тіла нормальна. Із анамнезу відомо, що хворіє впродовж 2-х днів. Під час отофарингоскопії виявлено: слизова оболонка задньої стінки глотки гіперемована, вкрита слизово-гнійним ексудатом, язичок набряклий. Який найімовірніший діагноз?
a. Паратонзиліт
b. Стоматит
c. Гострий ларингіт
d. Гострий тонзиліт
*e. Гострий фарингіт

98. До приймального відділення лікарні звернулися схвильовані батьки із дворічним хлопчиком, який раптово прокинувся серед ночі із сухим, гавкаючим кашлем, який постійно погіршувався. Хлопчик не міг заснути, став неспокійним, температура тіла субфебрильна. Які лікарські засоби згідно з міжнародними рекомендаціями розглядаються як перша лінія допомоги в цьому разі?
a. Дротаверин/дексаметазон
b. Епінефрин/дротаверин
*c. Дексаметазон/преднізолон
d. Преднізолон/хлоропірамін
e. Хлоропірамін/дезлоратадин

99. До лікаря-отоларинголога звернулася мати із п'ятирічною дитиною зі скаргами на те, що дитина постійно ходить із відкритим ротом, погано дихає носом, має часто нежить, хропить. Під час ендоскопічного огляду виявлено: аденоїд повністю перекриває хоани. Алергічний анамнез не обтяжений. Який найімовірніший діагноз?
a. Аденоїдит
b. Атрезія хоан
c. Гіпертрофія аденоїда ІV стадії
*d. Гіпертрофія аденоїда III стадії
e. Хронічний назофарингіт

100. Пацієнт віком 28 років скаржиться на раптову втрату слуху на ліве вухо після санації зовнішнього слухового ходу вушною паличкою. Об'єктивно спостерігається: лівий зовнішній слуховий хід обтурований сірчаними масами. За результатами камертональних проб виявлено: Рінне ліворуч негативний, Вебер у ліве вухо, Швабах подовжений з лівого боку. Укажіть тип втрати слуху.
a. Змішаний
*b. Кондуктивний
c. Обтуративний
d. Побутовий
e. Перцептивний

101. Пацієнт віком 43 роки скаржиться на біль та почервоніння в ділянці лівого очного яблука. Із анамнезу відомо, що протягом останніх 4-х тижнів турбували закладеність носа, однобічні гнійні виділення з носа, головний біль, хворіє на хронічний риносинусит впродовж 5-ти років. Об'єктивно спостерігається: почервоніння та набряк тканин у ділянці внутрішнього краю орбіти ліворуч, незначне обмеження рухливості лівого очного яблука в горизонтальній площині. Гострота зору не змінена. Яке риногенне ускладнення виникло в пацієнта?
a. Флегмона орбіти
b. Реактивний набряк повіки
*c. Субперіостальний абсцес орбіти
d. Абсцес орбіти
e. Тромбофлебіт кавернозного синуса

102. Які лімфатичні вузли є регіонарними для гортані?
a. Защелепні
*b. Глибокі шийні
c. Завушні
d. Білявушні
e. Підщелепні

103. Пацієнтка віком 28 років скаржиться на погіршення носового дихання, рясні водянисті виділення з порожнини носа, порушення нюху, чхання, сльозотечу. Із анамнезу відомо, що хворіє протягом 3-х років, під час загострень користується топічними деконгестантами, скарги з’являються під час цвітіння трав і дерев. Об’єктивно спостерігається: слизова оболонка порожнини носа набрякла, має ціанотичний відтінок. Інші ЛОР-органи без - патології. Який найімовірніший діагноз?
a. Персистуючий алергічний риніт
b. Хронічний атрофічний риніт
c. Вазомоторний риніт, нейровегетативна форма
*d. Інтермітуючий алергічний риніт
e. Гострий поствірусний риносинусит

104. Пацієнтка віком 30 років скаржиться на зниження слуху у правому вусі, гнійні виділення, біль у ділянці правого вуха. Із анамнезу відомо, що хворіє з дитинства після перенесеного кору, періодично відзначає загострення у вигляді гнійних та білих крошкоподібних виділень, що мають неприємний запах, прогресуюче погіршення слуху. Під час отоскопії спостерігається: незначні гнійні виділення в слуховому ході, барабанна перетинка перфорована у верхньому відділі, шепітна мова - 1,2 м, розмовна - 5,0 м. За результатами комп’ютерної томографії виявлено: деструктивні зміни головки молоточка, соскоподібний відросток склеротичного типу праворуч. Який найімовірніший діагноз?
*a. Правобічний хронічний отит із холестоатомою
b. Правобічний хронічний гнійний мезотимпаніт
c. Гострий правобічний середній отит
d. Правобічний хронічний мастоїдит
e. Правобічний хронічний лабіринтит

105. Десятирічна дівчинка скаржиться на біль у горлі, слабкість, підвищення температури тіла до 38,5^oС. Із анамнезу відомо, що хворіє впродовж 3-х днів. Об'єктивно спостерігається: під час пальпації шийні лімфатичні вузли збільшені, болісні, слизова оболонка ротоглотки гіперемована, піднебінні мигдалики збільшені та покриті нашаруванням. Укажіть кількість балів за Шкалою McIsaac, яка відповідає стану пацієнтки.
a. 4
b. 3
*c. 5
d. 2
e. 1

106. Пацієнт віком 30 років скаржиться на загальну слабкість, головний біль, підвищення температури тіла до 38^oС, незначний біль у горлі. Із анамнезу відомо, що хворіє впродовж 3-х днів. Під час орофарингоскопії виявлено: ротоглотка гіперемована з ціанотичним відтінком, язичок, піднебінні дужки та мигдалики - набряклі, на поверхні мигдалика - суцільні білувато-сірі щільні нальоти, що поширюються на м’яке піднебіння та знімаються шпателем зі значними зусиллями, після їх видалення слизова оболонка кровоточить. Підщелепні лімфатичні вузли збільшені, дещо болючі. Який найімовірніший діагноз?
a. Паратонзилярний абсцес
b. Гострий катаральний тонзиліт
*c. Дифтерія глотки
d. Агранулоцитарна ангіна
e. Гострий лакунарний тонзиліт

107. Із якою анатомічною структурою межує передня стінка зовнішнього слухового проходу?
*a. Суглобом нижньої щелепи
b. Барабанною перетинкою
c. Привушною залозою
d. Соскоподібним відростком
e. Середньою черепною ямкою

108. На огляд до лікаря-отоларинголога звернувся пацієнт, якого турбує зміна голосу (осиплість) упродовж 2-х місяців. Яке рутинне обстеження повинен провести лікар-отоларинголог у цьому разі?
*a. Непряму ларингоскопію
b. Рентгенографію гортані
c. Пряму ларингоскопію
d. Стробоскопію гортані
e. Електроміографію гортані

109. Десятирічного хлопчика шпиталізовано зі стенозом гортані IV стадії. Визначте оптимальний вид хірургічного втручання.
a. Канюляція трахеї
b. Інтубація гортані
c. Трахеостомія
*d. Конікотомія
e. Ларингофісура

110. Пацієнт віком 40 років повністю втратив слух у лівому вусі впродовж тижня та потрапив до стаціонару з попереднім діагнозом: гостра сенсоневральна приглухуватість, де пройшов лікування системними кортикостероїдами та був виписаний без покращення. Із анамнезу відомо, що напередодні в нього виникали періодичні запаморочення, які продовжувались 2 місяці, поки не з’явилися ознаки парезу лицевого нерва ліворуч. Яке захворювання треба запідозрити першочергово?
a. Гломусну пухлину
b. Раптову сенсоневральну приглуховатість
c. Параліч Белла
d. Хворобу Меньєра
*e. Акустичну невриному

111. Пацієнтка віком 49 років захворіла раптово, коли вночі з’явився виражений головний біль, який не знімався анальгетиками. На ранок пацієнтка відзначила прогресуюче зниження зору та набряк шкіри навколо очей. Із анамнезу відомо, що протягом 7-ми років хворіє на хронічний риносинусит із періодичними загостреннями. Об'єктивно спостерігається: стан тяжкий, рівень свідомості - сопор, АТ - 160/90 мм рт. ст., температура тіла - 39,2^oС, обличчя пастозне, різко виражений птоз повік, наявний двобічний екзофтальм, двобічна офтальмоплегія, хемоз і крововиливи в кон’юнктиву. Виявлено ригідність потиличних м’язів та слабко позитивний симптом Керніга з обох боків. Лице без чітких асиметрій. Активні рухи в кінцівках ослаблені, без чіткої різниці боків. Тонус дифузно знижений. Рефлекси кінцівок торпідні D=S. На больові подразники реакція послаблена. Під час люмбальної пункції отримано 5 мл білуватого мутного ліквору. Встановлено діагноз: гострий бактеріальний пансинусит. Які ускладнення виникли у пацієнтки?
a. Двобічний ретробульбарний абсцес
*b. Гнійний менінгоенцефаліт. Двобічний тромбоз кавернозного синуса
c. Двобічний тромбоз кавернозного синуса. Абсцес фронтальної долі головного мозку
d. Гнійний менінгоенцефаліт. Флегмона орбіти
e. Гнійний менінгоенцефаліт. Набряк Квінке

112. Мати семирічного хлопчика скаржиться на те, що в її дитини постійний нежить, відсутнє дихання носом, вночі дитина спить із відкритим ротом і хропить, часом на ранок відзначається блювання. Із анамнезу відомо, що протягом останніх 3-х місяців дитина тричі хворіла на гострий гнійний середній отит. Об'єктивно спостерігається: відкритий рот, згладження носогубної складки. Під час орофарингоскопії виявлено: прикус деформований, готичне піднебіння. Під час риноскопії візуалізується пухлинне утворення носоглотки, що повністю перекриває обидві хоани. Який найімовірніший діагноз?
a. Ювенільна ангіофіброма носоглотки
*b. Аденоїдні вегетації
c. Викривлення носової переділки
d. Гострий бактеріальний риносинусит
e. Хронічний поліпозний риносинусит

113. Пацієнт віком 56 років скаржиться на захриплість голосу протягом місяця, біль під час ковтання. Із анамнезу відомо, що курить упродовж 40 років, часто вживає алкогольні напої. Під час ларингоскопії виявлено: слизова оболонка гортані рожевого кольору, волога, нальоту немає, права голосова складка нерівномірно потовщена, бугриста, обмежено рухлива, під час фонації складки змикаються неповністю. Голос хриплий, дихання вільне. Під час пальпації шийних та надключичних лімфатичних вузлів відзначається полілімфаденопатія. Який найімовірніший діагноз?
a. Папіломи гортані
*b. Рак гортані
c. Туберкульоз гортані
d. Парез голосових складок
e. Хронічний ларингіт

114. Укажіть місце відкриття нососльозового каналу в носовій порожнині.
a. Півмісяцева щілина
b. Загальний носовий хід
c. Середній носовий хід
*d. Нижній носовий хід
e. Верхній носовий хід

115. Пацієнтка віком 36 років скаржиться на постійну охриплість та утруднення дихання під час респіраторних вірусних захворювань. Із анамнезу відомо, що скарги з’явилися два роки тому, після струмектомії з приводу вузлуватого зоба. Об’єктивно спостерігається: ліва голосова складка білого кольору, нерухома під час фонації та дихання, права голосова складка активно рухається. Який найімовірніший діагноз?
a. Параліч лівого заднього верхнього гортанного нерва
b. Параліч правого передньо верхнього гортанного нерва
c. Параліч правого зворотного нерва
d. Параліч лівого переднього верхнього гортанного нерва
*e. Параліч лівого зворотного нерва

116. Пацієнт віком 55 років скаржиться на утруднене носове дихання та періодичні кровотечі через ліву половину носа. Риноскопічно спостерігається: у присінку носа візуалізується округле утворення овальної форми з гладкою поверхнею багряного кольору. Під час натискування зондом - кровоточить, м’якої консистенції. Який найімовірніший діагноз?
a. Естезіонейробластома
*b. Кровоточивий поліп носової перегородки
c. Антрохоанальний поліп
d. Ангіофіброма носоглотки
e. Поліпозний риносинусит

117. Пацієнт скаржиться на біль у правому вусі, що посилюється під час пальпації, підвищення температури тіла до 37,6^oC) Із анамнезу відомо, що початок захворювання пов’язує з переохолодженням, хворіє 4 дні, раз на рік вимиває сірчану пробку. Під час отоскопії виявлено: зовнішній слуховий прохід звужений, на задній стінці перетинчасто-хрящового відділу візуалізується обмежене випинання з гіперемованою та набряклою шкірою над ним. Барабанну перетинку можна оглянути лише частково, вона сірого кольору. Який найімовірніший діагноз?
a. Гострий катаральний середній отит
b. Катар зовнішнього вуха
c. Гострий гнійний середній отит
d. Сірчана пробка
*e. Фурункул зовнішнього слухового проходу

118. Що таке грушоподібні ямки?
a. Інша назва хоан
*b. Заглиблення між боковою стінкою глотки та гортанню
c. Заглиблення між язиковою поверхнею надгортанника та коренем язика
d. Заглиблення між передньою та задньою піднебінними дужками
e. Заглиблення між вестибулярною та голосовою складками

119. Гілки якого нерва здійснюють чутливу іннервацію носа?
a. Блукаючого
b. Нюхового
*c. Трійчастого
d. Лицевого
e. -

120. Як скелетотопічно розташована глотка?
a. Від VI шийного до III грудного хребця
*b. Від основи черепа до VI шийного хребця
c. Від ІV шийного до ІІ грудного хребця
d. Від II шийного до І грудного хребця
e. Від ІII шийного до ІІ грудного хребця

121. Яким епітелієм вкрита слизова оболонка дихальної частини порожнини носа?
a. Одношаровим плоским
b. Багатошаровим плоским
c. Специфічним нюхальним
*d. Багаторядним циліндричним миготливим
e. Зроговілим плоским

122. Які основні симптоми тимпанального отосклерозу?
a. Глухота, відсутність шуму
b. Гноєтеча з вуха, прогресуюче зниження слуху, низькочастотний шум
*c. Прогресуюче зниження слуху, середньочастотний шум
d. Нормальний слух, високочастотний шум
e. Флюктуюче зниження слуху, низькочастотний шум

123. Пацієнтка віком 24 роки скаржиться на те, що її дворічна дитина (дівчинка) досі не почала говорити. Під час отоскопії спостерігається: обидві барабанні перетинки сірі, блискучі, рухомі. За результатами тимпанометрії виявлено: крива типу "А". Інші об’єктивні способи перевірки слуху (реєстрація КСВП та отоакустична емісія) виявили повну глухоту на обидва вуха. Який спосіб лікування дитини необхідно рекомендувати цій пацієнтці?
a. Термінове консервативне лікування
b. Відмовитися від будь-якого лікування
c. Слухопротезування
*d. Оперативне втручання - кохлеарну імплантацію
e. Оперативне втручання - стапедопластику

124. Шестирічна дитина скаржиться на біль у правому вусі. Із анамнезу відомо, що тиждень тому перехворіла на ГРВІ. Об'єктивно спостерігається: дитина дихає ротом та гугнявить, часто перепитує, слизова оболонка носа - рожева, у задніх відділах порожнини носа візуалізується помірна кількість в’язкого слизу, який стікає по задній стінці глотки. Яке обстеження є недоцільним у цьому разі?
a. Тимпанометрія
b. Пальцеве дослідження носоглотки
c. Ендоскопія носоглотки
d. Задня риноскопія
*e. МРТ приносових пазух

125. До якої анатомічної структури може перейти інфекція у разі фурункула зовнішнього слухового проходу?
a. Підщелепної слинної залози
b. Печеристого синусу
c. Очниці
*d. Привушної слинної залози
e. Середньої мозкової ямки

126. Пацієнт віком 30 років скаржиться на погіршення самопочуття, підвищення температури тіла до 37,7^oС, утруднене носове дихання. Із анамнезу відомо, що впродовж 7-ми днів хворіє на ГРВІ. День тому з’явилося відчуття тиску в правій щоці, що підсилюється при нахилах голови. Під час ендоскопії носа виявлено: слизова оболонка гіперемована, набрякла, в остіомеатальному комплексі праворуч візуалізується гнійний вміст. Яке ускладнення найімовірніше виникло в пацієнта?
a. Ретробульбарний абсцес
b. Кіста верхньощелепної пазухи
c. Реактивний набряк щоки
d. Парез лицевого нерва
*e. Гострий бактеріальний риносинусит

127. У пацієнтки віком 36 років через 6 місяців після народження дитини виникли напад запаморочення без втрати свідомості, нудота, блювання, спонтанний горизонтальний ністагм, зниження слуху у правом вусі, шум у вусі. Через 3 год напад припинився, ністагм і шум зникли, слух покращився, стан поліпшився. Отоскопічна картина - в нормі. За результатами аудіометричного обстеження виявлено: підвищення порогів сприйняття за повітряною провідністю на низьких частотах, з наявністю кістково-повітряного інтервалу. Пацієнтці було проведено гліцерол-тест, який виявився позитивним. Який найімовірніший діагноз?
a. Доброякісне позиційне пароксизмальне головокружіння
b. Гострий лабіринтит
c. Вестибулярний нейроніт
d. Периферична вестибулопатія
*e. Хвороба Меньєра

128. Пацієнт віком 41 рік скаржиться на наявність пухлини на шиї з лівого боку, відчуття стороннього тіла в глотці протягом 4-х років. Лікувався з приводу підщелепного лімфаденіту. Об’єктивно спостерігається: у ділянці верхньої третини шиї під кутом нижньої щелепи ліворуч виявлено щільно-еластичної консистенції, малорухоме, округле новоутворення розмірами 9,5х7 см. Пульсація загальної сонної артерії відчувається по передньому краю утворення. Під час фарингоскопії спостерігається: асиметрія зіва через випинання бокової стінки глотки ліворуч, розмірами 3х5 см із відтисненням ніші лівого мигдалика до середини. За результатами КТ виявлено: у лівому парафарингеальному просторі візуалізується об'ємне утворення розмірами 86х54х57 мм овальної форми. Контури його чіткі, краї рівні, структурно однорідні, щільність - 28-34 НU. Новоутворення поширюється від основи черепа до С4. Яка подальша тактика ведення пацієнта?
a. Діагностична цервікотомія
b. Біопсія з використанням зовнішнього доступу
*c. Пункційна біопсія під контролем ультрасонографії
d. Інтракапсулярна енуклеація пухлини через ротову порожнину
e. Інтракапсулярна енуклеація пухлини зовнішнім доступом

129. Трирічна дитина вночі несподівано прокинулася. Об'єктивно спостерігається: грубий "гавкаючий" кашель, дихання шумне, уривчасте, під час вдиху втягуються міжреберні проміжки, губи ціанотичні, голос звучний, температура тіла - 37,3^oС. Із анамнезу відомо, що 2-гу добу хворіє на ГРВІ. Який найімовірніший діагноз?
*a. Гострий стенозуючий ларинготрахеїт
b. Скарлатина
c. Дифтерія гортані
d. Гострий флегмонозний ларингіт
e. Гострий геморагічний ларингіт

130. У пацієнта під час профілактичного огляду виявили білувато-жовті "ріжки" на поверхні піднебінних і язикового мигдаликів, що мають конусоподібну форму, виступають над поверхнею слизової оболонки, не знімаються, щільної консистенції. Який найімовірніший діагноз?
a. Мононуклеоз
b. Фарингомікоз
c. Дифтерія глотки
*d. Лептотрихоз глотки
e. Хронічний (рекурентний) тонзиліт

131. Під час очищення зовнішнього слухового проходу у пацієнта виникла кровотеча. Яку невідкладну допомогу необхідно надати першочергово?
a. -
b. Покласти пацієнта на здоровий бік, промити слуховий прохід та накласти асептичну пов’язку
*c. Покласти пацієнта на здоровий бік, увести в слуховий прохід стерильну турунду
d. Промити слуховий прохід, увести марлеву турунду
e. Шпиталізувати до спеціалізованого відділення

132. Пацієнтка віком 42 роки скаржиться на зниження слуху, періодичний біль у вусі з наявністю гнійних виділень, які зникають після закапування антибактеріальних крапель ендаурально. Із анамнезу відомо, що останнє загострення було 6 місяців тому. Під час отоскопії спостерігається: центральна суха перфорація в натягнутій частині барабанної перетинки. На аудіограмі: кістково-повітряний інтервал в 40 Дб, кісткова провідність збережена. За результатами КТ виявлено: відсутність деструкції кістки. Яка тактика лікування пацієнтки?
a. Кохлеарна імплантація
b. Консервативне лікування
c. Сануюча операція на середньому вусі
*d. Тимпанопластика
e. Шунтування барабанної порожнини

133. Яке ймовірне ускладнення може виникнути після аплікаційного застосування 75%-го нітрату срібла, який був використаний із метою зупинки носової кровотечі?
a. Гіпертонічний криз
*b. Перфорація носової перетинки
c. Інфаркт міокарда
d. Анафілактичний шок
e. Стеноз гортані

134. Пацієнтка віком 55 років скаржиться на задишку під час незначного фізичного навантаження, захриплість. Із анамнезу відомо, що появу цього стану пов’язує із перенесеною тотальною тиреоїдектомією рік тому. Об'єктивно спостерігається: втягування міжреберних проміжків на вдиху. ЧД - 24/хв, голос практично відсутній. Під час ларингоскопії виявлено: слизова оболонка - рожева, без набряку, голосова щілина звужена, складки сірі, розташовані парамедіально, нерухомі. Який найімовірніший діагноз?
a. Органічний центральний параліч гортані
b. Парез верхнього гортанного нерва
c. Гранулематоз Вегенера
d. Посттравматична деформація гортані
*e. Парез зворотного гортаного нерва

135. Пацієнтка віком 14 років скаржиться на біль у горлі, підвищення температури тіла до 39^oС. Під час орофарингоскопії виявлено: слизова оболонка ротової порожнини - яскраво-рожева, на нижній губі та щоках візуалізуються поодинокі афти, піднебінні мигдалики, піднебінні дужки та задня стінка глотки - яскраво-рожеві, набряклі. Передньо-шийні лімфатичні вузли збільшені, болючі, рухомі. Зі слів матері пацієнтки відомо, що аналогічні випадки трапляються періодично протягом останніх 2-х років. Який найімовірніший діагноз?
a. Рекурентний тонзиліт
b. Афтозний стоматит
c. Хронічний фарингіт
*d. Синдром PFAPA
e. Лептотрихоз

136. Пацієнт віком 27 років скаржиться на виражений біль у лівому крилі носа, набряк тканин, що розповсюджується на щоку та нижню повіку з лівого боку, підвищення температури тіла до 38,1^oС. Із анамнезу відомо, що хворіє протягом 2-х днів. Об'єктивно спостерігається: шкіра в ділянці зовнішнього носа ліворуч інфільтрована, гіперемована, напружена, різко болюча під час пальпації. Який найімовірніший діагноз?
*a. Фурункул носа
b. Тромбоз кавернозного синуса
c. Реактивний набряк повіки
d. Бешиха зовнішнього носа
e. Сикоз присінка носа

137. Укажіть мінімальний термін тривалості симптомів для встановлення діагнозу: хронічний риносинусит.
*a. 12 тижнів
b. 20 тижнів
c. 8 тижнів
d. 6 місяців
e. 2 роки

138. Укажіть епітелій, що вкриває слизову оболонку порожнини носа та приносових пазух.
a. Багатошаровий плоский незроговілий
b. Однорядний кубічний війчастий
*c. Одношаровий багаторядний призматичний миготливий
d. Багатошаровий однорядний призматичний війчастий
e. Однорядний одношаровий призматичний миготливий

139. Яке захворювання характеризується наявністю клітин Мікулича в біоптатних зразках із носа та може викликати обструкцію (стеноз) носа та гортані?
a. Ринофіма
*b. Риносклерома
c. Сифіліс
d. Гранулематоз із поліангіїтом
e. Туберкульоз

140. Із якими з нижченаведених анатомічних утворень межує верхньощелепна пазуха?
*a. Порожниною носа, орбітою, комірковим відростоком верхньої щелепи
b. Порожниною рота, орбітою, шилоподібним відростоком
c. Порожниною рота, орбітою, соскоподібним відростоком
d. Порожниною носа, орбітою, соскоподібним відростоком
e. Порожниною носа, собачою ямкою, комірковим відростоком верхньої щелепи

141. Восьмирічна дитина скаржиться на біль у горлі, утруднене носове дихання, гугнявість, підвищення температури тіла. Об'єктивно спостерігається: стан тяжкий, висипань на шкірі немає, гіперемія та набряк піднебінних і глоткового мигдаликів, які покриті білим нашаруванням, ковтання болісне, дихання через ніс майже відсутнє, виражена гугнявість, збільшені позащелепні та задньошийні лімфатичні вузли, поліаденопатія, гепатоспленомегалія. Аналіз крові: лейкоцити - 27·10^9/л, еозинофіли - 1%, базофіли - 1%, паличкоядерні нейтрофіли - 2%, сегментоядерні нейтрофіли - 23%, лімфоцити - 38%, моноцити - 35% (атипові мононуклеари). Позитивні серологічні реакції Пауля-Бунеля, Гоффа-Бауер, Гоффа-Бауера-Давідсона. Взято мазки з носа та зіву на бацилу Леффлера. Який найімовірніший діагноз?
*a. Інфекційний мононуклеоз
b. Скарлатинозна ангіна
c. Токсична дифтерія ротоглотки
d. Агранулоцитарна ангіна
e. Лакунарна ангіна

142. Пацієнт віком 47 років скаржиться на хропіння, періодичні в’язкі виділення, що затікають із носоглотки. Із анамнезу відомо, що скарги з’явилися 5-6 місяців тому, пов’язує зі зміною роботи - працює на будівництві, часто переохолоджується. Неодноразово звертався до сімейного лікаря, лікувався судинозвужувальними краплями у ніс, протизастудними комплексними препаратами. Покращення стану після лікування короткочасне. Об’єктивно спостерігається: носове дихання утруднене з обох боків, нюх - знижений, носова перегородка - по середній лінії, слизова оболонка носа - застійно-рожева, набрякла, після анемізації - скорочується. Виділення мутні жовтуваті, переважно в задніх відділах носової порожнини. Який найімовірніший діагноз?
a. Хронічний неалергічний риніт
b. Гострий рецидивуючий риносинусит
*c. Хронічний риносинусит без поліпозу носа
d. Хронічний назофарингіт
e. Алергічний риніт (холодова алергія)

143. Пацієнтка віком 30 років скаржиться на виражений біль у правому вусі, що іррадіює в зуби та скроню, закладеність вуха, головний біль, підвищення температури тіла до 37,9^oС. Із анамнезу відомо, що хворіє впродовж 3-х днів, захворюванню передував нежить. Об'єктивно спостерігається: вушна раковина не змінена, зовнішній слуховий хід вільний, барабанна перетинка гіперемована, інфільтрована, випинає, пізнавальні орієнтири не визначаються. Пальпація та перкусія соскоподібного відростка безболісна. Шепіт сприймає правим вухом із відстані 1,5 метра. Який найімовірніший діагноз?
a. Фурункул зовнішнього вуха
*b. Гострий середній отит
c. Стороннє тіло вуха
d. Загострення хронічного середнього отиту
e. Гостра нейросенсорна приглухуватість

144. Чим утворена верхня стінка порожнини носа?
*a. Ситоподібною пластинкою решітчастої кістки
b. Перпендикулярною пластинкою решітчастої кістки
c. -
d. Виличною кісткою
e. Верхньою щелепою

145. Пацієнтка віком 40 років скаржиться на утруднення носового дихання, сухість у горлі, охриплість, постійне відхаркування кірок. Із анамнезу відомо, що хворіє впродовж 15-ти років. Під час риноскопії та фарингоскопії виявлено: сухі кірки, інфільтрати та рубцеві зміни слизової оболонки. Під час ларингоскопії виявлено: гіперемія слизової оболонки, кірки на голосових складках, інфільтрат під правою голосовою складкою. Який найімовірніший діагноз?
a. Папіломатоз гортані
*b. Склерома гортані
c. Туберкульоз гортані
d. Гранулематоз із поліангіїтом
e. Дифтерія гортані

146. Пацієнтка віком 26 років скаржиться на утруднене носове дихання, масивні водянисті виділення з носа, чхання. Із анамнезу відомо, що скарги з’являються щороку на початку липня. Під час передньої риноскопії виявлено: нижні носові раковини збільшені в об’ємі, носові ходи звужені, слизова оболонка носа ціанотична, місцями на ній визначаються білі плями. Встановлено діагноз: сезонний алергічний риніт. Яка тактика лікування в цьому разі?
a. Нестероїдні протизапальні препарати, судинозвужувальні препарати
b. Судинозвужувальні та секретолітичні препарати
c. Промивання носа сольовим розчином, в’яжучі антисептики до носа
d. Антибактеріальна терапія
*e. Промивання носа сольовим розчином, назальний кортикостероїд

147. Пацієнт віком 32 роки скаржиться на сильний біль у горлі, появу білих нальотів на мигдаликах, які не виходять за межі мигдалика, збільшення та болючість защелепних лімфатичних вузлів, підвищення температури тіла до 38,4^oС, загальну слабкість. Із анамнезу відомо, що тиждень тому перехворів на ГРВІ. Під час обстеження виявлено: оцінка за шкалою Мак Айзек - 4 бали, тризм відсутній, експрес БГСА-тест - негативний. Який найімовірніший діагноз?
a. Інфекційний мононуклеоз
b. Гострий вірусний тонзиліт
c. Гострий стрептококовий тонзиліт
d. Паратонзилярний абсцес
*e. Гострий бактеріальний тонзиліт

148. При яких хворобах вуха утворюється холестеатома?
*a. Хронічному злоякісному гнійному отиті, ателектатичному отиті
b. Гострому гнійному середньому отиті
c. Хронічному секреторному отиті
d. Хронічному доброякісному гнійному середньому отиті
e. Хронічному гнійному середньому отиті з центральною перфорацією

149. Батьки однорічної дитини скаржаться, що посеред ночі в дитини розвинувся специфічний гавкаючий кашель, який переріс у задишку. Із анамнезу відомо, що за декілька днів до цього в дитини був нежить, закладений ніс, субфебрильна температура тіла. Об'єктивно виявлено: загальний стан дитини середньої тяжкості, шкіра бліда, ціанозу не виявлено. Під час вдиху в спокої спостерігається втягнення надгруднинного та міжреберних проміжків. Визначте ступінь тяжкості гострого стенозуючого ларинготрахеїту в дитини.
a. Асфіксія
b. Легкого ступеня
*c. Середньої тяжкості
d. Тяжкого ступеня
e. Загроза дихальної недостатності

150. Пацієнтка віком 63 роки скаржиться на зниження слуху ліворуч та на суб’єктивний шум у лівому вусі. Із анамнезу відомо, що захворіла приблизно 4 роки тому з поступовим зниженням слуху на ліве вухо, пов’язує захворювання з частими гострими вірусними риносинуситами та з гіпертонічними кризами (АТ - до 180 мм рт. ст.). Під час отоскопії спостерігається: обидві барабанні перетинки сірі, блискучі, рухомі. За результатами камертональних проб виявлено: Рінне - "+" на обидва вуха, Вебер - латералізація вправо, Швабах - вкорочений із лівого боку. На аудіограмі спостерігається: зниження як повітряної, так і кісткової провідностей за всією тональною шкалою на ліве вухо. Який найімовірніший діагноз?
a. Хвороба Меньєра
b. Хронічний двобічний секреторний середній отит
c. Хронічна правобічна сенсоневральна приглухуватість
d. Отосклероз
*e. Хронічна лівобічна сенсоневральна приглухуватість

