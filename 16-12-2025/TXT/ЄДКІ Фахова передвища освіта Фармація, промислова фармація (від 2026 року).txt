1. Під час інвентаризації розчину морфіну гідрохлориду 1% по 1 мл в ампулах №5х20 була встановлена розбіжність у балансі - нестача п'яти ампул препарату. Який орган потрібно повідомити про встановлену розбіжність?
a. Міністерство охорони здоров'я
*b. Національну поліцію
c. Територіальну Держлікслужбу
d. Держпродспоживслужбу
e. Держлікслужбу України

2. Фармацевт отримав рецепт для виготовлення супозиторіїв: Novocaini 0,03 Olei Cacao q.s. Misce, fiat globulus vaginali Da talеs doses №10 Signa. По 1 кульці на ніч. Яку масу масла какао потрібно взяти для виготовлення цього пропису?
a. 29,7 г
*b. 39,7 г
c. 30,0 г
d. 50,0 г
e. 40,0 г

3. Укажіть лікарські речовини, суспензії яких готують дисперсійним методом із додаванням стабілізатора.
a. Біла глина, бентоніт
b. Кислота борна, кальцію карбонат
*c. Камфора, ментол
d. Магнію оксид, натрію сульфат
e. Цинку оксид, тальк

4. Лікарські засоби класифікують залежно від наявності в їхній структурі молекули функціональних груп. Який препарат належить до аліфатичних амінокислот?
*a. Глутамінова кислота
b. Метамізол натрію
c. Ацетилсаліцилова кислота
d. Саліцилова кислота
e. Бензойна кислота

5. У складських приміщеннях лікарська рослинна сировина повинна зберігатися на стелажах. На якій відстані від підлоги встановлюються стелажі?
a. Не менше 20 см
b. Не менше 35 см
*c. Не менше 15 см
d. Не менше 30 см
e. Не менше 25 см

6. У лабораторії проводять аналіз препаратів магнію. Який лікарський засіб досліджували, якщо під час додавання розчину барію хлориду в середовищі кислоти хлористоводневої утворився білий осад?
a. Карбонат основний
b. Оксид важкий
*c. Сульфат гептагідрат
d. Хлорид гексагідрат
e. Оксид легкий

7. Яким методом, згідно з вимогами ДФУ, проводять кількісне визначення біологічно активних речовин в евкаліпту прутовидного листі?
*a. Перегонка з водяною парою
b. Спектрофотометрія
c. Титриметрія
d. Гравіметрія
e. ВЕРХ

8. Лікарський засіб застосовується, як замісна терапія при гіпотиреозі та після часткового видалення щитоподібної залози. Препарат стимулює процеси росту та розвитку, обмін білків, жирів і вуглеводів, збільшує потребу тканин у кисні. Укажіть цей лікарський засіб.
a. Пропілтіоурацил
b. Калію йодид
c. Тіамазол
d. Селен
*e. Левотироксин натрію

9. Аптечний заклад запланував інвентаризацію. На який максимальний термін може зачинитися аптека для проведення переобліку товарно-матеріальних цінностей?
a. Не більше ніж на 5 днів
b. Не більше ніж на 1 день
c. Не більше ніж на 4 дні
d. Не більше ніж на 2 дні
*e. Не більше ніж на 3 дні

10. Пацієнт скаржиться на запаморочення та шум у вухах. Лікар призначив препарат, що поліпшує кровопостачання судин головного мозку. Укажіть цей лікарський засіб.
*a. Цинаризин
b. Метамізол натрію
c. Пропранолол
d. Нітрогліцерин
e. Диклофенак

11. Укажіть лікарську рослину, відвар свіжої кори якої сильно подразнює слизові оболонки шлунка, може викликати блювання, кольки та діарею з домішками крові в калі. Тому перед застосуванням ця сировина має бути висушена в сушарці при 100^оC або витримана не менше одного року за кімнатної температури.
a. Viburnum opulus
b. Taxus baccata
*c. Frangula alnus
d. Quercus robur
e. Salix alba

12. Для ідентифікації розчину глюкози для ін'єкцій згідно з вимогами ДФУ вимірюють кут оптичного обертання. Який фізико-хімічний метод при цьому застосовується?
*a. Поляриметрія
b. Iнфрачервона спектроскопiя
c. Спектроскопія ядерного магнітного резонансу
d. Тонкошарова хроматографiя
e. Рефрактометрiя

13. До аптеки надійшов рецепт на приготування мікстури з кислотою хлористоводневою та пепсином. Яким чином фармацевт розчинятиме пепсин?
a. В ізотонічному розчині натрію хлориду
*b. У суміші води очищеної та кислоти хлористоводневої розведеної
c. У гарячій воді очищеній
d. У кислоті хлористоводневій розведеній
e. У холодній воді очищеній

14. Укажіть лікарську рослинну сировину, що є джерелом слизу та використовується як обволікаючий та пом'якшувальний засіб.
*a. Althaeae radices
b. Berberidis fructus
c. Belladonnae radices
d. Leonuri cardiacaea herba
e. Serpylli herba

15. До аптеки звернувся відвідувач із проханням пояснити значення поняття "ОТС-препарат". Що повинен відповісти фармацевт?
a. Рецептурний лікарський засіб
b. Лікарський засіб, що належить до переліку барвних речовин
c. Психотропний препарат
d. Наркотичний препарат
*e. Препарат, що відпускається без рецепта лікаря

16. За підсумками інвентаризації, проведеної в аптечному закладі, у структурі якого наявний самостійний відділ запасів, виявлено нестачу субстанції папаверину гідрохлориду. Укажіть норму списання, яка використовується при розрахунку природної втрати для вказаного лікарського засобу.
*a. 1,7% від вартості лікарських форм
b. 0,95% від використаної кількості
c. 2,15% від вартості лікарських форм
d. 0,65% від вартості лікарських форм
e. 0,4% від використаної кількості

17. Стандарт GDP є обов'язковим елементом системи забезпечення якості лікарських засобів. Діяльності якого суб'єкта господарювання він стосується?
a. Аптечного пункту
b. Аптеки в структурі лікувально-профілактичного закладу
*c. Аптечного складу
d. Аптеки
e. Мобільного аптечного пункту

18. Асистент фармацевта готує супозиторії методом ручного формування. Укажіть температурний режим зберігання цієї лікарської форми згідно з вимогами ДФУ.
a. 2-8^оC
b. Не вище 5^оC
*c. 8-15^оC
d. Не вище 25^оC
e. Не вище 20^оC

19. Інвентаризація каси - це спосіб контролю за збереженням грошових коштів в аптечних закладах. Як часто проводиться планова інвентаризація каси на підприємствах?
a. Один раз на два місяці
b. Один раз на півріччя
c. Один раз на рік
*d. Один раз на квартал
e. Один раз на місяць

20. До рецептурно-виробничого відділу аптеки надійшов рецепт на приготування крапель: Furacilini 0,05 Olei Vaselini 50,0 Misce.Da.Signa. По 2 краплі в ніс 3 рази на день. Укажіть раціональний спосіб уведення фурациліну до лікарської форми, врахувавши його фізико-хімічні властивості.
a. Додають у флакон до відпуску і нагрівають до повного розчинення
b. Спочатку подрібнюють із декількома краплями спирту, а потім додають до вазелінової олії
c. Розчиняють в ізотонічному розчині натрію хлориду при нагріванні
d. Додають до попередньо підігрітої вазелінової олії у флакон до відпуску
*e. Диспергують спочатку в сухому вигляді, а потім із невеликою кількістю вазелінової олії

21. На аналіз надійшли тонкі листки із загостреною верхівкою й асиметричною основою. Пластинка хвиляста, жилкування перисте. У хімічному складі сировини виявлено сенозиди, флавоноїди та смолисті речовини. Укажіть рослинне джерело цієї сировини.
a. Кріп запашний
*b. Касія гостролиста
c. Кропива собача
d. Конвалія звичайна
e. Кульбаба лікарська

22. Яка лікарська рослинна сировина використовується для отримання лікарських засобів для поліпшення мозкового кровообігу та когнітивних функцій?
*a. Гінкго листя
b. Глоду квіти
c. Споришу трава
d. Солодки корені
e. Глоду плоди

23. Тривале вживання деяких лікарських засобів під час планування вагітності та в період гестації збільшують ризик народження дитини з генетичними вадами розвитку. Як називається ця дія?
a. Бластомогенна
b. Тератогенна
c. Фетотоксична
*d. Мутагенна
e. Ембріотоксична

24. В аптеці тимчасово відсутні перстачу кореневища, що застосовуються як в’яжучий засіб. Яка лікарська рослинна сировина має аналогічну дію?
a. Верби кора
*b. Вільхи супліддя
c. Валеріани корені
d. Вербени трава
e. Волошки квіти

25. Який індикатор використовують під час виконання кількісного визначення кислоти борної методом прямої алкаліметрії?
a. Ксиленоловий оранжевий
b. Метиловий оранжевий
*c. Фенолфталеїн
d. Метиленовий синій
e. Протравний чорний

26. Який лікарський засіб, що належить до антагоністів опіатних рецепторів, можна відпустити без рецепта з аптеки в кількості 2 мг на один відпуск?
a. Налбуфін
b. Буторфанол
*c. Налоксон
d. Налмефен
e. Бупренорфін

27. Серед лікарських засобів, що впливають на чутливі нервові закінчення шкіри та слизових оболонок, є такі, що викликають рефлекторну відповідь виконавчих органів. Укажіть речовину, що виявляє таку дію.
a. Прокаїн
b. Біла глина
c. Бензокаїн
d. Лідокаїн
*e. Ментол

28. Укажіть лікарський засіб, що може застосовуватися для тривалого симптоматичного лікування запалення та болю в суглобах при ревматоїдному артриті та є інгібітором переважно циклооксигенази-2, у зв'язку з чим викликає менше небажаних впливів на травний канал, порівняно з іншими нестероїдними протизапальними засобами.
*a. Мелоксикам
b. Диклофенак
c. Ібупрофен
d. Індометацин
e. Ацетилсаліцилова кислота

29. У жінки, яка тривалий час вживає мікстуру з натрію бромідом у терапевтичних дозах, з'явилися скарги на сонливість, шкірний висип, нежить, почервоніння очей. Унаслідок чого відбулося посилення ефекту аж до розвитку отруєння?
a. Потенціювання ефекту
*b. Матеріальної кумуляції
c. Лікарської ідіосинкразії
d. Адитивного ефекту
e. Сенсибілізації

30. В аптеці тимчасово відсутні валеріани корені, що застосовуються як седативний засіб. Яка лікарська рослинна сировина має аналогічну дію?
a. Софори японської плоди
b. Волошки синьої квітки
c. Брусниці звичайної листки
*d. Собачої кропиви трава
e. Кульбаби лікарської корені

31. Пацієнт із діагнозом: фолікулярний тонзиліт, приймає амоксицилін. На тлі лікування виникли бронхоспазм, набряк губ і висип на шкірі. Укажіть, як називається такий прояв негативної дії ліків на організм.
*a. Медикаментозна алергія
b. Лікарська залежність
c. Синдром відміни
d. Функціональна кумуляція
e. Матеріальна кумуляція

32. До аптеки надійшов рецепт на виготовлення спиртового розчину без зазначення концентрації спирту етилового. Спирт якої концентрації необхідно використати фармацевту?
a. 95%
*b. 90%
c. 96%
d. 40%
e. 70%

33. Які рецептурні бланки використовують у разі виписування психотропних лікарських засобів у суміші з індиферентними речовинами за повну вартість у паперовому вигляді?
a. Ф-1 і Ф-3
*b. Ф-3
c. Відпускається без рецепта
d. Ф-1 у двох екземплярах
e. Ф-1

34. Який лікарський засіб пригнічує активність фібринолізу та застосовується для зупинки кровотеч, зумовлених підвищеним фібринолізом (під час будь-яких операцій, тромбоцитопенії та ін.)?
a. Гепарин
*b. Транексамова кислота
c. Варфарин
d. Фенілін
e. Етамзилат

35. Кількісне визначення прокаїну гідрохлориду проводять методом нітритометрії. Яка частина молекули препарату зумовлює можливість його проведення?
a. Хлористоводнева кислота, зв'язана з основою препарату
b. Складноефірне угрупування
c. Бензольне кільце
d. Диетиламіноетил
*e. Первинна ароматична аміногрупа

36. На аптечний склад надійшла лікарська рослинна сировина (ЛРС): стебла прості або малогіллясті, довжиною до 35 см. Листки почергові, пальчасто-розсічені на 5 часток, частки листків лінійні, загострені. Колір стебел і листків зелений. Квітки поодинокі на верхівці стебел, золотисто-жовті, вільнопелюсткові. Плід збірний, овальний, складається з численних сухих горішків. Запах слабкий. Смак не визначається. Укажіть рослинне джерело цієї ЛРС.
*a. Горицвіт весняний
b. Ромашка лікарська
c. Наперстянка пурпурова
d. Конвалія звичайна
e. Нагідки лікарські

37. До рецептурно-виробничого відділу аптеки надійшов рецепт на виготовлення 20-ти доз складного порошку з екстрактом беладони без вказівки про консистенцію. Яку кількість сухого екстракту потрібно взяти, якщо в рецепті прописано 0,01 г екстракту беладони на одну дозу порошку?
*a. 0,4 г
b. 4,0 г
c. 0,2 г
d. 2,0 г
e. 0,1 г

38. Під час приготування суспензій із гідрофільними речовинами використовують прийом скаламучування. Для якої речовини з нижченаведених доцільно використовувати цей метод?
a. Білої глини
b. Ксероформу
c. Сульфадимезину
d. Фенілсаліцилат
*e. Вісмуту нітрату основного

39. Для кількісного визначення калію йодиду як титрант використовують розчин срібла нітрату, як індикатор - еозинат натрію. Укажіть назву цього титриметричного методу.
a. Алкаліметрія
b. Ацидиметрія
*c. Аргентометрія
d. Комплексонометрія
e. Нітритометрія

40. Для ефективного та якісного медикаментозного забезпечення населення в аптечному закладі потрібний достатній товарний запас ліків. До яких наслідків призведе завищений товарний запас в аптеці?
*a. Зменшення товарообіговості
b. Втрати лояльності споживачів
c. Зниження рентабельності
d. Негативного іміджу аптеки
e. Наявності дефектури

41. Який лікарський засіб аналогічної дії можна призначити замість трави грициків, що містить вітамін К та має кровоспинну дію, якщо її немає в аптеці?
*a. Екстракт водяного перцю
b. Настойка глоду
c. Настойка женьшеню
d. Екстракт родіоли рожевої
e. Таблетки валеріани

42. Відповідно до наказу керівника підприємства в аптеці буде проведена планова інвентаризація. Що є основною метою інвентаризації?
a. Визначення продуктивності праці кожного працівника
*b. Виявлення нестачі або надлишку товару і коштів
c. Перевірка дотримання касової дисципліни
d. Оцінка ефективності роботи фахівців
e. Перевірка умов зберігання лікарських засобів та медичних виробів

43. До аптеки звернулася жінка віком 65 років із приводу профілактики остеопорозу. Який вітамінний засіб разом із препаратами кальцію варто розглянути для запобігання розвитку остеопорозу?
a. Рибофлавін
b. Токоферол
c. Ретинол
*d. Ергокальциферол
e. Піридоксин

44. Онкохворому пацієнту виписано рецепт на лікарський засіб для лікування основного захворювання. Укажіть розмір відшкодування вартості препарату за рахунок державних коштів.
a. 25%
b. 0%
c. 10%
d. 50%
*e. 100%

45. У рослинах яких родин найчастіше зустрічаються антраглікозиди?
a. Товстолисті, вересові
b. Селерові, аралієві
c. Соснові, ясноткові
d. Айстрові, вахтові
*e. Гречкові, крушинові

46. Фахівець фармацевтичної лабораторії проводить експрес-аналіз відхаркувальної мікстури, що містить натрію бензоат. Який із нижченаведених реактивів утворює з натрію бензоатом блідо-жовтий осад?
a. Калію гексагідроксостибіат (V)
*b. Заліза (ІІІ) хлорид
c. Кислота хлористоводнева
d. Магнію сульфат
e. Кислота метоксифенілоцтова

47. У пацієнта сухий надсадний кашель як залишкове явище після нещодавно перенесеного ГРВІ. Який лікарський засіб показаний при сухому кашлі?
*a. Бутамірат
b. Мукалтин
c. Амброксол
d. Ацетилцистеїн
e. Бромгексин

48. Кількісне визначення натрію хлориду можна провести за допомогою аргентометрії, методом Мора. Укажіть речовину, що використовується як індикатор під час цього методу дослідження.
a. Фенолфталеїн
*b. Калію хромат
c. Дифенілкарбазон
d. Натрію еозинат
e. Феруму (IIІ) амонію сульфат

49. Лікарські засоби в аерозольних упаковках повинні зберігатися в сухому, захищеному від світла місці, подалі від вогню та опалювальних приладів. За якої температури повинні зберігатися ці препарати?
a. 10-25^оC
*b. 3-35^оC
c. 0-5^оC
d. 15-30^оC
e. 18-24^оC

50. Сироп солодки використовують як відхаркувальний та протизапальний засіб для полегшення відходження мокротиння. Які біологічно активні речовини визначають фармакологічну дію цього лікарського засобу?
a. Алкалоїди ізохінолінового ряду
b. Антраценпохідні алізаринового ряду
c. Стероїдні сапоніни
*d. Тритерпенові сапоніни
e. Фурокумарини

51. Хімік-аналітик проводить кількісне визначення хлорамфеніколу (левоміцетину) в очних краплях. Який титрований розчин він повинен використати?
a. Церію сульфат
*b. Натрію нітрит
c. Натрію тіосульфат
d. Натрію гідроксид
e. Натрію едетат

52. Приміщення та устаткування аптеки повинні відповідати вимогам санітарно-протиепідемічного режиму аптечних закладів. Як часто підлягають вологому прибиранню із застосуванням дезінфекційних засобів стіни і двері аптеки?
a. Не рідше одного разу шість місяців
b. Не рідше одного разу на добу
c. Не рідше одного разу на місяць
*d. Не рідше одного разу на тиждень
e. Не рідше одного разу на зміну

53. Відвідувачка аптеки просить допомогти укомплектувати аптечку для подорожі ефективним антисептиком, який мав би бактерицидну, фунгіцидну та вірулоцидну дію і не викликав би подразнення тканин, для використання з метою обробки ран та опіків.
a. Лінімент бальзамічний за Вишневським
b. Йоду розчин спиртовий
*c. Повідон йод
d. Перекис водню
e. Калію перманганат

54. Показник заломлення залежить від температури, довжини хвилі світла, при яких проводиться рефрактометрія, від концентрації розчину та природи розчинника. При якій температурі згідно з вимогами ДФУ рекомендується проводити визначення?
a. 19-21^оC
b. 20±5^оC
c. Вище 20^оC
*d. 20±0,5^оC
e. Нижче 20^оC

55. Які дії здійснюються з товарно-матеріальними цінностями перед початком планової інвентаризації в аптеці?
a. Упаковуються для перевезення
*b. Групуються, розсортовуються та розкладаються за назвами
c. Оцінюються за ринковою вартістю
d. Перевіряються на відповідність стандартам якості
e. Передаються на відповідальне зберігання

56. Фармацевт приготував суспензійну мазь на ліпофільній основі. Яка речовина утворює мазь такого типу?
a. Протаргол
*b. Ксероформ
c. Танін
d. Ментол
e. Рослинні екстракти

57. Який антибактеріальний засіб із нижченаведених під час його застосування може виявляти такі побічні ефекти, як фотодерматоз, дисбактеріоз та дисплазію хрящової тканини в дітей?
a. Цефтріаксон
b. Ніфуроксазид
*c. Ципрофлоксацин
d. Ко-тримоксазол
e. Кларитроміцин

58. Розчини якої речовини під час зберігання жовтіють?
a. Глюкози
b. Етанолу
*c. Метамізолу натрієвої солі
d. Прокаїну гідрохлориду
e. Стрептоциду

59. Для приготування розчинів йоду використовують його здатність утворювати легкорозчинні комплексні сполуки з калію йодидом. Яку кількість калію йодиду необхідно використати фармацевту, якщо в рецепті не вказано його масу?
a. Втричі менше від маси прописаного йоду
*b. Подвійну кількість від маси прописаного йоду
c. Половину від маси прописаного йоду
d. Втричі більше від маси прописаного йоду
e. Стільки, скільки ж йоду прописано

60. У відділ кадрів аптеки звернувся асистент фармацевта, що має стаж роботи одинадцять років, шість із яких не працював за спеціальністю, з проханням прийняти його на вакантну посаду. Чи оформить підприємство трудові відносини з цим кандидатом?
a. Після проходження інтернатури
b. Після випробувального терміну
c. Може бути прийнятий на вакантну посаду
*d. Після проходження перепідготовки
e. Не може бути прийнятий у жодному разі

61. Укажіть лікарський засіб, що виявляє виражену антигістамінну, снодійну, седативну, місцевоанестезуючу, протиблювотну дію та посилює дію анальгезуючих засобів.
a. Цетиризин
*b. Дифенгідрамін
c. Фексофенидин
d. Лоратадин
e. Мебгідролін

62. До аптеки надійшла партія лікарських засобів із аптечного складу. Під час вхідного контролю уповноважена особа виявила, що таблетки ібупрофену мають термін придатності, що вже минув. До якої групи згідно з чинним законодавством належать такі лікарські засоби?
a. Якісні
b. Підроблені
*c. Неякісні
d. Фальсифіковані
e. Контрафактні

63. У результаті неконтрольованого і тривалого застосування препаратів на основі парацетамолу пацієнтка скаржитися на біль у правому підребер'ї, загальну слабкість та темну сечу. Який тип токсичної дії найімовірніший?
*a. Гепатотоксична дія
b. Ульцерогенна дія
c. Ототоксична дія
d. Нейротоксична дія
e. Нефротоксична дія

64. До аптеки звернувся пацієнт із проханням відпустити йому нижченаведені лікарські засоби. Який із цих препаратів фармацевт може відпустити без рецепта лікаря?
*a. Перекис водню, розчин для зовнішнього застосування 3%, 40 мл
b. Метамізол натрію, 50%-ий розчин для ін'єкцій, по 2 мл №10
c. Натрію хлорид, 0,9%-ий розчин, 200 мл у флаконі для інфузій
d. Феназепам, таблетки 2,5 мг №10
e. Кетамін, 5%-ий розчин для ін'єкцій, по 2 мл №10

65. Який застережний напис обов'язково повинен бути зазначений на вторинній упаковці всіх лікарських засобів незалежно від їхнього способу зберігання?
a. Зберігати в сухому місці
b. Зберігати в холодильнику
c. Зберігати в темному місці
d. Зберігати при температурі не вище 25^оC
*e. Зберігати в недоступному для дітей місці

66. Який лікарський засіб із групи діуретиків застосовують при ускладненому гіпертонічному кризі з ознаками гострої серцевої недостатності?
a. Маніт
b. Спіронолактон
c. Діакарб
*d. Фуросемід
e. Гідрохлортіазид

67. До аптеки звернувся пацієнт із діагнозом: ішемічна хвороба серця, в анамнезі - бронхіальна астма. Який препарат із нижченаведених протипоказаний у цьому разі?
a. Карведилол
b. Ніфедипін
c. Атенолол
*d. Пропранолол
e. Бісопролол

68. Аптека має ліцензію на право провадження господарської діяльності з придбання, зберігання та відпуску прекурсорів списку №2. Яка максимальна кількість калію перманганату може бути відпущена пацієнту з аптеки в споживчій упаковці без рецепта?
a. 4,0-6,0 г
b. 6,0-8,0 г
c. 2,0-4,0 г
*d. 3,0-5,0 г
e. 1,0-2,0 г

69. Яким чином фармацевту необхідно додати настойку м'яти перцевої до рідкої лікарської форми?
a. В останню чергу, збовтавши
*b. Змішати з рівною кількістю мікстури, в останню чергу, частинами, збовтавши
c. Першою, збовтавши
d. Змішати з водою очищеною, в останню чергу, частинами, збовтавши
e. Змішати з подвійною кількістю мікстури, в останню чергу, частинами, збовтавши

70. До аптечного закладу звернувся пацієнт із проханням відпустити йому за повну вартість по електронному рецепту доксициклін у таблетках по 100 мг №10. Укажіть термін дії цього рецепта.
a. 10 календарних днів
b. 20 календарних днів
c. 50 календарних днів
d. 30 календарних днів
*e. 90 календарних днів

71. Відпуск лікарських засобів та медичних виробів, що підлягають реімбурсації, здійснюється в аптечних закладах на підставі договорів з НСЗУ. Які аптеки можуть здійснювати такого виду відпуск лікарських засобів пацієнту?
*a. Аптеки, які уклали договори з НСЗУ, незалежно від місця проживання чи перебування пацієнта
b. Будь-які аптеки, незалежно від того, чи укладено договір із НСЗУ
c. Аптеки, які уклали договори з НСЗУ, лише в межах певного регіону
d. Лише аптеки, які розташовані в містах обласного підпорядкування
e. Лише аптеки, які розташовані поблизу від медичного закладу пацієнта

72. Укажіть, за наявності якого діагнозу доцільно застосовувати препарати заліза.
a. Гіперхромна анемія
b. Гемолітична анемія
c. Лімфоцитоз
*d. Гіпохромна анемія
e. Лейкопенія

73. До аптеки звернувся пацієнт із проханням відпустити йому ліки за рецептом, на якому стоїть штамп "Відпущено". Якими мають бути дії фармацевтичного фахівця?
a. Погасити рецепт штампом "Рецепт недійсний"
b. Відпустити лікарські засоби, що вказані в цьому рецепті
c. Відпустити половину від кількості ліків, зазначених у цьому рецепті
*d. Відмовити у відпуску ліків за цим рецептом
e. Зателефонувати лікарю, який виписав цей рецепт, для з'ясування ситуації

74. Укажіть із нижченаведеного варіант, у якому всі три активні фармацевтичні інгредієнти кількісно визначаються методом прямого йодометричного титрування згідно з вимогами ДФУ.
a. Натрію тіосульфат, глюкоза безводна, бензоат натрію
b. Натрію тетраборат, метамізол натрій, глутамінова кислота
c. Натрію тіосульфат, сульфацетамід натрію, аскорбінова кислота
*d. Натрію тіосульфат, метамізол натрій, аскорбінова кислота
e. Натрію саліцилат, метамізол натрій, хлористоводнева кислота

75. Асистент фармацевта готує складний дозований порошок, який містить 1,0 г камфори. Яку кількість крапель 95%-го спирту етилового необхідно додати для кращого подрібнення камфори?
a. 20
*b. 10
c. 30
d. 5
e. 15

76. Асистент фармацевта готує водну витяжку з кореня алтеї. Яку особливість технології він повинен врахувати?
a. Враховують біологічну активність лікарської рослинної сировини
b. Проціджують готовий водний витяг негайно
*c. Використовують метод холодного настоювання
d. Готують із додаванням кислоти хлористоводневої
e. Проціджують після повного охолодження

77. Пацієнту із сухим кашлем призначено бутамірат. Через кілька днів він звернувся зі скаргою на побічну дію. Який ефект найбільш імовірний?
a. Гіпертензія
b. Брадикардія
c. Тахікардія
*d. Сонливість
e. Бронхоспазм

78. Асистент фармацевта розкладає лікарські засоби в матеріальній кімнаті на місця зберігання з урахуванням фармакологічних груп. До препаратів якої фармакологічної групи належить флуоксетин?
a. Анксіолітики
*b. Антидепресанти
c. Холінолітики
d. Психостимулятори
e. Антигістамінні

79. Чоловік віком 42 роки із симптомами сезонного алергічного риніту звернувся до аптеки з метою придбання антигістамінного засобу для системного застосування, що не викликає сонливості. Укажіть лікарські засоби, що можуть застосуватися при полінозах протягом усього періоду контакту з алергенами.
a. Ксилометазолін, тетразолін
b. Бромгексин, амброксол
c. Дексаметазон, беклометазон
d. Дифенгідрамін, дименгідринат
*e. Лоратадин, дезлоратадин

80. На аналіз надійшла сировина, яка складається зі щільних густоопушених листків сірувато-зеленого кольору із сильним духмяним запахом. Поверхня листкової пластинки дрібночарункова, край городчастий, жилкування дрібносітчасте. Укажіть рослинне джерело сировини.
a. М'ята перцева
*b. Шавлія лікарська
c. Ромашка лікарська
d. Евкаліпт прутоподібний
e. Валеріана лікарська

81. Із метою лікування артеріальної гіпертензії пацієнту призначено засіб, що блокує надходження йонів кальцію до серцевого м'яза та гладких м'язів судин. Укажіть із нижченаведеного цей лікарський засіб.
a. Клонідин
b. Еналаприл
c. Бісопролол
*d. Ніфедипін
e. Празозин

82. До аптечного складу надійшов лікарський засіб, що зберігається за температури від +2^оC до +8^оC. Вимог якої належної практики повинні дотримуватися фахівці під час зберігання цього лікарського засобу?
a. GDP
*b. GSP
c. GMP
d. GLP
e. GPP

83. Для посилення терапевтичного ефекту, скорочення терміну лікування та запобігання ускладненням застосовують різні комбінації лікарських засобів. Який вид взаємодії виникає під час комбінації препаратів, коли ефект дорівнює сумі ефектів кожного з компонентів?
a. Фізіологічний антагонізм
b. Фізичний антагонізм
c. Синергізм за типом потенціювання
*d. Синергізм за типом підсумовування
e. Хімічний антагонізм

84. Під час виконання якісного аналізу очних крапель кислоти борної фармацевт спостерігає утворення полум'я із зеленою облямівкою. Які реактиви необхідні для проведення цієї реакції?
a. Кислота хлористоводнева розведена, етанол
b. Кислота хлоратна, пентанол
*c. Кислота сульфатна концентрована, метанол
d. Кислота оцтова безводна, бутанол
e. Кислота нітратна розведена, пропанол

85. В аптеці тимчасово відсутня настойка женьшеню, що застосовується як тонізуючий та адаптогенний засіб. Препарати з якої лікарської рослинної сировини аналогічної дії можна запропонувати відвідувачу?
*a. Родіоли рожевої корені
b. Кропиви собачої трава
c. Смородини чорної плоди
d. Цмину піскового квітки
e. Підбілу звичайного листя

86. На етикетці екстемпорального лікарського засобу фармацевт зазначив "Зберігати при кімнатній температурі". Який температурний режим відповідає цій вимозі?
a. 2-8^оC
b. Вище 25^оC
c. 8-15^оC
*d. 15-25^оC
e. Нижче 0^оC

87. Під час приготування рідких лікарських форм асистент фармацевта використовує концентровані розчини лікарських речовин. Яка концентрація 10 мл розчину кальцію хлориду відповідає 5,0 сухої речовини?
a. 5%
b. 2%
*c. 50%
d. 25%
e. 20%

88. Укажіть препарат, що підвищує внутрішньоочний тиск і протипоказаний при глаукомі.
*a. Атропіну сульфат
b. Неостигмін
c. Фізіостигмін
d. Галантаміну гідробромід
e. Пілокарпіну гідрохлорид

89. Укажіть лікарську рослинну сировину, яка містить філохінон, має гемостатичну дію і може бути використана як кровоспинний засіб під час внутрішньої кровотечі.
a. Споришу трава
b. Череди трава
*c. Грициків трава
d. Фіалки трава
e. Чистотілу трава

90. Атропіну сульфат застосовують під час лікування виразкової хвороби шлунка та дванадцятипалої кишки. Укажіть механізм дії лікарського засобу, завдяки якому зменшується секреція хлористоводневої кислоти та пепсину.
*a. Блокада М-холінорецепторів
b. Стимуляція М-холінорецепторів
c. Блокада Н_2-гістамінових рецепторів
d. Блокада Н-холінорецепторів
e. Стимуляція Н-холінорецепторів

91. Однією з функцій фармацевтичного аналізу є встановлення доброякісності лікарських засобів. Укажіть домішку, для визначення граничного вмісту якої у воді очищеній фармацевт-аналітик застосовує метод комплексонометрії.
a. Хлориди
b. Нітрати
*c. Лужноземельні метали
d. Речовини, що окиснюються
e. Сульфати

92. Унаслідок гострого отруєння опіоїдами в пацієнта спостерігається пригнічення дихання, що становить загрозу життю. Для усунення симптомів передозування пацієнтові було внутрішньовенно введено препарат "Налоксон". Укажіть, який вид взаємодії лікарських засобів лежить в основі цього призначення.
a. Синергізм за типом потенціювання
b. Функціональна кумуляція
c. Синергізм за типом підсумовування
d. Неконкурентний антагонізм
*e. Конкурентний антагонізм

93. До лабораторії на аналіз надійшов розчин натрію тіосульфату. Хімік-аналітик провів якісну реакцію, у результаті якої утворився білий кристалічний осад. Який реактив використав спеціаліст?
*a. Калію піроантимонат
b. Срібла нітрат
c. Натрію гідроксид
d. Заліза хлорид
e. Кислоту хлористоводневу

94. Який документ фахівці аптеки повинні подати в НЗСУ, щоб отримати кошти з державного бюджету за відпущені лікарські засоби за програмою "Доступні ліки"?
a. Реєстр рецептів
b. Відомість
c. Рахунок
d. Товарний звіт
*e. Звіт

95. Пацієнт хворіє на кандидомікоз, що розвинувся внаслідок тривалого лікування антибіотиками групи тетрациклінів. Який препарат буде ефективним у цьому разі?
a. Римантадин
b. Хлорамфенікол
c. Метронідазол
*d. Ністатин
e. Альбендазол

96. Лікарські засоби, що належать до безрецептурних, повинні відповідати певним критеріям, визначеним у нормативно-правових документах. Який лікарський засіб із нижченаведених може бути відпущений з аптечного закладу без рецепта лікаря?
a. Фуразидин
b. Амоксициліну тригідрат
c. Клонідину гідрохлорид
*d. Цетиризину гідрохлорид
e. Зопіклон

97. Асистенту фармацевта в бухгалтерії аптеки видали під звіт кошти для придбання розхідного інвентаря. Який документ повинен оформити касир?
a. Супровідну відомість
b. Інвентаризаційну відомість
c. Грошовий чек
d. Прибутковий касовий ордер
*e. Видатковий касовий ордер

98. Пацієнту в післяопераційний період тривалий час уводили морфіну гідрохлорид. Після різкої відміни препарату в пацієнта виникли тяжкі психічні та фізичні порушення. Про яку побічну дію йдеться в цьому разі?
*a. Абстинентний синдром
b. Синдром віддачі
c. Синдром обкрадання
d. Ідіосинкразію
e. Тахіфілаксію

99. До лікаря звернулася пацієнтка зі скаргами на періодичний "стріляючий біль" в одній частині обличчя. Після детального збору анамнезу лікар встановив діагноз: невралгія трійчастого нерва, та у складі комплексної терапії призначив вітамінний препарат. Укажіть цей препарат.
a. Фолієва кислота
b. Ретинолу ацетат
c. Кислота нікотинова
d. Кислота аскорбінова
*e. Ціанокобаламін

100. Під час перевірки серій лікарського засобу (ЛЗ), що підлягає державному контролю за розпорядженням Держлікслужби, уповноважена особа аптечного складу виявила такий ЛЗ. Яким внутрішнім документом керується уповноважена особа під час здійснення заходів щодо вилучення цього ЛЗ з обігу?
a. Положенням про аптечний склад
b. Розпорядженням керівника підприємства
c. Наказом завідувача аптечного складу
d. Посадовою інструкцією
*e. Планом термінових дій

101. Фармацевт, готуючи порошок, використав лікарську речовину з шафи "Venena". Якого кольору повинні бути написи на штангласах із субстанціями цієї категорії?
*a. Білого кольору на чорному тлі
b. Червоного кольору на чорному тлі
c. Червоного кольору на білому тлі
d. Білого кольору на червоному тлі
e. Чорного кольору на білому тлі

102. Одним зі шляхів створення нових та удосконалення вже існуючих лікарських засобів є комбінування кількох діючих речовин, дія яких спрямована на розв'язання однієї проблеми на різних етапах або різними механізмами. Із якою метою клавуланову кислоту комбінують із амоксициліном?
a. Полегшення проникнення діючої речовини в мікробну клітину
b. Покращення всмоктування антибіотика у травному тракті
*c. Пригнічення мікробних beta-лактамаз
d. Застосування при інфекціях, викликаних бактеріями та найпростішими
e. Захисту слизової оболонки шлунка

103. До аптеки звернувся пацієнт, якому призначено інсулін людський короткої дії. Асистент фармацевта під час відпуску препарату попереджає про неухильне дотримання режиму дозування, харчування та фізичних навантажень. Яке ускладнення може розвинутися в пацієнта в разі передозування інсуліну або через надмірне фізичне навантаження?
a. Ліподистрофія
*b. Гіпоглікемія
c. Гіперліпідемія
d. Бронхоспазм
e. Гіперглікемія

104. Основними біологічно активними речовинами глоду плодів є флавоноїди. Яку фармакологічну дію вони зумовлюють?
a. Послаблювальну і заспокійливу
b. Тонізуючу і протисудомну
c. Сечогінну і кровоспинну
*d. Гіпотензивну і седативну
e. Спазмолітичну і протизапальну

105. В аптечному закладі здійснюється відпуск екстемпоральних лікарських засобів, виготовлених із лікарської рослинної сировини (ЛРС), які дозволено відпускати виключно за електронними рецептами. Укажіть назву цієї ЛРС.
a. Folia Eucalypti viminalis
b. Folіa Salvіae offіcіnalіs
*c. Folia Cannabis sativa
d. Folia Menthae piperitae
e. Folia Melissae officinalis

106. Укажіть лікарський засіб, що є агоністом мускариночутливих рецепторів та застосовується у клінічній практиці місцево при підвищеному внутрішньоочному тиску, зрідка - для стимулювання слино- та сльозовиділення (наприклад, сухість при аутоімунному ураженні слинних і сльозових залоз).
*a. Пілокарпін
b. Тетризолін
c. Атропін
d. Ксилометазолін
e. Бекламетазон

107. У зв'язку зі скаргами на періоди безсоння пацієнтові було призначено препарат, що діє як блокатор Н_1-гістамінових рецепторів, має седативну та антихолінергічну дію, тривалість терапії яким не повинна перевищувати 5 днів у зв'язку з ризиком розвитку зловживання та залежності. Укажіть цей лікарський засіб.
*a. Доксиламін
b. Сульпірид
c. Діазепам
d. Флуоксетин
e. Атропін

108. Укажіть характерні мікроскопічні ознаки анатомічної будови листя м'яти перцевої.
a. Волоски з грубобородавчастою поверхнею
b. Друзи оксалату кальцію
c. Довгасто-овальні клітини з кристалічним піском
d. Поодинокі кристали оксалату кальцію
*e. Округлі залозки з радіально розташованими клітинами

109. За електронним рецептом з аптеки було відпущено 30 таблеток амлодипіну по 5 мг (лікарський засіб підлягає реімбурсації). Який термін зберігання такого рецепта в інформаційно-комунікаційній системі?
a. 2 роки
b. 5 місяців
*c. 3 роки
d. 1 місяць
e. 6 місяців

110. На фармацевтичне підприємство надійшла сировина хвоща трава. Вміст якої діючої речовини визначають відповідно до вимог Державної Фармакопеї України?
*a. Флавоноїдів
b. Полісахаридів
c. Ефірних олій
d. Танінів
e. Алкалоїдів

111. У дитини садна на колінах і капілярна кровотеча після падіння. Мати звернулася до аптеки з проханням порекомендувати антисептик для первинної обробки рани. Який лікарський засіб, що має антисептичну, кровоспинну дію та сприяє механічному очищенню рани, доцільно запропонувати в цій ситуації?
a. Повідон йод
*b. Водню пероксид
c. Нітрофурал
d. Діамантовий зелений
e. Декаметоксин

112. Для ідентифікації неорганічного лікарського засобу проводять якісні реакції. Який лікарський засіб можна виявити за допомогою такого набору реактивів: хлористоводнева кислота, срібла нітрат, заліза (III) хлорид і калію піроантимонат?
a. Кальцію хлорид
*b. Натрію тіосульфат
c. Кислота борна
d. Калію бромід
e. Магнію сульфат

113. Унаслідок тривалого приймання препарату для лікування тяжкої форми бронхіальної астми у пацієнта розвинувся остеопороз. Який препарат із нижченаведених міг спричинити цей стан у пацієнта?
a. Сальметерол
b. Еуфілін
*c. Дексаметазон
d. Монтелукаст
e. Сальбутамол

114. У пацієнта на тлі лікування антидепресантами досягнуто зменшення проявів депресії. Лікар рекомендує поступово знижувати дозу, а не припиняти препарат раптово. Якого ускладнення прагне уникнути лікар?
a. Залежності
b. Кумуляції
*c. Синдрому відміни
d. Сенсибілізації
e. Тахіфілаксії

115. На аналіз надійшла лікарська рослинна сировина Frangula alnus. Який реактив потрібно вибрати для ідентифікації похідних антрацену?
a. 1%-ий розчин хлоридної кислоти
b. 1%-ий розчин желатини
c. 10%-ий розчин заліза (III) сульфату
d. 5%-ий розчин натрію нітропрусиду
*e. 5%-ий розчин натрію гідроксиду

116. Сильнодіюча лікарська рослинна сировина (ЛРС) повинна зберігатися в окремому приміщенні або в окремій шафі під замком. Укажіть із нижченаведеного таку ЛРС.
a. Трава фіалки
b. Трава череди
c. Корінь солодки
*d. Листя блекоти
e. Листя шавлії

117. На фасаді аптечного закладу встановлено вивіску, на якій вказано вид та номер аптеки. Яку ще інформацію обов'язково має містити вивіска?
a. Режим роботи аптечного закладу, порівняння з іншими аптечними закладами
b. Торговельна марка та найменування аптечного закладу, інформація щодо цін
c. Інформація щодо цін, назва торговельної марки
d. Режим роботи аптечного закладу, інформація про орієнтованість аптечного закладу на обслуговування певних соціальних груп населення
*e. Найменування ліцензіата, торговельної марки, що належить ліцензіату на законних підставах, режим роботи аптечного закладу

118. Як називається етап фармакокінетики, під час якого ліпофільні лікарські засоби перетворюються в печінці на водорозчинні метаболіти для подальшого виведення?
*a. Біотрансформація
b. Кумуляція
c. Абсорбція
d. Розподіл
e. Екскреція

119. Аптечний заклад як будь-яке підприємство зобов'язаний проводити планову інвентаризацію майна, коштів та фінансових зобов'язань. У якому разі при колективній матеріальній відповідальності в аптеці проведення інвентаризації є обов'язковим?
a. У разі звільнення хоча б одного з членів колективу
b. За усним зверненням хоча б одного з членів колективу
c. За усним зверненням всіх членів колективу
d. При прийомі на роботу нового члена колективу
*e. При вибутті з колективу більше ніж половини його членів

120. У прописі на мікстуру виписано 2,0 г натрію броміду. Який об'єм 20%-го концентрованого розчину відповідає цій кількості активного фармацевтичного інгредієнта?
a. 2 мл
b. 100 мл
c. 20 мл
*d. 10 мл
e. 40 мл

121. Який із вітамінів групи В використовують у схемах метаболічної терапії при ішемічній хворобі серця, серцевій недостатності, цукровому діабеті та невритах?
a. Ергокальциферол
*b. Тіамін
c. Піридоксин
d. Ретинол
e. Ціанокобаламін

122. Під час надходження листків кропиви дводомної на фармацевтичне підприємство виникли сумніви щодо їхньої ідентичності. Для підтвердження тотожності був проведений мікроскопічний аналіз. За якими діагностичними ознаками ідентифікують цю сировину?
*a. Цистоліти, ретортоподібні волоски
b. Рафіди, сосочкоподібні волоски
c. Стилоїди, бородавчасті волоски
d. Ідіобласти, багатоклітинні волоски
e. Друзи, головчасті волоски

123. Одним із експрес-методів кількісного визначення вмісту лікарських речовин є рефрактометрія. Укажіть значення показника заломлення води очищеної, що використовують для калібрування приладу.
a. 1,311
b. 1,355
c. 1,344
*d. 1,333
e. 1,322

124. Пацієнту виписаний комбінований лікарський засіб (ЛЗ), що містить психотропну речовину. В оригінальній упаковці кількість цього засобу перевищує його гранично допустиму норму. Яку кількість такого ЛЗ можна відпустити пацієнту на один рецепт?
a. Одну упаковку ЛЗ, але не більше 40 таблеток
b. Одну упаковку ЛЗ, але не більше 20 таблеток
*c. Одну упаковку ЛЗ, але не більше 50 таблеток
d. Одну упаковку ЛЗ, але не більше 30 таблеток
e. Одну упаковку ЛЗ, але не більше 10 таблеток

125. До аптеки надійшов електронний рецепт на пільговий відпуск лікарського засобу у формі супозиторіїв, що містить у своєму складі кодеїн та парацетамол. Який термін дії електронного рецепта та як довго він повинен зберігатися в інформаційно-комунікаційній системі?
a. 1 місяць, 1 рік
b. 10 днів, 5 років
*c. 1 місяць, 3 роки
d. 10 днів, 1 рік
e. 1 місяць, 5 років

126. Який шлях уведення лікарського засобу на основі ібупрофену потрібно обрати для однорічної дитини, якщо застосування пероральним шляхом неможливе?
*a. Ректальний
b. Суббукальний
c. Інгаляційний
d. Ін'єкційний підшкірний
e. Сублінгвальний

127. Асистент фармацевта отримав рецепт на виготовлення настою квітів ромашки із вказівкою "Cito". Укажіть, протягом якого часу потрібно нагрівати настій на киплячій водяній бані у цьому разі.
a. 15 хв
*b. 25 хв
c. 30 хв
d. 10 хв
e. 45 хв

128. Асистент фармацевта готує мазь за прописом: Anaesthesini 1,0 Vaselini 9,0 M. f. unq. D) S. Змащувати уражені ділянки шкіри. Укажіть раціональний спосіб уведення речовини в основу.
a. Анестезин змішують з 0,5 г вазелінової олії
*b. Анестезин змішують з 1,0 г розтопленого вазеліну
c. Анестезин змішують з 0,5 г розтопленого вазеліну
d. Анестезин змішують з 1,0 г вазелінової олії
e. Анестезин змішують з 9,0 г розтопленого вазеліну

129. Про який побічний ефект потрібно попередити пацієнта, який придбав в аптеці за рецептом лікаря препарат заліза для перорального застосування?
*a. Забарвлення калу в чорний колір
b. Підвищення рівня глюкози в крові
c. Імунодепресивна дія
d. Збудження ЦНС
e. Кровоточивість ясен

130. В аптечних закладах лікарські засоби відпускають за рецептом лікаря або без нього. Яка з нижченаведених фармакотерапевтичних вимог дозволяє зарахувати препарат до категорії безрецептурних?
a. Новий на фармацевтичному ринку і має обмежений досвід використання на практиці
b. Містить речовини, активність і побічні дії яких вимагають додаткових досліджень
c. Впливає на психічні процеси в центральній нервовій системі людини
*d. Не завдає прямої або непрямої шкоди здоров'ю
e. При застосуванні може розвинутися звикання

131. У сільській місцевості роздрібна торгівля лікарськими засобами здійснюється через мобільний аптечний пункт, оскільки стаціонарна аптека та аптечний пункт відсутні. Скільки працівників має бути у штаті мобільного аптечного пункту, через який провадиться господарська діяльність із роздрібної торгівлі лікарськими засобами?
a. Лише один фармацевтичний працівник
*b. Один водій та не менше як один фармацевтичний працівник
c. Один водій, один фармацевтичний працівник та завідувач мобільного аптечного пункту
d. Лише один водій
e. Лише завідувач мобільного аптечного пункту

132. Однією з діагностичних ознак солодки коренів є характерний солодкий смак. Які біоактивно активні речовини зумовлюють цей смак?
*a. Сапоніни
b. Амінокислоти
c. Полісахариди
d. Кумарини
e. Флавоноїди

133. Для ідентифікації крушини кори нанесли краплю 10%-го розчину лугу, з'явилося вишнево-червоне забарвлення. Наявність яких біологічно активних речовин виявили за допомогою цієї реакції?
a. Серцевих глікозидів
b. Стероїдних сапонінів
c. Ефірних олій
*d. Антраценпохідних
e. Алкалоїдів

134. У дворічної дитини після перенесеного грипу розвинувся гострий отит. Фармацевт запропонував комбінований безрецептурний препарат для місцевого застосування, який має знеболювальний та протизапальний ефекти. Укажіть компонент цього лікарського засобу, що забезпечує місцевоанестезувальну дію.
*a. Лідокаїн
b. Німесулід
c. Феназон
d. Ксилометазолін
e. Метамізол

135. Асистент фармацевта відпускає заліза (ІІІ) гідроксид полімальтозний комплекс у таблетках за призначенням лікаря. Під час застосування препарату можливі такі побічні ефекти: подразнення слизової оболонки травного тракту, нудота, блювання, біль в епігастральній ділянці. За якої умови застосування ризик прояву побічних ефектів зменшується?
a. Застосовувати обволікальні засоби
b. Застосовувати блокатори протонної помпи
c. Запивати молоком
*d. Приймати після вживання їжі
e. Вживати з яєчним білком

136. Товариство з обмеженою відповідальністю відкриває нову аптеку та повинне забезпечити своєчасне надходження готівки на банківський рахунок. Яка організація встановлює терміни здавання та ліміт залишку готівки в касі?
a. Національний банк України
b. Банк, у якому відкритий поточний рахунок підприємства
c. Територіальна Держлікслужба
d. Державна податкова служба
*e. Підприємство самостійно

137. Пацієнту з вираженим тривожним розладом лікар призначив діазепам. Укажіть фармакологічний ефект цього лікарського засобу, що обумовлює показання до його застосування.
a. Антипсихотичний
*b. Анксіолітичний
c. Потенціювальний
d. Снодійний
e. Протисудомний

138. Однією з вимог при виготовленні нестерильних лікарських засобів в умовах аптек є дотримання належних умов зберігання. Що означає вказівка "Зберігати у сухому місці"?
*a. При відносній вологості повітря не більше 60%
b. При температурі від +2^оC до +8^оC
c. При температурі від +8^оC до +15^оC
d. При температурі від +15^оC до +25^оC
e. У місці, яке виключає можливість попадання прямих сонячних променів

139. Фармацевт повідомив асистента фармацевта, що лікарський засіб, який потрібний для виготовлення мазі, зберігається в шафі для пахучих і летких речовин. Укажіть, яку субстанцію шукає асистент.
*a. Камфору
b. Кислоту борну
c. Цинку оксид
d. Хлорамфенікол
e. Сульфаніламід

140. Лікар виписав пацієнту петльовий діуретик фуросемід та попередив, що приймати його необхідно суворо за призначенням, тому що лікарський засіб може викликати негативні наслідки. Про яку саме можливу побічну дію йдеться?
*a. Ототоксичність
b. Гіперкаліємію
c. Гепатотоксичність
d. Артеріальну гіпертензію
e. Ульцерогенну дію

141. Фармацевт відпустив за повну вартість комбінований лікарський засіб, що містить псевдоефедрин, який був виписаний на паперовому рецептурному бланку форми №1 (ф-1). Протягом якого терміну цей рецепт повинен зберігатися в аптечному закладі?
*a. Один рік, без урахування поточного
b. Три роки, без урахування поточного
c. П'ять років, без урахування поточного
d. Десять днів
e. Тридцять днів

142. До рецептурно-виробничого відділу аптеки надійшов рецепт на виготовлення 10 порошків з атропіну сульфатом. На один порошок виписано 0,0005 г діючої речовини. У якому співвідношенні та в якій кількості потрібно використати тритурацію для приготування цього порошку?
a. 0,05 г тритурації атропіну сульфату (1:10)
b. 0,5 г тритурації атропіну сульфату (1:10)
c. 0,05 г тритурації атропіну сульфату (1:100)
d. 0,005 г тритурації атропіну сульфату (1:100)
*e. 0,5 г тритурації атропіну сульфату (1:100)

143. В аптеці відбулася переоцінка лікарських засобів. Укажіть документ, у якому будуть відображатися ці дані.
a. Касова книга
b. Довідка
*c. Акт
d. Прибуткова накладна
e. Зведений реєстр

144. Ацетилсаліцилова кислота - лікарський засіб органічної будови, що містить бензольне ядро. До якого класу сполук належить цей препарат?
a. Аліциклічних
*b. Ароматичних
c. Гетероциклічних
d. Неорганічних
e. Ациклічних

145. Укажіть лікарський засіб, дія якого ґрунтується на блокаді гістамінових рецепторів, однак він не належить до антигістамінних лікарських засобів і не застосовується для лікування алергічних захворювань.
a. Дексаметазон
b. Дифенгідрамін
c. Лоратадин
*d. Фамотидин
e. Дезлоратадин

146. Для профілактики кровотечі перед проведенням хірургічної операції лікар призначив пацієнту етамзилат. Укажіть, завдяки якій фармакологічній дії проявляється гемостатичний ефект препарату.
a. Гальмуванню тромбоутворення
*b. Прискоренню агрегації тромбоцитів
c. Стимуляції еритропоезу
d. Запобіганню утворення факторів згортання крові
e. Зниженню утворення тромбоксана

147. Укажіть із нижченаведеного лікарську рослину, що містить серцеві глікозиди, а її сировиною є трава, листя та квіти.
a. Наперстянка великоквіткова
b. Строфант Комбе
c. Наперстянка шерстиста
d. Наперстянка пурпурова
*e. Конвалія травнева

148. Однорічна трав'яниста рослина становить заввишки 0,7-1,5 м і має стебло, розгалужене в його верхній частині. Листки чергові, сидячі, вузьколанцетні або лінійні. Квітки правильні, двостатеві, небесно-сині або фіолетові, на квітконіжках, зібрані на верхівці стебла в розлогі щиткоподібні суцвіття. Плід - яйцеподібна або куляста розтріскана коробочка з численним дрібним блискучим насінням. Укажіть цю лікарську рослину.
*a. Льон звичайний
b. Нагідки лікарські
c. Звіробій плямистий
d. Ромашка лікарська
e. Пижмо звичайне

149. Під час виготовлення супозиторіїв асистент фармацевта приготував супозиторну масу з дерматолом і маслом какао, але вона виявилася крихкою. Укажіть речовину, яку необхідно додати для утворення пластичної маси.
a. Віск
b. Ланолін водний
c. Парафін
d. Вазелін
*e. Ланолін безводний

150. У разі помилки під час приготування відвару з листя сени у пацієнта може виникнути біль та різі в кишечнику. Укажіть правильну технологію приготування відвару з листя сени.
a. Проціджування в теплому вигляді через 10 хв після настоювання
b. Проціджування крізь подвійний шар марлі та ватний тампон
c. Нагрівання протягом 30 хв
d. Настоювання за кімнатної температури протягом 30 хв
*e. Проціджування після повного охолодження не менш ніж через 3-4 год

