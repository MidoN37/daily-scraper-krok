1. Керівництво фармацевтичного підприємства проводить внутрішній аудит на дотримання вимог належної виробничої практики (GMP). Яку функцію менеджменту використовує керівництво?
a. Планування
*b. Контролювання
c. Мотивування
d. Організація
e. Регулювання

2. За результатами інвентаризації в аптеці виявлено нестачу товару в межах природного збитку. За якими цінами цей товар буде списаний на витрати?
a. Договірними
b. Роздрібним
c. Заготівельними
d. Контрактними
*e. Оптовими

3. Настойку Fructus capsici застосовують як відволікаючий та подразнювальний засіб при невралгіях, радикулітах та міозитах. Яка біологічно активна речовина цієї лікарської рослинної сировини зумовлює таку дію?
*a. Капсаїцин
b. Колхіцин
c. Інулін
d. Ефедрин
e. Схізандрин

4. У кореневищі та коренях родовика лікарського містяться дубильні речовини. Який метод потрібно використовувати для визначення вмісту цих біологічно активних речовин згідно з ДФУ?
a. Фотоелектроколориметрії
*b. Спектрофотометрії
c. Комплексонометрії
d. Хроматографії
e. Нефелометрії

5. Під час виставки відвідувачам безкоштовно роздавали календарі, блокноти, ділові подарунки з логотипом фармацевтичної компанії. Як називається такий вид реклами?
*a. Сувенірна
b. Зовнішня
c. Кінореклама
d. Реклама на місці продажу
e. Друкована

6. Для ідентифікації алкалоїдів у витяжці з лікарської рослинної сировини використовують загальноосадові реактиви. Укажіть із нижченаведеного такий реактив.
a. Маркі
*b. Драгендорфа
c. Віталі-Морена
d. Ердмана
e. Фреде

7. Чоловіку віком 47 років із діагнозом дифузний токсичний зоб призначили антитиреоїдну терапію. Укажіть цей препарат.
a. Калію йодид
b. Тиротропін
*c. Тіамазол
d. Левотироксин натрію
e. Глібенкламід

8. У пацієнта віком 52 роки на тлі застосування гепарину виникли ознаки передозування препарату. Який антидот потрібно застосувати в цьому разі?
a. Унітіол
b. Калію хлорид
*c. Протаміну сульфат
d. Ацетилцистеїн
e. Налоксон

9. Який пероральний цукрознижувальний засіб потрібно призначити пацієнту віком 47 років із надмірною масою тіла та цукровим діабетом 2-го типу за неефективності дієтотерапії?
a. Мелоксикам
b. Метоклопрамід
c. Метопролол
d. Метронідазол
*e. Метформін

10. Укажіть лікарський засіб, який за хімічною будовою належить до фторованих похідних глюкокортикоїдів.
a. Преднізолон
*b. Бетаметазону дипропіонат
c. Фторурацил
d. Ципрофлоксацину гідрохлорид
e. Гідрокортизону ацетат

11. Яку настойку на фармацевтичному підприємстві готують у співвідношенні 1:2?
a. Собачої кропиви
b. М'яти
*c. Софори
d. Беладони
e. Звіробою

12. Фармацевт аптеки має другу кваліфікаційну категорію. Яку обов'язкову форму підвищення кваліфікації потрібно пройти провізору для отримання першої кваліфікаційної категорії?
a. Спеціалізацію
b. Стажування
c. -
*d. Передатестаційний цикл
e. Інтернатуру

13. Під час проведення інвентаризації в аптеці виявлені надлишки товарно-матеріальних цінностей. Укажіть дії інвентаризаційної комісії щодо надлишків.
*a. Оприбутковуються
b. Підлягають вилученню
c. Проводиться службове розслідування
d. Підлягають знищенню
e. Списуються

14. Папаверину гідрохлорид - лікарський засіб із групи алкалоїдів, що виявляє спазмолітичну дію. До похідних якого гетероциклу він належить за хімічною класифікацією?
*a. Ізохіноліну
b. Індолу
c. Пурину
d. Тропану
e. Фурану

15. Укажіть назву готової лікарської форми, яка являє собою тверду желатинову капсулу для внутрішнього застосування, що містить суміш мікрокапсул із жировою оболонкою, які мають неоднаковий час вивільнення лікарських речовин.
*a. Спансула
b. Гранула
c. Пелета
d. Тубатина
e. Мікрогранула

16. Який час розпадання <<шипучих>> таблеток згідно з вимогами ДФУ?
a. 60 хв
b. 15 хв
c. 30 хв
*d. 5 хв
e. 3 хв

17. Що з нижченаведеного при складанні бухгалтерського балансу потрібно віднести до необоротних активів?
a. Тара
b. Грошові кошти
*c. Споруди
d. Лікарська рослинна сировина
e. Товари

18. Із препаратами якої фармакологічної групи заборонено поєднувати відхаркувальні засоби?
a. Муколітиками
*b. Протикашльовими
c. Деконгестантами
d. Антибактеріальними
e. Полівітамінами

19. Прокаїну гідрохлорид - лікарський засіб для місцевої анестезії. До похідних якої кислоти він належить за хімічною будовою?
a. Фенілоцтової
b. Саліцилової
*c. п-Амінобензойної
d. Хромотропової
e. Сульфанілової

20. У рецептурно-виробничому відділі аптеки необхідно приготувати 1% спиртовий розчин метиленового синього. Якої концентрації спирт необхідно використати?
a. 90%
b. 70%
*c. 95%
d. 40%
e. 60%

21. У жінки віком 62 роки діагностовано гострий пієлонефрит. Лікар призначив гентаміцин. З анамнезу відомо, що пацієнтка приймає фуросемід. Укажіть можливе ускладнення при одночасному застосуванні цих препаратів.
*a. Посилення ототоксичності аміноглікозидів
b. Високий ризик розвитку судом
c. Високий ризик розвитку алергічних реакцій
d. Потенціювання гепатотоксичної дії аміноглікозидів
e. Посилення гематотоксичності гентаміцину

22. Уживання інуліну покращує травлення та позитивно впливає на вуглеводний обмін. Яку рослину з нижченаведених використовують як джерело інуліну?
a. Астрагал шерстистоквітковий
b. Гірчиця сарептська
c. Звіробій плямистий
*d. Цикорій дикий
e. Алтея лікарська

23. Фармацевт виготовляє складний порошок. Яку лікарську речовину подрібнюють без додавання допоміжної рідини?
a. Тимол
b. Камфору
*c. Цинку оксид
d. Стрептоцид
e. Ментол

24. Спеціалісти відділу маркетингу фармацевтичного підприємства провели порівняльні дослідження внутрішнього середовища і зовнішніх умов, проаналізували сильні та слабкі сторони, можливості та загрози. Який спосіб аналізу вони використали?
a. Матрицю БКТ
b. VEN-аналіз
c. PEST-аналіз
*d. SWOT-аналіз
e. ABC-аналіз

25. За певним переліком груп населення та категорій захворювання лікарські засоби відпускаються безкоштовно та пільгово. Який термін дії безоплатних та пільгових рецептів із дня виписування?
a. 2 місяці
b. 18 місяців
c. 6 місяців
*d. 1 місяць
e. 12 місяців

26. Лікар прописав мікстуру, що містить кілька видів лікарської рослинної сировини. Укажіть види сировини, витяжку з яких можна виготовити в одній інфундирці.
a. М'яти листя, льону насіння
*b. М'яти листя, ромашки квіти
c. М'яти листя, мучниці листя
d. М'яти листя, крушини кора
e. М'яти листя, алтеї корені

27. Який вид маркетингу доцільно застосовувати фармацевтичній фірмі в разі спадного попиту на ліки?
a. Конверсійний маркетинг
*b. Ремаркетинг
c. Маркетинг, що розвивається
d. Синхромаркетинг
e. Стимулювальний маркетинг

28. Фармацевт-аналітик встановлює кількісний вміст субстанції бензокаїну. Для цього він застосовує метод визначення амінного азоту в сполуках, що містять первинну ароматичну аміногрупу. Розчин якої речовини використовують як титрант у цьому методі?
a. Срібла нітрату
*b. Натрію нітриту
c. Калію бромату
d. Хлористоводневої кислоти
e. Натрію гідроксиду

29. Відділ маркетингу фармацевтичної фабрики встановив, що на ліки від застуди спостерігається сезонне коливання попиту. Укажіть цей тип попиту.
a. Ірраціональний
*b. Нерегулярний
c. Негативний
d. Латентний
e. Відсутній

30. Які методи очищення витяжки використовують під час виробництва настойок?
a. Денатурація, фільтрація, сорбція
b. Екстракційні методи очищення в системі рідина-рідина
c. Діаліз, відстоювання
d. Заміна розчинника, відстоювання, фільтрація
*e. Відстоювання за температури не вище ніж 10^оС, фільтрація

31. У рецептурно-виробничому відділі аптеки готують розчини. Яка речовина потребує гарячого розчинника?
*a. Борна кислота
b. Фенілсаліцилат
c. Пепсин
d. Метамізол натрію
e. Натрію бромід

32. Для пацієнта віком 35 років лікар призначив калійзберігаючий діуретик. Який із нижченаведених препаратів належить до цієї групи?
*a. Триамтерен
b. Дилтіазем
c. Бісопролол
d. Празозин
e. Фуросемід

33. Кількісне визначення субстанції фенобарбіталу проводять методом алкаліметрії в неводному середовищі. Який реактив використовують як розчинник?
a. Оцтовий ангідрид
b. Мурашина кислота
c. Етанол
*d. Диметилформамід
e. Оцтова кислота безводна

34. Хто надає дозвіл на відпуск лікарських засобів до структурних підрозділів аптеки при позитивному результаті вхідного контролю?
a. Представник постачальника
b. Фармацевт, який працює на зміні
c. Юрист
d. Бухгалтер
*e. Уповноважена особа

35. Під час проведення мікроскопічного аналізу кореня алтеї потрібно визначити наявність у клітинах рослини крохмальних зерен. За допомогою якого реактиву можна це зробити?
a. Концентрованої сульфатної кислоти
b. Розчину тимолу
*c. Розчину Люголя
d. Гідроксиду амонію
e. Спиртового розчину нафтолу

36. У жінки віком 47 років, яка тривалий час лікується з приводу інфільтративно-вогнищевого туберкульозу, різко знизився слух. Який із нижченаведених препаратів міг викликати таку побічну дію?
a. Рифампіцин
*b. Стрептоміцин
c. Ізоніазид
d. Етіонамід
e. Етамбутол

37. Яка з нижченаведених олій є джерелом фосфоліпідів та використовується як сировина для виробництва антигельмінтних засобів?
a. -
b. Oleum Amygdalarum
*c. Oleum Cucurbitaе
d. Oleum Ricini
e. Oleum Lini

38. У лікарню доставлено дитину із симптомами отруєння, що супроводжується ураженням печінки. Зі слів бабусі відомо, що дитина випила флакон парацетамолу. Який із нижченаведених засобів можна використати як антидот у цьому разі?
a. Протаміну сульфат
b. Дефероксамін
*c. Ацетилцистеїн
d. Унітіол
e. Налоксон

39. Укажіть із нижченаведених речовину, що належить до групи пролонгаторів.
a. Вода
b. Лактоза
c. Цукор
*d. Полівініловий спирт
e. Ніпагін

40. Згідно з розрахунками відділу маркетингу фармацевтичного підприємства коефіцієнт еластичності попиту на вироби медичного призначення дорівнює 1. Який це вид еластичності попиту?
a. Еластичний
b. Абсолютно нееластичний
c. Нееластичний
*d. Унітарний
e. Абсолютно еластичний

41. Солодки корені містять сапоніни. Яка з нижченаведених реакцій підтверджує наявність цих речовин у лікарській рослинній сировині?
a. Із реактивом Моліша
*b. Піноутворення
c. Із залізом (ІІІ) хлоридом
d. Із реактивом Фелінга
e. Із реактивом Драгендорфа

42. Фармацевт-аналітик здійснює експрес-аналіз лікарської форми, що містить кальцію глюконат. Який реактив він використовує для ідентифікації катіона кальцію?
a. Натрію тетрафенілборат
b. Міді (ІІ) сульфат
*c. Амонію оксалат
d. Барію хлорид
e. Калію піроантимонат

43. Біологічно активні речовини цієї рослини мають секретолітичні, спазмолітичні, вітрогінні та слабкі сечогінні властивості. Її ефірна олія використовується для приготування кропової води. Укажіть із нижченаведеного цю рослину.
a. Пижмо звичайне
b. Календула лікарська
c. Береза повисла
d. Глід криваво-червоний
*e. Фенхель звичайний

44. У структурі сульфатіазолу міститься первинна ароматична аміногрупа. Яку реакцію повинен виконати фармацевт-аналітик для підтвердження її наявності?
a. Утворення ауринового барвника
b. Утворення індофенолу
c. З натрію гідроксидом
*d. Утворення азобарвника
e. Із ціанбромідом

45. Під час лікування хронічного бронхіту в пацієнта виникли диспептичні розлади, фотодерматит, порушення функції печінки. Який препарат із нижченаведених міг спричинити ці явища?
*a. Доксициклін
b. Ацетилцистеїн
c. Кодеїну фосфат
d. Кислота аскорбінова
e. Амброксол

46. Під час приготування складних порошків фармацевт використовував метод <<тришаровості>>. Яка з речовин належить до барвних?
a. Стрептоцид
b. Камфора
c. Сірка
*d. Етакридину лактат
e. Протаргол

47. Глутамінова кислота за хімічною будовою належить до амінокислот аліфатичного ряду. Який метод застосовують для її кількісного визначення?
a. Нітритометрії
b. Комплексонометрії
*c. Алкаліметрії
d. Броматометрії
e. Аргентометрії

48. Чоловіку в післяопераційному періоді тривалий час уводили промедол. У пацієнта виникли психічні та соматичні порушення після відміни препарату. Яке явище спостерігається в цьому випадку?
a. Синдром обкрадання
b. Тахіфілаксія
c. Синдром рикошету
d. Ідіосинкразія
*e. Абстинентний синдром

49. Який пристрій використовують для диспергування лікарської речовини та гомогенізації мазей?
a. Ексцельсіор
b. Дисмембратори
c. Дезінтегратори
d. Салазочну машину
*e. Тривалкову мазетерку

50. Фармацевтична компанія організовує науково-практичні конференції за участю лікарів та фармацевтичних працівників. Який елемент маркетингових комунікацій використовує ця фармацевтична фірма?
a. Стимулювання збуту
b. Мерчандайзинг
c. Персональний продаж
*d. Паблік рилейшнз
e. Прямий маркетинг

51. Фармацевт-аналітик ідентифікував нікотинамід за виділенням аміаку під час кип'ятіння зразка субстанції з розчином натрію гідроксиду. Наявність якої функціональної групи зумовлює перебіг цієї реакції?
a. Карбоксильної
b. Кетонної
*c. Амідної
d. Тіольної
e. Альдегідної

52. Укажіть фінансовий показник діяльності аптеки, величина якого визначає обсяг реалізації товару, при якому сукупний дохід дорівнює сукупним витратам.
*a. Точка беззбитковості
b. Рентабельність
c. Товарообіг
d. Прибуток
e. Рівень торгових накладень

53. Фармацевт-аналітик проводить кількісне визначення гліцерину тринітрату в етанольному розчині методом абсорбційної спектрофотометрії у видимому діапазоні після утворення забарвленого продукту внаслідок хімічних реакцій. Яку величину він повинен виміряти для випробовуваного розчину та розчину порівняння, щоб обчислити вміст лікарської речовини?
a. Температуру кипіння
b. рН розчину
c. Кут обертання
d. Показник заломлення
*e. Оптичну густину

54. Яка ймовірна причина неефективності ізосорбіду мононітрату, що виникла в пацієнта зі стенокардією напруги після двомісячного курсу перорального застосування?
a. Кумуляція
*b. Толерантність
c. Психічна залежність
d. Фізична залежність
e. Сенсибілізація

55. Ібупрофен -- похідне фенілпропіонової кислоти, що чинить протизапальну, аналгетичну та жарознижувальну дію. Який індикатор використовують під час його кількісного визначення методом алкаліметрії згідно з вимогами ДФУ 2-го видання?
a. Протравний чорний
b. Крохмаль
c. Ферум (ІІІ) амонію сульфат
*d. Фенолфталеїн
e. Калію хромат

56. Завідувача аптеки перевели на таку ж посаду іншої аптеки цієї самої мережі. Який вид руху трудових ресурсів відбувся на підприємстві?
a. Змішана ротація
b. Діагональна ротація
*c. Горизонтальна ротація
d. Вертикальна ротація
e. Плинність кадрів

57. У лабораторії фармацевтичного підприємства проводять вхідний контроль нікотинаміду. Згідно з монографією ДФУ 2-го видання водний розчин субстанції має бути прозорим. Із яким розчином необхідно порівняти випробовуваний розчин?
a. Пропанолом-2
b. Ефіром
c. Метанолом
d. Хлороформом
*e. Водою

58. Лікар-стоматолог після видалення кісти верхньої щелепи, для профілактики післяопераційних бактеріальних ускладнень, призначив пацієнту перорально антибіотик, який проникає в кісткову тканину. Укажіть цей препарат.
a. Кларитроміцин
b. Стрептоміцин
c. Ніфуроксазид
d. Амоксицилін
*e. Лінкоміцин

59. З урахуванням якого стажу проводять розрахунок компенсацій за листком непрацездатності?
a. Трудового
*b. Страхового
c. Професійного
d. Загального
e. Профспілкового

60. Упродовж якого періоду в аптеці повинні зберігатися документи, що засвідчують факт купівлі лікарських засобів та виробів медичного призначення?
a. 10 років
*b. 3 роки
c. 3 місяці
d. 5 років
e. 1 рік

61. Фармацевт приготував розчин глюкози 5%-й та додав стабілізатор Вейбеля - 5 мл. Який об'єм приготованого розчину?
a. 500 мл
b. 1000 мл
*c. 100 мл
d. 50 мл
e. 300 мл

62. Ефірна олія якої рослини містить хамазулен, що утворюється з матрицину під час перегонки з водяною парою?
*a. Сhamomila reсutita
b. Valeriana offiсinalis
c. Arniсa montana
d. Melissa offiсinalis
e. Inula helenium

63. Пацієнту віком 43 роки призначено препарат для базової терапії для лікування важкої форми ревматоїдного артриту. Укажіть цей лікарський засіб.
*a. Метотрексат
b. Метилпреднізолон
c. Диклофенак натрію
d. Німесулід
e. Преднізолон

64. Укажіть розмір податку на додану вартість (ПДВ) на лікарські засоби, що реалізуються аптекою.
*a. 7%
b. 5%
c. 15%
d. 10%
e. 25%

65. Аптека відпускає лікарські засоби, вартість яких підлягає відшкодуванню, за електронними рецептами. Яка установа відшкодовує аптеці вартість відпущених ліків?
a. Міністерство праці і соціальної політики України
b. Державна фіскальна служба України
c. Державна служба України з лікарських засобів та контролю за наркотиками
*d. Національна служба здоров'я України
e. Державний експертний центр МОЗ України

66. Фармацевтична фірма-виробник встановлює ціну на лікарський засіб, враховуючи його собівартість та надбавку до собівартості. До якої моделі ціноутворення належить цей метод?
a. Модель, що ґрунтується на ринковому попиті
b. Беззбитковості
*c. Витратна
d. Модель, що ґрунтується на пропозиції
e. Конкурентна

67. Касир аптеки зобов'язаний відображати усі прибуткові та видаткові касові операції у відповідній документації. Який документ оформлюється для видачі готівки під звіт?
a. Видаткова накладна
b. Прибуткова накладна
c. Касовий чек
*d. Видатковий касовий ордер
e. Розписка про видачу грошей

68. У рецептурно-виробничому відділі аптеки виготовляють супозиторії методом викачування. Укажіть основу, яку використовують для цього методу.
a. Мильно-гліцеринову
b. Желатин-гліцеринову
c. Бутирол
d. Вітепсол
*e. Масло какао

69. До фармацевта звернувся пацієнт із проханням рекомендувати тонізуючий та адаптогенний засіб рослинного походження. Яка лікарська рослинна сировина має цей фармакологічний ефект?
a. Льону насіння
b. Розторопші плоди
*c. Лимонника насіння
d. Гарбуза насіння
e. Фенхелю плоди

70. Унаслідок порушення умов зберігання субстанції магнію сульфату гептагідрату може відбуватися втрата кристалізаційної води. Як називається цей процес?
a. Окиснення
b. Полімеризація
c. Відновлення
*d. Вивітрювання
e. Гідроліз

71. Директор фармацевтичної фірми з метою зниження підприємницького ризику вирішив вилучити частину прибутку та вкласти гроші в ресторанний бізнес. Як називається розподіл зусиль та капіталовкладень між різними видами діяльності, результати яких безпосередньо не пов'язані?
a. Банкрутство
b. Страхування
c. Ліквідація
*d. Диверсифікація
e. Індексація

72. За допомогою якої допоміжної речовини можна підвищити температуру плавлення мазевої основи?
a. Етанолу
b. Бензалконію хлориду
c. Пропіленгліколю
d. Натрію лаурилсульфату
*e. Парафіну

73. У лабораторії під час фармакогностичного аналізу досліджують ефірну олію лікарської рослини. Встановили, що до її складу входить до 80% цинеолу. Укажіть лікарську рослинну сировину, що є джерелом цієї ефірної олії.
a. Folia Menthae piperitae
b. Folia Absinthii
c. Folia Мelissae
*d. Folia Eucalypti
e. Folia Betulae

74. Для ідентифікації фенолу була проведена реакція з розчином натрію гіпохлориту концентрованого і розчином аміаку. У результаті з'явилося блакитне забарвлення, що згодом стало інтенсивнішим. Який продукт утворюється під час цієї реакції?
a. Мурексид
b. Етилацетат
c. Полінітросполука
*d. Індофенол
e. Метилсаліцилат

75. Відділ маркетингу фармацевтичного підприємства розподілив споживачів на групи відповідно до певних критеріїв та ознак. Який метод маркетингу застосували в цьому разі?
a. Диверсифікацію
b. Визначення частки ринку
*c. Сегментування ринку
d. Позиціонування
e. Експертну оцінку ринку

76. Яка тривалість відпустки у зв'язку з вагітністю та пологами?
a. 56 календарних днів
b. 70 робочих днів
*c. 126 календарних днів
d. 90 календарних днів
e. 59 робочих днів

77. Фармацевт-аналітик під час випробувань субстанції прокаїну гідрохлориду проводить реакцію з тіоацетамідним реактивом. Про наявність якої домішки свідчить поява коричневого забарвлення?
a. Калію
b. Кальцію
c. Магнію
*d. Важких металів
e. Алюмінію

78. Фірма-виробник планує реалізовувати новий лікарський засіб безпосередньо споживачам через мережу фірмових аптек. Який вид каналу розподілу вона використовує?
a. Дворівневий
b. Трирівневий
c. Однорівневий
d. Чотирирівневий
*e. Прямого маркетингу (нульовий)

79. Який раціональний спосіб уведення магнію оксиду в олійну емульсію?
*a. Уведення за типом суспензії в готову емульсію
b. Розчинення в готовій емульсії
c. Подрібнення з водою, призначеною для розведення первинної емульсії
d. Розчинення у воді для приготування первинної емульсії
e. Розчинення в олії

80. Які з нижченаведених методів менеджменту належать до соціально-психологічних?
*a. План поліпшення умов праці на фармацевтичному підприємстві
b. Процес розподілу повноважень між керівниками технічного рівня управління
c. Матеріальні стимули, що базуються на використанні посадових окладів, доплат, надбавок, премій тощо
d. -
e. Процес нарахування заробітної плати працівникам відділу збуту

81. Кору крушини та препарати на її основі використовують в медицині як проносні засоби. Які біологічно активні речовини виявляють при хроматографічній ідентифікації кори крушини згідно з вимогами ДФУ?
a. Ланатозиди
*b. Глюкофрангуліни
c. Гінкгозиди
d. Панаксозиди
e. Пурпуреаглікозиди

82. Який документ повинен супроводжувати лікарські засоби іноземного виробництва?
a. Технічний регламент на лікарський засіб
b. Витяг із Державного реєстру лікарських засобів
*c. Висновок про якість ввезеного в Україну лікарського засобу
d. Паспорт письмового контролю
e. Стандарт якості лікарського засобу

83. Під час відпуску препарату заліза для перорального вживання фармацевту потрібно попередити пацієнта, що цей препарат не можна запивати молоком і вживати разом із ним молочні продукти. Яка причина цієї рекомендації?
a. Швидше всмоктується препарат
b. Пролонгується дія препаратів заліза
*c. Утворюються малорозчинні хелатні комплекси
d. -
e. Підсилюється активність препарату

84. Укажіть метод амортизації, характерний для фармацевтичної промисловості та за якого амортизація нараховується пропорційно обсягу виконаної об'єктом роботи.
a. Метод прискореного зменшення залишкової вартості
b. Прямолінійний метод
c. Метод зменшення залишкової вартості
d. Кумулятивний метод
*e. Виробничий метод

85. Фармацевт готує мікстуру, у складі якої прописані нашатирно-анісові краплі. Який тип дисперсної системи утвориться?
a. Істинний розчин
b. Колоїдний розчин
*c. Опалесцентна мікстура
d. Розчин ВМС
e. Емульсія

86. До лікаря звернулася пацієнтка зі скаргами на слизово-гнійні виділення з уретри та дискомфорт під час сечовипускання. Після обстеження виявлено Chlamydia trachomatis. Яку групу антибіотиків доцільно призначити для лікування цієї інфекції?
a. Пеніциліни
b. Цефалоспорини
*c. Макроліди
d. Карбапенеми
e. Аміноглікозиди

87. Фармацевт-аналітик аптеки під час кількісного визначення розчину глюкози 10% використовує рефрактометр. Яку величину вимірюють за допомогою цього приладу?
a. Оптичну густину
b. Кут обертання
*c. Показник заломлення
d. Динамічну в'язкість
e. Температуру плавлення

88. У пацієнта з діагнозом артеріальна гіпертензія та бронхіальна астма на тлі терапії стався напад бронхоспазму. Який лікарський засіб, найімовірніше, спричинив це ускладнення?
a. Амлодипін
b. Фенотерол
c. Верапаміл
d. Нітрогліцерин
*e. Пропранолол

89. У фармацевтичній компанії існує декілька формальних і неформальних груп. Яка характерна риса формальних груп?
a. Виникають у результаті зацікавленості, симпатії
b. Чинять опір змінам в організації
c. Лідер групи отримує повноваження від групи
d. Виникають спонтанно
*e. Створюються для здійснення виробничого процесу

90. Кількісне визначення пілокарпіну гідрохлориду фармацевт-аналітик проводить методом кислотно-основного титрування в неводному середовищі. Який розчин він використовує як титрант?
*a. Хлорну кислоту
b. Натрію едетат
c. Калію бромат
d. Натрію нітрит
e. Натрію гідроксид

91. Завідувач аптечним підприємством для уточнення умов постачання лікарських препаратів телефонує менеджеру оптової фармацевтичної фірми. До якого типу належать такі комунікації?
a. Внутрішні
b. Горизонтальні
c. Вертикальні
*d. Зовнішні
e. Міжрівневі

92. Пацієнт віком 56 років із діагнозом артеріальна гіпертензія тривалий час приймає beta-адреноблокатор (бісопролол). У зв'язку з поліпшенням стану він раптово припинив застосування препарату, що викликало різке підвищення артеріального тиску. Як називається таке ускладнення терапії?
*a. Синдром відміни
b. Дисбактеріоз
c. Бронхоспазм
d. Брадикардія
e. Знижена чутливість

93. Пацієнту з Н. pylori-асоційованою пептичною виразкою призначили курс лікування. Який із нижченаведених засобів потрібно призначити для проведення етіотропної фармакотерапії?
a. Алюмінію гідроксид
*b. Кларитроміцин
c. Ранітидин
d. Фамотидин
e. Сукральфат

94. У пацієнта з діагнозом ішемічна хвороба серця та хронічна недостатність кровообігу після тривалого застосування одного з нижченаведених лікарських засобів розвинулася гіпокаліємія, що призвело до порушення серцевого ритму та м'язової слабкості. Побічною дією якого препарату є це ускладнення?
a. Спіронолактону
b. Пропранололу
c. Лізиноприлу
d. Ніфедипіну
*e. Фуросеміду

95. Порядок обігу наркотичних засобів, психотропних речовин і прекурсорів в аптечних закладах регулюється законодавством. Який з нижченаведених лікарських засобів належить до наркотичних?
a. Зопіклон
*b. Трамадол
c. Преднізолон
d. Атропіну сульфат
e. Спирт етиловий

96. Фармацевт-аналітик проводить кількісне визначення субстанції аскорбінової кислоти прямим йодометричним методом. Який індикатор він використовує?
a. Метиловий оранжевий
b. Мурексид
c. Бромфеноловий синій
*d. Крохмаль
e. Фенолфталеїн

97. У пацієнта віком 46 років діагностовано хронічний бронхіт. Який лікарський засіб можна придбати в аптеці для полегшення відходження густого та в'язкого харкотиння?
a. Бутамірат
b. Сальбутамол
c. -
d. Декстрометорфан
*e. Амброксол

98. Препарати коренів женьшеню виявляють тонізуючі й адаптогенні властивості, поліпшують розумову та фізичну працездатність. Препаратами якої лікарської рослинної сировини можна його замінити в разі відсутності в аптеці настойки женьшеню?
a. Radiсes Tormentillae
b. Radiсes Сalami
c. Radiсes Glyсyrrhizae
*d. Radiсes Araliae mandshuriсae
e. Radiсes Taraxaсi

99. У пацієнта, який лікується з приводу гіпертонічної хвороби, з’явився кашель, проте ознаки застудного захворювання відсутні. Який із призначених препаратів міг викликати такий побічний ефект?
a. Ацетилсаліцилова кислота
b. Дротаверину гідрохлорид
c. Нітрогліцерин
*d. Еналаприл
e. Парацетамол

100. Фармацевт-аналітик проводить ідентифікацію субстанції клонідину гідрохлориду. Розчин якої речовини він повинен використати для підтвердження наявності хлорид-іонів?
a. Калію гідроксиду
b. Магнію сульфату
*c. Срібла нітрату
d. Натрію гідрокарбонату
e. Цинку хлориду

101. Для якого лікарського засобу характерне наповнення лише 2/3 об'єму флакону перед стерилізацією?
a. Натрію хлориду
*b. Натрію гідрокарбонату
c. Гексаметилентетраміну
d. Еуфіліну
e. Кальцію хлориду

102. Відділ маркетингу фармацевтичної фірми встановив, що при незначному підвищенні ціни на лікарський засіб попит на нього значно знизився. Який це вид попиту?
*a. Еластичний
b. Нераціональний
c. Унітарний
d. Нееластичний
e. Раціональний

103. Пацієнту з остеоартрозом (гонартроз) та пептичною виразкою шлунка в анамнезі необхідно призначити нестероїдний протизапальний засіб. Який лікарський засіб буде найбезпечніший у цьому разі?
a. Ацетилсаліцилова кислота
b. Ібупрофен
c. Метамізол натрію
d. Індометацин
*e. Мелоксикам

104. Відвар із якої лікарської рослинної сировини треба процідити негайно після зняття з водяної бані?
a. Горицвіту трави
b. Конвалії квітів
*c. Дуба кори
d. Термопсису трави
e. М'яти перцевої трави

105. До якого типу супозиторних основ належить поліетиленоксидна основа?
*a. Гідрофільні
b. Силіконові
c. Гідрофобні
d. Дифільні
e. Вуглеводневі

106. Висушені плоди чорниці використовують як в'яжучий засіб. Наявністю яких речовин зумовлені в'яжучі властивості цієї лікарської рослинної сировини?
a. Алкалоїдів
b. Іридоїдів
*c. Танінів
d. Полісахаридів
e. Флавоноїдів

107. Під час виробництва фітопрепаратів екстрагент, що залишився в сировині, видаляють і повертають у виробництво. Як називається цей процес?
*a. Рекуперація
b. Ліофілізація
c. Ректифікація
d. Екстрагування
e. Сублімація

108. Фармацевт-аналітик ідентифікує субстанцію цефтриаксон натрію. Який реагент він повинен використати для підтвердження наявності катіонів натрію?
*a. Калію піроантимонат
b. Магнію сульфат
c. Кальцію хлорид
d. Барію хлорид
e. Амонію оксалат

109. Фармацевт-аналітик під час випробувань субстанції глюкози безводної повинен встановити значення питомого оптичного обертання. Яку величину йому необхідно виміряти для цього за допомогою поляриметра?
a. Оптичну густину
b. В'язкість
*c. Кут обертання
d. Температуру плавлення
e. Показник заломлення

110. Як називають супозиторії, якщо їх виготовляють із водних суспензій і піддають глибокому заморожуванню?
a. Забарвлені
b. Порожнисті
c. Багатошарові
*d. Ліофілізовані
e. Пористі

111. Для підтвердження тотожності трави буркуну провели лактонну пробу. Наявність якої групи біологічно активних сполук підтверджує ця реакція?
a. Лігнанів
b. Сапонінів
c. Серцевих глікозидів
*d. Кумаринів
e. Антраценпохідних

112. У чоловіка віком 69 років із діагнозом артеріальна гіпертензія під час обстеження виявили гіпертрофію передміхурової залози. Який антигіпертензивний засіб доцільно обрати для цього пацієнта?
a. Клонідин
*b. Доксазозин
c. Пропранолол
d. Амлодипін
e. Еналаприл

113. На хіміко-фармацевтичному підприємстві одержують субстанції з протимікробною активністю. Яку лікарську речовину синтезують шляхом конденсації 5-нітрофурфуролу із семікарбазидом?
a. Сульфаніламід
b. Ампіцилін безводний
c. Хлорамфенікол
d. Ізоніазид
*e. Нітрофурал

114. Фармацевт аптеки через незадоволення умовами праці звільнився за власним бажанням і влаштувався на посаду медичного представника фармацевтичної компанії. Якому поняттю відповідає такий рух трудових ресурсів?
a. Вербування кадрів
b. Підвищення на посаді
*c. Плинність кадрів
d. Переведення працівника
e. Ротація кадрів

115. Який індикатор використовується під час кількісного визначення парацетамолу в субстанції методом цериметрії?
*a. Фероїн
b. Крохмаль
c. Фенолфталеїн
d. Натрію еозинат
e. Калію хромат

116. У пацієнта з діагнозом туберкульоз після початку лікування почервоніли сеча, слина та слізна рідина. Який препарат може викликати такі симптоми?
a. Ципрофлоксацин
b. Розчин йоду спиртовий
c. Ізоніазид
d. Бензилпеніциліну натрієва сіль
*e. Рифампіцин

117. Якість густих екстрактів оцінюють за різними показниками. Який максимальний вміст вологи в густих екстрактах згідно з вимогами ДФУ?
a. 50-60%
*b. 25-30%
c. 97-100%
d. 5-10%
e. 15-20%

118. До аптеки надійшов товар від постачальника. Під час приймання товару уповноважена особа виявила невідповідність кількості лікарських засобів. Який документ потрібно оформити уповноваженій особі?
a. Журнал обліку надходження товарів за групами
b. Товарний звіт
c. Реєстр лікарських засобів, які надійшли до суб'єкта господарської діяльності
d. Договір купівлі-продажу
*e. Акт про встановлену розбіжність у кількості та якості

119. Пацієнту з Н. pylori-позитивною виразкою дванадцятипалої кишки треба призначити ерадикаційну терапію. Який антисекреторний засіб необхідно включити в схему терапії?
a. Платифілін
b. Фамотидин
*c. Омепразол
d. Ранітидин
e. Атропіну сульфат

120. Пацієнту віком 65 років із діагнозом ішемічна хвороба серця призначили антиагрегант - ацетилсаліцилову кислоту. Укажіть оптимальну добову дозу цього препарату.
a. 500 мг
*b. 100 мг
c. 1000 мг
d. 900 мг
e. 700 мг

121. У рецептурно-виробничому відділі аптеки готують водний витяг із трави термопсису. Які компоненти необхідно використати фармацевту для приготування цього водного витягу?
a. Траву термопсису, воду очищену, розчин аміаку
b. Траву термопсису, натрію хлорид, воду очищену
c. Настойку термопсису, воду очищену
*d. Траву термопсису, розчин кислоти хлористоводневої, воду очищену
e. Траву термопсису, натрію гідрокарбонат, воду очищену

122. Як обліковуються в аптеці речовини та їх солі, що використовуються у виробництві та очищенні наркотичних і психотропних речовин?
*a. Прекурсори
b. Отруйні речовини
c. Наркотичні речовини
d. Психотропні речовини
e. Сильнодіючі речовини

123. Препарати коренів раувольфії зміїної використовують для лікування артеріальної гіпертензії. За вмістом якої речовини визначають справжність сировини?
a. Вінбластину
*b. Резерпіну
c. Атропіну
d. Адонітоксину
e. Гіосціаміну

124. До аптеки надійшов антипротозойний і антибактеріальний препарат метронідазол. Який п'ятичленний гетероцикл лежить в основі його молекули?
a. Піразол
b. Фуран
c. Тіазол
d. Пірол
*e. Імідазол

125. До якого виду податків належить податок на доходи фізичних осіб (ПДФО)?
a. Місцевих, прямих
b. Загальнодержавних, непрямих
c. Місцевих, непрямих
d. Особливих
*e. Загальнодержавних, прямих

126. Вагітна жінка віком 24 роки скаржиться на головний біль, що виник після стресової ситуації. Який із нижченаведених лікарських засобів є препаратом вибору для симптоматичного лікування?
a. Ацетилсаліцилова кислота
b. Напроксен
*c. Парацетамол
d. Індометацин
e. Метамізол натрію

127. На фармацевтичному підприємстві виготовляють настойки методом мацерації. Протягом якого часу проводять настоювання сировини?
*a. 7 діб
b. 12 год
c. 24 год
d. 5 діб
e. 2 доби

128. Фармацевт приготував ін'єкційний розчин аскорбінової кислоти. Яку речовину потрібно використати для стабілізації розчину?
a. Натрію цитрат
*b. Натрію сульфіт
c. Натрію хлорид
d. Натрію бромід
e. Натрію ацетат

129. Яким методом стерилізують очні краплі з бензилпеніциліну натрієвою сіллю?
*a. Не підлягає стерилізації
b. Парою під тиском
c. УФ-випромінюванням
d. Текучою парою
e. Гарячим повітрям

130. Проводять експрес-аналіз протикашльової мікстури, до складу якої входять натрію гідрокарбонат та екстракт трави термопсису. Яким методом можна визначити кількісний вміст натрію гідрокарбонату в цій мікстурі?
a. Аргентометрії
b. Цериметрії
*c. Ацидиметрії
d. Нітритометрії
e. Перманганатометрії

131. Трава золототисячника звичайного підвищує апетит та входить до складу шлункових зборів. Яка діюча речовина зумовлює таку дію цієї сировини?
*a. Іридоїди
b. Прості феноли
c. Флавоноїди
d. Алкалоїди
e. Сапоніни

132. Для медичного застосування у смородини чорної використовують два види лікарської рослинної сировини. Укажіть їх.
a. Плоди та кора
*b. Плоди та листя
c. Бруньки та плоди
d. Квітки та листя
e. Плоди та корені

133. Фабрика фітопрепаратів заготовила лікарську рослинну сировину для виготовлення чаю протизапальної, сечогінної та антисептичної дії - Folia Uvae ursi. За вмістом якої біологічно активної речовини визначають доброякісність цієї сировини?
a. Мангіферину
*b. Арбутину
c. Келіну
d. Гіосціаміну
e. Рутину

134. Фармацевт-аналітик проводить випробування субстанції тіаміну гідроброміду. Розчин якої речовини він повинен використати як основний реактив під час визначення домішки сульфатів?
*a. Барію хлориду
b. Натрію бензоату
c. Натрію нітриту
d. Амонію оксалату
e. Калію ацетату

135. Фармацевт-аналітик проводить кількісне визначення субстанції дифенгідраміну гідрохлориду методом ацидиметрії в неводному середовищі. З якою метою він додає розчин ртуті (ІІ) ацетату?
*a. Зв'язування хлорид-іонів у малодисоційовану сполуку
b. Створення оптимального значення рН розчину
c. Зміна густини розчину
d. Прискорення випадіння в осад основи дифенгідраміну
e. Посилення гідролізу дифенгідраміну гідрохлориду

136. Заміщення певних атомів водню стеранової системи глюкокортикостероїдів на атоми фтору веде до одержання похідних із посиленою протизапальною активністю. Який лікарський засіб є прикладом такої модифікації?
a. Фенілефрину гідрохлорид
*b. Дексаметазон
c. Преднізолон
d. Гідрокортизону ацетат
e. Левотироксин натрію

137. Для визначення справжності Fructus Sophora japonicae до витягу додали концентровану хлористоводневу кислоту і магнієву стружку. Спостерігається рожево-червоне забарвлення. Про присутність яких речовин свідчить ця реакція?
a. Антраценпохідних
b. Дубильних речовин
c. Кумаринів
d. Сапонінів
*e. Флавоноїдів

138. Який із нижченаведених методів застосовують під час виробництва м'яких капсул зі швом?
a. Крапельний
*b. Пресування
c. Вдавлювання
d. Занурення
e. Виливання

139. Під час обстеження в пацієнта виявлено атрофічний гастрит і В12-дефіцитну анемію. Який препарат доцільно призначити пацієнту?
a. Еритропоетин
b. Фолієву кислоту
c. Натрію нуклеїнат
*d. Ціанокобаламін
e. Заліза фумарат

140. Фармацевт здійснює дослідження фармацевтичного ринку, використовуючи наукову періодичну літературу та статистичні дані. Який вид маркетингових досліджень при цьому здійснюється?
a. Опитування
b. Панельні дослідження
c. Спостереження
d. Польові дослідження
*e. Кабінетні дослідження

141. Через 2 місяці постійного приймання антиаритмічного лікарського засобу в пацієнтки діагностовано порушення функції щитовидної залози у вигляді тиреотоксикозу. Який препарат міг викликати такий побічний ефект?
*a. Аміодарон
b. Соталол
c. Новокаїнамід
d. Бісопролол
e. Пропафенон

142. Який документ оформляється касиром аптеки в трьох примірниках під час інкасації коштів?
a. Грошовий чек
b. Платіжне доручення
c. Заява на внесення готівки
d. Касова книга
*e. Супровідна відомість

143. Адреналіну тартрат містить у своїй структурі два фенольні гідроксили. Розчин якої речовини потрібно використати для підтвердження їх наявності?
a. Калію броміду
b. Амонію оксалату
c. Натрію нітрату
d. Магнію сульфату
*e. Заліза (ІІІ) хлориду

144. Який обов'язковий складник реклами лікарських засобів для кінцевих споживачів згідно із законом України <<Про рекламу>>?
a. Розміщення і згадка імен популярних людей, героїв кіно-, теле- та анімаційних фільмів, авторитетних організацій
b. Посилання на випадки вдалого застосування ліків
c. Посилання на лікарський засіб як найбільш ефективний
d. Порівняння з іншими лікарськими засобами
*e. Попередження, що самолікування може бути шкідливим для здоров'я

145. У разі планового закриття аптеки для проведення ремонтних робіт чи технічного переобладнання необхідно завчасно повідомити про це Державну службу України з лікарських засобів та контролю за наркотиками. Не пізніше якого терміну потрібно це зробити?
a. 3 місяці
b. Повідомлення не обов'язкове
c. 1 місяць
d. 20 робочих днів
*e. 10 робочих днів

146. Укажіть антимікробний лікарський засіб, в основі синтезу якого лежить взаємодія 6-амінопеніциланової кислоти із хлорангідридом фенілгліцину.
a. Нітрофурал
b. Бензойна кислота
c. Хлорамфенікол
*d. Ампіцилін безводний
e. Ізоніазид

147. Лікарські препарати, що містять антраценпохідні, використовують як проносні засоби. Яка лікарська рослина з нижченаведених містить цю групу біологічно активних речовин?
*a. Frangula alnus
b. Сalendula officinalis
c. Eucalyptus globulus
d. Bidens tripartita
e. Salvia officinalis

148. Бронхіальна астма - це тяжке хронічне захворювання дихальних шляхів, що характеризується запаленням слизової оболонки та спазмом бронхів. Які лікарські засоби використовують у разі виникнення бронхоспазму?
a. alpha-адреноблокатори
b. alpha-адреноміметики
c. Інгібітори холінестерази
*d. beta_2-адреноміметики
e. М-холіноміметики

149. Аптека відпускає товар лікувально-профілактичним закладам. Як називаються заклади та організації, а також окремі особи, що заборгували перед підприємством?
a. Інвестори
b. Виробники
c. Кредитори
d. Постачальники
*e. Дебітори

150. Фармацевтичне підприємство розробляє нові лікарські форми для своїх лікарських засобів. Який це напрям розвитку маркетингової товарної політики?
*a. Модифікація товару
b. Диференціація
c. Диверсифікація
d. Скорочення виробництва
e. -

