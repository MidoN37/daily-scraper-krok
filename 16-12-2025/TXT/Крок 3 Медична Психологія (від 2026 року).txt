1. Пацієнтка віком 34 роки звернулася до лікаря-психолога зі скаргами на зниження настрою протягом 7 місяців, зниження мотивації до роботи, порушення взаємовідносин між членами сім'ї, висловлює думки: "мене ніхто не розуміє", "чоловік та діти мене не люблять", "я жахлива дружина та матір". Порушення сну у вигляді труднощів під час засинання, періодичні пробудження, при яких важко заснути. Апетит знижений, схудла на 8 кг. Укажіть провідний регістр-синдром.
*a. Афективно-ендогенний
b. Екзогенно-органічний
c. Ендогенно-органічний
d. Психогенно-психотичний
e. Психогенно-невротичний

2. Укажіть твердження, що характеризує редукцію особистісних досягнень.
a. Зниження емоційного тонусу
*b. Розчарування результатами власної роботи
c. Вичерпаність емоційних ресурсів
d. Негативне ставлення працівника до колег по роботі
e. Зникнення емоційності

3. Яка з нижченаведених методик застосовується в неврологічній практиці для диференційної діагностики ішемічних розладів, а також при інших ураженнях головного мозку первинного та вторинного генезу, коли є ризик розвитку деменції?
a. Опитувальник нейроповедінкових симптомів
b. MMSE
c. МОСА
d. Клінічна рейтингова шкала деменції
*e. Шкала Хачинського

4. Яка основна побічна дія антипсихотиків першого покоління?
a. Стимулююча дія на психіку
b. Серотоніновий синдром
c. Когнітивні порушення
*d. Екстрапірамідні розлади
e. Метаболічні порушення

5. Який антидепресант протипоказаний при епілепсії?
a. Агомелатин
b. Міртазапін
c. Вортіоксетин
d. Моклобемід
*e. Бупропіон

6. Яку екстрену фармакотерапію рекомендовано при панічних атаках?
*a. Пропранолол 20 мг сублінгвально
b. Кветіапін 25 мг per os
c. Амітриптилін 2,0 мл в/в
d. Корвалол 40 крапель per os
e. Пароксетин 20 мг per os

7. Укажіть психогенні реакції, що виникають у зв'язку із соматичним захворюванням та належать до групи реактивних станів за Смулевичем.
a. Неврози
b. Ятрогенії
c. Соматоформні реакції
d. Соматогенії
*e. Нозогенії

8. Укажіть шкалу вимірювання інтелекту.
a. Шкала Бека
b. Шкала MMPI
c. Шкала Спілберга
*d. Шкала Векслера
e. Шкала Манії

9. У контексті психотерапевтичної допомоги первинне інтерв'ю необхідне для збору інформації про пацієнта. Яка рекомендована тривалість першого інтерв'ю?
a. 15 хв
b. 20 хв
c. 30 хв
d. 90 хв
*e. 50 хв

10. Яка з нижченаведених психодіагностичних шкал застосовується для діагностики безсоння?
a. PCL-5
b. HADS
c. NSI
*d. PSQI
e. MMPI

11. Яка тактика лікування вважається найбільш доречною для пацієнтів із ранніми ознаками шизофренії, особливо з урахуванням необхідності зменшення психозу та попередження подальшої прогресії захворювання?
a. Негайна фармакотерапія та психодинамічна терапія
b. Майндфулнес та релаксаційні техніки
c. Групова терапія та арт-терапія
d. Когнітивно-поведінкова терапія та тренінг соціальних навичок
*e. Фармакотерапія та підтримуюча психотерапія

12. За спостереженнями одного з видатних сучасних психотерапевтів К. Роджерса, якщо людині дозволити без перешкод виразити свої негативні емоції, то поступово вони самі собою змінюються на позитивні. Як називається цей метод погашення конфлікту?
*a. Принцип "виходу почуттів"
b. Принцип "емоційного заміщення"
c. Принцип "примусового вислуховування опонента"
d. Принцип "оголення агресії"
e. Принцип "авторитетного третього"

13. У військовослужбовця, який повернувся з зони активних бойових дій 2 місяці тому, діагностовано посттравматичний стресовий розлад. Який напрям психотерапевтичного лікування доцільно застосувати?
a. Психоаналіз
b. Гештальт-терапію
c. Клієнт-центровану психотерапію
*d. EMDR
e. Екзистенціальну психотерапію

14. У якому разі в терапії великого депресивного епізоду застосовуються тимостабілізатори?
a. Під час амбулаторного лікування
b. Лише в період ремісії
c. За наявності виражених симптомів тривоги
*d. За відсутності терапевтичного ефекту лікування антидепресантами впродовж 4-х тижнів
e. Під час лікування антидепресантами другого ряду

15. Який психотерапевтичний метод є найбільш ефективним для реабілітації людей, які пережили травматичні події, зокрема природні катастрофи або терористичні атаки, з урахуванням необхідності зменшення симптомів посттравматичного стресового розладу та підтримки повернення до нормального життя?
a. Нейропсихологічний тренінг
b. Арт-терапія
*c. Експозиційна терапія
d. Діалектична поведінкова терапія
e. Групова підтримуюча терапія

16. Для якого виду порушень інтелектуальної діяльності людини характерне нерозуміння переносного змісту прислів'я?
*a. Порушення мислення
b. Порушення мовлення
c. Порушення сприйняття
d. Порушення пам’яті
e. Порушення уяви

17. Для якого синдрому характерний симптом ехолалії?
a. Психоорганічний синдром
b. Іпохондричний синдром
*c. Кататонічне збудження
d. Маніакальний синдром
e. Кататонічний ступор

18. Укажіть один із розладів, що характеризується посиленням харчового потягу, проявляється у постійному нездоланному відчуттю голоду, ненажерливості та відсутності відчуття насичення.
a. Гіпербулія
*b. Булімія
c. Анорексія
d. Парабулія
e. Полідипсія

19. Укажіть розлади пам'яті, коли людина має помилкові спогади, яких не було в цей час, але які були чи могли бути в минулому житті ("ілюзії пам'яті") .
a. Ретроградна амнезія
b. Амнестичне дезорієнтування
c. Антероградна амнезія
*d. Псевдоремінісценції
e. Конфабуляції

20. Укажіть основну відмінність клінічного інтерв'ю від звичайного розпитування.
a. Поєднує психодіагностичні процедури і безпосереднє обстеження
b. Передбачає емоційну підтримку та обговорення планів на майбутнє
c. Передбачає можливість оцінювання індивідуально-психологічних особливостей пацієнта
d. Націлене лише на виявлення скарг пацієнта
*e. Націлене не лише на скарги, але й на виявлення прихованих мотивів поведінки людини та надання їй допомоги

21. Пацієнт скаржиться на знижений настрій, порушення сну, відсутність інтересу до діяльності, що раніше його цікавила. Такий стан триває близько 3-х тижнів і впливає на повсякденне функціонування. Під час подальшого опитування та діагностики встановлено діагноз: депресивний епізод легкого ступеня. Який метод лікування найдоцільніший у цьому разі?
a. ---
b. Призначити дулоксетин у комбінації з амітриптиліном
*c. Когнітивно-поведінкова психотерапія
d. Застосування пароксетину або флуоксетину
e. Розчин амітриптиліну в/м за схемою

22. Пацієнт віком 56 років скаржиться на постійний біль, через який "немає радості життя". Хворіє на діабетичну полінейропатію. За шкалою MADRS - 29 балів. Який антидепресант є препаратом вибору в цій клінічній ситуації?
a. Амітриптилін
b. Тразодон
c. Сертралін
*d. Дулоксетин
e. Міртазапін

23. Який психотерапевтичний підхід є найефективнішим для полегшення прийняття втрати та адаптації до нового способу життя у пацієнтів після ампутації кінцівки?
a. Групова терапія для осіб із фізичними ушкодженнями
b. Експозиційна терапія
*c. Когнітивно-поведінкова терапія
d. Психодинамічна терапія
e. Майндфулнес та релаксаційні техніки

24. Батьки звернулись на консультацію щодо своєї восьмирічної доньки. Дівчинка навчається у другому класі, з останнього року почала раптово викрикувати різні звуки або слова, які не стосуються контексту розмови, через певний час почалися посмикування, притискання плеча до голови та биття самої себе в різні ділянки тіла. Спочатку батьки думали, що це прояв дитячої грайливості, але такий стан стає все частішим і все більш неприємним для дитини. У школі стан погіршується, що заважає дівчинці комунікувати з однолітками та навчатися. Який найімовірніший діагноз?
a. Тривалий моторний тіковий розлад
b. Тривалий вокальний тіковий розлад
*c. Синдром Туретта
d. Транзиторний тіковий розлад
e. Синдром дефіциту уваги та гіпереактивності

25. Що із нижченаведеного належить до поведінкових технік поведінкової психотерапії?
a. Когнітивне викривлення
*b. Експеримент-відкриття
c. Аналіз "за" і "проти"
d. Зважування плюсів і мінусів
e. Відволікання

26. Жінка звернулася до сімейного лікаря зі скаргами на втому та безсоння, що час від часу то зникали, то з'являлися надовго. Сімейний лікар направив пацієнтку до лікаря-психіатра. У процесі діагностики з'ясувалося, що пацієнтка була учасницею бойових дій. Має кошмарні повтрювані сновидіння, флешбеки, уникнення схожих до травматичних подій обставин, віддалилася від своїх друзів, родини, майже не виходить із дому, має підвищену тривогу та панічні атаки. Встановлено діагноз: посттравматичний стресовий розлад. Яке лікування необхідно призначити пацієнтці?
*a. КТП або EMDR
b. Тілесно-орієнтовану психотерапію
c. Психодинамічну психотерапію
d. Гештальт-терапію
e. Емоційно-фокусовану терапію

27. Чоловік віком 35 років викликав екстрену (швидку) медичну допомогу через відчуття задухи, страх смерті та прискорене серцебиття. Мав думки, що помирає, стан не проходив упродовж 15-20 хв, потім нормалізувався. З анамнезу відомо: здоровий, хронічні соматичні захворювання відсутні. За результатами обстеження у лікаря-кардіолога патологій не виявлено. Проте ці епізоди повторювалися й надалі. Яку тактику доцільно застосувати у цьому разі?
a. Повторне обстеження в іншого лікаря-кардіолога
b. Лікування у стаціонарі
c. Направити до лікаря-гастроентеролога
d. Направити до лікаря-невролога
*e. Направити до лікаря-психіатра

28. Укажіть визначення, що характеризує зміст когніцій в осіб із панічним розладом.
a. Інтеріоризація негативної зовнішньої оцінки з її подальшою соматизацією
b. Помилкове пояснення нешкідливих тілесних симптомів як проявів небезпечного захворювання
c. Запобігання негативним ситуаціям, що можуть статися з людиною чи її близьким оточенням
*d. Викривлена катастрофічна інтерпретація симптомів тривоги
e. Перебільшення загрози та прогнозування високого ризику небажаного результату

29. У пацієнта віком 65 років три тижні тому померла дружина, яка тривалий час хворіла на онкологічне захворювання. Чоловік звернувся зі скаргами на сум, постійні згадки про дружину, самотність, частий плач, прагнення передивлятися фотокартки, де вони разом, потребує більше спілкуватися з дітьми. Під час проведення обстеження супутньої психіатричної патології виявлено не було. Укажіть тактику лікаря-психіатра у цьому разі.
a. Призначити пірацетам у відповідних дозуваннях, курс 4 тижні з подальшим спостереженням
*b. Провести психоосвіту щодо процесу нормального горювання
c. Запропонувати пройти курс лікування в умовах денного стаціонару
d. Призначити есциталопрам 10 мг уранці, курс 2 тижні
e. Призначити курс травма-фокусованої когнітивно-поведінкової терапії

30. Під час огляду пацієнта віком 32 роки було виявлено руховий розлад, зокрема втрату здатності ходити та стояти, попри відсутність органічних порушень. Для якої патології характерні такі рухові розлади?
*a. Абазії
b. Апраксії
c. Астезії
d. Атаксії
e. Асинергії

31. У чоловіка з тяжким перебігом COVID-19, на тлі високої температури та задишки, виникло видіння його покійної матері, яка ніби кликала його. Який найімовірніший психопатологічний розлад виник у пацієнта?
a. Соматизована психічна реакція
b. Неврастенія
c. Психогенія
d. Нозогенія
*e. Соматогенія

32. Укажіть обов’язкову ознаку деліріозного затьмарення свідомості.
a. Афект здивування, розгубленість
*b. Істинні зорові галюцинації та ілюзії
c. Агресивно-захисна поведінка
d. Фантастичні сюжетні уявлення
e. Автоматичні рухи

33. Яка психотерапія є першою лінією для інтеграції у життя та пошуку сенсу травматичного досвіду?
a. Когнітивно-реконструктивна пролонгована експозиція
b. Коротка еклектична психотерапія
c. Травма-фокусована психотерапія
*d. Наративна експозиційна терапія
e. Розповідна експозиційна терапія

34. Яка стадія емоційного вигорання характеризується зниженням інтересу до роботи та потреби в спілкуванні, апатією, дратівливістю, почуттям виснаженості навіть після сну та вихідних?
a. П'ята
b. Четверта
c. Перша
d. Третя
*e. Друга

35. Який із нижченаведених методів є найефективнішим у відновленні когнітивних функцій та покращенні якості життя, включаючи пам'ять, увагу та розв'язування проблем у пацієнтів після перенесеного інсульту?
a. Гештальт-терапія
b. Рефлексотерапія
*c. Нейропсихологічний тренінг
d. Медикаментозна терапія
e. Арт-терапія

36. Пацієнту, який був тренером з акробатики, після отримання поранення ампутували одну ногу. Після протезування і відновлення функції ходіння він вирішив повернутися до попередньої професії, старанно працював над цим і здійснив свій намір. Який рівень компенсації дефекту спостерігається у пацієнта?
*a. Високий рівень (активне подолання дефекту)
b. Низький рівень (пристосування до дефекту)
c. Середній рівень
d. Гіперкомпенсація
e. Гіпокомпенсація

37. Укажіть комплекс заходів, спрямованих на відновлення здоров'я, функціонального стану і працездатності організму та використання всіх можливостей для зниження впливу станів, що обмежують життєдіяльність або призводять до інвалідизації. Основною метою є забезпечення особам із обмеженнями життєдіяльності можливості досягнення оптимальної соціальної інтеграції.
a. Психотерапія
b. Психічна депривація
c. Психосоціальна підтримка
d. Психологічна діагностика
*e. Реабілітація

38. Укажіть твердження, що найбільш характерне для нервової анорексії.
a. Втрата ваги асоціюється з ескалацією гніву
b. Апетит спочатку не втрачається
*c. Прагнення до стрункості стає єдиним пріоритетом
d. Блювання часто виникає пізніше в перебігу хвороби
e. Зазвичай присутня значна депресія

39. Укажіть форму потьмарення свідомості з переважанням незв'язності мовлення, моторики та розгубленості.
a. Пуерилізм
b. Парафренний синдром
*c. Аментивний синдром
d. Ганзеровський синдром
e. Псевдодеменція

40. Укажіть основні завдання психогігієни.
a. -
b. Прогнозування можливих спадкових психічних захворювань
*c. Формування та підтримка психічного здоров'я різних верств населення
d. Попередження виникнення конкретних психічних розладів
e. Попередження виникнення інвалідності при хронічних психічних захворюваннях

41. Пацієнт віком 43 роки скаржиться на головний біль, тремор, перепади артеріального тиску, порушення сну, головокружіння, тривожність, напруження, подавлений настрій і зниження пам'яті. Попередньо проходив лікування протягом 8-ми місяців у туберкульозному диспансері. Під час патопсихологічного дослідження виявлено: когнітивна сфера - зниження короткотривалої та довготривалої пам’яті, нестійкість уваги, емоційно-вольова сфера - середній рівень реактивної та особистісної тривожності, депресивна симптоматика легкого ступеня, особистісна сфера - без особливостей акцентуації. Укажіть провідний регістр-синдром.
a. Психогенно-психотичний
*b. Екзогенно-органічний
c. Психогенно-невротичний
d. Ендогенно-органічний
e. Особистісно-аномальний

42. Жінці під час лікування тривожно-депресивного розладу був призначений гідазепам у дозі 20 мг/добу. Про можливе виникнення якої побічної дії лікарського засобу лікар мав обов’язково попередити пацієнтку?
*a. Зниження швидкості реакцій
b. Порушення вітамінного обміну
c. Проблеми з сечовипусканням
d. Перепади артеріального тиску
e. Порушення тонусу кишківника

43. Яким основним типам медичних працівників загрожує синдром емоційного вигорання?
a. Демонстративному, гіпертимному та збудливому
b. Педантичному, демонстративному та збудливому
c. Демонстративному, гіпертимному та емотивному
d. Педантичному, гіпертимному та збудливому
*e. Педантичному, демонстративному та емотивному

44. Укажіть стан, за якого спостерігається ослаблення емоцій, байдужість до свого становища та оточуючих, що іноді хворобливо переживається.
a. Гіпотимія
b. Емоційна лабільність
*c. Апатія
d. Морія
e. Гіпертимія

45. Жінка амбулаторно впродовж шести тижнів отримує препарат есциталопрам для лікування депресивного епізоду. Після нервування на роботі у неї виникли симптоми тривоги, що турбує її більшу частину дня. Яка терапевтична тактика лікування пацієнтки?
a. Додати до лікування антипсихотики
b. Перейти на лікування антидепресантом іншої групи
c. Додати до лікування антигістамінні препарати
*d. Додати до лікування бензодіазепіни не довше, ніж на 14 днів
e. Перейти на лікування іншим антидепресантом

46. Який із нижченаведених напрямів психотерапії використовує рольові техніки та аналіз несвідомих механізмів захисту?
a. Гештальт-терапія
b. Поведінкова психотерапія
c. Емоційно-фокусована психотерапія
d. Сімейна психотерапія
*e. Психодинамічна психотерапія

47. Укажіть, поєднання яких лікарських засобів використовують для лікування депресивного синдрому, обтяженого психотичною симптоматикою.
a. Антидепресантів першого та другого покоління
b. ТЦА та антихолінергічних засобів
c. -
*d. Антидепресантів та нейролептиків другого покоління
e. Нейролептиків першого та другого покоління

48. Який метод є найефективнішим для вирівнювання сезонних коливань настрою та запобігання зимовій депресії у лікуванні пацієнтів із сезонним афективним розладом?
*a. Світлотерапія
b. Психодинамічна терапія
c. Когнітивно-поведінкова терапія
d. Групова підтримуюча терапія
e. Фармакотерапія з антидепресантами

49. Укажіть психолога, який запропонував трансперсональну психотерапію та є засновником Міжнародної трансперсональної організації.
a. Зигмунд Фройд
b. П'єр Жане
c. Іпполіт Бернгейм
*d. Станіслав Гроф
e. Йозеф Брейєр

50. Укажіть тривожний стан, за якого людина має постійний страх захворіти, нав'язливу думку про хворобу або дефект фізичних властивостей та надмірне занепокоєння своїм зовнішнім виглядом.
a. Фрустрація
b. Дисморфофобія
c. Алекситимія
*d. Іпохондрія
e. Ятрогенія

51. Наявність якої ознаки при розладах статевої ідентифікації потребує психотерапевтичної інтервенції?
a. Вуайеризму
*b. Гендерної дисфорії
c. Транссексуалізму
d. Садомазохізму
e. Трансвестизму

52. У психічному стані пацієнта виявлено знижений настрій, психомоторне гальмування, маячні й суїцидальні ідеї самозвинувачення та гріховності. Яку терапевтичну тактику доцільно застосувати?
a. Стаціонарне лікування комбінацією антидепресанта та транквілізатора
b. Амбулаторне лікування комбінацією антидепресанта та антипсихотика
c. Стаціонарне лікування комбінацією антидепресанта та антипсихотика першого покоління
*d. Стаціонарне лікування комбінацією антидепресанта та антипсихотика другого покоління
e. -

53. Пацієнтка віком 22 роки звернулася на консультацію у зв'язку з раптовим посиленням сексуального потягу, від якого вона не може позбутися протягом доби, відсутністю оргазму. Мала стосунки з чоловіком, сексуальний контакт із яким був 1-2 рази на тиждень, однак протягом останніх 2-х тижнів змінила шість партнерів, кількість сексуальних контактів зросла до 1-2 на добу. Який найімовірніший діагноз?
*a. Німфоманія
b. Сексуальна аверсія
c. Диспареунія
d. Сатиріазис
e. Вагінізм

54. Дівчинка віком 15 років демонструє впертість, відмовляється виконувати шкільні завдання, підтримувати дружні стосунки з однолітками та співпрацювати з учителем. Коли батьки та викладачі вказують на недоліки дівчинки, це викликає її надмірну агресію та конфлікти. Укажіть доцільний метод психотерапії у цій ситуації.
a. Емоційно-фокусована психотерапія
*b. Поведінкова психотерапія
c. Психодинамічна психотерапія
d. Гештальт-терапія
e. Групова психотерапія

55. Лікар-психіатр складає індивідуальну психотерапевтичну програму для пацієнта з шизоафективним розладом. Який елемент програми є найпершим?
a. Тренінг соціальних навичок
*b. Психоосвіта
c. Арт-терапія
d. Поведінкова терапія
e. Когнітивний тренінг

56. Для якого стану дисгармонійного характеру доведеним методом терапії є діалектично-поведінкова терапія?
a. Тривожно-депресивних розладів
b. Прокрастинації
c. Вікових криз
d. Обсесивно-компульсивного розладу
*e. Межового розладу особистості

57. Виберіть твердження, що характеризує поведінку психотерапевта у гуманістичному підході.
a. Не розкриває свої переживання перед пацієнтом, має свої думки та емоції
b. Застосовує переконання, спростовує помилкові судження, вказуючи на їх неточність, займає директивну позицію
c. Виступає для пацієнта у ролі експерта, наставника, який допомагає сформувати нові більш адаптивні патерни
*d. На позиції рівного з пацієнтом, у контакті з власним життєвим досвідом, є конгруентним, застосовує саморозкриття
e. Виступає для пацієнта у ролі слухача, який лише вислуховує і не коментує

58. Укажіть одну з пізнавальних діяльностей людини, для дослідження якої використовують таблиці Шульте.
a. Мислення
*b. Увага
c. Відчуття
d. Пам'ять
e. Мова

59. Укажіть властивості особистості, для оцінки яких використовується опитувальник Спілбергера (STAI).
a. Когнітивні порушення
b. Тривога та депресія
c. Алекситимія
*d. Особистісна та реактивна тривожність
e. Акцентуації характеру

60. Яку допомогу необхідно надати людині, що перебуває у стані гострої реакції на стрес?
a. Шпиталізувати до психіатричного стаціонару
b. Провести дебрифінг
c. Провести сеанс когнітивно-поведінкової терапії
*d. Першу психологічну допомогу
e. Увести розчин діазепаму внутрішньом'язово

61. Пацієнт із діагнозом: післяінсультна депресія, знаходиться на етапі підтримувальної терапії. Який вид психотерапії є найефективнішим у цьому разі?
a. Когнітивно-поведінкова терапія
b. Керована самодопомога
c. Поведінкова активація
*d. Когнітивна терапія на основі усвідомленості
e. Інтерперсональна терапія

62. Пацієнта, лежачого із закритими очима на кушетці або сидячого у зручному кріслі, вводять у стан розслаблення. Після досягнення пацієнтом стану розслаблення йому пропонують уявити образи на задану психотерапевтом тему у відкритій формі. Уявляючи образи, пацієнт розповідає про свої переживання психотерапевту. Який метод психотерапії використано в цьому разі?
*a. Кататимно-імагінативну психотерапію
b. Психодраму
c. Транзактний аналіз
d. Психодинамічну психотерапію
e. Символдраму

63. Через яку побічну дію психологічного дебрифінгу його не рекомендовано на початкових етапах терапії ПТСР та розладів адаптації?
a. Сенсибілізацію
b. Соматизацію
c. Дезадаптацію
*d. Ретравматизацію
e. Суїцидальну налаштованість

64. Укажіть лікаря-психіатра, який широко використовував у своїй практиці гіпноз та виділив основні його стадії.
a. Іпполіт Бернгейм
b. Іван Павлов
*c. Жан-Мартен Шарко
d. Джеймс Бред
e. П’єр Жане

65. Укажіть розлади пам'яті, коли людина має помилкові, вигадані, фантастичного змісту спогади про події, яких не було і не могло бути в житті ("галюцинації пам'яті").
a. Синдром Капгра
b. Ілюзії
*c. Конфабуляції
d. Псевдоремінісценції
e. Амнезія

66. Чоловік протягом трьох місяців отримує циталопрам 20 мг/добу з приводу лікування ПТСР та проходить ТФ-КПТ. У пацієнта зникли скарги, нормалізувався сон та настрій. Яка подальша тактика лікаря?
a. Поступова відміна антидепресанта
b. Продовження фармакотерапії до 3-х місяців
c. Різка відміна антидепресанта
*d. Продовження фармакотерапії до 12-ти місяців
e. Поступова відміна психотерапії

67. Пацієнт намагається зменшити тривогу за допомогою виконання більш або менш складної стереотипної послідовності дій. Яка система захисних дій, згідно з психоаналітичною теорією, описана у наведеному прикладі?
a. Часткова компромісна реакція
b. Аскетизм
c. Раціоналізація
*d. Ритуал
e. Компенсація

68. У чоловiка віком 43 роки спостерігається стан психомоторного збудження: зазирає за двері і переконаний, що там знаходяться його приятелi. Говорить, що чує голоси знайомих та стороннiх людей, які сперечаються між собою щодо нього і вимагають його покарання, а інші захищають його. Повторює слова, якi нiбито почув iз-за стiни. Який патологічний стан виник у пацієнта?
a. Маячiння
b. Конфабуляцiї
*c. Гострий галюциноз
d. Вербальнi iлюзiї
e. Нав’язливi iдеї

69. Пацієнтка віком 28 років на третій день після пологів почала агресивно поводити себе у відділенні, відмовляється годувати дитину, стверджуючи що її дитина загинула, а медичний персонал зробив іграшку з тіла новонародженого і вставив туди спеціальні технології, щоб "іграшка" могла кричати та їсти. Який найімовірніший діагноз?
a. Сепсис
b. Гостра реакція на стрес
c. Післяпологова депресія
d. Сутінкове потьмарення свідомості
*e. Післяпологовий психоз

70. Пацієнтку віком 23 роки шпиталізовано до лікарні у зв'язку з втратою свідомості та нападом тоніко-клонічних судом. Який метод діагностики необхідно використати у цьому разі?
a. Комп'ютерну томографію
b. Ехоенцефалографію
c. Ангіографію судин головного мозку
d. Магніто-резонансну томографію
*e. Електроенцефалографію

71. Пацієнт віком 25 років, звернувся на консультацію до лікаря-психолога зі скаргами на постійний стрес на роботі та вдома. Він відчуває тривогу, постійну сонливість та порушення концентрації уваги. Пацієнт хоче знайти спосіб для керування стресом та поліпшення власного психічного стану. Який психотерапевтичний напрям буде ефективним у цій ситуації?
a. Психодинамічна психотерапія
b. Раціонально-емотивна терапія
c. Транзактний аналіз
*d. Майндфулнес-орієнтована когнітивна терапія
e. Гештальт-терапія

72. Які симптоми належать до фази резистентності синдрому емоційного вигорання?
*a. Редукція професійних обов'язків та емоційно-моральна дезадаптація
b. Відчуття "загнаності до клітки", тривога та депресія
c. Емоційний дефіцит, психовегетативні та психосоматичні порушення
d. Емоційна відстороненість та особистісна відстороненість
e. Переживання психотравмуючих подій, незадоволеність собою

73. Жінка віком 35 років звернулася до лікаря-психолога зі скаргами на пригнічений настрій, труднощі в соціалізації, відчуття втрати частини себе. Із анамнезу відомо, що симптоми спостерігаються протягом 8-ми місяців. Початок прояву симптомів пов'язує з трагічною смертю чоловіка. Який найімовірніший діагноз?
a. Розлад адаптації
*b. Розлад тривалого горя
c. Нормальне горювання
d. Генералізований тривожний розлад
e. ПТСР

74. Укажіть препарати з найбільшою доказовою базою для лікування депресивного епізоду.
a. Психостимулятори
b. Інгібітори МАО
c. Нормотимічні засоби
d. ТЦА
*e. СІЗЗС

75. На вирішення яких завдань спрямована соціально-корекційна терапія?
a. На підкорення людини будь-яким нормам суспільства, включаючи не прийнятні для неї
*b. Будь-яких соціальних проблем, включаючи ті, що пов’язані з психічними захворюваннями
c. На виправлення викривлених соціальних стереотипів та норм поведінки
d. Будь-яких соціальних проблем, за винятком тих, що пов’язані з психічними захворюваннями
e. На лікування дисоціального розладу особистості (соціопатії)

76. Який тип методів найдоцільніше застосувати під час встановлення діагнозу шестирічній дитині з підозрою на депресивний або тривожний розлад?
a. Анкетування
b. Скринінгові
c. Експериментальні
*d. Проєктивні
e. Генетико-моделюючі

77. Який із нижченаведених лікарських засобів належить до групи антипсихотиків, та може використовуватися в малих дозах для лікування безсоння та генералізованої тривоги?
a. Вальпроат
b. Галоперидол
c. Міртазапін
d. Клозапін
*e. Кветіапін

78. Як називається комплекс заходів, спрямований на максимально раннє виявлення початкових фаз нервово-психічних захворювань та їх своєчасне (раннє) активне лікування?
a. Первинна психопрофілактика
b. Психокорекція
*c. Вторинна психопрофілактика
d. Третинна психопрофілактика
e. -

79. Укажіть психологічну травму, яка характеризує психологічний чи емоційний ефект, що відчувають люди, які мешкають поряд із тими, хто пережив травму.
a. Трансгенераційна травма
*b. Інтергенераційна травма
c. Монотравма
d. Повторювана травма
e. Травма розвитку

80. Пацієнтка три тижні тому під час пограбування отримала удар кулаком в обличчя. Сліди забоїв уже значно зменшилися, але жінка боїться виходити з дому через страх повторного нападу. Вона відчуває себе "на межі", легко лякається, легко може заплакати. Сон переривчастий, іноді повторюються нав'язливі сни про подальші напади. Установіть найбільш імовірний діагноз.
a. Панічний розлад з агорафобією
b. Генералізований тривожний розлад
*c. Гостра реакція на стрес
d. Посттравматичний стресовий розлад
e. Специфічна фобія

81. У пацієнтки віком 36 років виявлено симптоми компульсивного переїдання («заїдає стрес», багато їсть на самоті без відчуття насичення, потім відчуває сором за напад переїдання). Який метод психологічного впливу є особливо ефективним для цього розладу харчової поведінки?
*a. Інтуїтивне харчування
b. Психоосвіта
c. Ділення продуктів на «корисні» та «шкідливі»
d. Підрахунок калорій
e. Обмеження харчування

82. Здобувач закладу вищої освіти отримав на іспиті першу низьку оцінку та дійшов висновку, що йому не вдасться скласти успішно іспити з інших предметів. Визначте тип когнітивної помилки.
a. Читання думок
b. Передбачення
c. Наклеювання ярликів
d. Персоналізація
*e. Надмірне узагальнення

83. На що повинна бути спрямована психопрофілактика у професійній діяльності лікаря?
a. Попередження емоційного вигорання та конфліктних ситуацій у сімейному середовищі
b. Попередження конфліктних ситуацій у сімейному середовищі
*c. Попередження професійних та особистих криз, професійної деформації особистості й емоційного вигорання
d. Попередження професійних конфліктних ситуацій із медичним персоналом
e. Психотерапію емоційного вигорання та професійної деформації

84. Для оцінки ступеня тяжкості порушень яких психічних явищ використовується Коротке дослідження психічного стану (MMSE)?
a. Моторики
b. Відчуттів
c. Інтелекту
*d. Когнітивних функцій
e. Емоцій та настрою

85. Укажіть систему заходів, що буде першочерговим вибором для лікування гострого стресового розладу.
a. Психофармакотерапія
b. Психопрофілактика
c. Психогігієна
*d. Психокорекція
e. Психореабілітація

86. Визначте основну мету когнітивно-поведінкової психотерапії хронічного болю.
a. Послаблення когнітивних факторів, що посилюють больові відчуття
*b. Покращення дієздатності та якості життя людини
c. Зміна сприйняття болю через вплив на психологічний складник
d. Зменшення психологічних симптомів у пацієнта
e. Поведінкова активізація та декатастрофізація переживань

87. До якого типу ознак синдрому емоційного вигорання належить формальне виконання роботи?
*a. Інтелектуальних (когнітивних)
b. Емоційних
c. Соціальних
d. Поведінкових
e. Соматичних

88. Який вид терапії має найбільшу ефективність та доказовість щодо специфічної фобії?
a. Групова когнітивно-поведінкова терапія (КПТ)
b. Психодинамічна психотерапія
c. Когнітивно-поведінкова терапія (КПТ) + фармакотерапія
*d. Експозиційна терапія
e. Систематична десенсибілізація

89. До якого типу ознак синдрому емоційного вигорання необхідно віднести зміни апетиту та ваги?
a. Поведінкових
b. Емоційних
c. Інтелектуальних (когнітивних)
*d. Соматичних
e. Соціальних

90. Пацієнт віком 23 роки скаржиться на свербіж і печіння шкіри, відчуття повзання та укусів "якихось паразитів". "Спочатку це було лише на лівому стегні ввечері та вночі, зараз майже постійно та розповсюджується не тільки на ноги, а й на все тіло". Відчуває неприємний запах від тіла, все це дуже виснажує. Який патологічний стан спостерігається у пацієнта?
a. Дисморфофобія
b. Обсесивно-компульсивний синдром
*c. Дерматозойне марення
d. Нюхове марення
e. Психогенний свербіж

91. Визначте психотерапевтичні техніки, що характерні для психоаналітичного підходу.
*a. Метод вільних асоціацій, тлумачення сновидінь, інтерпретація, аналіз опору, аналіз переносу
b. Систематична десенсибілізація, імплозивна терапія, метод інструкцій, імітаційне навчання, рольовий тренінг
c. Персональне знаходження позиції, зміщення перспективи, метод знаходження сенсу, дерефлексія
d. Рефлективна техніка, техніка повторів, парадоксальна інтенція, дерефлексія, концентрування уваги на почуттях
e. Щоденник думок, аргументи "за" та "проти", сократівський діалог, переоцінка фактів

92. Чоловіку віком 45 років діагностовано депресію. Протягом останніх 10-ти років він бореться із залежністю від наркотиків і нещодавно зазнав значної втрати в особистому житті. Який імовірний тип супутньої патології може розвинутися в пацієнта?
a. Розлад харчової поведінки
b. Біполярний розлад
c. Шизофренія
*d. Розлад вживання психоактивних речовин
e. Тривожний розлад

93. Яка з нижченаведених психодіагностичних методик дозволяє оцінити пам'ять, організацію діяльності та конструктивний праксис?
a. CAPS
b. MOCA
c. C-SSRS
*d. Тест на малювання годинника
e. CDR

94. Лікар в окулярах справляє на пацієнта краще враження, тому що асоціюється з вищими розумовими здібностями. Визначте цей тип когнітивної помилки.
*a. Наклеювання ярликів
b. Персоналізація
c. Читання думок
d. Передбачення
e. Надмірне узагальнення

95. Юнак віком 17 років скаржиться на підвищену тривожність, негативні емоції, підвищену втомлюваність, панічні атаки. Виберіть психотерапевтичний підхід для допомоги цьому пацієнтові.
*a. Тілесно-орієнтована психотерапія
b. Групова психотерапія
c. Арт-терапія
d. Психоаналіз
e. Сугестія

96. Як називається комплекс заходів спрямований на попередження рецидивів та хронізації нервово-психічних захворювань і відновлення працездатності людини, що перенесла захворювання?
a. Екстрена психопрофілактика
b. Первинна психопрофілактика
c. Вторинна психопрофілактика
d. -
*e. Третинна психопрофілактика

97. Пацієнтку віком 78 років шпиталізовано до лікарні у стані психоемоційного збудження. Зі слів родичів, жінка не впізнає членів своєї родини вже протягом 2-3 років, має сомнамбулізм, трапляються прояви дитячої поведінки, настрій змінюється декілька разів упродовж дня. У день шпиталізації взяла до рук ножа та почала погрожувати членам сім'ї, стверджуючи що вони грабіжники. Який найімовірніший діагноз?
a. Патологічний афект
b. Циклотомія
c. Шизофренія
*d. Деменція
e. Гостра реакція на стрес

98. Яка патологія є протипоказанням до застосування Eye Movement Desensitization and Reprocessing (EMDR)?
a. Депресія
b. Тривожний розлад
c. Обсесивно-компульсивний розлад
d. ПТСР
*e. Відшарування сітківки ока

99. Укажіть першу лінію індивідуальної психотерапії при гострому депресивному епізоді.
a. Когнітивно-поведінкова терапія + фармакотерапія
*b. Когнітивно-поведінкова терапія (КПТ) та міжособистісна терапія
c. Позитивна психотерапія
d. Система психотерапії когнітивно-поведінкового аналізу
e. Психодинамічна терапія та емоційно-сфокусована терапія

100. Які фундаментальні аспекти психотерапії ПТСР?
a. Підняття самовпевненості та самооцінки
b. Когнітивна корекція автоматичних думок та переконань щодо себе та своєї поведінки
*c. Зниження тривоги та встановлення особистості
d. Сприймання навколишнього середовища та себе в ньому
e. Відтворення індивідуальних та фізичних якостей

101. Укажіть патологічний стан, за якого відсутні безумовні рефлекси.
a. Делірій
b. Оглушення
c. Сопор
d. Ступор
*e. Кома

102. Укажіть стан потьмарення свідомості, за якого спостерігається збереження усіх видів орієнтування та здатність здійснювати звичні дії, але ускладнюється розуміння поточної ситуації.
a. Оглушення
b. Сопор
c. Кома
d. Абсанс
*e. Обнубіляція

103. Ускладненням якого методу психотерапії гострого стресового розладу та ПТСР є повторна психологічна травматизація пацієнтів?
a. Когнітивно-поведінкової терапії
*b. Раннього дебрифінгу
c. Майндфулнес
d. Прогресивної релаксації
e. Аутотренінгу

104. Вкажіть систему наукових знань і профілактичних заходів, спрямованих на збереження та зміцнення психічного здоров'я населення.
*a. Психогігієна
b. Психодіагностика
c. Психотерапія
d. Психопрофілактика
e. Психологія

105. Укажіть короткочасне почуття повної спустошеності та байдужості, що виникає під дією раптових важких психічних травм.
a. Емоційна лабільність
b. Тривога
c. Апатія
*d. Емоційний параліч
e. Ейфорія

106. Який метод ґрунтується на усвідомленні зв'язку між думками та почуттями, що в результаті спричиняють негативні емоції та незадовільну поведінку?
a. Транзактний аналіз
b. Ситуаційне управління
c. Релаксація
*d. Когнітивна реструктуризація
e. Поведінкова активація

107. До лікаря-психолога направлена пацієнтка віком 28 років із підозрою на розлад особистості. Під час контакту жінка інертна, у комунікації не зацікавлена, часто відволікається, спостерігається її відстороненість. Відзначає, що має незначне коло соціальних контактів та майже не має хобі чи інтересів. Емоційно невиразна, у минулому не відзначає епізодів значного підвищеного або зниженого настрою. Який розлад особистості спостерігається у пацієнтки?
a. Залежної особистості
b. Тривожний
c. Ананкастний
d. Дисоціальний
*e. Шизоїдний

108. Скільки невдалих курсів лікування потрібно, щоб визначити терапевтично резистентну депресію?
a. Понад 3 невдалих курси терапії
b. ---
*c. 2 послідовних курси терапії
d. 1 невдалий повний курс терапії
e. 3 послідовних курси терапії

109. Яка група антидепресантів є препаратами першої лінії для медикаментозного лікування посттравматичного стресового розладу?
a. Трициклічні антидепресанти
b. Інгібітори моноамінооксидази
c. Селективні інгібітори зворотного захоплення норадреналіну
*d. Селективні інгібітори зворотного захоплення серотоніну
e. Селективні інгібітори зворотного захоплення дофаміну і норадреналіну

110. Які препарати потрібно призначити насамперед як доповнення до немедикаментозних методів лікування посттравматичного стресового розладу у випадках, коли спостерігається значне і короткотривале порушення сну?
a. Снодійні, похідні бензодіазепіну, коротким курсом
b. Снодійні, переважно небензодіазепінові на постійній основі
c. Антидепресанти, до 14-ти днів
d. Седативні на ніч щоденно
*e. Снодійні, переважно небензодіазепінові, коротким курсом

111. Визначте психогенно зумовлений субдепресивний розлад тривалістю 2 роки і більше, симптомами якого є: переважно сумний настрій, адинамія та астено-вегетативні прояви.
a. Ларвована депресія
*b. Дистимія
c. Смуток породіллі
d. Рекурентна депресія
e. Реактивна депресія

112. Пацієнтка віком 26 років знаходиться на лікуванні в стаціонарі психоневрологічного відділення у зв'язку з тривожним станом. Медичний персонал відділення помітив, що пацієнтка не виконує повноцінно умови лікування, під подушкою та матрацом знаходять наполовину пусті та повні ампули з інсуліном, які пацієнтка мала ввести відповідно до лікування первинного діагнозу "Цукровий діабет І-го типу". Укажіть попередній клінічний діагноз.
a. Нервова анорексія
*b. Діабулімія
c. Орторексія
d. Нервова булімія
e. Дранкорексія

113. Для якого синдрому характерна наявність несистематизованих маревних ідей різного змісту в поєднанні з галюцинаціями, псевдогалюцинаціями?
a. Кандинського-Клерамбо
b. Паранояльного
c. Соматичного
*d. Параноїдного
e. Парафренного

114. Укажіть імовірні зміни в лабораторних показниках крові пацієнта з синдромом емоційного вигорання.
a. Підвищення рівня кортизолу
b. Зниження рівня серотоніну
c. Підвищення рівня дофаміну
*d. Зниження рівня кортизолу
e. Підвищення рівня адреналіну

115. Укажіть засновника нейролінгвістичного програмування (НЛП).
a. Ф. Перлз
b. З. Фройд
c. В. Сатир
d. К. Роджерс
*e. Р. Бендлер

116. На початку проведення обстеження лікар вибирає стиль спілкування зі своїм пацієнтом на основі його особистісних характеристик. Який стиль спілкування серед нижченаведених не рекомендовано використовувати у медичній практиці?
a. Ритуальний
b. Ліберальний
c. Демократичний
*d. Маніпулятивний
e. Авторитарний

117. Укажіть симптом, що характеризується утрудненням або нездатністю людини точно оцінити чи описати власні почуття та здатністю відрізняти емоційні стани від тілесних відчуттів за P. Sifneos.
a. Абулія
b. Апатія
*c. Алекситимія
d. Гіпобулія
e. Ангедонія

118. Робота медичного працівника, як правило, емоційно насичена та призводить до розвитку синдрому вигорання. Укажіть, що розуміють під "емоційним виснаженням" у контексті цього синдрому.
a. Негативне ставлення працівника до колег по роботі
b. Розчарування результатами власної роботи
c. Зниження емоційного тонусу
d. Зникнення емоційності
*e. Вичерпаність емоційних та фізичних ресурсів

119. Для якого захворювання характерний такий психопатологічний симптом, як псевдогалюцинації?
a. Інтоксикаційного психозу
b. Реактивного психозу
c. Інфекційного психозу
*d. Шизофренії
e. Невротичного розладу

120. Пацієнтка віком 58 років хворіє на ішемічну хворобу серця та цукровий діабет 2-го типу. У пацієнтки спостерігається надлишкова маса тіла, курить, працює бухгалтером, зарплата маленька, але допомагає матеріально дорослим дітям. Практично не відпочиває. Скаржиться на періодичний головний біль, поганий сон, дратівливість, слабкість. До лікування ставиться скептично. Оберіть метод та мету втручання на першому етапі.
*a. Мотиваційне інтерв’ю для формування ефективної прихильності
b. Сімейна терапія для перерозподілу навантаження
c. Аутотренінг для профілактики психічних розладів
d. Когнітивно-поведінкова терапія для змін способу життя
e. М’язова релаксація для зменшення дратівливості

121. Який напрям психотерапії описує принцип "тут і зараз"?
*a. Гештальт-терапія
b. Арт-терапія
c. Психоаналіз
d. Кататимно-імагінативна психотерапія
e. Психодрама

122. У чоловіка діагностовано обсесивно-компульсивний розлад (ОКР). Пацієнт має високий вихідний рівень тривоги та супутню виражену депресію. Яку первинну тактику лікування потрібно застосувати?
a. Когнітивно-поведінкову психотерапію
b. Тілесно-орієнтовану терапію
c. Фармакотерапія нейролептиками
*d. Фармакотерапію селективними інгібіторами зворотного захоплення серотоніну
e. Гештальт-терапію

123. Укажіть протипоказання до застосування когнітивно-поведінкової психотерапії.
a. Генералізований тривожний розлад
b. Депресивний епізод
c. Шизофренія
*d. Психози в стадії загострення
e. Панічний розлад

124. Після перенесеної психотравми пацієнтку турбує порушення сну, мінливість настрою, прискорене серцебиття, задишка, зниження апетиту, втрата чутливості рук. Об’єктивно спостерігається: егоцентрична, бурхливо виявляє емоції, емоційно лабільна, легко навіювана, схильна до маніпулятивної поведінки. Вкажіть психопатологічний синдром.
*a. Істеричний
b. Депресивний
c. Астенічний
d. Іпохондричний
e. Обсесивно-компульсивний

125. Пацієнт, у якого місяць тому діагностовано загострення епізоду шизофренії та якого шпиталізовано, виписується з відділення. Лікування призвело до значного покращення стану, він почуває себе задовільно, проте дізнався, що під час перебування на стаціонарному лікуванні його було звільнено з роботи, оскільки керівник дізнався про лікування в психіатричному закладі та був переконаний, що його підлеглий буде лякати персонал, клієнтів та провалить справи на роботі. Як можна оцінити переконання начальника пацієнта в розрізі подальшої реабілітації пацієнта?
*a. Стигматизація
b. Насильство
c. -
d. Психо-соціальна підтримка
e. Ефективний менеджмент

126. Пацієнтка скаржиться на ниючий м'язовий біль, нездатність розслабитися, постійне занепокоєння, що триває понад пів року. Стан погіршується через несподівані події, навіть приємні. У цьому разі виникає сухість у роті, прискорене серцебиття, пітливість. Установіть найімовірніший діагноз.
*a. Генералізований тривожний розлад
b. Панічний розлад
c. Специфічна фобія
d. Гостра реакція на стрес
e. Посттравматичний стресовий розлад

127. Які чинники зменшують вплив травматичної події на людину?
*a. Активна поведінка
b. Пасивність у прийнятті рішень
c. Фізична перевтома
d. Сприйняття того, що сталося, як несправедливості
e. Відсутність соціальної підтримки

128. Який метод психотерапії використовується для когнітивної реструктуризації сенсу та інтеграції травматичного досвіду в минуле з формуванням відчуття контролю над травмою?
a. Розповідна експозиційна терапія
*b. Коротка еклектична психотерапія
c. Когнітивно-реконструктивна пролонгована експозиція
d. Наративна експозиційна терапія
e. Травма-фокусована психотерапія

129. На якій стадії психосексуального розвитку людини, згідно з психоаналітичною теорією З.Фройда, формується Супер-Его?
*a. Фалічній
b. Анальній
c. Оральній
d. Латентній
e. Генітальній

130. Пацієнт віком 28 років, звернувся на консультацію, із висловленням агресивних тенденцій до свого партнера. Під час бесіди чоловік приглядається до погляду лікаря, на запитання уточнювального характеру відповідає: "Саме так, тільки такі ж розумні люди, як ми з Вами, можуть зрозуміти один одного". Принижує партнера, ставлячи його на друге місце, підносячи власну персону. Не сприймає критику, постійно очікує схвалення дій та думок. Який розлад особистості спостерігається у пацієнта?
a. Шизоїдний
b. Дисоціальний
c. Тривожний
*d. Нарцисичний
e. Емоційно-нестабільний

131. Пацієнтка віком 20 років скаржиться на підвищений рівень тривожності, порушення сну у вигляді безсоння, неможливість нормально поїсти, відчуття стороннього тіла в горлі. Два дні тому в сусідній будинок влучила блискавка, ніхто не постраждав, однак картина тодішньої ситуації не може "вийти з голови". Укажіть провідний регістр-синдром.
a. Афективно-ендогенний
b. Особистісно-аномальний
c. Шизофренічний
*d. Психогенно-невротичний
e. Психогенно-психотичний

132. Укажіть, до якої складової частини профілактики професійного вигорання належить твердження: "Використання методів медитації, візуалізації (з використанням образів улюбленого куточка природи)".
a. Психологічної
b. Соціальної
c. Медичної
d. Біологічної
*e. Духовної

133. Через який час після перенесеної психотравмуючої події можна застосовувати травмофокусовані інтервенції?
a. Через 48 год після психотравмуючої події
*b. Не раніше ніж через 2 тижні після психотравмуючої події
c. У перші години після психотравмуючої події
d. Через 24 год після психотравмуючої події
e. Не раніше ніж через 2 місяці після психотравмуючої події

134. Укажіть одне із завдань сімейної психотерапії.
a. Сприяння усвідомленню несвідомих тенденцій, потягів і конфліктів
b. Відслідковування автоматичних негативних думок
c. -
*d. Збільшення відкритості комунікації
e. Зцілення від психосоматичних розладів

135. Батьки звернулися на консультацію щодо свого трирічного сина. Під час занять із батьками дитина часто вовтузиться на місці або встає зі стільчика і починає бігати по квартирі, легко відволікається на сторонні предмети чи явища, може не звертати увагу, коли до нього звертаються. У садочку виникають труднощі у комунікації з однолітками, під час розмови може піти, вихователів не слухає, під час "тихої години" не спить, грається і може будити своїх друзів. Укажіть попередній клінічний діагноз.
a. Синдром гіперактивності без дефіциту уваги
*b. Синдром дефіциту уваги з гіперактивністю
c. Синдром дефіциту уваги без гіперактивності
d. Олігофренія
e. Аутизм

136. Який тест із нижченаведених використовується для оцінки симптомів посттравматичного стресу?
a. MADRS
b. GAD-7
*c. PCL-5
d. HADS
e. PHQ-9

137. Якому віку, згідно з психоаналітичною теорією З.Фройда, відповідає латентна стадія психосексуального розвитку людини?
a. 2-3 роки
b. 3-5 років
c. 7-8 років
*d. 5-6 років
e. 1-2 роки

138. Дівчину віком 18 років шпиталізовано до приймального відділення лікарні зі скаргами на запаморочення, головний біль і нудоту під час повітряної тривоги. Пацієнтка тривожна, тремтить, пітніє та важко дихає. В очікуванні лікаря почала скаржитися на відчуття поколювання у пальцях і навколо рота. Яку тактику потрібно використати першочергово?
*a. Застосувати дихальні техніки (подихати в паперовий мішок)
b. Негайно ввести розчин глюкози
c. Зробити скринінг сечі на наркотики
d. Призначити бензодіазепіни
e. Дати кисневу маску

139. Який розділ загальної профілактики займається розробленням і впровадженням у практику заходів щодо запобігання психічним захворюванням, їх хронізації та заходів із реабілітації психічно хворих?
a. Психогігієна
b. Психіатрія
c. Психологічне консультування
d. Психотерапія
*e. Психопрофілактика

140. Яка з нижченаведених шкал на визначення симптомів депресії заповнюється фахівцем, що має спеціальну підготовку в галузі психічного здоров'я?
*a. Шкала Монтгомері-Асберга
b. HADS
c. PDQ-5
d. PHQ-9
e. Шкала А.Бека

141. До лікаря-психолога був направлений пацієнт для діагностики психопатологічних станів, психологічних феноменів та індивідуальних особливостей. Який метод отримання інформації про індивідуальні медико-психологічні якості особистості найдоцільніше використати у цьому разі?
a. Проєктивні методики
b. Огляд
c. Діагностичні тестові методи
*d. Клінічне інтерв'ю
e. Скринінгові методики

142. Яка діагностична шкала є скрінінговою для генералізованого тривожного розладу?
a. Госпітальна шкала тривоги і депресії HADS
b. Шкала тривоги Кові
*c. Шкала тривоги GAD-7
d. Шкала особистісної та реактивної тривожності Спілбергера-Ханіна
e. Шкала тривоги Гамільтона HAM-A

143. Яка група препаратів буде найбільш доцільною для медикаментозного лікування посттравматичного стресового розладу?
a. Психостимулятори
*b. Антидепресанти
c. Седативні засоби
d. Нейролептики
e. Транквілізатори

144. Укажіть форму психічного розладу, що проявляється у сутінковому затьмаренні свідомості, зовні впорядкованій поведінці та автоматичному здійсненні різних дій із подальшою амнезією.
a. Аменція
b. Пасивний негативізм
c. Автоматичне підкорення
d. Обнубуляція
*e. Транс

145. Що насамперед передбачає медико-психологічний супровід пацієнта з тяжкою деменцією?
a. Психологічну підтримку та психоосвіту пацієнта
b. Когнітивний тренінг для пацієнта
c. Сімейну психотерапію (пацієнт та доглядальник)
*d. Психологічну підтримку та психоосвіту доглядальника
e. Тренінг соціальних навичок для пацієнта

146. До якого рівня психологічної допомоги на етапі комплексного реагування після гострої фази надзвичайної ситуації належить соціально-психологічний супровід?
a. Четвертого
b. П’ятого
c. Першого
d. Третього
*e. Другого

147. Пацієнта віком 48 років шпиталізовано до психіатричного відділення. На момент обстеження стверджує, що він давно вже помер, його тіло було обезкровлене на патологоанатомічному столі, а зараз це лише лялькова оболонка. Який патологічний стан спостерігається у пацієнта?
a. Парафренний синдром
b. Синдром Капгра
c. Синдром Кандинського-Клерамбо
d. Паранояльний синдром
*e. Синдром Котара

148. Укажіть найчастішу причину деліріозного синдрому (делірію).
a. Істерія
b. Шизофренія
c. Біполярний розлад
d. Епілепсія
*e. Екзогенне ураження головного мозку

149. Укажіть метод психотерапевтичної роботи, у якому учасники групи можуть відображати свої почуття, думки та конфлікти через розіграш сцен або ролей, що моделюють реальні або уявні ситуації.
a. Раціонально-емотивна терапія
*b. Психодрама
c. Транзактний аналіз
d. Екзистенційно-гуманістична психотерапія
e. Символдрама

150. Оберіть шкалу, яку використовують для оцінки генералізованого тривожного розладу.
*a. Пенсільванський опитувальник занепокоєння
b. Опитувальник страху Метьюза та Маркса
c. SPIN
d. SIAS
e. Шкала соціальної тривоги Лібовіца

