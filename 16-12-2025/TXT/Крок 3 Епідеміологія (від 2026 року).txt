1. Яким є повний перелік способів гігієни рук?
a. Санітарна обробка, хірургічна обробка, миття з милом
b. Гігієнічна обробка, санітарна обробка, профілактична обробка
*c. Миття з милом, гігієнічна обробка, хірургічна обробка
d. Миття з милом, санітарна обробка, гігієнічна обробка
e. Профілактична обробка, гігієнічна обробка, хірургічна обробка

2. Після відпадання кліща на місці його присмоктування можна спостерігати первинний афект у вигляді запального, болючого під час пальпації інфільтрату діаметром до 3-5 мм з некротичною кірочкою в центрі, який зберігається протягом 2-3 тижнів. У багатьох випадках довкола первинного афекту виникає кільцевидна або суцільна еритема. Вкажіть захворювання, яке має вищевказану ознаку першої стадії.
a. Кліщовий енцефаліт
b. Туляремія
*c. Лайм-бореліоз
d. Крим-Конго геморагічна гарячка
e. Геморагічна гарячка з нирковим синдромом

3. Яким типом вакцини здійснюється щеплення проти кору?
a. Субодиничною
b. Спліт-вакциною
*c. Живою атенуйованою
d. Інактивованою
e. м-РНК

4. П'ятирічна дитина, яка не була щеплена проти кору через абсолютні протипоказання, захворіла на кір. У родині також є семимісячна дитина. Які заходи треба вжити для попередження захворювання на кір у семимісячної дитини?
a. Увести протикоровий імуноглобулін
b. -
*c. Провести щеплення проти кору
d. Застосувати бактеріофаг
e. Застосувати противірусні препарати

5. Укажіть першочергове завдання біологічної розвідки при отриманні інформації про застосування супротивником біологічних бойових рецептур у зоні ведення бойових дій.
a. Оцінювання активності природних осередків
b. Вивчення інфекційної захворюваності населення
c. Оцінювання епізоотій серед домашніх тварин
d. Виявлення епізоотії серед диких тварин
*e. Негайне оповіщення військ щодо факту застосування біологічної зброї

6. Який метод доцільно застосувати для контролю конфаундінгу на етапі аналізу даних?
a. Рестрикція
b. Підбір контролів
c. -
d. Рандомізація
*e. Стратифікація

7. Під час виявлення лабораторно підтверджених випадків захворювання кором та появи висипання в осіб, які контактували з хворим у проміжках між 7 та 18 днями, реєструють спалах кору. За якої мінімальної кількості хворих реєструють спалах кору?
a. 5 випадків
b. 3 випадки
c. 4 випадки
*d. 2 випадки
e. 6 випадків

8. У 1941 р. під час японсько-китайської війни на місто Чанде та його околиці з літака були скинуті заражені збудником чуми блохи та зерно - приманка для щурів, внаслідок чого спалахнула епідемія. За чотири місяці загинуло майже 8 тис. мешканців Чанде. Який спосіб застосування біологічної зброї був використаний?
a. Використання приманок
*b. Використання переносників
c. Аерозольний
d. Диверсійний
e. Застосування літаків

9. У селищі, в якому мешкає 1300 осіб, зареєстровано 7 випадків холери серед мешканців двох сусідніх приватних будинків. Мешканці користуються водою з одного колодязя та окремими вигрібними ямами. У селищі немає централізованого водопроводу та каналізації. Оцініть епідемічну ситуацію в селищі.
a. Нестійка
b. -
c. Благополучна
*d. Надзвичайна
e. Неблагополучна

10. У країні зареєстровано випадок поліомієліту, викликаного диким штамом 1 типу. У які терміни Національні органи охорони здоров'я мають повідомити ВООЗ?
a. 12 годин
b. 36 годин
c. 72 годин
d. 48 годин
*e. 24 годин

11. У результаті запровадження заходів щодо стримування пандемії COVID-19 базове репродукційне число (R0) дорівнювало R0<1. Визначте можливість поширення інфекційної хвороби серед популяції.
a. Інфекція зможе поширитися серед популяції
*b. Інфекція згасне в довгостроковому періоді
c. Епідемічний процес не розвивається
d. Стабільна тенденція
e. Контроль захворюваності стає складнішим

12. За результатами оперативної оцінки епідемічної ситуації щодо поширення COVID-19 в регіоні встановлено перевищення чотирьох із шести індикаторних показників на поточному тижні. Який рівень епідемічної небезпеки поширення COVID-19 треба встановити у цьому регіоні?
a. Блакитний
b. Помаранчевий
c. Жовтий
*d. Червоний
e. Зелений

13. Укажіть інфекційне захворювання, що має високий ризик виникнення у військовослужбовців у разі отримання ними мінно-вибухової травми під час ведення бойових дій.
*a. Газова гангрена
b. Черевний тиф
c. Дифтерія
d. Шигельоз
e. Чума

14. Який збудник за класифікацією біологічних агентів належить до групи 3?
a. Bordetella pertussis
b. Influenza viruses types A, B and C
c. Clostridium botulinum
d. Corynebacterium diphtheriae
*e. Bacillus anthracis

15. Які інформаційні джерела мають найвищу інформаційну цінність з урахуванням рівня доказовості?
a. Оглядова стаття та мета-аналіз
*b. Мета-аналіз та систематичний огляд
c. Оригінальна стаття з результатами кореляційного дослідження та систематичний огляд
d. Оглядова стаття та систематичний огляд
e. Мета-аналіз та оригінальна стаття з результатами кореляційного дослідження

16. У процесі трудової діяльності працівники можуть зазнати впливу біологічних агентів кількох груп. Що потрібно враховувати під час визначення рівня небезпеки в такому випадку?
a. Комбіновану дію біологічного чинника з хімічними речовинами
b. Стан здоров'я потерпілого на момент звернення, а саме наявність хронічної патології
c. Дію найбільш патогенної групи речовин
*d. Комплексну дію всіх наявних небезпечних біологічних агентів
e. Час, протягом якого діяли біологічні агенти

17. Відомо, що тривалість катетеризації сечового міхура впливає на частоту інфекційних ускладнень. Який показник доцільно застосувати для порівняння катетер-асоційованих інфекцій сечовивідних шляхів серед пацієнтів двох лікарень?
a. Моментний преваленс
b. Інцидентність
c. Превалентність
d. Кумулятивний інциденс
*e. Щільність інцидентності

18. Багаторічними дослідженнями в Україні встановлена наявність активних природних вогнищ багатьох інфекцій, що передаються кліщами, на території яких щорічно реєструються поодинокі випадки чи спалахи захворювань людей. Який із нижченаведених рикетсиозів є ендемічним для України?
a. Кліщовий пароксизмальний рикетсіоз
b. Австралійський кліщовий рикетсіоз
*c. Марсельська гарячка
d. Плямиста гарячка скелястих гір
e. Кліщова гарячка тихоокеанського узбережжя

19. На достовірність отриманих результатів при проведенні клінічних випробувань впливає знання учасниками експерименту виду отриманого лікування. Який спосіб (метод) розподілу пацієнтів по групах підвищить достовірність результатів?
*a. Рандомізація
b. Одномоментний
c. Гніздовий
d. Когортний
e. Експериментальний

20. Під час професійної діяльності медичному працівнику потрапив біологічний матеріал (кров) від ВІЛ-інфікованого пацієнта на пошкоджені шкірні покриви, очі та слизову оболонку. Укажіть термін проведення екстреної постконтактної профілактики для медичного працівника.
a. Не пізніше 48 годин з моменту аварії
b. Не пізніше 12 годин з моменту аварії
*c. Не пізніше 72 годин з моменту аварії
d. Не пізніше 36 годин з моменту аварії
e. Не пізніше 24 годин з моменту аварії

21. У дитини спостерігаються гарячка, макулопапульозний висип на шкірі, кон'юнктивіт. З анамнезу відомо, що вона 10 днів тому контактувала з дитиною, у якої лабораторно підтверджено діагноз: кір. Вкажіть клас захисту респіраторy, що потрібно одягти сімейному лікарю під час надання медичної допомоги цій дитині.
a. -
*b. FFP3
c. N95
d. FFP2
e. FFP1

22. Після перенесеного захворювання на кашлюк реконвалесценти допускаються в колектив після клінічного одужання та через певний період часу від початку захворювання. Скільки днів триває цей період?
a. 10 днів
*b. 25 днів
c. 21 день
d. 14 днів
e. 7 днів

23. Чисельник - число дітей з синдромом Дауна станом на 1 липня, знаменник - загальне число дітей станом на 1 липня. Який показник можна розрахувати за цими даними?
a. Коефіцієнт навальності
b. Кумулятивний інциденс
c. Щільність інциденсу
*d. Моментний преваленс
e. Періодний преваленс

24. У чому полягає цінність короткострокового прогнозу захворюваності?
a. Необхідний для складання цільових програм зниження захворюваності
b. Дає можливість визначення термінів загострення епідемічної ситуації за кілька років
c. Дає можливість ретроспективно оцінити фактори ризику захворюваності
*d. Убезпечує підставу для оперативного проведення протиепідемічних та профілактичних заходів
e. Інформаційно забезпечує планування організації виробництва вакцин та лікарських препаратів

25. У районі тимчасового розташування військової частини виявлено підозрілий аерозольний викид, незвичний запах і залишки невідомої порошкоподібної речовини. Експрес-методом виявлено антиген Bacillus anthracis. У військовослужбовців симптоми відсутні, але усі зазнали потенційного ризику зараження. Укажіть первинні протиепідемічні заходи щодо особового складу військової частини.
a. Ізоляція військовослужбовців на 7 днів
b. Передислокація із зони біологічного зараження
c. Вакцинація проти сибірки
*d. Постконтактна антибіотикопрофілактика
e. Дезінфекція території хімічними засобами

26. Які з нижченаведених заходів є найефективнішими для досягнення довгострокових результатів у профілактиці та контролі холери відповідно до Глобальної стратегії ВООЗ з боротьби з холерою "Ліквідація холери: дорожня карта до 2030 року", яка спрямована на скорочення смертності на 90%?
a. Створення адекватної медичної мережі та матеріального забезпечення центрів лікування холери
*b. Впровадження інтегрованих заходів у таких секторах: WASH, спостереження та звітність, ОВХ, зміцнення системи охорони здоров'я, залучення громади
c. Використання оральної вакцини проти холери (ОВХ) разом із заходами WASH
d. Масова вакцинація ОВХ
e. Залучення до розробки Національних планів боротьби з холерою Глобальної робочої групи з боротьби з холерою (GTFCC)

27. За допомогою якого прийому епідеміологічного методу формуються первинні (робочі) гіпотези про чинники ризику?
*a. Описово-оціночного
b. "Випадку-контролю"
c. Прогностичного
d. Експериментального
e. Когортного

28. Яка обробка рук проводиться після контакту зі слизовими оболонками і секретами організму?
*a. Гігієнічна
b. Профілактична
c. Санітарна
d. Хірургічна
e. Миття з милом

29. Дослідники визначали поширеність цукрового діабету в осіб похилого віку у виборці із 5000 пенсіонерів із грудня 2021 року по листопад 2022 року. Під час дослідження використано анкету, яку дослідники пропонували самостійно заповнити потенційним респондентам. Укажіть дизайн проведеного дослідження.
a. Неконтрольований експеримент
*b. Крос-секційне дослідження
c. Когортне дослідження
d. Дослідження "випадок-контроль"
e. Екологічне дослідження

30. За наявності ефективної системи епідеміологічного нагляду за кором може буде встановлена елімінація ендемічного поширення цієї інфекції. Вкажіть мінімальний період часу, протягом якого має бути відсутньою циркуляція вірусу кору на території країни?
a. 24 місяці
b. 18 місяців
c. 36 місяців
*d. 12 місяців
e. 6 місяців

31. Епідеміолог обласного центру контролю та профілактики хвороб збирає дані від закладів охорони здоров'я щодо кількості пацієнтів (із індивідуальними даними), яким вперше встановлено діагноз туберкульоз у поточному році серед внутрішньопереміщених осіб. Визначте рівень епідеміологічного нагляду та моніторингу.
a. -
b. Національний
c. Місцевий
d. Міжнародний
*e. Регіональний

32. За допомогою якого прийому дослідження визначається потенційна (максимально можлива) ефективність профілактичного засобу (заходу)?
*a. Експериментального контрольованого
b. Дескриптивного статистичного
c. Прогностичного математичного
d. Експериментального неконтрольованого
e. Аналітичного статистичного

33. У військовій частині та місці її дислокації запроваджено карантин у зв'язку зі стрімким зростанням серед особового складу інфекційної захворюваності на гострі кишкові інфекції, зокрема на холеру, що унеможливлює виконання ними бойових завдань. Групові захворювання на холеру реєструються також серед цивільного населення. За даними біологічної розвідки супротивник використав біологічну зброю. Визначте, який епідемічний стан виник у військовій частині та місці її дислокації.
a. Стійкий неблагополучний
b. Неблагополучний
*c. Надзвичайний
d. Нестійкий
e. Благополучний

34. Під час проведення епідеміологічного дослідження були визначені параметри малої вибірки. Для визначення точності та надійності оцінки використано довірчий інтервал. Що таке довірчий інтервал в біостатистиці?
a. Фактори, що впливають на здоров’я людини
b. Інтервал значень, який описує залежність між двома змінними
c. Інтервал значень, що відповідає здоровому стану людини
*d. Інтервал значень, що містить оцінки параметра з заданою ймовірністю
e. Інтервал між найменшим і найбільшим значенням параметру

35. Наказом у закладі охорони здоров'я затверджено інструменти для перевірки теоретичних знань та практичних навичок із гігієни рук персоналу з планом навчання та перевірок у структурних підрозділах закладу. Який рівень інфекційного контролю впроваджений у цьому закладі охорони здоров'я?
a. Екстрений
b. Інженерний
c. Індивідуальний
*d. Адміністративний
e. -

36. Визначте групу підвищеного ризику захворювання на кашлюк за віком.
*a. Діти першого року життя
b. Діти віком 4-6 років
c. Дорослі
d. Діти шкільного віку
e. Діти віком 2-3 роки

37. Укажіть ендемічне для України особливо-небезпечне інфекційне захворювання, що становить біологічну загрозу для території та населення із нижченаведених.
a. Кір
b. Черевний тиф
c. Вітряна віспа
*d. Холера
e. Дифтерія

38. Яка частота НППІ вважається нечастою?
a. <1/10000 (менше 0,01%)
b. >1/10 (більше 10%)
*c. >1/1000 та <1/100 (менше 0,1% до 1%)
d. >1/10000 та <1/1000 (менше 0,01% до 0,1%)
e. >1/100 та <1/10 (від 1 до 10%)

39. Визначте значення атрибутивного ризику, якщо за результатами когортного дослідження виявлено, що ризики виникнення захворювання Х в експонованій та неекспонованій групі однакові.
*a. 0
b. 0,5
c. 1
d. 1,5
e. -1

40. Вкажіть вимоги до санітарно-епідеміологічної розвідки, що здійснюють при передислокації військового підрозділу з тилових районів у зону ведення бойових дій.
a. Достовірність, скорочення обсягів для прискорення виконання
*b. Достовірність, своєчасність, безперервність
c. Достовірність, відтермінованість за несприятливих обставин
d. Достовірність, допустимість заміни ключових об'єктів вивчення
e. Достовірність, допустимість зміни запланованого маршруту

41. Визначте переваги когортного епідеміологічного дослідження у порівнянні з дослідженням "випадок-контроль".
a. Можливість встановлення причинно-наслідкового зв'язку від результату до причини
b. Відносно невеликі витрати на дослідження
c. Можливість вивчати причини хвороб, що рідко трапляються
*d. Можливість вивчати причини, що рідко трапляються
e. Відносно невеликий час проведення дослідження

42. Встановлено, що захворюваність на виразкову хворобу у курців становить 25,44^0/_00, некурців - 10,07^0/_00. Ризик захворюваності на виразкову хворобу серед курців становить 15,37 на 1000 курців. Який ризик було визначено?
*a. Абсолютний (додатковий) ризик
b. Різниця ризиків (атрибутивний ризик)
c. Частка (%) додаткового популяційного ризику
d. Співвідношення шансів
e. Відношення ризиків (відносний ризик)

43. Який момент динаміки захворюваності дозволяє визначити епідемічний поріг захворюваності?
a. Завершення епідемічного підйому
b. -
c. Пік епідемічного підйому
*d. Початок епідемічного підйому
e. Спад епідемічного підйому

44. З метою формування програм серед споживачів ін'єкційних наркотиків було проведено дослідження, в якому виявили, що клієнти програм зменшення шкоди у разі появи проблем звертаються до аптек частіше, ніж до лікарів. Тому, аптека була визнана безпечним та найбільш зручним місцем для отримання шприців. Яке дослідження було проведено?
a. Епідеміологічна діагностика
b. Епідеміологічний аналіз
c. Експериментальне
*d. Моніторинг та оцінка
e. Епідеміологічний нагляд

45. Укажіть вид епідеміологічного дослідження за характером відношення дослідника до досліджуваного явища.
a. Аналітичний когортний
*b. Експериментальний (інтервенційний)
c. Ретроспективний
d. Прогностичний
e. Евристичний

46. В яких випадках доцільно використовувати абсолютні показники?
a. У разі порівняння захворюваності на кір у довакцинальний та післявакцинальний періоди
b. Під час опису основних причин смертності в світі
c. Під час опису основних причин смертності в Україні
d. У разі порівняння захворюваності населення двох міст
*e. Під час опису спалахів інфекційних хвороб

47. Який критерій причинності Бредфорда–Гілла характеризує таке твердження: "асоціація стабільна у разі відтворення результатів досліджень іншими дослідниками"?
*a. Стійкість
b. Залежність доза-ефект
c. Специфічність
d. Зворотність
e. Біологічна правдоподібність

48. У селищі зареєстровано випадок черевного тифу у фермера. Чоловіка шпиталізовано до інфекційного стаціонару, визначено межі осередку, проведено заключну дезінфекцію в осередку захворювання, визначено коло контактних осіб. На який термін встановлюється медичне спостереження за контактними особами в цьому разі?
a. 10 днів
b. 17 днів
c. 14 днів
d. 7 днів
*e. 21 день

49. За даними Центру громадського здоров'я з 2015 року в Україні у чотирьох дітей на Закарпатті та 15 дітей на Рівненщині, між якими був контакт, виявлено вакциноспоріднений поліовірус типу 2, що раніше виділявся в деяких країнах Середньої Азії. Що таке вакциноспоріднений поліовірус (CVPV)?
a. "Дикий" поліовірус, який підвищив свою вірулентність у процесі циркуляції
b. Вакцинний поліовірус, ізольований з об'єктів довкілля
c. Авірулентний вірус поліомієліту
d. "Дикий" поліовірус, який ослабив свою вірулентність у процесі циркуляції
*e. Вірус, який походить від вакцинного, але в процесі циркуляції набув нейровірулентних властивостей

50. В Україні здійснюється епідеміологічний нагляд за вірусним гепатитом А, при якому працівники системи громадського здоров'я отримують необхідну інформацію від мережі епідеміологічного нагляду на регулярній основі у вигляді затверджених звітів/повідомлень. Який це вид епідеміологічного нагляду?
a. Синдромний
b. Мінімальний
c. Активний
*d. Пасивний
e. Дозорний

51. Як називається сукупність, що складається з відносно однорідних елементів, об'єднаних настанням певної ознаки?
a. Класом
b. Вибіркою
c. -
*d. Когортою
e. Групою

52. До закладу охорони здоров'я доставлено 550 доз п'ятивалентної АКДПA-ГепВ-Hib вакцини. Під час прийому вакцини виявлено активацію індикатору заморожування (на екрані індикатору з’явилася позначка Х). Яка подальша тактика відносно цієї вакцини?
a. Повернути вакцину до підприємства-виробника вакцини
b. Повернути вакцину до регіонального оптового складу зберігання вакцин
*c. Провести тест на струшування
d. Утилізувати всі дози вакцини
e. Проводити вакцинацію цією вакциною

53. Від чого залежить механізм передачі збудника інфекційного захворювання?
*a. Первинної локалізації збудника у людини
b. Вірулентності збудника
c. Стійкості збудника у зовнішньому середовищі
d. Виду збудника
e. Тяжкості перебігу захворювання

54. Що означає індекс сезонності річної динаміки захворюваності при наявності її регулярного (щорічного) сезонного підйому?
a. Частку хворих, обумовлену дією сезонних чинників
b. Частку хворих за час сезонного підйому від їх річної (загальної) кількості
c. Частку хворих, обумовлену дією постійних (цілорічних) чинників
d. Частку хворих, обумовлену дією випадкових (спалахових) чинників
*e. Співвідношення кількості хворих за час сезонного підйому та їх міжсезонної кількості

55. Чи потрібно проводити протиепідемічні заходи серед контактних осіб пацієнта, хворого на малярію, що повернувся після відрядження з ендемічної країни?
a. Потрібно, тому що є переносник інфекції
b. -
*c. Не потрібно, тому що відсутній переносник інфекції
d. Потрібно, бо реконвалесцент виділяє збудника
e. Не потрібно, бо протиепідемічні заходи у цьому разі неефективні

56. В роботі епідеміолога використовується систематичний та безперервно діючий збір, облік, складання та аналіз, тлумачення, поширення даних медико-санітарного призначення, епідемічного благополуччя населення і показників середовища життєдіяльності для оцінки і прийняття необхідних відповідних заходів в сфері громадського здоров’я. Як називається така система?
a. Моніторинг
b. Епідеміологічне обстеження
*c. Епідеміологічний нагляд
d. Епідеміологічний аналіз
e. Оцінка

57. Яка державна установа має повноваження щодо встановлення та припинення карантину у разі виникнення випадку карантинної інфекції?
a. -
*b. Кабінет Міністрів України
c. Президент України
d. Верховна Рада України
e. Рада національної безпеки і оборони

58. Студент захворів на менінгококову інфекцію. Діагноз встановлено за клінічними та бактеріологічними даними, пацієнта шпиталізовано. У сім'ї крім нього ще двоє дорослих: мати та батько. Сім'я мешкає у трикімнатній квартирі в будинку з усіма зручностями. Які заходи щодо контактних осіб треба провести?
a. Диспансерний нагляд
b. Ізоляція
c. Шпиталізація
d. Карантин
*e. Медичний нагляд

59. За даними Всесвітньої організації охорони здоров'я, за останні 20 років люди найчастіше помирають від неінфекційних захворювань: серцево-судинних захворювань, діабету та раку. Які з факторів ризику смертності складають найбільшу частку?
a. Поведінкові
*b. Метаболічні
c. Соціальні
d. Професійні
e. Навколишнього середовища

60. Чоловіки хворіють на рак шлунка у два рази частіше, ніж жінки. Яку роль відіграє стать у виникненні та розвитку цієї патології?
a. Уповільнює розвиток хвороби
b. Прискорює розвиток хвороби
c. Не сприяє захворюванню
d. Посилює розвиток хвороби
*e. Сприяє захворюванню

61. Під час збору анамнезу та огляду дитини перед щепленням проти поліомієліту з'ясувалося, що батько дитини ВІЛ-інфікований. Дитина, яка підлягає щепленню, здорова. Вкажіть особливості щеплення проти поліомієліту цієї дитини?
a. Проводити щеплення проти поліомієліту не можна, у зв'язку з ризиком розвитку у дитини вакцин-асоційованого поліомієліту
b. Провести щеплення у віці 2, 4, 6, 18 місяців, 6 та 14 років оральною поліомієлітною вакциною
*c. Провести щеплення у віці 2, 4, 6, 18 місяців, 6 та 14 років інактивованою поліомієлітною вакциною
d. Провести щеплення у віці 2 та 4 місяці оральною поліомієлітною вакциною, а у віці 6 та 18 місяців, 6 та 14 років інактивованою поліомієлітною вакциною
e. Провести щеплення у віці 2 та 4 місяці інактивованою поліомієлітною вакциною, а у 6 та 18 місяців, 6 та 14 років оральною поліомієлітною вакциною

62. Цільова група немовлят, що доживають до року - 4680 дітей, цільовий показник охоплення трьома дозами пентавалентної вакцини - 95%. Обчисліть річний цільовий показник для вакцинації трьома дозами.
a. 4680
b. 3978
*c. 4446
d. 4212
e. 3744

63. Проти яких інфекційних хвороб проводяться щеплення дітям у віці 2 місяці згідно чинного календаря профілактичних щеплень в Україні?
*a. Гепатиту В (2 дози), туберкульозу (1 доза), дифтерії, кашлюка, правця (1 доза), поліомієліту (1 доза), гемофільної інфекції (1 доза)
b. Гепатиту В (2 дози), туберкульозу (1 доза), дифтерії, правця (1 доза), поліомієліту (2 дози), гемофільної інфекції (2 дози)
c. Гепатиту В (2 дози), туберкульозу (1 доза), дифтерії, кашлюка, правця (1 доза), поліомієліту (2 дози), гемофільної інфекції (2 дози)
d. Гепатиту В (2 дози), туберкульозу (1 доза), дифтерії, правця (1 доза), поліомієліту (1 доза), гемофільної інфекції (2 дози)
e. Гепатиту В (2 дози), туберкульозу (1 доза), дифтерії, кашлюка, правця (1 доза), поліомієліту (2 дози), гемофільної інфекції (1 доза)

64. Група туристів від'їжджає до району, неблагополучного щодо захворюваності на черевний тиф та туляремію. До від'їзду залишається 2 тижні. Вкажіть рекомендації щодо їх імунізації.
a. Щеплення не проводити
b. Заборонити в'їзд до неблагополучної території
c. Провести щеплення з максимально можливим інтервалом 12-13 діб
d. Провести щеплення проти черевного тифу до від'їзду, проти туляремії - через 1-1,5 місяці
*e. Провести щеплення проти двох інфекцій одночасно

65. Яку функцію епідеміологічного нагляду не виконують надавачі вторинної медичної допомоги?
a. Направлення пацієнта на лабораторне обстеження та шпиталізацію
*b. Оцінку ризиків для громадського здоров'я
c. Встановлення можливих причин виникнення інфекційної хвороби
d. Встановлення переліку осіб, що контактували з пацієнтом
e. Збір епідеміологічного анамнезу

66. Передавання цього захворювання від людини до людини може відбуватися різними шляхами: контактним, повітряно-краплинним та статевим. Яке особливо-небезпечне інфекційне захворювання відноситься до групи екзотичних для України?
a. Краснуха
b. Менінгококова інфекція
c. Кашлюк
*d. Гарячка Марбург
e. Черевний тиф

67. Що з нижченаведеного відноситься до абсолютного протипоказання до вакцинації?
a. -
b. Протипоказання, які безпосередньо наявні тільки в період вирішення питання щодо щеплення
*c. Стан, за якого існує чітко визначена ймовірність виникнення серйозної побічної реакції на введену вакцину, а ризики від проведення вакцинації значно перевищують її переваги
d. Протипоказання до щеплень, що мають постійний пожиттєвий характер та ймовірно залишаться впродовж життя
e. Ситуація, за якої остаточне рішення щодо щеплення ухвалюється лікарем з урахуванням переваг над ризиками від проведення чи не проведення щеплення

68. Укажіть основний критерій, який свідчить про ліквідацію осередку інфекційного захворювання.
*a. Відсутність нових випадків цієї інфекції серед контактних осіб впродовж максимального інкубаційного періоду після ізоляції хворого та проведення в осередку заключної дезінфекції
b. Одужання інфекційного хворого та проведення заключної дезінфекції в осередку
c. Шпиталізація виявленого хворого в інфекційне відділення
d. Шпиталізація виявленого хворого в інфекційне відділення та проведення заключної дезінфекції в осередку
e. Ізоляція виявленого хворого в інфекційне відділення та проведення заключної дезінфекції в осередку

69. У місті реєструються періодичні підйоми захворюваності на грип. У минулому році практично все населення міста було щеплено проти грипу. Згідно з прогнозом Центру грипу на території України передбачається епідемічний підйом захворюваності на грип. Вкажіть рекомендації щодо профілактичних щеплень проти грипу.
a. Особам, старшим за 60 років, одноразово
b. Особам, які мають в анамнезі хронічні захворювання, одноразово
c. Особам, які не були щеплені в минулому році, одноразово
d. Дорослим та дітям одноразово
*e. Дорослим та дітям вакцинація одноразово, дітям не щепленим раніше - дворазово

70. Оцінка ефективності реалізації закладом охорони здоров'я програми адміністрування антимікробних препаратів обов'язково містить показники розповсюдженості антимікробної резистентності для групи бактерій ESKAPE) Які бактерії входять до групи ESKAPE?
*a. E. faecium VR, S. aureus MR, K. pneumoniae KPC, A. baumannii MDR, P. aeruginosa MDR, Enterobacteriaceae ESBL
b. -
c. E. faecium VR, S. aureus MR, K. pneumoniae KPC, A. baumannii MDR, Р. fluorescens, Enterobacteriaceae ESBL
d. E. faecium VR, S. aureus MR, K. pneumoniae KPC, A. tropicalis, P. aeruginosa MDR, Enterobacteriaceae ESBL
e. E. faecium VR, S. aureus MR, K. pneumoniae KPC, A. baumannii MDR, P. aeruginosa MDR, E. coli

71. Вкажіть кількість ступенів небезпеки біологічних патогенних агентів відповідно до рівня їх інфекційної небезпеки.
*a. 4
b. 2
c. 5
d. 6
e. 3

72. У регіоні N у 2015 році інцидентність на гострі кишкові інфекції перевищила середні багаторічні показники, було зареєстровано 3 спалахи. Оцініть епідемічну ситуацію в регіоні N у 2015 році.
a. Благополучна епідемічна ситуація
*b. Неблагополучна епідемічна ситуація
c. Надзвичайна епідемічна ситуація
d. Нестійка епідемічна ситуація
e. Наданої інформації недостатньо для оцінки епідемічної ситуації

73. Який показник визначає епідеміологічну ефективність вакцинації?
a. Рівень захворюваності щеплених
b. Рівень захворюваності нещеплених
*c. Відношення показника захворюваності серед щеплених до показника захворюваності серед нещеплених
d. Відношення показника захворюваності серед нещеплених до показника захворюваності серед щеплених
e. -

74. Для якого типу спалаху кишкової інфекції характерний "епідемічний хвіст"?
a. -
b. Харчового (з невідомим харчовим продуктом)
c. Контактно-побутового
*d. Водного
e. Молочного

75. За визначеною групою населення, що не хворіє на гіпертонічну хворобу, встановлено п'ятирічне спостереження з метою виявлення нових випадків цієї хвороби під впливом ендо- і екзогенних факторів. Який вид епідеміологічного дослідження використано у цьому випадку?
a. Одномоментне
b. Описове
*c. Проспективне
d. Ретроспективне
e. Експериментальне

76. Яка мета описово-оціночного прийому епідеміологічного дослідження?
a. Доведення (доказ) гіпотез про чинники ризику захворюваності
b. Перевірка первинних (робочих) гіпотез про можливі причини підвищення рівня захворюваності
c. Організація і проведення епідеміологічного експерименту
*d. Формулювання первинних (робочих) гіпотез про можливі причини підвищення рівня захворюваності
e. Математичне моделювання проявів епідемічного процесу

77. Що з нижченаведеного є недоліком дослідження "випадок-контроль"?
a. Дороговартісне
b. -
c. Тривале у виконанні
*d. Не можна отримати інформацію про часовий зв'язок між експозицією та захворюванням
e. Не можна використовувати для вивчення рідкісних захворювань

78. Яку функцію епідеміологічного нагляду не виконують надавачі первинної медичної допомоги?
a. Встановлення переліку осіб, які контактували з пацієнтом
*b. Організацію виконання програм імунізації
c. Збір епідеміологічного анамнезу
d. Направлення пацієнта на лабораторне обстеження та шпиталізацію
e. Встановлення можливих причин виникнення інфекційної хвороби

79. У ЦПКХ надійшла інформація про наміри терористичної організації застосувати навмисне розповсюдження мікробних агентів, що викликають харчові отруєння, з метою створення паніки серед населення. Збудники якого захворювання можуть бути застосовані, якщо відомо, що вони належать до інфекційних агентів біотероризму категорії В?
a. Ротавірусної інфекції
b. Вірусного гепатиту А
c. Ботулізму
*d. Сальмонельозної інфекції
e. Норовірусної інфекції

80. У хірургічному відділенні міської лікарні кільком пацієнтам були проведені оперативні втручання в один період часу із пацієнтом, якому у післяопераційному періоді діагностували: вірусний гепатит В. Укажіть термін медичного спостереження за вказаними пацієнтами?
a. 3 міс
b. 1 міс
*c. 6 міс
d. 9 міс
e. 5 міс

81. Під час дослідження вивчення розвитку раку легень у групі курців та некурців встановлено, що в кожній групі із 1000 курців виникає на 10,6 випадків раку легень більше, ніж в кожній групі із 1000 некурців. Який ризик було визначено?
a. Відношення ризиків (відносний ризик)
b. Співвідношення шансів
c. Додатковий популяційний ризик
d. Частка (%) додаткового популяційного ризику
*e. Різниця ризиків (атрибутивний ризик)

82. У місті проживало 1346 осіб із діагнозом: вірусний гепатит С. Показник ураженості населення склав 38,6 на 100000. Який епідеміологічний показник був розрахований?
a. Періодний преваленс
b. Превалентність
c. Щільність інциденсу
d. Кумулятивний інциденс
*e. Моментний преваленс

83. Який тип змінної використовують для внесення даних про титр протидифтерійних антитіл?
*a. Дискретна
b. Дихотомічна
c. Номінальна
d. Неперервна
e. Порядкова

84. Яка риса притаманна епідемічному процесу інфекцій з трансмісивним механізмом передачі.
a. Переважна захворюваність осіб з закритих колективів
b. Переважна захворюваність дітей до одного року
*c. Сезонність
d. Відсутність сезонності
e. Періодичність (циклічність)

85. Укажіть одну з ознак, що характеризує поточні тенденції смертності в Україні.
a. Серед причин смертності превалюють новоутворення
b. У віковій структурі смертності превалюють діти до року
c. Серед причин смертності превалюють хвороби органів дихання
*d. Смертність серед чоловіків перевищує смертність серед жінок
e. Різниця між смертністю чоловіків та жінок відсутня

86. Яке захворювання з переліку інфекційних хвороб, що підлягають реєстрації, належить до групи В для потреб епідеміологічного нагляду?
a. Гарячка Денге
b. Холера
*c. Гострий та хронічний гепатит В
d. Натуральна віспа
e. Гострий поліомієліт

87. Який із нижченаведених методів епідеміологічних досліджень використано під час вивчення у 2020 році захворюваності на вірусний гепатит В на підставі даних за період 2010–2019 рр.?
a. Проспективний
b. Аналітичний
*c. Ретроспективний
d. Описовий
e. Експериментальний

88. Який мінімальний період мікробіологічного моніторингу результатів посівів первинних зразків із первинних афектів дозволить закладу охорони здоров'я сформувати власну локальну базу чутливості мікроорганізмів до антимікробних препаратів (АМП)?
a. 18 місяців
b. 9 місяців
c. 6 місяців
d. 24 місяці
*e. 12 місяців

89. Вкажіть, які неспецифічні ознаки свідчать про застосування супротивником біологічної зброї у місці дислокації військового підрозділу, що є підтвердженням попередньої інформації про планування використання цієї зброї.
a. Позитивний результат ПЛР
*b. Поява жовтих маслянистих крапель на горизонтальних поверхнях
c. Виявлення антигенів збудника
d. Виділення чистої культури збудника
e. Позитивний результат біологічної проби

90. У таблиці даних надана інформація про стать, вік, національність, вагу, захворілих на гостре кишкове захворювання та ступінь тяжкості захворювання. Укажіть номінальні змінні.
*a. Стать, національність
b. Стать, вік
c. Вік, вага
d. Ступінь тяжкості захворювання
e. -

91. Який статистичний метод обробки даних треба обрати для того, щоб кількісно визначити лінійну залежність, яка може існувати між незалежною змінною Х і залежною змінною Y?
a. -
b. Частотний аналіз
c. Кореляційний аналіз (коефіцієнт кореляції Пірсона)
*d. Лінійний регресійний аналіз
e. Кореляційний аналіз (коефіцієнт рангової кореляції Спірмена)

92. У чому полягає одна з відмінностей між аналітичними прийомами "випадок-контроль" та когортним дослідженням?
*a. У правилах формування досліджуваної та контрольної груп
b. У більшому практичному значенні одного з прийомів дослідження
c. У малій придатності одного з прийомів для визначення причин спалахів інфекцій
d. У непридатності одного з прийомів для вивчення причин виникнення неінфекційних хвороб
e. У тривалості проведення спостереження

93. У 2022 році ВООЗ оголосила про надзвичайну ситуацію в області громадського здоров'я, що має міжнародне значення. Яка інфекційна хвороба стала причиною цієї надзвичайної ситуації?
a. Пташиний грип
b. COVID-19
c. Натуральна віспа
d. Кір
*e. Віспа мавп

94. За якої тривалості динамічного ряду можливий адекватний аналіз багаторічної динаміки захворюваності на інфекційну хворобу з вираженою циклічністю?
a. 10-15 років, якщо вони становлять менше двох повних циклів
b. Не менше 25 років
c. Не менше 20 років
*d. 5-7 років, якщо вони становлять два повних цикли
e. 10-15 років, якщо вони становлять один повний цикл

95. Спостереження за динамікою інциденсу COVID-19 в одному адміністративному районі сприяло визначенню базового репродуктивного числа R0 цієї інфекції - 2. Який популяційний імунний поріг (ПІП) COVID-19 в цьому адміністративному районі?
a. 40%
b. 20%
c. 30%
*d. 50%
e. 10%

96. Мисливець, якого покусав вовк за шию та обличчя, звернувся за медичною допомогою до лікаря-хірурга. Які заходи щодо термінової профілактики сказу потрібно провести в цьому разі?
*a. Уведення антирабічної вакцини та антирабічного імуноглобуліну
b. Уведення антирабічної вакцини
c. -
d. Призначення антибіотиків
e. Уведення антирабічного імуноглобуліну

97. Епідеміологічний аналіз захворюваності в багаторічній динаміці дає змогу зрозуміти характер змін рівня інфекційної захворюваності. Який прийом дає можливість усунути вплив випадкових чинників і точніше представити у вигляді прямої лінії (тенденції) показники динамічного ряду?
a. Регресійно-кореляційні моделі
b. Довгострокового прогнозування
c. Ковзної середньої
*d. Метод найменших квадратів
e. Простих прогнозних моделей

98. Які показники не використовуються для оцінки епідеміологічної ефективності вакцинопрофілактики кору за чотири роки на певній території та розрахунку індексу й коефіцієнту ефективності?
a. Кількість захворілих на кір осіб, які були щеплені проти кору
*b. Кількість щеплених осіб, які мали позитивні імунологічні реакції
c. Кількість захворілих на кір осіб, які не були щеплені проти кору
d. Кількість щеплених проти кору осіб
e. Кількість нещеплених проти кору осіб

99. Для вирішення поставлених перед епідеміологією завдань, як будь-яка наука, вона повинна мати у своєму розпорядженні спеціальні методи дослідження. Які епідеміологічні методи в залежності від цілей дослідження можуть бути?
*a. Емпіричні та експериментальні
b. Експериментальні
c. Описові та аналітичні
d. Контрольовані
e. Емпіричні

100. В якому з нижченаведених випадків буде зростати превалентність захворювання X?
a. Якщо інцидентність захворювання X та кількість випадків смертей від захворювання Х залишається без змін, а кількість випадків одужань від захворювання Х збільшується
b. Якщо інцидентність захворювання X та кількість випадків одужань від захворювання Х залишається без змін, а кількість випадків смертей від захворювання Х збільшується
c. Якщо інцидентність захворювання X, кількість випадків одужань та смертей від захворювання Х залишаються без змін
*d. Якщо інцидентність захворювання X збільшується, а кількість випадків одужань та смертей від захворювання Х залишається без змін
e. Якщо інцидентність захворювання X залишається без змін, а кількість випадків одужань та смертей від захворювання Х збільшуються

101. Укажіть одну з ознак, що характеризує поточні тенденції смертності в світі.
a. Серед причин смертності превалюють інфекційні хвороби
b. Превалювання екзогенних причин смертності
c. Смертність від серцево-судинних хвороб серед жінок перевищує смертність від цих хвороб серед чоловіків
*d. Превалювання ендогенних та квазіендогенних причин смертності
e. Відсутність різниці між смертністю чоловіків та жінок

102. Належне використання засобів індивідуального захисту є частиною індивідуального рівня інфекційного контролю. Вкажіть правильне твердження щодо використання медичних рукавичок.
a. Гігієнічна обробка рук спиртовмісним антисептиком перед вдяганням рукавичок медичних не потрібна
*b. Одна пара рукавичок медичних використовується для одного пацієнта
c. Рукавички медичні потрібно обробляти спиртовмісним антисептиком при використанні для двох та більше пацієнтів
d. Одна пара рукавичок медичних використовується для двох та більше пацієнтів
e. Гігієнічна обробка рук спиртовмісним антисептиком після зняття рукавичок медичних не потрібна

103. Працівник обласного центру громадського здоров'я помітив, що згідно зі звітами закладів охорони здоров’я у конкретному районі у 2018 році не було зареєстровано жодного випадку захворювання на сальмонельоз, хоча впродовж останніх 10 років там щороку реєструвалася спорадична захворюваність на сальмонельоз. Який тип епідеміологічного нагляду сприятиме з'ясуванню причини відсутності випадків сальмонельозу у вищевказаному районі у 2018 році?
a. Дозорний
b. Пасивний
*c. Активний
d. Рутинний
e. Синдромний

104. Укажіть послідовність виконання завдань епідеміологічного нагляду.
a. -
b. Ретроспективний епідеміологічний аналіз, оперативний епідеміологічний аналіз, планування
c. Оперативний епідеміологічний аналіз, ретроспективний епідеміологічний аналіз, планування
*d. Ретроспективний епідеміологічний аналіз, планування, оперативний епідеміологічний аналіз
e. Планування, ретроспективний епідеміологічний аналіз, оперативний епідеміологічний аналіз

105. Які особливі ознаки характерні для епідемій з водним шляхом передачі?
a. -
*b. Каскадність, послідовність виникнення захворювань відповідно до тривалості інкубаційного періоду
c. Одномоментність і масовість ураження населення
d. Різноманітність чинників передачі
e. Виникнення захворювань переважно у групі дітей раннього віку

106. Під час епідеміологічного розслідування спалаху черевного тифу серед працівників харчового підприємства в одного з працівників за допомогою РПГА виявлено титр антитіл до Vi-антигену 1:80. Зробіть висновок за результатами обстеження.
a. Працівник перехворів на черевний тиф
b. Працівник не є носієм інфекції
*c. Працівник - носій інфекції
d. Працівник з діагнозом: черевний тиф
e. Працівник щеплений проти черевного тифу

107. У який період обласні центри контролю та профілактики хвороб Міністерства охорони здоров'я України здійснюють лабораторний моніторинг циркуляції збудника холери у навколишньому середовищі?
a. -
b. З травня по серпень за епідпоказниками
c. З червня по жовтень щорічно
*d. З червня по вересень щорічно
e. З травня по вересень за епідпоказниками

108. Чоловік віком 45 років, який повернувся з африканської країни три доби тому, раптово захворів. Скаржиться на напади ознобу, підвищення температури тіла до 39-40^0С, рясне потовиділення. Об'єктивно спостерігається: шкіра бліда, з жовтяничним відтінком, гепатоспленомегалія. Який метод дослідження є найінформативнішим для встановлення діагнозу?
a. Серологічне обстеження на наявність антитіл до вірусного гепатиту А
b. Біохімічне дослідження функціональних проб печінки
*c. Мікроскопія товстої краплі та мазка на наявність збудника малярії
d. УЗД печінки та селезінки
e. Загальний аналіз крові

109. У кількох країнах зафіксовано спалах інфекційного захворювання, що потребує відповідної реакції з боку ВООЗ: відповіді та допомоги ресурсами. До якого рівня за класифікацією ВООЗ належить цей спалах, якщо допомога не перевищує можливостей Регіонального Офісу ВООЗ?
a. Першого
b. Третього
c. -
d. Четвертого
*e. Другого

110. Визначте міру центральної тенденції для представлення даних щодо середньої кількості днів від діагностики випадку туберкульозу до початку лікування у закладах охорони здоров'я, що надають первинну медичну допомогу?
a. Міра змінності (розкиду) даних
b. Мода
*c. Середнє арифметичне
d. Медіана
e. Середнє геометричне

111. Про що може свідчити відношення шансів більше одного?
a. Відсутність відносного ризику
*b. Збільшення ризику
c. -
d. Зниження ризику
e. Відсутність ефекту

112. Який критерій причинності Бредфорда–Гілла характеризується твердженням "причина визначається величиною відносного ризику, яка оцінюється за відповідними статистичними критеріями"?
a. Специфічність
*b. Сила зв'язку
c. Залежність доза-ефект
d. Зворотність
e. Стійкість

113. Де створюється система фармаконагляду в Україні?
a. -
b. У заявників лікарських засобів, вакцин, туберкуліну на корпоративному рівні
*c. У системі охорони здоров'я на загальнодержавному рівні та у заявників лікарських засобів, вакцин, туберкуліну
d. Громадськими організаціями, зокрема, пацієнтськими
e. У МОЗ України

114. Яке епідеміологічне дослідження проводиться шляхом співставлення даних про дію чинника, який вивчається, серед групи хворих в порівнянні з групою здорових осіб?
a. Когортне
b. Дескриптивне
*c. "Випадок-контроль"
d. Неконтрольований експеримент
e. Контрольований експеримент

115. Для вивчення впливу штучної вентиляції легень на розвиток пневмонії у пацієнтів відділення анестезіології та інтенсивної терапії епідеміолог провів епідеміологічне дослідження "випадок-контроль". Який показник асоціації треба застосувати для вимірювання ефекту впливу?
a. Відносний ризик
b. Атрибутивний ризик
c. Коефіцієнт кореляції Пірсона
d. Коефіцієнт кореляції рангу Спірмена
*e. Відношення шансів

116. Який розмах характеризує інтерквартильну широчінь?
a. Від 1 стандартного відхилення нижче середнього значення до 1 стандартного відхилення вище середнього значення
*b. Від 25-го процентиля до 75-го процентиля
c. Від 5-го процентиля до 95-го процентиля
d. Від 1,96 стандартного відхилення нижче середнього значення до 1,96 стандартного відхилення вище середнього значення
e. Від 10-го процентиля до 90-го процентиля

117. На якому етапі епідеміологічного дослідження визначається фактична ефективність профілактичного засобу (заходу)?
*a. Експериментальному неконтрольованому
b. Прогностичному математичному
c. Дескриптивному статистичному
d. Аналітичному статистичному
e. Експериментальному контрольованому

118. Агенти, що можуть використовуватись в якості біологічної зброї, розподіляють на категорії. До якої категорії, згідно з чинним законодавством, належать агенти, механізми використання яких тільки розробляються та мають виключно потенціал в майбутньому?
a. Клас B
*b. Клас D
c. Клас С
d. Клас E
e. Клас A

119. Встановлено, що між захворюваністю на дифтерію (залежна змінна) та рівнем популяційного протидифтерійного імунітету (незалежна змінна) коефіцієнт кореляції становить -0,54 (мінус 0,54). Про що свідчить цей показник?
a. -
b. Зворотній середньої сили фізичний зв'язок
c. Прямий сильний фізичний (каузальний) зв'язок
*d. Зворотній середньої сили статистичний зв'язок
e. Прямий сильний статистичний зв'язок

120. Якому епідемічному стану відповідає твердження: "Мають місце окремі випадки інфекційних захворювань, які не реєструвались раніше, спостерігається незначне підвищення спорадичного рівня захворюваності, виникають окремі групові захворювання без подальшого розповсюдження"?
a. Неблагополучному
b. Надзвичайному
c. Благополучному
d. Катастрофічному
*e. Нестійкому

121. Для виконання програми профілактики інфекцій та інфекційного контролю керівником закладу охорони здоров'я прийнято рішення про закупівлю бактерицидних ультрафіолетових опромінювачей (УФБ опромінювач) для знезараження повітря та дезінфекції поверхонь в приміщеннях закладу. Який тип УФБ опромінювачей заборонено для використання в закладах охорони здоров'я?
a. УФБ опромінювач екранований (відкритий зверху)
b. УФБ опромінювач відкритого типу настінний
c. УФБ опромінювач екранований (із жалюзі)
*d. УФБ опромінювач закритого типу (рециркулятор)
e. УФБ опромінювач відкритого типу стельовий

122. Під час епідеміологічного дослідження встановлено, що часте куріння підсилює дію канцерогенів і пошкодження тканини, а отже, збільшує вірогідність канцерогенезу. Який критерій причинності Гілла спостерігається у цьому разі?
a. Узгодженість
b. Специфічність
*c. Біологічний градієнт
d. Відтворюваність
e. Сила

123. У закладі охорони здоров'я, що надає медичну допомогу в стаціонарних умовах, відділом з інфекційного контролю зафіксовано спалах інфекцій в ділянці хірургічного втручання, про наявність якого повідомлено до центру контролю та профілактики хвороб. Вкажіть подальші дії центру контролю та профілактики хвороб.
*a. Розслідування, локалізація та ліквідація спалаху
b. Інформування МОЗ України протягом години після отримання повідомлення про спалах
c. Проведення заходів із дезінфекції
d. Інформування ДУ "Центр громадського здоров'я МОЗ України" протягом години після отримання повідомлення про спалах
e. Припинення роботи хірургічного відділення

124. Яке захворювання з переліку інфекційних хвороб, що підлягають реєстрації, належить до групи А для потреб епідеміологічного нагляду?
a. Правець
b. Краснуха
c. Кашлюк
*d. Крим-Конго геморагічна гарячка
e. Кір

125. Як проводять епідеміологічний нагляд за інфекціями, які пов'язані з наданням медичної допомоги (ІПНМД) в закладах охорони здоров'я?
a. Впроваджують моніторинг за динамікою епідемічного процесу ІПНМД, факторами та умовами, що впливають на їх виникнення та розповсюдження
*b. Впроваджують рутинний та дозорний епідеміологічний нагляд за ІПНМД
c. Проводять ретроспективний та оперативний аналіз захворюваності на ІПНМД
d. Відбувається реєстрація інфекційних та неінфекційних захворювань серед пацієнтів та медичного персоналу
e. Проводять щоденний моніторинг за інфекціями, які реєструються у закладі

126. На основі даних інфекційної захворюваності особового складу, санітарно-гігієнічного стану території, результатів санітарно-епідеміологічної та біологічної розвідки, а також санітарно-епідеміологічного спостереження, санітарно-епідемічний стан визначений як надзвичайний. Які заходи доцільно провести відповідно до визначеного санітарно-епідемічного стану?
a. Диспансерний нагляд
*b. Карантин
c. Обсервація
d. Планові протиепідемічні заходи
e. Посилений медичний нагляд

127. Який показник потрібно розрахувати для визначення частини загального ризику смертельного захворювання X, що спричинене впливом фактору Y серед загальної популяції?
a. Різниця ризиків
b. Відносний ризик
c. Частка додаткового популяційного ризику
d. Відношення шансів
*e. Додатковий популяційний ризик

128. Юнаку, який проживає у студентському гуртожитку, встановлено діагноз: шигельоз. Відомо, що разом із ним у кімнаті проживають ще дві особи, на поверсі загальна кухня та туалетні кімнати. Визначте територіальні межі осередку інфекції.
*a. Поверх гуртожитку
b. Кухня гуртожитку
c. Увесь гуртожиток
d. Усе місто
e. Кімната гуртожитку

129. Внаслідок весняної повені на Рівненщині існує загроза поширення підтоплення та наводнення на території двох суміжних областей. Для ліквідації надзвичайної ситуації необхідні матеріальні та технічні ресурси в обсягах, що перевищують можливості області. Визначте класифікаційний рівень надзвичайної ситуації.
a. Не підлягає кваліфікаційним рівням
b. Об'єктовий
c. Місцевий
*d. Регіональний
e. Загальнодержавний

130. У яких місцях перетину державного кордону України створюються санітарно-карантинні пункти?
a. Міжнародних залізницях
b. -
c. Міжнародних автошляхах
*d. Міжнародних морських портах
e. Міжнародних аеропортах

131. У регіоні, де 10 років тому сталася техногенна катастрофа, проведено аналітичне ретроспективне дослідження типу "випадок-контроль" для з'ясування чинників ризику виникнення легеневої патології. За величиною якого показника орієнтовно оцінюється наявність причинно-наслідкових зв'язків?
a. Додаткового популяційного ризику
b. Відносного ризику
c. Частки додаткового популяційного ризику
*d. Cпіввідношення шансів
e. Атрибутивного ризику

132. Збудник захворювання має три характерні ознаки: є анаеробом, утворює стійкі спори у навколишньому середовищі та виділяє екзотоксин. Вкажіть інфекційне захворювання, що може виникати внаслідок проникаючих поранень або за інших контамінованих травм, які супроводжуються ушкодженням шкірних і слизових покривів.
a. Кір
b. Чума
c. Шигельоз
d. Дифтерія
*e. Правець

133. Проти яких інфекційних хвороб проводяться обов'язкові щеплення здоровій однорічній дитині згідно з чинним календарем профілактичних щеплень в Україні, якщо всі попередні щеплення їй проведені за віком?
a. Грипу, кору, краснухи, паротиту
b. Вітряної віспи, кору, краснухи, паротиту
c. Менінгококової інфекції, кору, краснухи, паротиту
*d. Гемофільної інфекції, кору, краснухи, паротиту
e. Ротавірусної інфекції, кору, краснухи, паротиту

134. У військовій частині спостерігається: серед особового складу з'явилися групові інфекційні захворювання та є умови для їх подальшого поширення, противник застосував біологічну зброю, що не включає збудників ОНІ. Яким вважається санітарно-епідемічний стан частини?
a. Катастрофічним
b. Благополучним
c. Нестійким
d. Надзвичайним
*e. Неблагополучним

135. Що не містить медичний огляд у пунктах перетину державного кордону?
a. Перевірку міжнародних свідоцтв про вакцинацію
b. Перевірку медико-санітарної декларації
*c. Інвазивні діагностичні процедури
d. Перевірку медико-санітарної частини загальної декларації судна
e. Огляд пасажирів та екіпажу за показаннями

136. При якій мінімальній частці в структурі внутрішньорічної захворюваності сезонність вважається вираженою?
a. 40%
b. 30%
c. 60%
*d. 50%
e. 70%

137. У 2021 році національною системою епідеміологічного нагляду країнами Африканського регіону ВООЗ зареєстровано 2 випадки хвороби, спричиненої вірусом Марбург. Виявлено 90 контактних осіб, зокрема серед медичних працівників, за ними встановлено медичне спостереження. Упродовж якого часу уряд країни має повідомити ВООЗ про цю ситуацію?
a. Негайно
*b. 24 годин
c. 48 годин
d. За тиждень
e. 72 годин

138. Яка епідеміологічна тріада є тріадою описової (дескриптивної) епідеміології?
*a. Особа - місце - час
b. Опис - аналіз - втручання
c. Джерело інфекції - механізм передачі - сприйнятливе населення
d. Збудник - середовище - інфікований організм
e. Сім'я - сіяч - ґрунт

139. Що не є абсолютним протипоказанням до введення вакцини?
a. Наявність в анамнезі анафілактичної реакції на попередню дозу вакцини
b. Гострі захворювання з підвищенням температури вище 38,0^оC
c. Введення живих вакцин особам з тяжкою імуносупресією (імунодефіцитом)
*d. Введення інактивованих вакцин вагітним
e. Введення живих вакцин вагітним

140. Під час дослідження розвитку ішемічної хвороби серця в групі курців та некурців встановлено, що ризик розвитку ІХС серед курців у 1,61 раз вищий, ніж серед некурців. Який ризик було визначено?
a. Додатковий популяційний ризик
b. Різниця ризиків (атрибутивний ризик)
c. Частка (%) додаткового популяційного ризику
d. Співвідношення шансів
*e. Відношення ризиків (відносний ризик)

141. За результатами визначення ступеня інтенсивності епідемічного процесу ГРВІ та грипу на 48 тижні спостереження встановлено перевищення контрольного рівня (епідемічного порогу) захворюваності в межах 25-75%. Який рівень інтенсивності епідемічного процесу?
a. Дуже високий
b. Відсутній
c. Низький
d. Середній
*e. Високий

142. Пацієнта віком 32 роки з діагнозом: дифтерія глотки, середньо тяжкий перебіг, шпиталізовано для лікування та медичного спостереження. Вакцинальний статус: отримав 2 дози АаКДП-вакцини у віці 10 місяців та 3 роки. Яка тактика подальшої імунопрофілактики дифтерії цього пацієнта?
a. Провести первинну вакцинальну серію АДП-М-анатоксином із мінімальними інтервалами між першою та другою дозами вакцини в місяць, між другою та третьою дозами вакцини в 6 місяців
b. Подальша вакцинація не проводиться
c. -
d. Увести наступну дозу АДП-М-анатоксину згідно з календарем профілактичних щеплень у віці 36 років
*e. До моменту виписки пацієнта зі стаціонару провести щеплення АДП-М-анатоксином, або в умовах закладу первинної медичної допомоги в період реконвалесценції за місцем медичного обслуговування

143. Що належить до епідеміологічного критерію визначення випадку ботулізму (C. botulinum)?
a. Периферійні симетричні парези
b. Двобічні порушення з боку черепних нервів (наприклад диплопія, нечіткість зору, дисфагія, бульбарна недостатність)
*c. Вживання контамінованої їжі/питної води
d. Виділення С. botulinum з випорожнень у дорослих
e. Виявлення ботулінічного токсину в клінічному матеріалі

144. Пацієнт віком 56 років, якому 2 дні тому введено вакцину Comirnaty, повідомив сімейного лікаря про почервоніння, біль та набряк в місці введення лікарського засобу. Яка тактика лікаря у разі виявлення несприятливої події після імунізації?
a. -
b. Надати карту-повідомлення до Центру Громадського здоров'я МОЗ України
c. Надати карту-повідомлення до Департаменту охорони здоров'я цього регіону
d. Надати карту-повідомлення до обласного Центру профілактики і контролю хвороб МОЗ України
*e. Надати карту-повідомлення до Державного експертного центру МОЗ України через Автоматизовану інформаційну систему фармаконагляду (АІСФ)

145. За який мінімальний період часу треба зібрати дані, щоб розрахувати контрольний рівень захворюваності?
*a. 5 років
b. -
c. 5 діб
d. 5 місяців
e. 5 тижнів

146. Яка статистична шкала передбачає присвоєння об'єктам певних числових значень у залежності від рівня вираження вимірюваної властивості?
a. Номінальна
b. Інтервальна
c. Абсолютна
*d. Порядкова
e. Відносна

147. До якого типу змінної належать дані про захворюваність населення?
a. Дихотомічної
*b. Неперервної
c. Номінальної
d. Порядкової
e. Дискретної

148. Наслідки контакту зі збудником не призведуть до втрати життя, інвалідності та до великих матеріальних збитків. До якого рівня ризику, згідно з "Порядком оцінки рівня небезпеки впливу біологічних агентів на працівників" належить наведена ситуація?
a. Високий
b. Допустимий
*c. Помірний
d. Недопустимий
e. Низький

149. За результатами дослідження встановлено, що наявність великої кількості гемотрансфузій в анамнезі підвищує ризик зараження ВІЛ-інфекцією. За допомогою якого показника можна зробити такі висновки?
a. Точка перетину
b. Регресія
c. Дисперсія
d. Кореляція
*e. Каузальність

150. Який показник використовується для складання прогнозу щодо наступного підйому захворюваності на грип?
a. Епідемічний спалах
b. Річна захворюваність
*c. Циклічність
d. Індекс сезонності
e. Нормативний рівень захворюваності

