1. Пацієнтка віком 43 роки скаржиться на біль у поперековій ділянці, часте сечовипускання, озноб, підвищення температури до 38,5^oС. Під час об'єктивного обстеження виявлено позитивний симптом Пастернацького. З боку інших органів патології не виявлено. Які зміни в загальному аналізі сечі, найімовірніше, спостерігатимуться в цьому разі?
a. Парапротеїнурія
b. Глюкозурія
c. Гематурія (сеча кольору "м'ясних помиїв")
d. Міоглобінурія
*e. Лейкоцитурія (піурія)

2. Який найпростіший фізіотерапевтичний засіб місцевого впливу застосовується в ІІ періоді гарячки для полегшення стану пацієнта?
a. Зігрівальний компрес
*b. Міхур із льодом
c. Гірчичники
d. Медична грілка
e. Медичні банки

3. У чоловіка віком 35 років після контакту із хлорофосом під час польових робіт з'явилися такі симптоми: сльозотеча, посилене слиновиділення, нудота та блювання, біль у животі, діарея, зниження гостроти зору. Об'єктивно спостерігається: пацієнт перебуває у стані психомоторного збудження, мовлення ускладнене, зіниці звужені, пульс - 48/хв, АТ - 130/80 мм рт. ст. Для якого патологічного стану характерні вказані симптоми? Отруєння якою речовиною, найімовірніше, спричинило появу вказаних симптомів?
a. Нітратами
b. Хлорорганічними сполуками
c. Ртуттю
*d. Фосфорорганічними сполуками
e. Метанолом

4. Для механічного видалення (вимивання) сірчаної пробки з вуха пацієнта необхідно підготувати оснащення, що включає: шприц Жане, лоток, стерильні марлеві серветки та 0,02 р-н фурациліну. Який із нижченаведених станів є протипоказанням до проведення процедури механічного вимивання сірчаної пробки?
*a. Перфорація барабанної перетинки
b. Звуження слухових проходів
c. Відмороження вушної раковини
d. Зовнішній отит
e. Опік вушної раковини

5. Для якого клінічного варіанта інфаркту міокарда характерні відсутність больового синдрому та наявність сухого кашлю і прогресуючої задишки?
a. Аритмічного
*b. Астматичного
c. Гастралгічного
d. Ангінозного
e. Церебрального

6. Пацієнтка віком 30 років скаржиться на появу в лівій пахвовій ділянці щільного болючого утворення багряно-червоного кольору, озноб, головний біль, підвищення температури тіла. Під час пальпації утворення спостерігається симптом флуктуації. Для якого захворювання характерні вказані клінічні прояви?
a. Карбункулу
b. Сикозу
*c. Гідраденіту
d. Остеомієліту
e. Фурункулу

7. У пацієнта, який хворіє на хронічну ниркову недостатність, швидкість клубочкової фільтрації становить 14 мл/хв. До якої лікувальної процедури необхідно підготувати пацієнта в цьому разі?
*a. Гемодіалізу
b. Лапароцентезу
c. Шунтування
d. Літотрипсії
e. Фонофорезу

8. Пацієнту віком 65 років встановлено діагноз: артеріальна гіпертензія. Підвищення рівня якого біохімічного показника в крові може свідчити про ураження одного з органів-мішеней у разі цього захворювання?
a. Глюкози
*b. Креатиніну
c. Загального білірубіну
d. Загальних ліпідів
e. Лужної фосфатази

9. Пацієнт віком 37 років скаржиться на кашель із виділенням великої кiлькості мокротиння з неприємним запахом, інколи "повним ротом", задишку, перiодичне пiдвищення температури тіла та зниження працездатності. Мокротиння розшароване, гнiйно-слизового характеру. Для якого захворювання характерні вказані клінічні прояви?
a. Ексудативного плевриту
*b. Бронхоектатичної хвороби
c. Сухого плевриту
d. Негоспітальної пневмонiї
e. Гострого бронхiту

10. Пацієнтка віком 56 років після вживання гострої їжі відчула різкий біль у правому підребер'ї, що супроводжувався нудотою, блюванням і здуттям живота. Об'єктивно спостерігається: шкіра бліда, пульс - 100/хв, АТ - 110/70 мм рт. ст., язик сухий, вкритий білим нальотом, живіт помірно здутий, болючий у правому підребер'ї, позитивні симптоми Ортнера і Кера. Яка група препаратів використовується для полегшення стану пацієнтки?
a. Антиагреганти
b. Снодійні
c. Антибіотики
d. Гепатопротектори
*e. Спазмолітики

11. Під час дослідження пульсу пацієнтки сестра медична з'ясувала, що після притискання променевої артерії до променевої кістки пульсація не припинилася. Проаналізуйте цей параметр пульсу.
a. Нормального наповнення
*b. Напружений (твердий)
c. Слабкого наповнення
d. М'який
e. Ниткоподібний

12. Як називається форма медичної документації, призначена для реєстрації режиму перебування пацієнта в стаціонарі закладу охорони здоров'я та фіксації відомостей про медикаментозне лікування, методів обстеження, фізіотерапевтичних процедур тощо?
a. Журнал обліку процедур
b. Температурний листок
c. Реєстраційна генетична карта
*d. Листок лікарських призначень
e. Консультативний висновок спеціаліста

13. У жінки, яка хворіє на цукровий діабет 1-го типу, після введення інсуліну з'явилися загальна слабкість, головний біль, відчуття голоду, тривожність, пітливість, тремтіння рук. Об'єктивно спостерігається: свідомість збережена, пульс - 92/хв, ритмічний, АТ - 100/60 мм рт. ст. Укажіть заходи домедичної допомоги в цьому разі.
a. Провести інгаляцію киснем
b. Надати пацієнтці горизонтальне положення та підняти ноги вище рівня голови
c. Увести інсулін
d. Увести кордіамін
*e. Дати вжити глюкозовмісні харчові продукти (воду з цукром, грудочку цукру, сік)

14. Під час догляду за пацієнтом, який хворіє на інфекційне захворювання, медичний працівник поєднує декілька засобів індивідуального захисту. Який предмет індивідуального захисту потрібно одягати останнім?
a. Респіратор
*b. Рукавички
c. Захисні окуляри
d. Маску
e. Хірургічний костюм

15. Жінка віком 20 років скаржиться на сильний переймоподібний біль унизу живота та попереку, кров'янисті виділення зі статевих шляхів, що з'явилися після падіння. Із анамнезу відомо, що остання менструація була 4 місяці тому. Порушення менструального циклу та гінекологічні захворювання в минулому заперечує, статеве життя регулярне, без контрацепції. Об'єктивно спостерігається: дно матки визначається посередині між лобковим симфізом та пупком, матка в гіпертонусі. Виділення зі статевих шляхів кров'янисті, значні, зі згустками. Який патологічний стан, найімовірніше, розвинувся у жінки?
a. Загроза переривання вагітності
b. Передчасні пологи
*c. Аборт у ходу
d. Апоплексія яєчника
e. Альгодисменорея

16. Під час вимірювання артеріального тиску пацієнтці сестра медична звернула увагу на те, що різниця між систолічним та діастолічним тиском становить 30 мм рт. ст. Як називається цей показник?
a. Капілярний пульс
*b. Пульсовий тиск
c. Центральний тиск
d. Хвилинний об'єм крові
e. Систолічний об'єм крові

17. Жінка віком 19 років, яка перебуває на 37-му тижні вагітності, цікавиться методом епідуральної аналгезії для полегшення болю під час фізіологічних пологів. Проінформуйте жінку щодо можливих наслідків, які можуть виникнути у разі застосування цього методу знеболювання.
*a. Подовження другого періоду пологів
b. Збільшення ризику розвитку прееклампсії
c. Негативний вплив на серцебиття плода
d. Збільшення ризику розвитку еклампсії
e. Гіперстимуляція яєчників

18. Пацієнт скаржиться на часткову втрату чутливості в правій нижній кінцівці після внутрішньом'язового введення лікарського засобу у правий сідничний м'яз. Яка анатомічна структура, найімовірніше, зазнала ушкодження внаслідок порушення техніки виконання ін'єкції?
a. Клубова кістка
*b. Сідничний нерв
c. Зовнішня клубова артерія
d. Стегновий нерв
e. Стегнова артерія

19. Сестра медична інструктує пацієнта, який хворіє на бронхіальну астму, щодо користування індивідуальним аерозольним інгалятором. Яку дію має виконати пацієнт перед тим, як натиснути на дно інгалятора і вдихнути лікарський засіб, щоб забезпечити його кращу ефективність?
a. Затримати дихання
b. Очистити носову порожнину
c. Зайняти горизонтальне положення
*d. Глибокий видих (поза інгалятор)
e. Глибокий вдих

20. Укажіть засіб, яким потрібно промити неушкоджену шкіру, у разі потрапляння на неї крові або інших потенційно небезпечних біологічних рідин.
a. Етиловим спиртом
b. Антисептиком
c. Дезінфікуючим розчином
d. Фізіологічним розчином
*e. Водою з милом

21. У жінки віком 55 років раптово виник напад стенокардії. Для зняття нападу вона застосувала препарат, після приймання якого у неї виникли головний біль, почервоніння обличчя та тахікардія. Для якого препарату характерні такі побічні ефекти?
a. Розувастатину
b. Метапрололу
*c. Нітрогліцерину
d. Торасеміду
e. Верапамілу

22. У п'ятирічної дитини упродовж 2-х діб спостерігаються підвищення температури тіла до 38^oС, рідкі випорожнення зеленуватого кольору з прожилками крові, часті болючі позиви на випорожнення (тенезми). Живіт під час пальпації болючий, переважно в лівій здухвинній ділянці за ходом сигмоподібної кишки. Для якого інфекційного захворювання характерні ці клінічні прояви?
a. Ротавiрусної iнфекцiї
*b. Шигельозу
c. Холери
d. Сальмонельозу
e. Лептоспірозу

23. Пацієнту віком 50 років, у якого триває затяжне і тяжке загострення бронхіальної астми, призначено інгаляційне введення лікарських засобів. Який із нижченаведених пристроїв використовується для забезпечення ефективного введення ліків, спрямовуючи їх безпосередньо у верхні та нижні дихальні шляхи?
a. Пульсоксиметр
*b. Небулайзер
c. Пневмотахометр
d. Спірометр
e. Пікфлоуметр

24. Під час внутрішньовенного введення розчину антибіотика у пацієнта раптово виникли такі симптоми: відчуття жару та стиснення в грудях, задишка. Об'єктивно спостерігається: блідість шкірних покривів, рясна пітливість, АТ - 80/60 мм рт. ст., пульс ниткоподібний. Який лікарський засіб потрібно застосувати насамперед для надання невідкладної допомоги пацієнту?
a. Парацетамол
b. Лоратадин
*c. Епінефрин
d. Цетиризин
e. Хлоропірамін

25. У пацієнта з діагнозом: цироз печінки - виникла кровотеча з варикозно розширених вен стравоходу. Який із нижченаведених медичних приладів використовується для досягнення гемостазу у разі кровотечі з варикозно розширених вен стравоходу та кардіального відділу шлунка?
a. Ґудзиковий зонд
b. Катетер Фолея
c. Шлунковий зонд
d. Діатермокоагулятор
*e. Зонд Блекмора

26. Пацієнту віком 30 років встановлено діагноз: псоріаз. Який специфічний клінічний прояв вказуватиме на стадію (фазу) захворювання?
a. Висип у вигляді "метелика"
b. Симптом Нікольського
*c. Симптом Кебнера
d. Плями Бельського-Філатова-Копліка
e. Кільцеподібна еритема

27. Пацієнту віком 35 років встановлено діагноз: сухий плеврит. Які клінічні прояви характерні для цього захворювання?
a. Кашель із виділенням гнійного мокротиння, переважно вранці, "повним ротом"
b. Кашель із виділенням слизово-гнійного мокротиння, задишка, підвищення температури тіла до субфебрильних цифр
*c. Біль у грудній клітці, що посилюється під час глибокого вдиху та нахилах тулуба в протилежний бік
d. Експіраторна задишка, кашель із виділенням склоподібного в'язкого мокротиння
e. Стискальний біль за грудниною з іррадіацією в ліву руку, що триває близько 5 хв

28. Пацієнтці віком 35 років діагностовано недостатність мітрального клапана. Яке захворювання в анамнезі є однією з основних причин розвитку набутих вад серця?
a. Грип
b. Поліомієліт
c. Туберкульоз
*d. Гостра ревматична гарячка
e. Інфекційний мононуклеоз

29. У пацієнта раптово підвищилася температура тіла, з'явилася болючість шкіри. З анамнезу відомо, що він приймає антибіотики. Під час об'єктивного обстеження на шкірі тулуба виявлено множинні бульозні елементи та яскраво-червоні ерозії. Також спостерігається позитивний симптом Нікольського. Для якого захворювання характерні вказані клінічні прояви?
a. Простого контактного дерматиту
b. Фіксованої медикаментозної еритеми
c. Герпетиформного дерматиту Дюрінга
d. Алергійного контактного дерматиту
*e. Токсичного епідермального некролізу

30. У пацієнта після вживання лісових горіхів раптово виникли захриплість голосу, "гавкаючий кашель", утруднене дихання. Об'єктивно спостерігається: пацієнт стривожений, шкіра обличчя ціанотична, повіки та губи набряклі, щільні на дотик, свербежу немає, пульс - 84/хв, ритмічний, АТ - 110/70 мм рт. ст. Який патологічний стан розвинувся в пацієнта?
*a. Набряк Квінке
b. Анафілактичний шок
c. Аспірація стороннього тіла
d. Кропив'янка
e. Дифтерійний круп

31. Чоловік віком 49 років скаржиться на біль у грудній клітці та утруднене дихання. Після первинного обстеження встановлено попередній діагноз: ексудативний плеврит. Яка діагностична процедура найдоцільніша для підтвердження діагнозу та подальшого планування лікування?
a. Абдомінальна пункція
*b. Торакоцентез
c. Стернальна пункція
d. Спірометрія
e. Бронхоскопія

32. Укажіть період пологів, який починається з моменту повного розкриття шийки матки і закінчується народженням плоду через природні пологові шляхи.
*a. Другий
b. -
c. Перший
d. Четвертий
e. Третій

33. Пацієнтка віком 32 роки скаржиться на загальну слабкість, підвищення температури тіла, пітливість, задишку та кашель із виділенням гнійного з неприємним запахом мокротиння у великій кількості (до 1 л на добу). Для якого захворювання характерні ці симптоми?
a. Гострого бронхіту
b. Вогнищевої пневмонії
*c. Абсцесу легень
d. Раку легень
e. Пневмосклерозу

34. У жіночій консультації вагітній жінці проведено пельвіометрію. Який розмір жіночого таза враховується у діагностиці (визначенні ступеня звуження) анатомічно вузького таза?
a. Міжвертлюгова відстань
b. Міжгребенева відстань
c. Зовнішня кон'югата
d. Міжостьова відстань
*e. Справжня кон'югата

35. У роділлі триває перший період фізіологічних пологів, латентна фаза. Термін вагітності - 39 тижнів, вагітність ІІ, пологи ІІ. Як часто потрібно вислуховувати серцебиття для оцінки стану плода?
a. Кожні 15 хв
*b. Кожні 30 хв
c. З інтервалом 20 хв
d. З інтервалом 10 хв
e. Раз на 1 год

36. Пацієнт, у якого триває І стадія гарячки, скаржиться на головний біль, м'язове тремтіння, мерзлякуватість, біль у м'язах, загальне нездужання. Об'єктивно спостерігається: шкіра бліда, холодна на дотик, набула вигляду "гусячої". Який найпростіший метод фізіотерапії доцільно застосовувати в І стадії гарячки для полегшення стану пацієнта?
a. Накладання охолоджувального компресу
b. Прикладання мішечків із сухим льодом на ділянку великих судин шиї
c. Застосування гірчичників
d. Прикладання міхура з льодом
*e. Застосування медичної грілки

37. В якому терміні вагітності доцільно шпиталізувати жінку до акушерського закладу охорони здоров'я для попередження переношування вагітності, за умови неускладненого її перебігу?
a. 42 тижні
b. 39 тижнів
*c. 41 тиждень
d. 37 тижнів
e. 35 тижнів

38. Операційна сестра медична комплектує стерилізаційний бікс та укладає все необхідне (операційну білизну, халати, перев'язувальний матеріал та ін.) для роботи перев'язувального кабінету або малої операційної протягом одного робочого дня. Як називається такий вид укладки?
*a. Універсальна
b. Цілеспрямована
c. -
d. Спеціалізована
e. Видова

39. До лікаря-дерматолога звернулася пацієнтка зі скаргами на появу висипань на кистях рук. Після обстеження їй встановлено діагноз: справжня екзема в стадії мокнуття. Яка лікарська форма (форма випуску) препаратів рекомендована для місцевого лікування цього захворювання?
*a. Розчин
b. Мазь
c. Паста
d. Крем
e. Гель

40. Пацієнтку шпиталізовано до лікарні зі скаргами на біль у правому підребер'ї, що іррадіює в епігастральну ділянку та під праву лопатку, підвищення температури тіла. Під час опитування з'ясувалося, що жінка хворіє впродовж 3-х років, останнє загострення спровоковане вживанням жирної їжі. Об'єктивно спостерігається: біль у ділянці проєкції жовчного міхура під час пальпації, позитивний френікус-симптом. За результатами дуоденального зондування в порції В виявлено значну кількість лейкоцитів та епітеліальних клітин. Для якого захворювання характерні вказані клінічні прояви та результати додаткового методу дослідження?
a. Вірусного гепатиту
b. Виразкової хвороби шлунка
*c. Жовчнокам'яної хвороби
d. Гострого пієлонефриту
e. Геморагічного коліту

41. Який із нижченаведених продуктів рекомендовано виключити з раціону харчування пацієнтки, яка хворіє на хронічну форму кропив’янки, для запобігання загострень хвороби?
a. Картопля
b. Броколі
c. Вівсянку
d. Кабачки
*e. Шоколад

42. Який ендоскопічний метод дослідження сечового міхура використовується для діагностики захворювань, виконання біопсії, забору біологічного матеріалу та проведення лікувальних маніпуляцій?
a. Цистографія
b. Колоноскопія
*c. Цистоскопія
d. Холецистографія
e. Ультразвукове дослідження

43. Який із нижченаведених факторів має найбільший вплив на стан дихальних шляхів і може значно зменшити ризик загострень хронічного бронхіту у пацієнта та покращити його загальне самопочуття?
a. Використання засобів для чищення повітря
b. Зволоження повітря в приміщенні
*c. Відмова від тютюнопаління
d. Нормалізація маси тіла
e. Підвищення фізичної активності

44. У пацієнта терапевтичного відділення під час об'єктивного обстеження виявлено випинання надключичних ямок. Перкуторно над легенями визначається коробковий звук. Аускультативно вислуховується жорстке дихання та сухі свистячі хрипи на видиху. Для якого захворювання характерні ці результати об'єктивного обстеження?
a. Гострого бронхіту
*b. Бронхіальної астми
c. Раку легень
d. Пневмонії
e. Ексудативного плевриту

45. Для якого захворювання характерні такі результати аналізу сечі пацієнта: сеча каламутна, з осадом і пластівцями, лейкоцитурія, бактеріурія, протеїнурія (концентрація білка менше 1 г/л)?
a. Хронічного гломерулонефриту
b. Сечокам'яної хвороби
c. Гострого гломерулонефриту
*d. Гострого пієлонефриту
e. Гострої ниркової недостатності

46. У пацієнта, який хворіє на виразкову хворобу шлунка, раптово розвинулася шлунково-кишкова кровотеча. Які гемодинамічні зміни спостерігатимуться у разі виникнення цього невідкладного стану?
a. Тахікардія, підвищення АТ
b. Брадикардія, зниження АТ
*c. Тахікардія, зниження АТ
d. Аритмія, АТ не змінюється
e. Брадикардія, підвищення АТ

47. Для профілактики якого ускладнення під час підшкірної ін'єкції олійного розчину потрібно відтягнути поршень шприца назад після проколу шкіри перед введенням препарату?
a. Гематоми
b. Інфільтрату
c. Некрозу
*d. Медикаментозної емболії
e. Повітряної емболії

48. Жінці віком 48 років після комплексного обстеження встановлено діагноз: ендемічний зоб. Укажіть найпоширеніший фактор розвитку цього захворювання.
*a. Недостатнє споживання йоду з їжею та водою
b. Дефіцит кальцію в продуктах харчування
c. Надлишкове споживання харчових продуктів, що містять йод
d. Недостатнє надходження заліза до організму
e. Надлишкове споживання кухонної солі

49. Пацієнтка, яка хворіє на хронічну серцеву недостатність, скаржиться на наростаючу задишку під час звичайних фізичних навантажень, часте серцебиття, підвищену втомлюваність та знижену працездатність. Добовий діурез становить 400 мл. На якій частині тіла насамперед виникатимуть набряки у пацієнтки?
a. Поперековій ділянці
b. Кистях рук
*c. Нижніх кінцівках
d. Животі
e. Обличчі

50. Чоловіку віком 34 роки встановлено попередній діагноз: менінгококовий менінгіт та з діагностичною метою призначено спинномозкову пункцію. Який медичний інструмент треба підготувати сестрі медичній для проведення цієї процедури?
a. Голку Дюфо
b. Голку Касирського
*c. Голку Біра
d. Біопсійну голку
e. Троакар

51. У дівчини віком 19 років на шкірі грудної клітки, шиї, бічних поверхонь тулуба, міжлопаткової ділянки та плечей візуалізуються численні незапальні плями жовтувато-коричневого та блідо-рожевого кольору. Позитивні "симптом стружки" (лущення плям у разі пошкрябування) та йодна проба Бальцера. Для якого захворювання характерні ці клінічні прояви?
*a. Висівкоподібного лишаю
b. Екземи
c. Мікроспорії
d. Токсикодермії
e. Дерматиту

52. Пацієнту після гастректомії в післяопераційному періоді призначено парентеральне харчування. Який спосіб введення білкових розчинів потрібно обрати в цьому разі?
a. Інгаляційний
b. Внутрішньом'язовий
*c. Внутрішньовенний
d. Ректальний
e. Пероральний

53. Сестра медична, виконуючи призначення лікаря, вводить лікарський засіб пацієнту внутрішньом'язово. Укажіть рекомендовану швидкість введення ін'єкційного розчину в м'яз для оптимального розподілу препарату в тканинах та мінімізації ризику ускладнень.
a. 1 мл за 1 с
b. 1 мл за 5 с
c. 0,5 мл за 10 с
*d. 1 мл за 10 с
e. 0,5 мл за 5 с

54. У породіллі на 4-ту добу після пологів з’явилися ознаки гіпогалактії, грудне молоко виділяється в незначній кількості. Дитина неспокійна, погано спить. Яка тактика є найдоцільнішою для стимуляції лактації?
*a. Збільшити частоту прикладань дитини до грудей
b. Порекомендувати фітозасоби для підвищення лактації
c. Обмежити кількість прикладань до грудей до 3 разів на добу
d. Запропонувати лише нічні годування
e. Призначити дитині адаптовану молочну суміш

55. Реабілітаційна програма для збереження функції уражених суглобів у пацієнтів із ревматоїдним артритом зазвичай включає різні методи лікування. Укажіть метод, спрямований на поліпшення рухливості та функції суглобів.
*a. Механотерапія
b. Вакуумний масаж
c. Пневмопресинг
d. Вісцеральна терапія
e. Міостимуляція

56. Пацієнт віком 18 років скаржиться на підвищення температури тіла до 38,2^oC, набряк і почервоніння правої щоки. Об'єктивно спостерігається: у ділянці правої щоки визначається інфільтрат, болючий під час пальпації, шкіра над ним напружена, гіперемована, у центрі інфільтрату візуалізується стрижень у вигляді сіро-зелених мас. Який запальний процес розвинувся в пацієнта?
a. Абсцес
b. Гідраденіт
c. Флегмона
*d. Фурункул
e. Карбункул

57. Пацієнту терапевтичного відділення з діагностичною метою проводять дуоденальне зондування. На етапі отримання жовчі порції B йому прикладають медичну грілку під праве підребер'я. Яка основна мета її застосування в цьому разі?
*a. Розширення жовчних протоків для покращення відтоку жовчі
b. Зменшення продукції шлункового соку для зниження кислотності
c. Зменшення чутливості в ділянці правого підребер'я
d. Звуження кровоносних судин для запобігання кровотечі
e. Зігрівання пацієнта для покращення загального стану

58. Вагітна жінка віком 25 років перебуває на обліку в жіночій консультації. Вагітність перша, протікає без ускладнень. На 38-му тижні вагітності, вона помітила, що зі статевих шляхів відійшов згусток в'язкого тягучого слизу, і негайно звернулася до жіночої консультації. Укажіть подальшу тактику ведення цієї пацієнтки.
*a. Порекомендувати продовжити планові візити до жіночої консультації до настання регулярних перейм
b. Виписати направлення для шпиталізаціїї до хірургічного відділення
c. Забезпечити лікування в денному стаціонарі
d. Спостерігати за станом вагітної жінки в оглядовому кабінеті жіночої консультації впродовж години
e. Негайно шпиталізувати до пологового відділення

59. У жінки віком 42 роки, яка впродовж 10-ти років хворіє на артеріальну гіпертензію, після емоційного перенавантаження виникли головний біль, почуття тривоги, сухість у роті. Об'єктивно спостерігається: свідомість ясна, тремор рук, гіперемія обличчя, підвищена вологість шкіри, рухових розладів не виявлено, АТ - 220/120 мм рт. ст., пульс - 110/хв. Глюкоза крові - 4,7 ммоль/л. Яке ускладнення розвинулося у пацієнтки?
a. Геморагічний інсульт
b. Гiперглiкемiчна кома
c. Гiпоглiкемiчна кома
*d. Гiпертензивний криз
e. Iшемiчний iнсульт

60. У роділлі, яка народжує вдруге, триває другий період фізіологічних пологів. Під час прорізування голівки після потуги зареєстровано, що частота серцевих скорочень плода становить 80/хв. Укажіть подальшу тактику ведення пологів у цьому разі.
a. Увести епінефрин 0,01 мг/кг
b. Негайно провести кесарів розтин
c. Накласти акушерські щипці
d. Продовжити очікувальну тактику
*e. Провести епізіотомію під місцевою анестезією

61. Пацієнтка скаржиться на зміну гостроти зору, двоїння в очах, погіршення сну, пітливість, дратівливість, зменшення маси тіла за збереженого апетиту. Об'єктивно спостерігається: тремор рук і тіла, пульс - 110/хв, екзофтальм, збільшення розмірів щитоподібної залози. Попередній діагноз: дифузний токсичний зоб. Який із нижченаведених факторів посідає перше місце серед можливих причин розвитку цього захворювання?
*a. Психотравма
b. Куріння
c. Порушення дієти
d. Переохолодження
e. Шкідливі звички

62. Пацієнт скаржиться на підвищення температури тіла, загальну слабкість та біль у правій половині тулуба. Під час огляду на шкірі грудної клітки виявлено множинні везикули, розташовані групами вздовж VII ребра в міжреберному проміжку. Для якого з нижченаведених захворювань характерні вказані симптоми?
a. Токсикодермії
*b. Оперізувального герпесу
c. Простого герпесу
d. Імпетиго
e. Справжньої екземи

63. Укажіть основний метод пренатальної інвазивної діагностики для виявлення генетичної патології у плода, ДНК-діагностики, каріотипування на ранніх термінах гестації шляхом біопсії плаценти.
a. Амніоцентез
*b. Дослідження ворсин хоріона
c. -
d. Кордоцентез
e. Ультразвукове дослідження

64. Пацієнту віком 35 років встановлено діагноз: ідіопатична тромбоцитопенічна пурпура (хвороба Верльгофа). Які зміни в загальному аналізі крові є найхарактернішими для цього захворювання?
a. Лейкопенія
b. Еозинофілія
c. Еритроцитоз
*d. Тромбоцитопенія
e. Ретикулоцитопенія

65. У пацієнта після проведення скарифікаційної шкірної проби через 15 хв у місці нанесення алергену утворилася папула діаметром 5 мм, оточена ділянкою гіперемії. Проаналізуйте результат проби.
a. Гіперергічна
b. -
c. Сумнівна
*d. Позитивна
e. Негативна

66. Дитина народилася в терміні гестації 39 тижнів із масою тіла 3800 г. У неонатальному періоді спостерігалися тривала жовтяниця, пізнє відпадання пупкового канатика та повільне загоєння пупкової ранки, зниження фізіологічних рефлексів, гіпотрофія м'язів, щільні набряки на тильних поверхнях кистей та стоп, непропорційно велика голова, збільшення губ і язика. Для якого захворювання характерні вказані клінічні прояви?
a. Вродженої вади серця
*b. Вродженого гіпотиреозу
c. Рахіту
d. Дифузного токсичного зоба
e. Акромегалії

67. Укажіть місце накладання електроду із зеленим маркуванням під час проведення електрокардіографії.
a. Права нога
*b. Ліва нога
c. -
d. Ліва рука
e. Права рука

68. Пацієнту віком 32 роки встановлено діагноз: хронічний пієлонефрит. Яка з нижченаведених лікарських рослин має сечогінні властивості та може використовуватися як фітотерапевтичний засіб для лікування інфекцій сечовивідних шляхів?
a. Мати-й-мачуха
b. Меліса лікарська
*c. Хвощ польовий
d. Ехінацея пурпурова
e. Подорожник великий

69. Пацієнта віком 35 років шпиталізовано до лікарні зі скаргами на раптовий, дуже інтенсивний ("кинджальний") біль в епігастрії, що швидко поширився по всьому животу. Загальний стан важкий, шкіра бліда, вкрита холодним потом. Живіт напружений, дошкоподібний, різко болючий при пальпації, позитивний симптом Щоткіна-Блюмберга. В анамнезі: виразкова хвороба дванадцятипалої кишки. Яке ускладнення виразкової хвороби, найімовірніше, розвинулося в пацієнта?
a. Стеноз пілоричної частини шлунка
*b. Перфорація виразки
c. Шлунково-кишкова кровотеча
d. Пенетрація виразки
e. Малігнізація виразки

70. У пацієнта, який хворіє на рак легень, розвинулася легенева кровотеча. Медична сестра надає йому долікарську допомогу. Яке положення тіла потрібно забезпечити пацієнту, надаючи долікарську допомогу?
a. Низьке Фаулера
b. Сімса
*c. Високе Фаулера
d. Лежачи на животі
e. Тренделенбурга

71. Для якого ендокринного захворювання характерна поява у пацієнта таких очних симптомів: екзофтальм, рідке моргання (симптом Штельвага), відставання верхньої повіки від райдужки під час переведення погляду вгору (симптом Грефе), блиск очей (симптом Крауса)?
a. Гіпотиреозу
b. Цукрового діабету
*c. Дифузного токсичного зоба
d. Аутоімунного тиреоїдиту
e. Нецукрового діабету

72. Яка дія електричного струму виявляється у подразненні збудливих тканин організму людини, що супроводжується мимовільним скороченням м'язів?
a. Електролітична
b. Термічна
c. -
d. Магнітна
*e. Біологічна

73. Сестра медична готує доповідь щодо профілактики внутрішньолікарняної інфекції (ВЛІ). Який найпоширеніший шлях передачі ВЛІ?
a. Внутрішньоутробний
*b. Контактний
c. Трансплацентарний
d. Трансмісивний
e. Статевий

74. Пацієнтка перебуває у відділенні інтенсивної терапії після операції. Лікар призначив введення постійного катетера Фолея для моніторингу та забезпечення дренування сечі. Для його правильної фіксації необхідно заповнити балон катетера ізотонічним розчином натрію хлориду. Яку кількість ізотонічного розчину натрію хлориду потрібно ввести в балон катетера Фолея?
*a. 10 мл
b. 6 мл
c. 8 мл
d. 2 мл
e. 1 мл

75. У пацієнта виразкова хвороба шлунка ускладнилася шлунково-кишковою кровотечею. Який вигляд матимуть калові маси в цьому разі?
a. Знебарвлені, пастоподібні
b. Мутнувато-білого кольору, водянисті
c. Зеленого кольору, водянисті
*d. Чорного кольору, дьогтеподібні
e. Коричневого кольору, нормальної консистенції

76. Маніпуляційна сестра медична контролює термін стерильності матеріалу в біксі, який не був розкритий. Протягом якого часу зберігається його стерильність?
a. 1-го тижня
*b. 3-х діб
c. 8-ми год
d. 6-ти днів
e. 1-го дня

77. Лікар-педіатр ЦПМСД встановив восьмирічній дитині діагноз: скарлатина. Який документ необхідно заповнити для облiку цього захворювання?
a. Журнал реєстрації амбулаторних пацієнтів
b. Медичну карту стацiонарного хворого
c. Контрольну карту диспансерного нагляду
*d. Екстрене повiдомлення про iнфекцiйне захворювання
e. Медичну карту амбулаторного хворого

78. Яку процедуру потрібно провести медичному працівнику після контакту з потенційно інфікованим матеріалом та зняття медичних рукавичок?
a. Хірургічну обробку рук
b. Висушування рук
c. Миття рук із милом
d. Одягання нових рукавичок
*e. Гігієнічну обробку рук

79. У вагітної жінки віком 28 років раптово розпочався судомний напад. Об'єктивно спостерігається: свідомість відсутня, АТ - 170/110 мм рт. ст., сатурація - 90. Під час зовнішнього акушерського обстеження виявлено: висота стояння дна матки визначається на рівні, що відповідає 37-му тижню вагітності. Яке положення тіла треба надати пацієнтці після стабілізації стану під час транспортування до лікувального закладу?
*a. На лівому боці
b. На правому боці
c. На животі
d. На спині
e. Сидячи

80. Які з нижченаведених лікарських засобів найчастіше викликають медикаментозну алергію?
*a. Антибіотики
b. Сечогінні
c. Ентеросорбенти
d. Гіпотензивні
e. Проносні

81. Пацієнт скаржиться на часті рідкі випорожнення, метеоризм, бурчання та відчуття переливання рідини в животі. Для якого виду диспепсії характерні ці клінічні прояви?
a. Панкреатогенної
*b. Кишкової (ентерогенної)
c. Печінкової (гепатобіліарної)
d. -
e. Шлункової

82. Сестра медична проводить запис електрокардіограми пацієнту кардіологічного відділення. Якому грудному відведенню відповідає електрод, встановлений у п'ятому міжребер'ї по лівій середньоключичній лінії?
a. V2
b. V5
c. V1
d. V3
*e. V4

83. Пацієнт віком 43 роки скаржиться на задишку, колючий біль та відчуття скутості в грудній клітці, кашель із виділенням гнійного мокротиння, загальну слабкість. З анамнезу відомо, що пацієнт довгий час працює у гірничорудній промисловості з видобутку корисних копалин, що залягають у породі, яка містить кварц. Об'єктивно спостерігається: температура тіла - 37,2^oС, ЧД - 26/хв, пульс - 90/хв, АТ - 130/80 мм рт. ст. Перкуторно у легенях визначаються ділянки коробкового та притупленого звуку. Аускультативно вислуховується ослаблене везикулярне дихання та дрібнопухирчасті вологі хрипи. Для якого захворювання характерні вказані клінічні прояви?
a. Пневмонії
b. Сухого плевриту
c. Антракозу
*d. Силікозу
e. Гострого бронхіту

84. Який метод контролю якості дезінфекції передбачає посів матеріалу на поживне середовище для виявлення мікрофлори?
a. Інструментальний
b. Фізичний
*c. Бактеріологічний
d. Візуальний
e. Хімічний

85. У пацієнтки віком 52 роки після фізичного навантаження виник напад стенокардії. Який основний клінічний прояв цього захворювання?
a. Набряки на нижніх кінцівках
*b. Стискальний біль за грудниною
c. Експіраторна задишка
d. Інспіраторна задишка
e. Кашель із виділенням пінистого рожевого мокротиння

86. У пацієнта, який хворіє на пневмонію, на тлі швидкого (упродовж декількох годин) зниження температури тіла із 39,5^oC до 37^oC, раптово виникли загальна слабкість, запаморочення, відчуття холоду, серцебиття. Об'єктивно спостерігається: пацієнт млявий, апатичний, із зусиллям відповідає на запитання. Шкірні покриви та слизові оболонки бліді, холодний липкий піт, кінцівки холодні, дихання поверхневе, пульс - 98/хв, слабкого наповнення, АТ - 80/50 мм рт. ст. Який патологічний стан розвинувся в пацієнта?
a. Анафілактичний шок
*b. Колапс
c. Набряк легень
d. Кардіогенний шок
e. Астматичний статус

87. Пацієнту неврологічного відділення з припущенням на субарахноїдальний крововилив проведено спинномозкову пункцію. Який колір ліквору характерний для цього патологічного стану?
*a. Червоний
b. Жовтувато-зеленуватий
c. Прозорий
d. Каламутний
e. Безбарвний

88. У породіллі через дві доби після пологів розпочалася кровотеча зі статевих шляхів, крововтрата досягла 500 мл і продовжується. Пацієнтка скаржиться на слабкість, пітливість. Об'єктивно спостерігається: слизові оболонки бліді, пульс - 95/хв, слабкого наповнення, АТ - 100/60 мм рт. ст. Під час пальпації матки через передню черевну стінку визначається, що вона щільна, дно розташоване на рівні пупка. Укажіть причину вторинної (пізньої) післяпологової кровотечі.
a. Розрив промежини
*b. Затримка частин плаценти в порожнині матки
c. Розрив шийки матки
d. Розрив матки
e. Порушення згортальної системи крові

89. У дитячому дошкільному закладі зареєстровано спалах кору. Укажіть характер елементів висипу у разі типового перебігу періоду висипань кору.
*a. Плямисто-папульозний
b. Уртикарний
c. Геморагічно-зірчастий
d. Петехіальний
e. Везикульозний

90. Для зменшення інтенсивності спастичного болю, що супроводжує перебіг хронічного холециститу, пацієнту рекомендовано використання медичної грілки. Якою має бути температура води для заповнення грілки в цьому разі?
a. 50^oС
*b. 60^oС
c. 90^oС
d. 40^oС
e. 80^oС

91. Пацієнт скаржиться на інтенсивний біль і відчуття поколювання у руках, судоми в м'язах кистей. З анамнезу відомо, що пацієнт протягом 10-ти років працює забійником у шахті. Об'єктивно спостерігається: кисті ціанотичні, холодні на дотик, зниження больової чутливості за типом "рукавичок". Для якого захворювання характерні ці клінічні прояви?
a. Пневмоконіозу
b. Ревматоїдного артриту
c. Системної склеродермії
*d. Вібраційної хвороби
e. Цукрового діабету

92. Пацієнту віком 37 років встановлено попередній діагноз: жовчнокам'яна хвороба. Який рентгенологічний метод дослідження застосовується для оцінки стану жовчного міхура та виявлення патологічних змін у ньому з використанням контрастної речовини?
a. Гастрографія
*b. Холецистографія
c. Цистографія
d. Урографія
e. Іригоскопія

93. Яке дослідження проводиться для виявлення прихованої коронарної недостатності та ранньої діагностики стенокардії?
a. Енцефалографія
b. Спірографія
c. Нейроміографія
d. Аудіометрія
*e. Велоергометрія

94. Чоловік віком 35 років після падіння з висоти скаржиться на виражений біль у ділянці правого плеча. Під час об'єктивного обстеження медичний працівник виявив абсолютні об'єктивні ознаки (симптоми) перелому кістки. Укажіть одну з них.
a. Гіперемія шкіри
b. Блідість шкіри
c. Локальний біль
*d. Кісткова крепітація
e. Набряк шкіри

95. Пацієнт віком 56 років скаржиться на появу висипань на відкритих ділянках тіла (долонях, обличчі). Ці прояви турбують його протягом останніх 3-х років. Під час опитування з'ясувалося, що пацієнт працює на хімічному заводі, також він зазначає, що в неробочі дні шкірні симптоми зменшуються. Пацієнту встановлено діагноз: контактний дерматит - та рекомендовано оптимізувати умови праці. Який основний шкідливий виробничий фактор потрібно усунути для покращення стану пацієнта?
a. Роботу на автоматизованій виробничій лінії
b. Контакт із паперовими матеріалами
c. Вплив холоду та низьких температур
*d. Контакт із фарбами та лаками
e. Вплив ароматизаторів у повітрі робочої зони

96. У пацієнтки, якій призначено накладання гірчичників, на момент проведення процедури спостерігається підвищення температура тіла до 38,2°C. Як потрібно вчинити сестрі медичній у цьому разі?
a. Обмежити час накладання гірчичників до 5 хв
b. Накласти гірчичники і запропонувати прийняти жарознижувальний засіб
c. Накласти гірчичники, не зважаючи на обставини
*d. Накладати гірчичники не можна
e. До місця накладання гірчичників попередньо прикласти холодний компрес

97. У пацієнтки напад бронхіальної астми минув після застосування інгаляційного глюкокортикоїдного препарату та завершився виділенням в'язкого мокротиння. Укажіть характер мокротиння в цьому разі.
*a. Склоподібне
b. "Іржаве"
c. У вигляді "малинового желе"
d. Із прожилками крові
e. Гнійне

98. Відповідно до призначення лікаря дитині потрібно парентерально ввести 350000 ОД антибіотика з групи цефалоспоринів III покоління. У флаконі міститься 1000 мг діючої речовини. Скільки мілілітрів розчину антибіотика потрібно ввести дитині, якщо застосувати стандартне розведення?
a. 35 мл
b. 10 мл
*c. 3,5 мл
d. 1,5 мл
e. 5 мл

99. Пацієнт перебуває на лікуванні в хірургічному відділенні після дорожньо-транспортної пригоди, яка сталася 2 дні тому. У ділянці стегна, в місці забою, утворилася гематома. Укажіть оптимальну лікувальну тактику, що сприятиме розсмоктуванню гематоми.
a. Іммобілізація кінцівки
b. Прикладання міхура з льодом
*c. Накладання зігрівального компресу
d. Застосування гірчичників
e. Накладання охолоджувального компресу

100. Пацієнт віком 65 років хворіє на хронічний гепатит. Який із нижченаведених симптомів свідчить про розвиток у пацієнта синдрому холестазу?
a. Біль у кістках
b. Шум у вухах
c. Тризм жувальних м'язів
d. Екзофтальм
*e. Свербіж шкіри

101. Для якого захворювання характерний такий симптомокомплекс: "маскоподібне обличчя", кисетоподібні складки навколо рота, синдром Рейно?
*a. Системної склеродермії
b. Гострої ревматичної гарячки
c. Ревматоїдного артриту
d. Червоного системного вовчака
e. Вузликового періартеріїту

102. Для лікування подагричного артриту в стадії загострення препаратами першої лінії є швидкодіючі НПЗП (нестероїдні протизапальні препарати) у високих дозах. Укажіть особливість приймання лікарських засобів цієї групи, що дозволяє запобігти розвитку побічних ефектів на шлунково-кишковий тракт.
a. За 2 год до вживання їжі
b. Запивати невеликою кількістю води
*c. Після вживання їжі
d. Незалежно від вживання їжі
e. Натщесерце

103. Який об'єм антисептика необхідно використати для проведення однієї процедури гігієнічної обробки рук перед виконанням внутрішньовенної ін'єкції?
a. 1 мл
b. 9 мл
*c. 3 мл
d. 6 мл
e. 5 мл

104. У пацієнта віком 35 років спостерігаються симптоми туберкульозу: тривалий кашель, субфебрильна температура тіла, зниження маси тіла, нічна пітливість. Укажіть інноваційний молекулярно-генетичний тест, що забезпечує швидкий автоматизований результат у виявленні генів збудника туберкульозу.
a. ELISA
b. Western blot
c. FISH
d. Sanger sequencing
*e. GeneXpert

105. Чоловіка вкусив пес, який, імовірно, був хворий на сказ. Який із нижченаведених симптомів може спостерігатися у пацієнта вже в продромальному періоді захворювання?
a. Аерофобія
b. Фотофобія
*c. Гіперестезії
d. Гіперсалівація
e. Паралічі

106. У пацієнта, який хворіє на хронічну ниркову недостатність, розвинулася уремія. Який із нижченаведених симптомів свідчить про розвиток цієї патології?
*a. Запах аміаку з рота
b. Підвищення апетиту
c. Підвищення температури тіла
d. Гіперемія шкірних покривів
e. Збільшення лімфатичних вузлів

107. Пацієнт віком 38 років скаржиться на сильний різкий нападоподібний біль у ділянці правого підребер'я, що іррадіює в праву ключицю та плече, гіркоту в роті, нудоту, блювання жовчю. В анамнезі: жовчнокам'яна хвороба. Об'єктивно спостерігається: пацієнт неспокійний, язик обкладений жовтим нальотом, іктеричність склер та шкірних покривів, пульс - 82/хв, ритмічний, АТ - 110/70 мм рт. ст. Який патологічний стан розвинувся в пацієнта?
a. Кишкова коліка
*b. Печінкова коліка
c. Гострий панкреатит
d. Гострий гастрит
e. Ниркова коліка

108. До гастроентеролога звернулася пацієнтка віком 65 років, яка довгий час хворіє на виразкову хворобу шлунка. Пацієнтка скаржиться на відчуття розпирання і тяжкості в ділянці шлунка, відрижку, що виникає після вживання м'ясної їжі, загальну слабкість і швидку втомлюваність, значне зниження маси тіла (за два місяці - на 10 кг). У периферичній крові виявлено ознаки анемії. Для якого захворювання характерні вказані клінічні прояви?
a. Хронічного холециститу
*b. Раку шлунка
c. Раку нирки
d. Гострого гастроентероколіту
e. Гострого панкреатиту

109. У жінки на 35-му тижні вагітності з'явилися різкий біль у животі та незначні кров'янисті виділення зі статевих шляхів. Об'єктивно спостерігається: блідість шкіри, пульс - 100/хв, АТ - 100/60 мм рт. ст. Матка напружена, болюча. Положення плода поздовжнє, голівка передлежить над площиною входу в малий таз, серцебиття плода ритмічне, 160/хв. Який патологічний стан розвинувся у жінки?
a. Аборт у ходу
b. Неповне передлежання плаценти
*c. Передчасне відшарування нормально розташованої плаценти
d. Розрив матки, що відбувся
e. Загроза розриву матки

110. У пацієнта, який перебуває в реанімаційному відділенні, спостерігається хвилеподібна зміна амплітуди дихання з паузами між хвилями 40-50 с. Укажіть патологічний тип дихання.
*a. Чейна-Стокса
b. Біота
c. Гаспінг
d. Куссмауля
e. Тахіпное

111. Як називається метод неінвазивного дослідження функції зовнішнього дихання, що проводиться для оцінки стану легень та бронхів, діагностики захворювань дихальної системи та контролю їх лікування?
*a. Спірографія
b. Шкірні алергологічні тести
c. Бронхоскопія
d. УЗД легенів
e. Оглядова рентгенографія органів грудної клітки

112. У породіллі після пологів виявлено розрив задньої спайки та стінки піхви, а також шкіри промежини довжиною 1 см, м'язи промежини неушкоджені. Укажіть ступінь розриву промежини.
a. -
*b. І
c. ІV
d. ІІ
e. ІІІ

113. Укажіть особливість приймання ферментних препаратів.
a. Натщесерце
*b. Під час вживання їжі
c. Через 2 год після вживання їжі
d. За 2 год до вживання їжі
e. Через 1 год після вживання їжі

114. П'ятирічна дитина каталася на самокаті і впала. На місці забою виникла гематома без пошкодження шкірних покривів. Які дії зменшать зону крововиливу?
a. -
b. Прикладання медичної грілки
*c. Застосування міхура з льодом
d. Застосування гірчичників
e. Накладання зігрівального компресу

115. Для якого захворювання травної системи типові такі особливості больового синдрому: біль в епігастрії з'являється натщесерце, вночі або через 3-4 год після останнього вживання їжі та зникає навіть після незначного вживання будь-яких продуктів харчування?
a. Хронічного холециститу
b. Виразкової хвороби шлунка
c. Хронічного панкреатиту
*d. Виразкової хвороби дванадцятипалої кишки
e. Хронічного атрофічного гастриту

116. Пацієнта віком 65 років шпиталізовано до лікарні з попереднім діагнозом: неспецифічний виразковий коліт. Яка діагностична процедура найдоцільніша для підтвердження діагнозу?
a. Фіброгастроскопія
*b. Колоноскопія
c. Цистоскопія
d. Лапароскопія
e. Холецистографія

117. У пацієнта одразу після введення вакцини з'явилися різка слабкість, запаморочення, прискорене серцебиття, утруднення дихання, відчуття страху смерті, шум у вухах. Об'єктивно спостерігається: шкіра бліда, вкрита холодним потом, дихання часте, поверхневе, пульс - 120/хв, слабкого наповнення, АТ - 70/30 мм рт. ст. Який патологічний стан розвинувся в пацієнта?
a. Напад бронхіальної астми
*b. Анафілактичний шок
c. Набряк Квінке
d. Кардіогенний шок
e. Гіповолемічний шок

118. Для якого захворювання сечостатевої системи характерний такий симптомокомплекс: підвищення артеріального тиску, набряки, олігурія та гематурія (сеча кольору "м'ясних помиїв"?
a. Гострого уретриту
b. Сечокам'яної хвороби
*c. Гострого гломерулонефриту
d. Гострого циститу
e. Хронічного пієлонефриту

119. Медичний працівник проводить запис електрокардіограми пацієнту, в якого виник напад стенокардії, та виконує послідовний аналіз отриманих параметрів. Які зубці на ЕКГ в нормі є завжди негативними (від'ємними)?
*a. Q та S
b. P та T
c. R та P
d. -
e. R та T

120. Пацієнт віком 60 років скаржиться на пекучий біль за грудниною з іррадіацією в ліву руку та ліву лопатку, що виник годину тому. Двічі приймав нітрогліцерин, проте біль не минув. Об'єктивно спостерігається: пацієнт перебуває у стані психомоторного збудження, наляканий, шкіра бліда, пульс - 88/хв, ритмічний, АТ - 130/70 мм рт. ст. Для якого патологічного стану характерні ці симптоми?
a. Колапсу
b. Гіпертензивного кризу
*c. Інфаркту міокарда
d. Кардіогенного шоку
e. Нападу стенокардії

121. Пацієнту віком 42 роки встановлено попередній діагноз: гостра ниркова недостатність. Рівень яких біохімічних показників потрібно визначити в крові для дослідження функції нирок?
a. Загального білка та його фракцій
*b. Креатиніну, сечовини
c. С-реактивного білка, сіалових кислот
d. Білірубіну, трансаміназ
e. \alpha-амілази, трипсину

122. У пацієнта, який хворіє на хронічний ентерит, упродовж 5-ти діб спостерігаються часті рідкі випорожнення (до 15 разів на добу) світло-жовтого кольору зі шматочками неперетравленої їжі. Пацієнт скаржиться на загальну слабкість, головний біль, запаморочення, апатію, спрагу, значну втрату маси тіла. Який патологічний процес розвивається в організмі пацієнта?
*a. Зневоднення (дегідратація)
b. Гіпокальціємія
c. Дефіцит заліза
d. Гіпергідратація (затримка води)
e. Дефіцит вітаміну D

123. Який метод лікування доцільно запропонувати пацієнтці з неускладненою формою жовчнокам'яної хвороби, у якої під час обстеження виявлено одиничні невеликі холестеринові камені в жовчному міхурі, придатні для руйнування без ризику обструкції?
a. Жовчогінну терапію
b. Гепатопротекторну терапію
c. Холецистектомію
d. Електрофорез жовчного міхура з магнію сульфатом
*e. Ударно-хвильову літотрипсію

124. Пацієнта віком 35 років шпиталізовано до лікарні на 5-ту добу захворювання зі скаргами на сильний біль у м'язах, підвищення температури тіла до 39^oС, головний біль, пожовтіння шкіри. Об'єктивно спостерігається: язик сухий, обкладений білим нальотом, пульс - 120/хв, АТ - 80/50 мм рт. ст., тони серця приглушені, печінка виступає з-під краю реберної дуги на 3,5 см. Результати загального аналізу крові: лейкоцитоз, підвищення ШОЕ. Спостерігається зменшення добового об'єму сечі. З анамнезу з'ясувалося, що 2 тижні тому купався в озері. Для якого захворювання характерні вказані клініко-лабораторні показники?
a. Бешихи
*b. Лептоспірозу
c. Малярії
d. ВІЛ-інфекції
e. Гепатиту

125. На машинобудівному заводі проводиться позапланова перевірка у зв'язку з зафіксованим збільшенням захворюваності на пневмоконіоз серед працівників. Під час обстеження виявлено підвищену концентрацію кварцового пилу в повітрі робочої зони. Який із нижченаведених заходів є найефективнішим для зменшення ризику захворюваності співробітників на пневмоконіоз?
a. Оптимізація температурних умов робочої зони
b. Проведення позапланового інструктажу для працівників
c. Скорочення тривалості робочої зміни
d. Надання додаткових днів відпустки
*e. Зменшення запиленості в повітрі робочої зони

126. Пацієнт звернувся до лікаря-офтальмолога зі скаргами на сльозотечу, почервоніння очей та відчуття стороннього тіла ("піску") в очах. Лікар встановив діагноз: кон'юнктивіт - та призначив закрапувати в очі два лікарські засоби. Який оптимальний інтервал потрібно витримувати між застосуванням препаратів для ефективного лікування?
*a. 10-15 хв
b. 30 хв
c. 3-5 хв
d. 60 хв
e. 1-2 хв

127. Пацієнту, який лікується в урологічному відділенні, призначено дослідження сечі за методом Зимницького. Яке співвідношення денного діурезу до нічного в нормі?
a. 1:3
*b. 3:1
c. 1:1
d. 1:4
e. -

128. Породіллі після народження плода введено 10 ОД окситоцину, процес народження посліду проведено шляхом контрольованої тракції за пуповину з контртракцією на матку. Укажіть ще один стандартний компонент повноцінного активного ведення третього періоду фізіологічних пологів.
a. Балонна тампонада матки
b. Інструментальна ревізія порожнини матки
*c. Масаж матки через передню черевну стінку
d. Пункція заднього склепіння піхви
e. -

129. Пацієнтка віком 45 років скаржиться на загальну слабкість, запаморочення, задишку під час фізичних навантажень, відчуття "повзання мурашок" по шкірі та утруднення під час ходьби. Об'єктивно спостерігається: блідість шкіри з лимонним відтінком, іктеричність склер, яскраво-червоний глянцевий язик з атрофією сосочків. У крові: гемоглобін - 70 г/л, колірний показник - 1,4, макроцитоз еритроцитів. В анамнезі: атрофічний гастрит. Для якого виду анемії характерні ці клінічні прояви та показники гемограми?
*a. Вітамін B_12-дефіцитної
b. Апластичної
c. Залізодефіцитної
d. Постгеморагічної
e. Гіпопластичної

130. Якої тактики необхідно дотримуватися для запобігання некрозу тканин під час внутрішньовенного введення гіпертонічного розчину?
a. Ретельно мити руки перед процедурою
b. Перевірити кут і глибину введення голки
c. Перед застосуванням розчин потрібно підігріти
*d. Не допускати потрапляння розчину в паравенозний простір
e. Змінювати місце введення лікарського засобу

131. Старша сестра медична навчає медичний персонал її підрозділу правилам гігієни рук. Який тип нагадування на робочому місці є найліпшим для активізації уваги?
a. Аудіоповідомлення
b. Конференції
c. Санбюлетні
d. Накази
*e. Інформаційні плакати

132. Пацієнту встановлено діагноз: гострий лейкоз та призначено медикаментозну терапію. Препарати якої групи порушують процеси росту, розвитку та механізми поділу всіх клітин організму, включаючи злоякісні?
*a. Цитостатики
b. Кардіопротектори
c. Противірусні
d. Антибіотики
e. Гепатопротектори

133. Пацієнт відчув раптовий біль за грудниною та стиснення у грудях. Сестра медична, надаючи невідкладну допомогу, звільнила його від тиснучого одягу, порекомендувала прийняти під язик таблетку нітрогліцерину, викликала лікаря. Який патологічний стан розвинувся у пацієнта?
*a. Напад стенокардії
b. Напад бронхіальної астми
c. Гіпертензивний криз
d. Колапс
e. Кардіогенний шок

134. Під час виконання внутрішньом'язової ін'єкції сестра медична ввела голку шприца в м'яз на всю довжину, внаслідок чого вона зламалася так, що навіть не видно її кінчика. Оберіть найоптимальніший метод видалення голки з м'яза в цьому разі.
a. Видалити голку за допомогою хірургічного пінцета
b. Спробувати витягнути голку, скориставшись магнітом
c. Спробувати витягнути голку пальцями
*d. Провести хірургічне втручання для видалення голки
e. Прикласти мазь Вишневського до місця уколу

135. У пацієнтки на тлі перебігу гострого інфаркту міокарда раптово погіршився стан: з'явилися задишка, кашель із виділенням рожевого пінистого мокротиння, клекітливе дихання. Об'єктивно спостерігається: загальний стан тяжкий, шкіра бліда, пульс - 86/хв, слабкого наповнення, АТ - 100/60 мм рт. ст. Укажіть першочерговий захід невідкладної допомоги в цьому разі.
a. Антибіотикотерапія
b. Фізіотерапевтичні процедури
c. Інгаляція сальбутамолу
d. Інгаляційне введення гормональних препаратів
*e. Киснева терапія

136. У жінки віком 28 років після вживання шоколаду на шкірі тулуба та кінцівок з'явилися висипання, що супроводжуються свербежем, схожі на опіки кропивою. Об'єктивно спостерігається: на шкірі візуалізуються пухирі червоного кольору різних розмірів, температура тіла - 37,5^oC, пульс - 78/хв, АТ - 120/80 мм рт. ст. Яка група лікарських засобів використовується для лікування цього патологічного стану?
a. Антациди
b. Антибіотики
c. Антидепресанти
*d. Антигістамінні
e. Антиагреганти

137. Пацієнтці, яка хворіє на хронічну недостатність кровообігу, для зменшення набряків призначено сечогінні лікарські засоби. Який із нижченаведених методів є найбільш інформативним для оцінки ефективності дії призначених сечогінних препаратів?
a. -
b. Підрахунок кількості сечовипускань за добу
c. Вимірювання артеріального тиску
d. Вимірювання нічного діурезу
*e. Визначення водного балансу

138. Пацієнтку шпиталізовано до лікарні зі скаргами на раптовий інтенсивний біль у поперековій ділянці, що іррадіює в промежину і статеві органи, супроводжується нудотою та частими позивами до сечовипускання. Біль з'явився після тривалої тряскої їзди. Об'єктивно спостерігається: пацієнтка перебуває у стані психомоторного збудження, шкіра бліда, надмірно волога, пульс частий і слабкий. У загальному аналізі сечі: свіжі еритроцити та кристали солей. Для якого патологічного стану характерні вказані клінічні прояви?
a. Жовчної (печінкової) коліки
b. Гострого апендициту
c. Гострого аднекситу
*d. Ниркової коліки
e. Перитоніту

139. У пацієнта, який хворіє на цироз печінки, розвинувся асцит. Яку пункцію йому доцільно провести для видалення патологічного вмісту (зайвої рідини) з черевної порожнини?
a. -
b. Стернальну
*c. Абдомінальну
d. Люмбальну
e. Плевральну

140. Пацієнтка віком 18 років звернулася до сімейного лікаря зі скаргами на часте і болісне сечовипускання, біль у надлобковій ділянці, підвищення температури тіла до 37,4^oС. Симптоми з'явилися після переохолодження. У сечі: лейкоцитурія, еритроцити - 20-30 в полі зору мікроскопа. Для якого захворювання найхарактерніші вказані клініко-лабораторні показники?
a. Полікістозу нирок
b. Гострого пієлонефриту
c. Гострого аднекситу
d. Сечокам'яної хвороби
*e. Гострого циститу

141. У пацієнта на тлі перебігу гострого інфаркту міокарда раптово погіршився загальний стан, посилився біль у серці, виникла різка слабкість. Об'єктивно спостерігається: свідомість сплутана, акроціаноз, холодний липкий піт, АТ - 70/30 мм рт. ст., пульс - 110/хв, слабкого наповнення. Яке ускладнення розвинулося в пацієнта?
a. Серцева астма
*b. Кардіогенний шок
c. Набряк легень
d. Нестабільна стенокардія
e. Тромбоемболія легеневої артерії

142. Пацієнту, який страждає на цукровий діабет 1-го типу, сестра медична пояснює методи та способи інсулінотерапії. Який медичний пристрій забезпечує безперервне підшкірне введення інсуліну в автоматичному режимі?
a. Шприц-дозатор
b. Внутрішньокісткова канюляція
c. Інсулінова ручка
*d. Інсулінова помпа
e. Інфузомат

143. У пацієнта віком 45 років під час огляду та об'єктивного обстеження виявлено збільшення розмірів щитоподібної залози. Укажіть основний метод дослідження, що проводиться для визначення її функції.
a. УЗД щитоподібної залози
b. Загальноклінічний аналіз сечі
c. Загальноклінічний аналіз крові
*d. Аналіз крові на тиреоїдні гормони
e. Аналіз крові на глюкозу

144. Як називається процедура, що полягає у введенні розчинів лікарських засобів через порожнину матки в маткові труби для визначення їх прохідності або з лікувальною метою?
a. Лапароскопія
b. Гістероскопія
c. Кольпоскопія
*d. Гідротубація
e. Пертубація

145. Укажіть групу лікарських засобів, що використовується у лікуванні пацієнтів, які хворіють на атеросклероз, з метою зниження рівня холестерину в крові та нормалізації ліпідного профілю.
a. Антикоагулянти
*b. Статини
c. Антиагреганти
d. Інгібітори АПФ
e. \beta-адреноблокатори

146. Який метод дослідження дає можливість провести транцервікальний огляд нижнього полюса плодового міхура, визначати характер навколоплідних вод, особливостей плодових оболонок і стану плода?
a. Цервікоскопія
b. Лапароскопія
*c. Амніоскопія
d. Гістероскопія
e. Кольпоскопія

147. Укажіть частий побічний ефект, що може розвинутися у пацієнта під час внутрішньовенного введення 1-го розчину нікотинової кислоти.
*a. Відчуття жару в тілі
b. Порушення зору
c. Брадикардія
d. Сонливість
e. Закреп

148. Яка з нижченаведених груп лікарських засобів використовується для етіотропного лікування хронічного пієлонефриту?
*a. Антибактеріальні
b. Діуретики
c. Нестероїдні протизапальні
d. Антитромботичні
e. Антигістамінні

149. Пацієнтка скаржиться на ранкову скутість, деформацію і постійний біль у дрібних суглобах, зниження фізичної активності. Об'єктивно спостерігається: симетричні згинальні контрактури дрібних суглобів. На рентгенограмі кисті й зап'ястка - ерозії та виражений остеопороз безпосередньо прилеглих до суглоба кісток, анкілоз. Для якого захворювання це характерно?
a. Деформуючого остеоартрозу
b. Системного червоного вовчака
c. Системного васкуліту
d. Ревматичного поліартриту
*e. Ревматоїдного артриту

150. У чоловіка віком 40 років унаслідок падіння з висоти стався перелом кісток передпліччя. Укажіть одне з ранніх ускладнень, що може виникнути у разі закритих переломів довгих трубчастих кісток.
a. Некроз кістки
b. Контрактури
*c. Жирова емболія
d. Укорочення кінцівки
e. Анкілоз

