1. Які компоненти є основними в стоматологічних фарфорових масах?
*a. Каолін, кварц, польовий шпат
b. Каолін, тальк, боратне скло
c. Каолін, кварц, апатит
d. Каолін, кварц, гіпс
e. Каолін, гіпс, корунд

2. Після обстеження пацієнта лікар-стоматолог-ортопед рекомендує виготовлення металевої вкладки. Який метод виготовлення вкладки застосує лікар, якщо вкладка моделюється в порожнині рота пацієнта?
a. Зворотний
b. Зовнішній
c. Внутрішній
d. Комбінований
*e. Прямий

3. У пацієнта на верхній щелепі наявний тільки зуб 13. Планується виготовити частковий знімний пластинковий протез. Який вид фіксації відносно розташування опорних зубів буде застосований на цій конструкції?
a. Трансверзальна
b. Площинна
c. Діагональна
d. Сагітальна
*e. Точкова

4. Після відливання моделі техніку зубному необхідно провести її обрізання. Яким пристроєм треба скористатися в цьому разі?
*a. Тримером
b. Фрезерувальним станком
c. Полімеризатором
d. Оклюдатором
e. Кюветою

5. У якій кімнаті зубопротезної лабораторії проводять приготування пластмасового тіста?
*a. Полімеризаційній кімнаті у витяжній шафі
b. Основній кімнаті за наявності місцевої витяжки
c. Полірувальній кімнаті за наявності місцевої витяжки
d. Будь-якій кімнаті за наявності загальної витяжки
e. Паяльній кімнаті у витяжній шафі

6. Укажіть групу дефектів зубних рядів за А.І. Бетельманом, за умови якої можна зіставити моделі в положенні центральної оклюзії без застосування шаблонів з прикусними валиками.
a. Третя
*b. Перша
c. Друга
d. Четверта
e. -

7. Для іммобілізації зіставлених уламків щелеп у правильному положенні показано виготовлення алюмінієвої дротяної шини Тігерштедта. Який інструмент треба застосувати?
a. Мікрометр
b. Моделювальний шпатель
c. Корнцанг
*d. Крампонні щипці
e. Металевий молоточок

8. Укажіть, якої помилки припустився технік зубний під час полімеризації пластмаси, якщо з'явилася пористість стиснення?
a. Недостатня кількість мономера
b. Надлишок мономера в масі
c. Випаровування мономера всередині формувальної маси, що полімеризується
d. Збільшення об'єму маси, що полімеризується
*e. Недостатній об'єм маси, що полімеризується

9. У пацієнта поодинокі низькі клінічні коронки опорних зубів, які можна використати як елементи фіксації в часткових знімних протезах із використанням технологій литва. Яку систему доцільно застосувати в цьому разі?
a. Утримувальних кламерів
*b. Телескопічних коронок
c. Екваторних коронок
d. Опорних кламерів
e. Пластмасових коронок

10. Які види робіт потребують виготовлення розбірної комбінованої моделі?
a. Бюгельні протези з опорою на телескопічні коронки
b. Часткові знімні та бюгельні протези
c. Повні знімні та металокерамічні незнімні протези
d. Повні знімні протези
*e. Суцільнолиті, керамічні та металокерамічні незнімні протези

11. Після оброблення каркаса металокерамічної коронки твердосплавними фрезами технік зубний провів піскоструменеве оброблення. Як має виглядати поверхня каркаса після проведення піскоструменевого оброблення?
*a. Шорстка однорідна матова поверхня
b. Шорстка однорідна блискуча поверхня
c. Гладка однорідна неблискуча поверхня
d. Шорстка однорідна нематова поверхня
e. Гладка однорідна блискуча поверхня

12. Яку функцію виконують ретенційні ортодонтичні апарати?
a. Запобігають можливому розвитку аномалій
b. Нормалізують функцію ковтання
c. Нормалізують функцію дихання
d. Усувають сформовані зубо-щелепні аномалії
*e. Закріплюють результати ортодонтичного лікування

13. Яка оклюзійна крива проходить через жувальні поверхні молярів з правого та лівого боків у поперечному напрямку?
*a. Трансверзальна
b. Фронтальна
c. Центральна
d. Сагітальна
e. Вертикальна

14. Які інструменти та матеріали в стоматологічній практиці мають піддаватися стерилізації?
a. Усі інструменти та матеріали, що використовуються під час стоматологічних маніпуляцій
b. Інструменти багаторазового використання
c. Нові інструменти та матеріали перед застосуванням
*d. Усі інструменти та матеріали, які контактують з рановою поверхнею
e. Інструменти одноразового використання

15. Як поділяються ложки для відбитків за методом виготовлення?
a. Функціональні та складні
b. Допоміжні та індивідуальні
*c. Індивідуальні та стандартні
d. Складні та розбірні
e. Робочі та допоміжні

16. Укажіть особливості постановки штучних зубів під час виготовлення часткового знімного пластинкового протеза за умови дефекту зубного ряду на верхній щелепі у фронтальній ділянці.
a. Зі зміщенням у піднебінному напрямку на 2/3 їх товщини від середини гребеня
b. Зі зміщенням у присінковому напрямку на 1/3 їх товщини від середини гребеня
*c. Зі зміщенням у присінковому напрямку на 2/3 їх товщини від середини гребеня
d. Зі зміщенням у піднебінному напрямку на всю їх товщину від середини гребеня
e. Зі зміщенням у присінковому напрямку на всю їх товщину від середини гребеня

17. Якою має бути форма поперечного перетину дуги бюгельного протеза на нижній щелепі?
a. Напівкругла, прямокутна, пласка
b. Напівгрушеподібна, квадратна, напівовальна
c. Напівкругла, напівгрушеподібна, прямокутна
d. Напівкругла, трикутна, напівовальна
*e. Напівовальна, напівкругла, напівгрушеподібна

18. Чим може бути спричинений симптом "постукування" та "клацання" штучних зубів під час розмови в пацієнта, що користується знімним протезом?
a. Обмеженням простору для язика
*b. Завищеною висотою прикусу
c. Збільшенням меж базису на піднебінні верхнього протеза
d. Збільшенням меж базису протеза на нижній щелепі в під'язиковій ділянці
e. Заниженою висотою прикусу

19. Чому для виготовлення зубних протезів застосовують сплави, а не чисті метали?
a. Сплави більш стійкі до корозії
b. Сплави легше обробляються
c. Чисті метали недостатньо міцні
d. Сплави дешевші за чисті метали
*e. Чисті метали не відповідають вимогам до конструкційних матеріалів

20. Яке обладнання застосовують для спікання фарфорових коронок?
a. Високочастотну піч
b. Звичайну муфельну піч
*c. Спеціальну піч із вакуумом
d. Сухожарову шафу
e. Відкрите полум'я

21. У разі якого з'єднання кламер з'єднується з протезом нерухомо, а жувальний тиск передається опорним зубам через кламер?
a. Комбінованого
b. Сферичного
c. Напівлабільного
*d. Жорсткого
e. Лабільного

22. До якої групи належать матеріали для моделювання, лабораторні воски, ізоляційні та покривні матеріали, абразивні та полірувальні матеріали?
a. Відбиткових
*b. Допоміжних
c. Основних
d. Металевих сплавів
e. Полімерних

23. Де проходить межа базису часткового знімного пластинкового протеза на нижній щелепі в ділянці фронтальних природних зубів з оральної поверхні?
a. Перекриває зуби наполовину
b. Доходить до рівня шийок зубів
*c. Перекриває зуби на дві третини
d. Перекриває всю оральну поверхню зубів
e. Перекриває зуби на одну третину

24. Зміщення якого уламка при двобічному ментальному переломі може спричинити асфіксію у потерпілого?
a. -
*b. Середнього
c. Малого
d. Бічних
e. Великого

25. Під час виготовлення пластмасового мостоподібного протеза технік зубний на лабораторному етапі проводить заміну воску на пластмасу. Яким методом виготовляється ця конструкція?
a. Паянням
b. Дублюванням
c. Спіканням
*d. Полімеризацією
e. Литтям

26. Під час роботи технік зубний використовує фінагель. Укажіть його призначення.
*a. Виріз для обрізання моделей
b. Ніж для роботи з гіпсом
c. Ємкість для замішування пластмаси
d. Скальпель для зрізання воску
e. Шпатель для замішування гіпсу

27. У пацієнта внаслідок ДТП відбувся перелом нижньої щелепи зі зміщенням. Потрібно застосувати апарат для переміщення уламка в правильне положення. Який апарат за механізмом дії буде застосовано?
a. Обтурувальний
b. Комбінований
c. Заміщувальний
*d. Репонувальний
e. Фіксувальний

28. Які спеціальні інструменти використовують для визначення величини заглиблення (ніші) під час проведення паралелометрії?
*a. Калібри
b. Мікрометри
c. Фрезерувальні головки
d. Керамічні штифти
e. Горизонтальні кронштейни

29. За допомогою якого апарата на моделі визначають паралельність стінок опорних зубів, наносять кламерну лінію та визначають вид і місце розташування кламерів?
a. Полімеризатора
*b. Паралелометра
c. Артикулятора
d. Оклюдатора
e. Вібростолика

30. На етапі планування виготовлення бюгельного протеза лікар-стоматолог-ортопед та технік зубний визначають шлях, що відповідає рухові протеза від початкового контакту його кламерних елементів з опорними зубами до кінцевого розташування на тканинах протезного ложа. Яке поняття визначають спеціалісти в цьому разі?
*a. Шлях введення протеза
b. Трансверзальний різцевий шлях
c. Сагітальний різцевий шлях
d. Сагітальний суглобовий шлях
e. Шлях виведення протеза

31. Яке розташування має цемент у структурі зуба?
a. Локалізований у порожнині зуба
*b. Знаходиться на поверхні кореня зуба
c. Укриває коронку зуба
d. Знаходиться в ділянці шийки зуба
e. Знаходиться під шаром емалі

32. Технік зубний наносить шари керамічної маси на каркас металокерамічної конструкції. На яку ділянку майбутньої конструкції треба нанести наступний шар після спікання опакового шару?
a. Ділянку ясен
b. Апроксимальну
*c. Пришийкового уступу
d. Жувальної поверхні
e. Екватора коронкової частини

33. Яка мета вибілювання мостоподібних протезів?
a. Поліпшення естетичних показників
b. Створення умов для полімеризації
c. Усунення нерівності поверхні
*d. Видалення окалини
e. Підвищення корозійної стійкості

34. Які показання існують до виготовлення штучних коронок?
a. Відновлення зруйнованої апроксимальної поверхні зуба
*b. Відновлення зруйнованої коронкової частини зуба та опори мостоподібного протеза
c. Відновлення естетичної норми
d. Відновлення зруйнованої вестибулярної поверхні зуба та опори мостоподібного протеза
e. Для опори мостоподібного протеза

35. Укажіть методи виготовлення штучних коронок.
a. Литі, опорні, комбіновані
b. Штамповані, литі, опорні
*c. Штамповані, литі, шляхом полімеризації, шляхом обжигу
d. Тимчасові, штамповані, постійні
e. Тимчасові, опорні, постійні

36. Що означає термін "адентія"?
*a. Повна або ж часткова відсутність зубів
b. Збільшення кількості зубів
c. Анатомічно неправильне положення одного або кількох зубів у зубному ряду
d. Розміри коронок, що виходять за межі норми в бік збільшення
e. Розміри коронок, що виходять за межі норми в бік зменшення

37. Укажіть, які пластмаси належать до базисних.
a. Стадонт, Фторакс, Акрел
b. Карбопласт, Фторакс, Протакрил
c. Карбопласт, Протакрил, Редонт
*d. Фторакс, Етакрил, Акрел
e. Редонт, Етакрил, Протакрил

38. Які недоліки мають металокерамічні конструкції?
a. Незначне препарування зубів, легко знімаються
*b. Значне препарування зубів, можливе стирання зубів-антагоністів
c. Алергійні реакції на матеріали протеза, складність виготовлення
d. Нещільне прилягання до кукси зуба, необхідність препарування зубів
e. Недостатня естетичність конструкції, необхідність виготовлення розбірної моделі

39. Чоловік віком 34 роки через постійні перебої з електропостачанням придбав дизельний генератор та розмістив його в гаражі під будинком. На наступний день його дружина відчула сонливість, головний біль, нудоту та запаморочення. Об'єктивно спостерігається: шкіра та видимі слизові оболонки рожевого кольору, ЧСС - 88/хв, ЧД - 23/хв. Отруєння якою речовиною, найімовірніше, відбувалося в постраждалої?
a. Аміаком
b. Метаном
c. Природним газом
*d. Чадним газом
e. Хлором

40. Для моделювання якої частини зубного протеза використовують палички воску "Модевакс" синього кольору?
*a. Проміжної
b. Кореневої
c. Пришийкової
d. Коронкової
e. Базису

41. Скільки метрів, згідно із санітарно-гігієнічними нормативами, має бути мінімальна висота стоматологічного кабінету?
a. 4
b. 2
c. 4,5
d. 2,5
*e. 3

42. Для виготовлення металокерамічної конструкції на металевий каркас наносять опаковий шар. Який технологічний етап технік зубний має виконати безпосередньо перед нанесенням опакового шару?
a. Повторне піскоструменеве оброблення каркаса
b. Ультразвукове очищення каркаса
*c. Оксидування каркаса
d. Гальванопластику
e. Піскоструменеве оброблення каркаса

43. У якому вигляді представлений мономер у зубопротезних акрилових пластмасах?
a. Порошку
b. Крему
c. Суспензії
d. Пасти
*e. Рідини

44. Укажіть, який метод гіпсування в кювету воскової композиції протеза застосовують з виставленими передніми зубами на приточці.
a. Косий
*b. Комбінований
c. Обернений
d. Зворотний
e. Прямий

45. Під час виготовлення бюгельного протеза технік зубний моделює дугу на верхній щелепі певних розмірів та у правильному розміщенні, що є запорукою об'єднання всіх елементів в єдине ціле. Якою має бути ширина дуги на верхній щелепі?
a. 1-2 мм
*b. 5-10 мм
c. 11-15 мм
d. 16-20 мм
e. 3-4 мм

46. Назвіть елемент ливникової системи, завдяки якому можна уникнути утворення усадкових раковин та знизити ступінь усадки деталі.
a. Повітровід
b. Ливник
*c. Муфта
d. Штифт
e. Кільце

47. На етапі обстеження проводиться отримання альгінатних відбитків для виготовлення діагностичних моделей. Які засоби використовуються для знезараження цих відбитків?
a. Вода дистильована
b. Перекис водню 5%
c. Хлорамін 0,1%
d. Спирт етиловий 70%
*e. Глутаровий альдегід 2,5%

48. Під час виготовлення металокерамічного мостоподібного протеза технік зубний припасовує металевий каркас на моделі. Яка відстань має бути від нього до зубів-антагоністів?
a. 0,5 мм
b. 3,0 мм
c. 2,5 мм
d. 0,3 мм
*e. 1,5 мм

49. Яка мінімальна товщина каркаса металокерамічної коронки після його обробки дрібнодисперсними твердосплавними фрезами в результаті перевірки мікрометром?
a. 0,5 мм
b. 0,6 мм
c. 0,4 мм
*d. 0,3 мм
e. 0,7 мм

50. З якою метою моделюють уступ між дугою та сідлоподібною частиною під час виготовлення воскової репродукції каркаса бюгельного протеза?
*a. З'єднати дугу із сідлоподібною частиною, утворивши місце ретенції пластмаси
b. З'єднати дугу із сідлоподібною частиною, відростком та тілом кламера
c. -
d. Для покращення естетичності протеза
e. Для зміцнення металевого каркаса протеза

51. Організовується зуботехнічна лабораторія при стоматологічній поліклініці. Яку мінімальну площу треба виділити відповідно до санітарних вимог на одного техніка зубного?
*a. 4 м^2
b. 4,5 м^2
c. 2,5 м^2
d. 3,5 м^2
e. 3,0 м^2

52. Як називають ділянку щелепи із приналежним їй зубом, коміркою, яснами, періодонтом, судинами і нервами?
a. Скронево-нижньощелепний суглоб
b. Оклюзійна крива
c. Фізіологічний прикус
*d. Зубощелепний сегмент
e. Центральна оклюзія

53. Пацієнту в клініці виготовляють ортопедичну конструкцію. Її компонентами є система подвійних коронок: внутрішньої у вигляді ковпачка та зовнішньої у вигляді анатомічної форми зуба. Як називається ця коронка?
a. Комбінована
b. Екваторна
c. Напівкоронка
d. Тричетвертна
*e. Телескопічна

54. Недотримання яких правил може спричинити виникнення газової пористості пластмаси?
a. Моделювання
b. Дозування мономера
c. Стабільного тиску
*d. Режиму полімеризації
e. Дозування полімеру

55. Які штучні коронки виготовляють для утримання лікарських засобів, ортопедичних або щелепно-лицевих апаратів?
a. Відновні
b. Шинувальні
*c. Фіксувальні
d. Тимчасові
e. Опорні

56. Якій зоні піддатливості слизової оболонки за Люндом відповідає характеристика: розміщена на альвеолярному відростку та вкрита туго натягнутою слизовою оболонкою, яка майже не має підслизового шару?
*a. Периферійна фіброзна
b. Медіанна фіброзна
c. -
d. Залозиста
e. Жирова

57. Що вважається найкращим орієнтиром під час моделювання коронки зуба?
a. Однойменний зуб протилежної щелепи
b. Штучна коронка однойменного зуба
c. Муляж
*d. Однойменний зуб протилежного боку
e. Зуб-антагоніст

58. Укажіть механічний метод фіксації часткових знімних протезів.
*a. Кламери
b. Анатомічні утворення
c. Присмоктувальні пристрої Рауе
d. Принцип замикаючого клапана
e. Під'язиковий простір

59. Укажіть умови для застосування замкових кріплень у бюгельних протезах.
a. Значний нахил опорного зуба у бік дефекту
b. Значний нахил опорного зуба в оральний бік
c. Значний нахил опорного зуба у вестибулярний бік
*d. Достатня висота клінічної коронки опорного зуба
e. Низька коронка опорного зуба

60. Які елементи знімних ортодонтичних конструкцій належать до фіксувальних?
a. Кламери Шварца та Адамса, вестибулярна дуга, піднебінна дуга, пружина Коффіна
b. Кламери Шварца та Адамса, вестибулярна дуга, пружини Калвеліса
*c. Кламери Шварца та Адамса, вестибулярна дуга
d. Кламери Шварца та Адамса, вестибулярна дуга, протрагуюча пружина
e. Протрагуюча та рукоподібні пружини, пружина Коффіна

61. Під час виготовлення штампованих коронок використовують апарат "Самсон". Яке його призначення?
a. Зняття наклепу
b. Збільшення розміру гільзи
c. Зменшення товщини стінки гільзи
d. Шліфування коронки
*e. Зменшення діаметра гільзи

62. Який етап під час виготовлення повного знімного протеза є наступним після визначення центрального співвідношення щелеп?
a. Попереднє моделювання базису протеза
*b. Гіпсування моделей в оклюдатор чи артикулятор
c. Остаточне моделювання базису протеза
d. Постановка штучних зубних рядів
e. -

63. Укажіть, хто позначає межі місця ізоляції піднебінного торуса на гіпсовій моделі.
a. Пацієнт
b. Адміністратор клініки
*c. Лікар-стоматолог-ортопед
d. Технік зубний
e. Сестра медична кабінету

64. Для відливання моделей технік зубний застосовує гіпс. Укажіть хімічну формулу напівводневого гіпсу, що застосовується в ортопедичній стоматології.
a. Ca_2SO_4 · 2H_2O
b. CaSO_4 · 2H_2O
c. CaSO_4 · H_2O_2
d. Ca_2SO_4 · H_2O_2
*e. (CaSO_4)_2 · H_2O

65. Укажіть, як встановлюють ікло на верхній щелепі під час конструювання зубного ряду за методом Васильєва в ортогнатичному співвідношенні щелеп?
a. Не торкається скла на 0,5 мм
b. Не торкається скла на 1,5 мм
*c. Різальним краєм торкається скла
d. -
e. Не торкається скла на 1 мм

66. Укажіть, у яких випадках технік зубний виготовляє розбірний незнімний мостоподібний протез.
a. Патологічна стертість природних зубів із заниженням висоти центральної оклюзії
b. Подовження зубо-альвеолярного відростка в ділянці відсутніх зубів із протилежної щелепи
c. Патологічна стертість природних зубів із завищенням висоти центральної оклюзії
d. Опорні зуби мають паралельність
*e. Опорні зуби або одна з опор значно нахилені один до одного в бік дефекту

67. Якої помилки припустилися, якщо під час перевірки конструкції протеза в пацієнта змикаються тільки бічні зуби з обох боків, а у фронтальній ділянці - щілина?
a. Визначена одна з бічних оклюзій
b. Неправильно були закріплені моделі під час гіпсування в оклюдатор
c. Помилки під час виготовлення прикусних шаблонів
*d. Визначена передня оклюзія
e. До роботи був прийнятий відбиток, що не відповідає вимогам

68. Укажіть, у якому випадку під час конструювання зубних рядів роблять накушувальну ділянку на піднебінній поверхні верхнього протеза.
*a. Прогнатичного співвідношення щелеп
b. Ортогнатичного співвідношення щелеп
c. -
d. Прогенічного співвідношення щелеп
e. Відкритого прикусу

69. Під час виготовлення куксової вкладки непрямим методом пацієнту зняли робочий, допоміжний та оклюзійний відбитки. Яким буде наступний етап виготовлення конструкції?
a. Оброблення та припасування на моделі
*b. Виготовлення моделей
c. Моделювання воскової репродукції
d. Литво
e. Гіпсування моделей в артикулятор

70. На лабораторному етапі виготовлення куксової вкладки непрямим методом технік зубний гіпсує модель в артикулятор. У якій оклюзії проводиться гіпсування моделей?
a. Передній
b. Задній
*c. Центральній
d. Бічній правій
e. Бічній лівій

71. Який діаметр ортодонтичного дроту використовують для виготовлення кламера Адамса?
a. 1,2 мм
*b. 0,6 мм
c. 1,0 мм
d. 0,8 мм
e. -

72. Які є види лінійної кламерної фіксації протезів?
a. Внутрішньоротова, зовнішньоротова, комбінована
b. Точкова, лінійна, площинна
c. Міжщелепна, однощелепна, позащелепна
d. Міжальвеолярна, верхньощелепна, нижньощелепна
*e. Сагітальна, трансверзальна, діагональна

73. У пацієнта після травми щелепно-лицевої ділянки звужена ротова щілина. У стоматологічній клініці виготовляється знімний протез для заміщення дефектів зубного ряду. Яка конструкційна особливість цього протеза?
*a. Розбірний
b. Пустотілий
c. З дублювальним зубним рядом
d. З обтуратором
e. Має формувальну частину

74. У зуботехнічній лабораторії виготовляють металокерамічну конструкцію. Який технологічний етап треба виконати одразу після проведення литва та звільнення металевого каркаса конструкції від ливників?
*a. Обробку шліфувальними кругами та абразивними головками
b. Піскоструменеву обробку
c. Обробку етиловим ефіром
d. Оксидування
e. Ультразвукову обробку

75. Укажіть мету оксидування металевого каркаса перед нанесенням керамічної маси.
*a. Для утворення оксидів та хімічного з'єднання з опаковим шаром
b. Для міцності металевого каркаса
c. Для з'єднання з дентиновим шаром
d. Для усунення просвічування металу
e. Для знежирення металевого каркаса

76. Якими конструкційними елементами зумовлена сила дії механічно діючих ортодонтичних апаратів?
a. Лігатурою, накладкою, площиною
b. Базисом, щитом, пелотом
c. Пелотом, кільцем, петлею
d. Плечем, відростком, тілом
*e. Дугою, пружиною, гвинтом

77. Укажіть, до апаратів якої дії належить капа Шварца.
a. Профілактичних
b. Комбінованих
c. Ретенційних
d. Механічних
*e. Функціональних

78. Яким вимогам мають відповідати сплави, що використовуються в ортопедичній стоматології?
a. Зносостійкість, біологічна індиферентність, мінімальна міцність та пружність, невисока температура плавлення
b. Антикорозійна стійкість, максимальна усадка, невисока температура плавлення, високі механічні властивості
c. Зносостійкість, висока пластичність, пружність, мінімальна усадка, висока температура плавлення
d. Зносостійкість, висока температура плавлення, високі механічні властивості
*e. Біологічна індиферентність, антикорозійна стійкість, мінімальна усадка, невисока температура плавлення, високі механічні властивості

79. Що забезпечується розширенням формувальних мас під час твердіння та нагрівання?
a. Підвищення якості сплаву
b. Створення гладкої поверхні
c. Зменшення затрат металу
*d. Компенсація усадки металу
e. Зменшення дефектів литва

80. Як називається характерне для кожної людини змикання зубних рядів у центральній оклюзії, що враховують під час конструювання зубних рядів?
a. Центральна оклюзія
*b. Прикус
c. Фізіологічний спокій
d. Артикуляція
e. Висота прикусу

81. Під час виготовлення мостоподібного протеза технік зубний розпочав етап моделювання під облицювання пластмасою. Який лак потрібно використати для попередження просвічування металу крізь пластмасу?
a. Манікюрний
*b. Покривний
c. Ізоляційний
d. Компенсаційний
e. Сепараційний

82. Технік зубний виготовляє знімну ортопедичну конструкцію. Як називається система фіксації, що складається з опорних незнімних частин у вигляді коронок або надкоронкових ковпачків, між якими розміщена "штанга" - патриця?
a. Кламерна
*b. Балкова
c. Шарнірна
d. Телескопічна
e. Замкова

83. У пацієнта діагностовано дефект коронки зуба. Для виготовлення вкладки непрямим методом лікар-стоматолог-ортопед підготував порожнину для вкладки. Який етап протезування має бути наступним?
a. Виготовлення вкладки
b. Моделювання вкладки
c. Виготовлення моделі
*d. Отримання відбитка
e. Відливання вкладки

84. Для виготовлення металопластмасової коронки обов'язковим технологічним етапом є нанесення елементів ретенції на восковий ковпачок. З якою метою технік зубний наносить ретенційні елементи?
a. Для компенсацiї усадки металу
b. Для iзоляцiї пластмаси вiд гiпсу
c. Для фіксації металопластмасової коронки
*d. Для механічної фіксації між пластмасою та металом
e. Для ізоляції металу вiд пластмаси

85. Що визначає позначена на восковому валику "лінія усмішки"?
*a. Рівень шийок фронтальних зубів
b. Рівень розслаблення м'язів
c. Відстань між іклами верхньої щелепи
d. Відстань, на яку розмикаються зубні ряди
e. Розмір нижньої третини обличчя

86. На лабораторному етапі виготовлення каркаса металокерамічного мостоподібного протеза з опорами на зуби 11 та 23 технік зубний моделює тіло протеза. Яку форму проміжної частини доцільно застосувати?
a. Сідлоподібну
b. Довільну
*c. Дотичну
d. Промивну
e. Комбіновану

87. Як називається сполучення двох або кількох металів, при якому утворюється однорідна речовина, що має нові властивості, не притаманні жодному з компонентів?
*a. Сплав
b. Сполука
c. Композиція
d. Елемент
e. Полімер

88. Укажіть, у якій площині відображаються аномалії прикусу за класифікацією Енгля.
a. Вертикальній
b. Трансверзальній
c. Діагональній
*d. Сагітальній
e. Оклюзійній

89. Технік зубний отримав замовлення-наряд на виготовлення незнімної ортопедичної конструкції для протезування в ділянці двох видалених зубів. Який протез буде виготовляти технік?
a. Повний знімний пластинковий
*b. Мостоподібний
c. Частковий знімний пластинковий
d. Бюгельний
e. Імедіат-протез

90. Пацієнту віком 60 років планується виготовлення повного знімного протеза на верхню щелепу. Які дії треба виконати техніку зубному для збереження клапанної зони на відбитку?
a. Формування
*b. Окантовування
c. Склеювання
d. Моделювання
e. Підрізання

91. Під час виготовлення металокерамічної коронки після проведення етапу препарування зуба планується зняття відбитків. Який відбитковий матеріал треба застосувати для робочого відбитка, щоб якісно виготовити ортопедичну конструкцію?
a. Альгінатний
b. Цинкоксидевгеноловий
c. Термопластичний
*d. Силіконовий
e. Гіпс

92. У клініці ортопедичної стоматології виготовляють металокерамічний мостоподібний протез. Провели клінічний етап припасування металевого каркаса. Який наступний етап виготовлення протеза?
*a. Нанесення керамічного облицювання
b. Зняття відбитків
c. Паралелометрія
d. Фіксація протеза
e. Дублювання моделей

93. Як називається відбиток, який відображає стан тканин протезного ложа під час функції?
a. Анатомічний
*b. Функціональний
c. Активний
d. Робочий
e. Демонстраційний

94. Після обстеження пацієнта лікар-стоматолог-ортопед рекомендує виготовлення мікропротеза, що відновлює порушену анатомічну цілісність зуба. Яку конструкцію запропонував виготовити лікар?
a. Капу
b. Коронку
c. Імедіат-протез
*d. Вкладку
e. Штучний зуб

95. Під час виготовлення повних знімних пластинкових протезів на одному з лабораторних етапів виготовляють прикусні шаблони з оклюзійними валиками. З якого воску проводять їх виготовлення?
a. Моделювального
b. Липкого
c. Універсального
*d. Базисного
e. Бюгельного

96. Який прилад використовує технік зубний на етапі обробки відлитого суцільнолитого каркаса бюгельного протеза для контролю його товщини?
a. Лінійку
b. Товщиномір
c. Штангенциркуль
*d. Мікрометр
e. Сантиметрову стрічку

97. Який кламер має розщеплені Т-подібні плечі?
*a. Роуча
b. Березовського
c. Бонвіля
d. Аккера
e. Джексона

98. Укажіть, які каталізатори можуть застосовуватися для прискорення реакції кристалізації гіпсу.
a. Тетраборат натрію, столярний клей, цукор, етиловий спирт
b. Метанол, столярний клей, метиловий спирт, поліпропіленгліколь
c. Тетраборат кальцію, етиловий спирт, цукор, сульфат кальцію
*d. Хлорид натрію, хлорид калію, сульфат калію, сульфат натрію, нітрат калію
e. Хлорид кальцію, сульфат цинку, нітрат срібла, цукор, метанол

99. Під час виготовлення знімних протезів використовують базисний віск. Укажіть, у якому вигляді він випускається.
a. Ланцетоподібні палички, 82x8,5x1,8 мм, темно-жовтого кольору
b. Круглі пластинки, діаметром 82 мм і товщиною 0,5 мм, рожевого кольору
c. Прямокутні бруски, 40x9x8 мм, червоного або синього кольору
*d. Прямокутні пластинки, 170x80x1,8 мм, рожевого кольору
e. Чотиригранні призми, 70x80x5 мм, білого кольору

100. Який елемент бюгельного протеза передає опорному зубу вертикальне жувальне навантаження, перешкоджає осіданню протеза під навантаженням та створює контакт протеза з опорним зубом?
a. Сідло протеза
b. Базис протеза
c. Дуга протеза
d. Утримувальний кламер
*e. Оклюзійна накладка

101. Який прикус характеризується висуванням нижньої щелепи вперед?
a. Відкритий
b. Прогнатія
c. Глибокий
*d. Прогенія
e. Прямий

102. Дайте визначення поняттю відбиток.
a. Позитивне об'ємне зображення зубного ряду та прилеглих до нього зон
*b. Негативне зображення тканин протезного ложа та прилеглих до нього зон
c. Позитивне об'ємне зображення тканин протезного ложа та прилеглих до нього зон
d. -
e. Частина протеза, у якій укріплюють штучні зуби та фіксувальні елементи

103. З якою метою на каркас металокерамічної коронки наносять та спікають опак?
a. Для зняття внутрішнього напруження металу
b. Дає можливість з’єднання металу та кераміки
*c. Для усунення просвічування металевого каркаса
d. Для збільшення текучості керамічного покриття
e. Для знежирення каркаса перед нанесенням шарів дентину

104. Яку назву має здатність матеріалу чинити опір дії зовнішніх сил, не руйнуючись і не деформуючись?
a. Пластичність
*b. Міцність
c. Твердість
d. Жорсткість
e. Пружність

105. На першому лабораторному етапі виготовлення металокерамічної коронки технік зубний відливає робочу частину розбірної моделі. Який вид гіпсу за класом твердості треба застосувати?
*a. 4 клас
b. 5 клас
c. 2 клас
d. 3 клас
e. 1 клас

106. Укажіть масове співвідношення порошку та рідини для приготування пластмасового тіста.
a. 5:1
b. 2:3
*c. 2:1
d. 2:5
e. 1:1

107. Укажіть, як розташовується відросток одноплечового гнутого утримувального кламера.
a. На вестибулярній поверхні зуба
b. Між екватором зуба та яснами
*c. У базисі протеза на відстані 1-2 мм від моделі
d. -
e. На апроксимальній поверхні зуба

108. Укажіть інгібітори, що використовують для сповільнення реакції кристалізації гіпсу.
a. Хлорид кальцію, сульфат цинку, нітрат срібла, метиловий спирт, хлористий натрій
b. Метиловий спирт, тетраборат кальцію, поліпропиленгліколь, сульфатна кислота, сульфід тетраборату
c. Метанол, нітрат заліза, сульфат срібла, оксид цинку, ефіри
d. Хлорид натрію, хлорид калію, сульфат натрію, сульфат калію, нітрат калію
*e. Тетраборат натрію, столярний клей, цукор, етиловий спирт

109. До якого типу пластмас за способом твердіння належить пластмаса "Синма-М"?
a. Фотополімери
b. Пластмаси холодної полімеризації
c. Пластмаси подвійного твердіння
d. -
*e. Пластмаси гарячої полімеризації

110. Яка послідовність нанесення шарів керамічного покриття на металевий каркас мостоподібного протеза?
a. Емалевий, опаковий, дентинний
b. Опаковий, емалевий, дентинний
c. Емалевий, дентинний, опаковий
*d. Опаковий, дентинний, емалевий
e. Дентинний, емалевий, опаковий

111. Виготовляючи знімний протез, під час підготовки моделей до роботи та креслення робочої моделі на ній необхідно нанести певні лінії. Які основні лінії наносять на робочу модель?
*a. Межі протеза, середину альвеолярного відростка, серединну лінію моделі, ділянки, що підлягають ізоляції
b. Межі протезного поля, середину альвеолярного відростка, лінію ікол, лінію посмішки
c. Середину альвеолярного відростка, серединну лінію моделі, ділянки, що ізолюють, лінію посмішки
d. Межі протезного поля, зіничну лінію, носо-вушну лінію, серединну лінію моделі
e. Межі протеза, естетичний центр, середину альвеолярного відростка, лінії ікол та лінію посмішки

112. На яку анатомічну структуру знімний частковий пластинковий протез з утримувальними кламерами передає більшу частину жувального тиску?
a. Природні зуби фронтальної групи
b. Слизову оболонку порожнини рота, природні зуби та жувальні м'язи
*c. Слизову оболонку порожнини рота
d. Власне жувальний м'яз порожнини рота
e. Природні зуби бічної групи

113. У пацієнта після року користування повним знімним пластинковим протезом відбувся перелом базису в ділянці фронтальних зубів. Яким матеріалом технік зубний проведе лагодження протеза?
a. Синма-М
b. Фторакс
c. Етакрил-02
d. Бакрил
*e. Редонт

114. Укажіть основне застосування липкого воску під час виготовлення протезів у зуботехнічній лабораторії.
a. Моделювання анатомічної форми зуба
*b. Тимчасове склеювання частин протезів перед паянням
c. Виготовлення воскових шаблонів
d. Моделювання проміжної частини незнімних протезів
e. Гравіювання шийки зуба на гіпсовому стовпчику

115. Під час виготовлення штампованої коронки технік зубний дійшов до етапу кінцевого штампування. Укажіть методи цього етапу.
a. Внутрішній, посередній, комбінований
b. Посередній, внутрішній, зовнішній
*c. Внутрішній, зовнішній, комбінований
d. -
e. Зовнішній, посередній, комбінований

116. Який віск необхідно використати для встановлення ливникової системи під час виготовлення суцільнолитого мостоподібного протеза?
*a. Восколіт
b. Лавакс
c. Модевакс
d. Липкий
e. Базисний

117. Пацієнту з несправжнім суглобом нижньої щелепи зі значною рухомістю уламків планується виготовлення знімного пластинкового протеза. Яка конструкційна особливість цього протеза?
a. Протез із телескопічною коронкою
*b. Протез із шарніром
c. Протез із кламером
d. Протез із ясенним пелотом
e. Пустотілий протез

118. У пацієнта під час стоматологічного прийому після введення анестетика з'явився щільний набряк повік, губ, носа, гавкаючий кашель, тяжке дихання та охриплість голосу. Який стан, найімовірніше, виник у пацієнта?
a. Епілептичний напад
*b. Набряк Квінке
c. Аспіраційна асфіксія
d. Анафілактичний шок
e. Напад бронхіальної астми

119. Чим обмежена ніша заглиблення підпоясового простору, що визначається під час проведення паралелометрії?
a. Слизовою оболонкою ясен, стержнем паралелометра та екватором сусіднього зуба
*b. Стержнем паралелометра, поверхнею зуба з боку дефекту та слизовою оболонкою ясен
c. Стержнем паралелометра, поверхнею зуба з боку дефекту та слизовою оболонкою щоки
d. Сусіднім зубом, поверхнею зуба з боку дефекту та слизовою оболонкою ясен
e. Стержнем паралелометра, слизовою оболонкою ясен та слизовою оболонкою язика

120. У якій ділянці зубного ряду показано конструювання зубів на приточуванні?
a. На верхній щелепі в бічному відділі
b. На нижній щелепі в бічному відділі
c. На будь-якій ділянці верхньої щелепи
d. На нижній щелепі у фронтальному відділі
*e. На верхній щелепі у фронтальному відділі

121. Для відтворення анатомічної форми зуба технік зубний проводить етап, на якому здійснюється поступове нашарування розплавленого воску на всі поверхні кукси гіпсового зуба. Який етап виготовлення коронки проводить технік?
a. Реструктурування
*b. Моделювання
c. Виливання
d. Копіювання
e. Штампування

122. У якій стадії дозрівання акрилову пластмасу пакують у кювету під час компресійного пресування?
a. Ниток, що тягнуться
b. Піскоподібній
*c. Тістоподібній
d. Твердій
e. Гумоподібній

123. Укажіть апарат, що відтворює вертикальні, сагітальні та трансверзальні рухи нижньої щелепи.
a. Калота
*b. Артикулятор
c. Оклюдатор
d. Медіатор
e. Бромштром

124. Який інструментарій застосовує технік зубний для замішування гіпсу перед відливанням моделей?
a. Ножиці та фрези
*b. Гумову чашку та металевий шпатель
c. Гумові рукавички та металеву миску
d. Вібростолик та гумові рукавички
e. Прес-кювету та керамічну чашку

125. Техніку зубному треба зробити безметалевий керамічний мостоподібний протез. Який метод для виготовлення цієї конструкції використає технік?
a. Холодну полімеризацію
b. Лиття
c. Гарячу полімеризацію
d. Штампування
*e. Комп'ютерне фрезерування

126. Що включає індивідуальна профілактика стоматологічних захворювань?
a. Лікування карієсу та його ускладнень
b. Професійне чищення зубів
c. Апаратний масаж ясен
d. Лікування захворювань пародонта
*e. Чищення зубів, раціональне харчування

127. Виберіть із нижченаведених варіантів причину, що обмежує використання металопластмасових коронок у сучасній клініці ортопедичної стоматології.
a. Біоінертні властивості
b. Щільне прилягання коронки
*c. Стирання облицювального матеріалу
d. Необхідність полірування конструкції
e. Низькі естетичні характеристики

128. Укажіть, що наносять на кінцевому лабораторному етапі виготовлення керамічної коронки?
a. Плечову масу
*b. Глазур
c. Емаль
d. Дентин
e. Покривний лак

129. Визначте місце розташування тіла утримувального кламера.
a. На вестибулярній поверхні зуба
b. У базисі протеза під штучними зубами
*c. На апроксимальній поверхні зуба
d. У базисі протеза вздовж його краю
e. На оральній поверхні зуба

130. Який головний недолік мостоподібного протеза з пластмаси?
a. Низька косметичність
b. Висока вартість
*c. Низька міцність
d. Недостатня фіксація
e. Складність виготовлення

131. Яке буде навантаження на опорні зуби під час зменшення площі оклюзійної поверхні проміжної частини мостоподібного протеза?
a. Рівномірне
*b. Зменшене
c. Не змінюється
d. Зростає поступово
e. Збільшене

132. Що треба змоделювати під час виготовлення суцільнолитого мостоподібного протеза з керамічним облицюванням з піднебінної поверхні - на верхній та язикової - на нижній щелепах для надання каркасу міцності та запобігання захворюванням тканин пародонта?
a. Стоншену зону
b. Потовщену зону
c. Механічні зачепи
*d. Пришийкову гірлянду
e. Ретенційні намистини

133. У якому разі багатоланковий кламер застосовується як дуга бюгельного протеза на нижню щелепу?
a. Глибокого прикусу
b. Глибокого дна ротової порожнини
c. Значного нахилу альвеолярного відростка вперед
*d. Малого простору між дном ротової порожнини та ясенним краєм
e. Значної двосторонньої конвергенції бічних зубів

134. До якого типу належить кламер, що застосовується у разі середнього (типового) розташування межової лінії?
a. Ney 4 - Зворотної дії
b. Ney 3 - Комбінований
*c. Ney 1 - Аккера
d. Ney 5 - Кільцевий
e. Ney 2 - Роуча

135. Техніку зубному треба зробити коронки для захисту препарованих зубів від впливу зовнішнього середовища на час проведення спеціальних підготовчих заходів перед протезуванням. Які коронки буде виготовляти технік?
a. Опорні
*b. Тимчасові
c. Фіксувальні
d. Відновлювальні
e. Напівкоронки

136. Пацієнту планують виготовити металокерамічний мостоподібний протез з опорою на два зуба. Який вид препарування опорних зубів найдоцільніше застосувати в цьому разі?
a. У формі циліндра з уступом
b. Паралельність сторін з уступом
c. У вигляді усіченого конуса без уступу
d. Паралельність сторін без уступу
*e. У вигляді усіченого конуса з уступом

137. Укажіть помилки та ускладнення, що виникають під час препарування каріозної порожнини.
a. Неправильний вибір пломбувальних матеріалів
b. Неправильний вибір лікарських засобів
*c. Перфорація дна каріозної порожнини
d. Прогресування запального процесу в пульпі
e. Недотримання правил асептики та антисептики лікарем

138. Укажіть, чим характеризується ІІ клас ІІ підклас за Енглем у класифікації зубощелепних аномалій.
a. Верхні фронтальні зуби нахилені уперед (вестибулярно), верхні різці щільно прилягають до нижніх і глибоко їх перекривають
*b. Верхні фронтальні зуби нахилені назад (орально), верхні різці щільно прилягають до нижніх та глибоко їх перекривають
c. Розширення верхнього зубного ряду з віялоподібним положенням та нахилом уперед верхніх фронтальних зубів, наявність між ними діастем і трем
d. Звуження нижнього зубного ряду з віялоподібним положенням та нахилом назад верхніх фронтальних зубів
e. Верхні та нижні бічні зуби нахилені назад (орально)

139. Для фіксації протезів, крім виду та ступеня атрофії, має значення форма коміркових відростків. Укажіть види вестибулярного схилу коміркових відростків.
a. Прямовисний, поперековий, з навісом
*b. Пологий, прямовисний, з навісом
c. Пологий, грушеподібний, поперековий
d. Пологий, поперековий, прямокутний
e. Прямокутний, прямовисний, з навісом

140. Чоловік, який під час прийому їжі сміявся, жваво жестикулював, раптом рвучко підвівся, руками схопився за шию, почав інтенсивно кашляти, з'явилися ознаки задухи. Якою буде невідкладна допомога в цьому разі?
a. Увести повітровід
*b. Застосувати прийом Геймліха
c. Підняти його руки вгору
d. Стимулювати кашель
e. Закинути голову назад

141. Укажіть, за рахунок чого відбувається фіксація штучних фарфорових зубів із акриловим базисом знімних протезів.
a. Хімічного з'єднання
b. Комбінованого з'єднання
*c. Механічного з'єднання
d. Адгезії
e. Гальванізації

142. У наявності якого елемента полягає конструктивна відмінність апарата Хургіної від накушувальної пластинки Катца?
*a. Ортодонтичного гвинта
b. Кламерів Адамса, Шварца
c. Базису
d. Перекидних петель
e. Похилої площини

143. Назвіть елементи мостоподібного протеза.
a. Опорні елементи та оклюзійна накладка
b. Оклюзійна накладка та проміжна частина
c. Проміжна частина та кламери
d. Опорні елементи та базис
*e. Опорні елементи та проміжна частина

144. Застосування якого приладу є необхідною умовою для виготовлення вогнетривкої моделі?
a. Муфельної печі
b. Піскоструменевого апарата
c. Центрифуги
d. Паяльного апарата
*e. Вібростолика

145. Яким чином край штучної коронки має охоплювати шийку природного зуба?
*a. Щільно
b. З одного боку
c. Не повинен охоплювати шийку зуба, мати зазор до 2 мм
d. Не повинен охоплювати шийку зуба, мати зазор до 1 мм
e. Довільно

146. У чоловіка віком 45 років спостерігається двосторонній кінцевий дефект зубного ряду на нижній щелепі, що обмежений іклами. Пацієнту планується виготовити бюгельний протез. До якого виду протезів він належить?
a. Незнімний
b. Умовно знімний
c. Повний знімний
*d. Частковий знімний
e. Частковий знімний пластинковий

147. Для виготовлення каркаса бюгельного протеза застосовують лиття. Одним з матеріалів, що забезпечують цей процес, є формувальні суміші. На які групи їх поділяють?
*a. Фосфатні, силікатні, гіпсові
b. Силіконові, тіоколові, альгінатні
c. Рослинні, мінеральні, синтетичні
d. Пластмасові, керамічні, сіталові
e. Кобальто-хромові, титанові, нікель-хромові

148. Під час перевірки конструкції повних знімних протезів у клініці виявлено, що в пацієнта зменшена нижня третина обличчя та надмірно виражені носо-губні складки. Якої помилки припустилися під час виготовлення протеза?
a. Помилка під час конструювання штучного зубного ряду
*b. Неправильно визначена міжальвеолярна висота
c. Помилка під час виготовлення прикусних шаблонів
d. Неправильно визначена центральна оклюзія
e. Помилка під час гіпсування моделей в оклюдатор

149. Із яких компонентів складаються замкові кріплення бюгельного протеза?
*a. Патриці та матриці
b. Кламера, патриці, матриці
c. Матриці та кнопки
d. Патриці та телескопа
e. Патриці та кнопки

150. До якої групи за класифікацією шин та апаратів належить проста шина Вебера?
a. Позаротових
b. Наясенних
c. Комбінованих
d. Назубних
*e. Зубоясенних

