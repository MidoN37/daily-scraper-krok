1. Під час проведення поєдинку з боксу спортсмен отримав нокаут та втратив свідомість. Лікарем змагань діагностовано закриту черепно-мозкову травму. Який компонент лікування є обов'язковим у цьому разі?
a. Зниження моторної збудливості
*b. Аналгезія
c. -
d. Протизапальна терапія
e. Протисудомна терапія

2. Який фахівець оцінює функцію ковтання відповідно до розподілу обов'язків у мультидисциплінарній реабілітаційній команді?
a. Сестра медична
b. Лікар фізичної та реабілітаційної медицини
c. Фізичний терапевт
*d. Терапевт мови та мовлення
e. Ерготерапевт

3. У жінки під час проведення стимуляційної електронейроміографії серединного нерва на правому передпліччі в ділянці карпального каналу виявлено збільшення латентності періоду М-відповіді та зменшення швидкості проведення імпульсу. Який патологічний стан виник у пацієнтки?
a. Міопатія
*b. Демієлінізація
c. Радикулопатія
d. Аксональне ураження
e. Нейротмезис

4. До якого виду реабілітаційних заходів належить налаштування середовища на роботі та вдома?
a. Нутритивна терапія
*b. Ерготерапія
c. Медичні втручання
d. Фізична терапія
e. Нейропсихофізіологічні втручання

5. Пацієнтка віком 30 років скаржиться на біль в шийному відділі хребта та надпліччі з іррадіацією вздовж правої руки, слабкість м'язів руки та кисті. В анамнезі встановлено діагноз: невропатії променевого нерва правої руки. За результатами мануального м'язового тестування отримані результати: розгиначі передпліччя - 3/5 та згиначі кисті - 4/5 балів. Яке інструментальне обстеження найбільш доцільно призначити в цьому разі?
a. Електронейроміографію
b. Рентгенографію шийного відділу хребта
c. Ультразвукове обстеження плеча
*d. МРТ шийного відділу хребта
e. Рентгенографію кисті

6. Пацієнт віком 42 роки, який нещодавно розпочав програму ходьби, повідомляє про біль на підошвовій поверхні навколо передньої частини п'яткової кістки, що поширюється до голівки 2-ї плеснової кістки. Найбільший біль відчувається, коли він вперше стає на підлогу після пробудження, та поступово зменшується протягом дня. Який патологічний стан спостерігається у пацієнта?
a. Метатарзалгія
*b. Плантарний фасциїт
c. Тарзальний тунельний синдром
d. Карпальний тунельний синдром
e. Медіальне відхилення 1 плеснової кістки

7. У лежачого пацієнта в ділянці шкіри над крижовою кісткою спостерігаються: незначна поверхнева виразка з червоно-рожевим дном, рани пошкодженням епідерміса і, частково, дерми на тлі еритеми. Яка стадія пролежнів спостерігається у пацієнта?
a. Третя
b. Перша
c. Четверта
d. Початкова
*e. Друга

8. У результаті перенесеної черепно-мозкової травми у пацієнта спостерігається часткове порушення поверхневої чутливості та сприйняття болю. Об'єктивно: під час дослідження уколом голкою з'являється надмірно інтенсивний біль на окремих ділянках шкіри. Який тип порушення чутливості спостерігається у пацієнта?
a. Гіперестезія
b. Парестезія
c. Дизестезія
*d. Гіпералгезія
e. Алодинія

9. Лікар ФРМ планує оцінити стан когнітивних функцій у пацієнта з ішемічним інсультом. Який інструмент оцінювання доцільно застосувати?
a. Шкалу Ешворта
*b. Монреальську шкалу
c. Шкалу Освестрі
d. Модифіковану шкалу Ренкіна
e. Шкалу Морса

10. У пацієнтки віком 34 роки під час обстеження колінного суглоба було виявлено пошкодження і запальні зміни сухожилків та сухожилкових піхв, які в результаті призвели до обмеження його рухливості. Який тип контрактури виник у пацієнтки?
a. Неврогенний
b. Артрогенний
*c. Тендогенний
d. Міогенний
e. Десмогенний

11. Яке дослідження дозволяє оцінити переносимість фізичного навантаження, що відповідає можливості виконання повсякденної активності?
a. Плетизмографія
b. Спірометрія
*c. Тест з 6-хвилинною ходьбою
d. Дослідження трансфер-фактора для оксиду вуглецю
e. Кардіореспіраторний тест із фізичним навантаженням

12. Пацієнтка віком 43 роки скаржиться на те що не може утримати воду у роті, надути щоку. Своє захворювання пов'язує з переохолодженням. Об'єктивно спостерігається: очна щілина зліва розширена, око не закривається, при наморщуванні лоба складки не утворюються, лівий кут рота опущений. Зліва симптом Белла. Сльозотеча з очей. Мозочкових симптомів і розладу чутливості не виявлено. Під час подальшого обстеження пацієнтки який рефлекс знижується або не викликається у разі цієї патології?
a. Кон'юнктивальний рефлекс справа
b. Корнеальний рефлекс справа
c. Нижньощелепний зліва
*d. Надбрівний рефлекс зліва
e. Надбрівний рефлекс справа

13. Пацієнту віком 22 роки з муковісцидозом проводиться постуральний дренаж і перкусія середньої частки правої легені. Яке положення пацієнта є найбільш оптимальним під час проведення процедури?
*a. Лежачи на клині з піднятим правим плечем на подушці з головою нижче таза
b. Лежачи на животі з піднятим лівим плечем на подушці та головою в одній площині з тазом
c. Лежачи на клині з піднятим лівим плечем на подушці з головою нижче таза
d. Лежачи на клині з піднятим лівим плечем на подушці з головою вище таза
e. Лежачи з піднятим правим плечем на подушці та головою в одній площині з тазом

14. Пацієнту віком 23 роки 2 тижні тому зняли гіпсову іммобілізацію, що була пов'язана з переломом малогомілкової кістки в нижній третині. Лікар призначив 30% осьового навантаження на уражену нижню кінцівку. Який із допоміжних засобів пересування найбільш доцільно призначити пацієнту з огляду на найбільшу ефективність щодо відновлення ходьби та безпечність, та з урахуванням того, що пацієнт планує їх використовувати під час ходьби на вулиці?
a. Ходунки
b. Палицю з рухомою опорою
c. Чотирьохопорну палицю
d. Стандартну одноопорну палицю
*e. Милиці

15. Яким повинне бути співвідношення натискань на грудну клітку та штучним диханням під час проведення серцево-легеневої реанімації у випадку констатації раптової зупинки кровообігу у дорослого пацієнта?
a. 5:1
b. 15:2
c. 5:2
d. 10:1
*e. 30:2

16. Пацієнту віком 37 років встановлено діагноз: компартмент-синдром після перелому обох кісток передпліччя. Якими повинні бути першочергові дії лікаря ФРМ?
a. Не знімаючи гіпсової лонгети, позиціонувати руку на рівні серця
b. Негайно провести лімфодренажний масаж
*c. Зняти гіпсову пов'язку та позиціонувати руку на рівні серця
d. Зняти гіпсову пов'язку та позиціонувати руку нижче рівня тулуба
e. Не знімаючи гіпсової лонгети, позиціонувати руку нижче рівня тулуба

17. Що визначається як максимальний стимул під час дослідження нервової провідності протягом електронейроміографії?
a. Будь-який стимул, який перевищує пороговий стимул
b. Стимул, за межами якого відбувається подальше збільшення викликаної амплітуди
c. Найвища інтенсивність подразника, яку може перенести пацієнт
d. Стимул, який на 20-30% перевищує порогову стимуляцію
*e. Стимул, за межами якого не відбувається подальшого збільшення викликаної амплітуди

18. Перед змаганнями з волейболу, лікар планує провести обстеження команди по визначенню типу реакції серцево-судинної системи на фізичне навантаження. Яку із нижченаведених проб використає лікар?
a. Флека
b. Вальсальви
c. Штанге
d. Летунова
*e. Мартіне-Кушелевського

19. Для обстеження пацієнта лікар призначив проведення теппінг-тесту. З якою метою було призначено дослідження?
*a. Визначення функціонального стану нервово-м'язового апарату
b. Визначення стану м'язового тонусу
c. Визначення вестибулярної стійкості
d. Визначення функціонального стану сенсорних систем
e. Визначення координації рухів

20. Для пацієнта з дисфагією після гострого порушення мозкового кровообігу для профілактики аспірації ефективним є маневр з підтягуванням підборіддя. Який механізм дії цього маневру?
*a. Зменшує відкриття дихальних шляхів
b. Знижує глотковий тиск
c. Зменшує екскурсію верхнього стравохідного сфінктера
d. Пригнічує перистальтику м'язів глотки
e. Зменшує екскурсію нижнього стравохідного сфінктера

21. Пацієнт віком 49 років переніс ампутації нижніх кінцівок на рівні верхньої третини гомілки зліва. Натепер активно використовує тимчасовий протез, веде активне життя у громаді та політичних заходах, член спільноти активної реабілітації. Проте пацієнт повністю уникає розваг, не може (не хоче) організовувати своє дозвілля. До яких порушень активності та участі відносяться ці обмеження?
a. Комунікації
b. Ходьба та пересування
c. Порушення мови та мовлення
d. Спілкування
*e. Життя у спільноті, соціальне та громадське життя

22. У пацієнта віком 80 років під час профілактичного обстеження виявлено: АТ - 160/100 мм рт. ст., ЧСС у спокої - 60/хв. Для профілактики розвитку ішемічної хвороби серця фізичний терапевт призначив аеробні терапевтичні вправи у межах цільової зони від 70% до 80% від максимальної частоти серцевих скорочень. Розрахуйте цільову частоту серцевих скорочень.
*a. 98-112/хв
b. 130-140/хв
c. 116-124/хв
d. 104-124/хв
e. 150-160/хв

23. Який діагностичний інструмент для оцінки функціональної незалежності найкраще обрати для пацієнта після гострого порушення мозкового кровообігу?
a. Шкала Ашворта
*b. Індекс Бартела
c. Шкала NIHSS
d. Тест Берга
e. Шкала Борга

24. Якою повинна бути частота натискань на грудну клітку під час проведення серцево-легеневої реанімації дорослому пацієнту?
a. 120-140/хв
b. 80-100/хв
c. 60-80/хв
d. 40-60/хв
*e. 100-120/хв

25. Яке показання до проведення постурального дренажу бронхів?
a. Остеохондроз як супутня патологія у випадку вертеброгенної опосередкованості
b. Кровохаркання
*c. Застій секрету в бронхіальному дереві
d. Біль в ділянці грудної клітки
e. -

26. Пацієнт після травматичного ушкодження спинного мозку скаржиться на зниження можливості довільного утримання сечі при появі перших позивів до сечовипускання. З порушенням функції якої структури сечовидільної системи насамперед пов'язані такі симптоми?
a. Детрузора сечового міхура
b. Клапана сечоводів
c. Поздовжніх м'язів уретри
d. Внутрішнього сфінктера сечового міхура
*e. Зовнішнього сфінктера сечового міхура

27. За результатами огляду пацієнта з бронхіальною астмою лікарем ФРМ встановлено збільшення передньо-заднього розміру грудної клітки у верхній частині, горизонтальне положення ребер, згладженість міжреберних проміжків, надключичних та підключичних ямок з обох боків. Для якої форми грудної клітки характерні виявлені ознаки?
a. Циліндричної
b. Конічної
c. Кілеподібної
*d. Діжкоподібної
e. Астматичної

28. Пацієнт відповідно до методики тесту прийняв вихідне положення сидячи на підлозі з розігнутими в колінних суглобах нижніми кінцівками і за пропозицією лікаря ФРМ виконав згинання тулуба із максимальним дотягуванням кистями рук. Розтяжність яких структур організму можна оцінити за допомогою цього тесту?
*a. Підколінних сухожиль і нижньої частини тулуба
b. М'язів верхньої частини тулуба та шиї
c. М'язів шиї, плечей і верхньої частини спини
d. Підколінних сухожиль
e. Ахіллового сухожилля

29. Як в структурі МКФ позначаються категорії компонентів "Фактори навколишнього середовища"?
*a. Літерою "e"
b. Літерою "b"
c. Літерою "d"
d. Цифрою 12
e. Цифрою 7

30. Що з нижченаведеного належить до анаеробних вправ?
a. Терапевтичні вправи на велотренажері середньої інтенсивності
b. Вправи на координацію
c. Ранкова гігієнічна гімнастика
d. Нордична ходьба
*e. Розгинання тулуба із положення лежачи на животі

31. Під час проведення проби з фізичним навантаженням для оцінки функціонального стану серцево-судинної системи у пацієнта було виявлено феномен "нескінченного тону". Для якого типу реакції така ознака є найбільш характерною?
*a. Дистонічного
b. Східчастого
c. Нормотонічного
d. Гіпотонічного
e. Гіпертонічного

32. Пацієнтка віком 56 років скаржиться на біль у правому плечі, пов'язаний із рухами, і відчуває сильний біль у плечі, коли перекочується та ковзає у ліжку. Із анамнезу відомо, що 6 тижнів тому перенесла мозковий інсульт з правобічною геміплегією. Під час огляду виявлено: головка правої плечової кістки зміщена донизу. Який із нижченаведених методів доцільно призначити в цьому разі?
a. Стимуляція інтерференційним струмом (IFC)
b. Черезшкірна електрична нервова стимуляція (TENS)
c. Короткохвильова діатермія (SWD)
d. -
*e. Функціональна електростимуляція (FES)

33. Якою є кіркова регуляція спінальних центрів сечовиділення?
a. Однобічною контрлатеральною
b. Однобічною гомолатеральною
c. Правобічною
d. Лівобічною
*e. Двобічною

34. У пацієнта віком 27 років після кульового поранення нижньої третини гомілки на відстані 5 см від ступні було пошкоджено гілку малогомілкового нерву, внаслідок чого було втрачено функцію розгинання ступні. Яким є очікуваний термін відновлення функції стопи за нормальних умов?
a. До 6 місяців
b. До 1 місяця
c. До 18 місяців
*d. До 9 місяців
e. До 3 місяців

35. Хто очолює мультидисциплінарну реабілітаційну команду?
a. Психолог
b. Ерготерапевт
c. Психотерапевт
*d. Лікар фізичної та реабілітаційної медицини
e. Фізичний терапевт

36. Який кардіореспіраторний результат очікується від літньої людини, яка бере участь у програмі аеробних тренувань?
a. Відсутність змін ударного об'єму та зниження системного опору судин
*b. Покращення VO_2max
c. Відсутність змін ударного об'єму
d. Відсутність змін у толерантності під час повсякденної діяльності
e. Погіршення VO_2max, але збільшення швидкості ходьби

37. У пацієнта віком 67 років лікар ФРМ запідозрив розвиток неглекту після повторного мозкового інсульту. За допомогою якого реабілітаційного інструменту оцінювання можна підтвердити синдром просторового ігнорування в цьому разі?
a. Шкали ASIA
b. Проби Ромберга
c. Індексу Бартел
d. Шкали Фугл-Мейєра
*e. Тесту Альберта

38. Пацієнт на прийомі у лікаря ФРМ розповідає, що не дивлячись на реабілітацію після геморагічного інсульту відзначає слабкість і порушення функції правої верхньої кінцівки. Який інструмент доцільно застосувати для оцінки функції руки?
a. Індекс Бартел
*b. Тест Френчай
c. Модифіковану шкалу Ренкіна
d. Індекс мобільності Рівермід
e. Тест FIM

39. Пацієнт, який переніс інсульт, готується до розширення рухового режиму з наступною вертикалізацією положення тіла. Сила якого м'яза визначає можливість утримання тулуба у вертикальному положенні?
a. Найширшого м'яза спини
b. Великого ромбоподібного м'яза
c. Верхнього заднього зубчастого м'яза
*d. М'яза-випрямляча хребта
e. Трапецієподібного м'яза

40. Вкажіть назву контрактури, утвореної паталогічно зміненим долонним апоневрозом.
*a. Дюпюїтрена
b. Неврогенна
c. Псевдом'язова
d. Дерматогенна
e. Фолькмана

41. У пацієнта з травмою спинного мозку на рівні С7 протягом ранньої мобілізації при спробах перевести пацієнта з положення лежачи у положення сидячи відбувалося різке зменшення артеріального тиску. Яке призначення буде найбільш оптимальним у цьому разі?
a. Перед переміщенням призначення дихальних вправ
*b. Надягання абдомінального бандажу перед переміщенням
c. Бинтування нижніх кінцівок
d. Направлення пацієнта на консультацію до лікаря-кардіолога
e. Перенесення спроби переміщення на більш віддалені терміни після стабілізації артеріального тиску

42. Під час проведення терапевтичних вправ у відділенні реабілітації пацієнт, який переніс інфаркт міокарда, втратив свідомість. На ЕКГ виявлено: фібриляція шлуночків. Яка невідкладна допомога необхідна пацієнту?
a. Знеболення
b. Вагусні проби
c. Електростимуляція
d. Антиаритмічна терапія
*e. Дефібриляція

43. Під час обстеження військовослужбовця після мінно-вибухового поранення встановлено діагноз: перелом хребта з ушкодженням спинного мозку на рівні спинномозкового сегменту С6. Яке порушення рухів є найбільш очікуваним у цьому разі?
a. Відведення у плечовому суглобі
b. Розгинання у ліктьовому суглобі
c. Згинання у променево-зап'ястковому суглобі
*d. Розгинання у променево-зап'ястковому суглобі
e. Згинання у плечовому суглобі

44. У пацієнта 30 років з діагнозом: вертеброгенна люмбоішіалгія зліва в стадії загострення, під час обстеження виявлено: напруження і вкорочення розгиначів хребта в поперековому відділі і здухвинного м'яза зліва. Встановлено функціональне блокування сегментів L4-L5, L5-S1. На МРТ виявлено дегенеративні зміни І-ІІА стадії з екструзією в сегменті L4-L5 до 5 мм. Які методи реабілітації найбільш доцільно призначити у цьому разі?
*a. Мобілізаційні прийоми на поперековий відділ хребта, постізометричну релаксацію на розгиначі та ротатори спини і здухвинний м'яз
b. Масаж на поперековий відділ хребта, масаж на розгинач спини та здухвинний м'яз. Лікувальну гімнастику - розтягування м'язів
c. -
d. Масаж на поперековий відділ, масаж на розгинач спини та здухвинний м'яз. Лікувальну гімнастику - розтягування м'язів
e. Мобілізаційні та маніпуляційні прийоми на поперековий відділ, масаж на розгиначі спини і здухвинний м'яз

45. Пацієнт після ішемічного інсульту скаржиться на труднощі з ходьбою, зокрема на обмеження дистанції, яку він може пройти самостійно. Лікар ФРМ хоче встановити довгострокову ціль для покращення його рухових навичок. Пацієнт налаштований на активну участь у процесі реабілітації. Яка з нижченаведених цілей є прикладом правильно встановленої довгострокової цілі у SMART-форматі?
*a. Збільшити дистанцію ходьби пацієнта до 500 метрів без допомоги протягом 6-ти місяців
b. Відновити повну мобільність пацієнта протягом 1-го місяця
c. Забезпечити пацієнту комфорт під час пересування
d. Поліпшити ходьбу пацієнта до кінця тижня
e. Навчити пацієнта ходити з використанням тростини протягом 3-х днів

46. Військовослужбовець отримав пошкодження спинного мозку внаслідок мінно-вибухової травми. Під час обстеження м'язової сили за мануальним м'язовим тестом встановлено, що відведення у плечовому суглобі з обох боків становить 5 балів, розгинання у правому зап'ястку - 5 балів, у лівому - 3 бали, розгинання у ліктьовому суглобі з обох боків - 2 бали. При оцінці поверхневої чутливості встановлено, що у сегментах С2-Т1 чутливість складала 2 бали, в сегменті Т2 - справа 2 бали, зліва - 1 бал, в сегменті Т3 - з обох боків 0 балів. Оцініть неврологічний рівень пошкодження спинного мозку за шкалою AIS.
a. С7
b. С8
c. С4
d. С5
*e. С6

47. Пацієнту після перенесеного інсульту з порушенням ковтання для визначення прогнозу реабілітації застосували шкалу оцінки ступеня дисфагії та отримали результат - 3 бали. Чим характеризується цей ступінь дисфагії?
a. Неможливістю проковтнути звичайну кількість їжі
b. Вживанням тільки м'якої, напіврідкої їжі
*c. Вживанням тільки рідкої їжі (вільне)
d. Неможливістю приймати окремі види твердої їжі
e. -

48. Відповідно до тесту Наваккі, яке навантаження для здорової нетренованої особи вказує на нормальний рівень фізичної працездатності?
a. 4,0 Вт/кг маси тіла
b. 5,0 Вт/кг маси тіла
*c. 3,0 Вт/кг маси тіла
d. 2,0 Вт/кг маси тіла
e. 1,0 Вт/кг маси тіла

49. Пацієнт віком 45 років скаржиться на зниження пам'яті, складнощі під час концентрації уваги, не вірить у своє одужання, вважає себе тяжкохворим. Із анамнезу відомо, що нещодавно переніс інфаркт міокарда. Об'єктивно спостерігається: орієнтований у повному об'ємі, фон настрою знижений, астенічний, суїцидальні думки заперечує. Шукає співчуття і співпереживання. Який провідний синдром у цього пацієнта?
a. Паранояльний
b. Астенічний
c. Істеричний
*d. Астено-депресивний
e. Обсесивний

50. У пацієнта спостерігається сутулість постави, голова та шия витягнуті вперед. Ходьба дрібними кроками зі згинанням у колінах, відомими як "човгаюча хода". Швидко починати, зупинятися або змінювати напрямок руху складно, є тенденція до ретропульсії (падіння назад під час стояння). Яке порушення ходи виявлено в пацієнта?
a. Геміплегічна/геміпаретична хода
b. Міопатична хода
c. Сенсорна хода
d. Невропатична хода
*e. Паркінсонічна хода

51. Що належить до зовнішніх критеріїв дозування фізичних вправ?
*a. Обсяг, інтенсивність
b. Економічні витрати
c. Ознаки втоми
d. Показники ЧСС
e. Настрій під час процедури

52. Спортсмен-спринтер на старті в момент відриву ноги від землі відчув біль по задній поверхні нижньої третини лівої гомілки. Під час обстеження виявлено, що у пацієнта відсутнє підошовне згинання лівої стопи. Яке з нижченаведених порушень функціонування, найімовірніше, буде встановлено в пацієнта?
a. Порушення згинання пальців стопи
b. Порушення згинання у лівому колінному суглобі
c. Порушення ходьби на "п'ятках"
d. Порушення розгинання пальців стопи
*e. Порушення ходьби на "носках"

53. Спортсмена, який отримав травму передньої хрестоподібної зв'язки, готують до реконструктивної операції. Які засоби доцільно застосувати у передопераційній фазі для покращення подальших результатів?
a. Накладання гіпсової пов'язки для іммобілізації коліна до операції
b. Збільшення осьового навантаження на травмовану кінцівку
c. Прийом тільки знеболювальних препаратів для зменшення болю
*d. Вправи для зміцнення м'язів навколо колінного суглоба
e. Повний спокій і уникнення будь-яких фізичних вправ до операції

54. Після вечірнього тренування, вранці рівень сечовини в крові у спортсмена підвищився до 8,5 ммоль/л. Наступного ранку реакція повторилася. Як оцінити отримані результати?
a. Недостатнє фізичне навантаження
b. Адекватна переносимість фізичного навантаження
*c. Надмірне фізичне навантаження
d. Затяжний характер процесів відновлення
e. Помірне фізичне навантаження

55. Під час обстеження пацієнта, який переніс перелом лівої стегнової кістки та проходить лікування консервативним методом, встановлено, що обсяг згинання у лівому колінному суглобі - 140^o, а розгинання - 180^o. За результатами рентгенологічного обстеження лівого колінного суглобу патологічних змін не виявлено. Який вид обмеження рухливості спостерігається у пацієнта?
a. Десмогенна контрактура
b. Кістковий анкілоз
c. Псевдом'язова контрактура
*d. М'язова контрактура
e. Фібротична контрактура

56. У пацієнта віком 45 років протягом двох років спостерігається сильний біль у ділянці зап'ястя, який посилюється при щипкових діях та ліктьовій девіації, прийом анальгетиків майже не покращує стан. Останнім часом знизилася сила у великому та вказівному пальцях. Періоди перерв у праці, 4 цикли реабілітації та локальні ін'єкції стероїдних препаратів не принесли значного полегшення. Вкажіть найбільш оптимальну тактику лікування в цьому разі.
a. Збільшення дози анальгетиків
b. Операція з подовження сухожилля зап'ястка
*c. Хірургічна декомпресія
d. Призначення терапевтичних вправ на розтягнення м'яких тканин
e. Артродез зап'ястка

57. Пацієнт віком 55 років звернувся до сімейного лікаря зі скаргами на кашель вранці з виділенням в'язкого зеленого мокротиння, задишку під час невеликого фізичного навантаження, стомлюваність, порушення сну. Погіршення стану відчув близько двох тижнів тому, пов'язує з перенесеною вірусною інфекцією. Кашель щоранку турбує протягом 10-ти років. Працює в деревообробному цеху, без систем вентиляції та засобів респіраторного захисту. Курить 20-30 сигарет на добу більше 35 років. Після двотижневого курсу медикаментозного лікування пацієнта скеровано на консультацію до лікаря фізичної та реабілітаційної медицини. Що з нижченаведеного найбільш доречно включити у зміст реабілітаційного обстеження цього пацієнта?
*a. Оцінювання патерну дихання
b. Когнітивне оцінювання
c. Оцінювання функції ковтання
d. Оцінювання соціального статусу
e. Оцінювання умов праці

58. Хлопчик із прогресуючою м'язовою дистрофією Дюшена, неамбулаторна стадія, протягом довгого часу отримує лікування глюкокортикостероїдами. Яке типове ускладнення тривалого застосування таких препаратів необхідно враховувати під час планування та надання реабілітаційних послуг, зокрема із застосування терапевтичних вправ на розтягнення?
a. Затримка статевого дозрівання
b. Ожиріння
c. Підвищення рівня глюкози в крові
*d. Компресійні переломи хребців
e. Затримка росту

59. Як впливає вестибулярне навантаження на тонус м'язів?
a. -
b. Закономірність впливу не з'ясована
c. Знижує тонус
*d. Збільшує тонус
e. Не впливає

60. Під час проведення кліностатичної проби у пацієнта було виявлено уповільнення ЧСС на 20/хв відразу після зміни положення на горизонтальне. Який висновок має зробити лікар ФРМ?
a. Знижена реактивність парасимпатичної нервової системи
b. Знижений тонус парасимпатичної нервової системи
c. Підвищений тонус симпатичної нервової системи
*d. Підвищена реактивність парасимпатичної нервової системи
e. Знижений тонус симпатичної нервової системи

61. Який показник є свідченням економізації фізіологічних функцій організму у відповідь на регулярні тренування?
a. Брадикардія під час навантаження
b. Тахікардія під час навантаження
c. Тахікардія в стані спокою
d. Збільшення ударного об'єму лівого шлуночка у спокої
*e. Брадикардія в стані спокою

62. Який стан є протипоказанням до призначення ботулінотерапії?
a. Мігрень
b. Оромандибулярна дистонія
c. Фантомні болі
d. Нейропатичні болі
*e. Порушення нервово-м'язової передачі

63. Пацієнт з важким перебігом COVID-19 перебуває на стаціонарному лікуванні. Проведено оцінювання членами мультидисциплінарної реабілітаційної команди, за результатами якого призначено позиціонування. Які цілі цієї інтервенції?
*a. Оптимізація легеневої вентиляції, вентиляційно-перфузійного співвідношення та попередження виникнення ускладнень
b. Нормалізації дихання, збільшення сили дихальних м'язів, збільшення екскурсії грудної клітки
c. Проведення активних вправ для кінцівок, тулуба, вправи для поліпшення повсякденної активності
d. Постійного моніторингу дихальних і гемодинамічних показників
e. Зменшення задишки, очищення дихальних шляхів і тренування скелетних м'язів

64. Під час проведення спірометрії встановлено, що ОФВ1 - 78%, ОФВ1/ЖЄЛ - 74%. Який висновок можна зробити щодо стану функції зовнішнього дихання?
*a. Обструктивні порушення
b. Показники відповідають нормі
c. -
d. Порушення змішаного типу
e. Рестриктивні порушення

65. На черговому засіданні міської ради були затверджені положення щодо включення ранньої реабілітації до плану ліквідації можливих наслідків воєнних конфліктів в охороні здоров'я з чітким розподілом функцій фахівців з реабілітації та визначенням реабілітаційних маршрутів. До якого з етапів боротьби зі стихійними лихами належить ця активність?
a. Пом'якшення наслідків
b. Прогнозування
c. Відновлення
d. Реагування
*e. Готовності

66. Що з нижченаведеного має найбільшу ефективність щодо попередження набряку кукси у гострому періоді реабілітації пацієнта після ампутації кінцівки?
a. Ідеомоторні вправи
b. Позиціонування
c. Мобілізація рубця
d. Тактильна стимуляція
*e. Компресійна терапія

67. У тенісиста діагностовано тендиніт одного з м'язів поясу верхньої кінцівки, що зумовлює тертя сухожилка з акроміальним відростком лопатки. Сухожилок якого м'яза уражений?
*a. Надостьового
b. Дельтоподібного
c. Малого круглого
d. Підостьового
e. Великого круглого

68. У пацієнта віком 40 років встановлено діагноз: закрита травма хребта, забій спинного мозку середнього ступеня тяжкості. Об'єктивно спостерігається: стан стабільний, млявий парапарез верхніх кінцівок і спастичний парапарез нижніх кінцівок. Який рівень ушкодження спинного мозку в пацієнта?
*a. С5-C7
b. T1-T2
c. С1-C2
d. T12-L2
e. L2-L3

69. Якою є мінімальна частота зборів мультидисциплінарної реабілітаційної команди при реабілітації пацієнта з гострим ішемічним інсультом у стаціонарних умовах?
*a. 1 раз на тиждень
b. 1 раз на день
c. 2 рази на тиждень
d. 1 раз на 2 тижні
e. 1 раз на місяць

70. Пацієнтці віком 47 років встановлено діагноз: гострий комплексний регіональний больовий синдром (CRPS) I типу з набряком. Які медикаментозні засоби доцільно призначити в програмі реабілітації?
a. Баклофен
b. Диметилсульфоксид для місцевого застосування
c. Ібупрофен
*d. Преднізолон
e. -

71. Під час обстеження пацієнта віком 30 років встановлено, що пацієнт не може самостійно розігнути ліву кисть у променево-зап'ястковому суглобі. Обсяг пасивних рухів (розгинання) у променево-зап'ястковому суглобі 90^o. Сила м'язів, що розгинають кисть - 2/5 балів за ММТ. З анамнезу відомо, що 2 місяці тому пацієнта було прооперовано з приводу вивиху голівки променевої кістки. Яка найімовірніша причина виникнення такої симптоматики?
a. Несвоєчасно встановлене пошкодження м'язів, що розгинають ліву кисть
*b. Пошкодження нерва
c. Неякісна реабілітація
d. Суглобова контрактура променево-зап'ясткового суглобу
e. Нормальний процес відновлення

72. Укажіть найпоширеніший стандартизований метод оцінювання афазії.
a. Шкала Хокінса (Hokin's Scale)
*b. Бостонська діагностична шкала афазії (Boston Diagnostic Aphasia Examination)
c. Глобальна афазійна шкала (Global Aphasia Rating Scale)
d. Шкала оцінки афазії Ріттера (Ritter Scale for Aphasia Rating)
e. Шкала Фрідмана (Friedman Scale)

73. У пацієнтки віком 25 років із розсіяним склерозом спостерігається похитування в позі Ромберга, інтенційний тремор, похитування під час ходьби. Що необхідно включити в програму реабілітаційних втручань в цьому разі?
*a. Відновлення балансу (статичного та динамічного)
b. Відновлення когнітивних функцій
c. Відновлення м'язової сили
d. Відновлення кардіореспіраторної витривалості
e. Відновлення м'язового тонусу

74. Лікар ФРМ спостерігає, як фізичний терапевт розпочинає перше терапевтичне заняття з пацієнтом, який переніс гостре порушення мозкового кровообігу в басейні лівої мозкової артерії, направлене на навчання техніці підійматися сходами. Для забезпечення максимальної безпеки, де саме повинен знаходитись фізичний терапевт?
*a. Праворуч від пацієнта на одну сходинку нижче
b. Ліворуч від пацієнта на одну сходинку нижче
c. Ліворуч від пацієнта на одну сходинку вище
d. Позаду від пацієнта
e. Праворуч від пацієнта на одну сходинку вище

75. Яку структуру головного мозку лікар ФРМ оцінює під час обстеження функції зовнішнього дихання?
*a. Довгастий мозок
b. Мозочок
c. Проміжний мозок
d. Таламус
e. Середній мозок

76. Який метод дозволяє обстежити показники фізичного розвитку, визначити статуру, склад тіла, силу окремих м'язових груп, ступінь рухливості в суглобах і зміни цих параметрів в процесі занять?
*a. Соматометричний
b. Рентгенологічний
c. Соматографічний
d. Ультразвуковий
e. Соматоскопічний

77. Після проведення проби Мартіне-Кушелевського у пацієнта збільшився артеріальний тиск з 120/80 мм рт. ст. до 170/95 мм рт. ст., а пульс - з 72/хв до 140/хв. Для якого типу реакції серцево-судинної системи на фізичне навантаження характерні такі зміни?
a. Східчастого
b. Гіпотонічного
c. Дистонічного
*d. Гіпертонічного
e. Нормотонічного

78. Під час проведення терапевтичних вправ у пацієнта віком 27 років із тетраплегією виник сильний головний біль. Об'єктивно виявлено: АТ - 220/160 мм рт. ст., пульс - 50/хв. Спостерігається виражена пітливість по задній частині шиї та на чолі. Під час мануального обстеження виявлено: сечовий міхур розтягнутий, пальпується над лобковою кісткою. Яке втручання потрібно першочергово провести для покращення стану пацієнта?
a. Ввести петлевий діуретик
*b. Замінити катетер і спустити сечу із сечового міхура
c. Надати горизонтальне положення
d. Ввести знеболювальний препарат для зняття головного болю
e. Ввести гіпотензивний препарат для зниження артеріального тиску

79. У пацієнта віком 35 років з діагнозом: вертеброгенна торакалгія з правого боку в стадії загострення, пальпаторно діагностується напруження і болючість поперечно-остистих м'язів-ротаторів та багатороздільних м'язів праворуч в сегментах Th4-Th5-Th6-Th7. На МРТ виявлено дегенеративні зміни І-ІІА стадії. Яку техніку мобілізації і в якому напрямі необхідно застосувати в цьому разі?
a. Мобілізація за рахунок натискання пальцями лікаря на остисті відростки в фазі вдиху в направленні ротації вліво
*b. Мобілізація за рахунок натискання пальцями лікаря на остисті відростки в фазі видиху в направленні ротації верхнього хребця вправо
c. Мобілізація за рахунок натискання пальцями лікаря на остисті відростки в фазі вдиху в направленні ротації вліво та розгинання
d. Мобілізація за рахунок натискання пальцями лікаря на остисті відростки в фазі вдиху в направленні розгинання
e. -

80. У чоловіка спостерігається перевага поздовжніх розмірів тіла над поперечними - довгі та тонкі кінцівки, довга і тонка шия, вузькі плечі, крилоподібні лопатки, вузька та плоска грудна клітка, гострий надчеревний кут, слабко розвинені м'язи та незначні жирові відкладення. Укажіть тип тілобудови чоловіка.
a. Мезоморфний
b. Нормостенічний
*c. Астенічний
d. Гіперстенічний
e. Ендоморфний

81. Які компоненти пам'яті оцінюються під час тестування?
a. Засвоєння, моторна пам'ять, відтворення
*b. Засвоєння, збереження, відтворення
c. Емоційна пам'ять, збереження, відтворення
d. Спостереження, відтворення, вивчення
e. Вивчення, відтворення, підсвідома пам'ять

82. У пацієнта віком 64 роки раптово виник геморагічний інсульт. Яке із завдань є пріоритетним у гострому реабілітаційному періоді?
a. Відновлення балансу
*b. Профілактика ускладнень
c. Відновлення когнітивних функцій
d. Адаптація до мовних порушень
e. Відновлення м'язової сили

83. Хто є найважливішим членом мультидисциплінарної реабілітаційної команди?
a. Фізичний терапевт
b. Ерготерапевт
*c. Пацієнт
d. Лікар ФРМ
e. Психотерапевт

84. Яка найчастіша причина смерті пацієнтів із ШВЛ-залежною тетраплегією, які вижили в перші 24 години?
*a. Пневмонія
b. ТЕЛА
c. Сепсис
d. Пролежнева інфекція
e. Ниркова недостатність

85. Укажіть побічний (передбачуваний) ефект під час проведення анаеробних тренувань.
a. Підвищення вмісту холестерину в крові
*b. Вироблення молочної кислоти
c. Збільшення жирових відкладень
d. Зниження рівня ШОЕ
e. Підвищення рівня ШОЕ

86. Спортсмен під час забігу на напівмарафонську дистанцію упав і втратив свідомість. Кардіореанімаційна бригада, яка прибула на місце надала допомогу та встановила діагноз гострого фізичного навантаження. Яка зміна на ЕКГ є найбільш характерною для цього стану?
a. Порушення ритму за типом екстрасистолії
b. Скорочення інтервалів PQ, QT
c. Деформація QRS комплексу
*d. Зміщення сегмента ST нижче ізолінії на 2 мм
e. AV-блокада Мобітц 2

87. Що належить до допоміжних засобів, які прикріплені до тіла або кінцівки, для підтримки м'язово-скелетних функцій чи пов'язаних з рухом функцій та для корегування стану анатомічних структур?
*a. Ортези
b. Протези
c. Тростини та палиці для ходіння
d. Милиці передплічні
e. Ортопедичне взуття

88. Пацієнт віком 52 роки скаржиться на набряк правої ноги, що поступово збільшувався протягом останніх 12-ти місяців. Під час натискування великим пальцем в нижній третині гомілки ямка не утворюється, шкіра нижньої кінцівки має звичайний колір, не гаряча на дотик, пацієнт вказує, що його нога просто "важка". Травмування заперечує. Яка причина набряку найімовірніша?
*a. Лімфедема
b. Хронічна венозна недостатність
c. Хронічна легенева недостатність
d. Бешихове запалення
e. Хронічна серцева недостатність

89. Лікар ФРМ оцінює стан дівчини віком 14 років з черепно-мозковою травмою через два дні після автомобільної аварії. Об'єктивно спостерігається: без свідомості, хоча на СКТ мозку змін немає. Яка найімовірніша причина коми?
a. Епідуральний крововилив
b. Забій головного мозку
c. Спазм артерій головного мозку
d. Гідроцефалія
*e. Дифузне аксональне ураження

90. Під час дослідження амплітуди рухів у плечовому суглобі визначається пропорційне обмеження пасивних рухів у різних напрямках з кінцевим відчуттям безболісного розтягу м'яких тканин подібним до нормального, але яке виникає раніше порівняно зі здоровим суглобом на протилежній стороні. Який вид контрактури спостерігається у цьому разі?
a. Тендогенна
b. Міогенна
c. Десмогенна
d. Неврогенна
*e. Артрогенна

91. Руку пацієнта віком 24 роки затисло уламками в ділянці плеча. Пацієнт може рухати пальцями кисті, але сила м'язів знижена до 3/5 за ММТ. Який вид пошкодження периферичних нервів найімовірніший у цьому разі?
a. Аксонотмезис
b. Розтягнення
*c. Невропраксія
d. Перерізання
e. Невротмезис

92. Пацієнт віком 36 років з розсіяним склерозом звернувся до лікаря ФРМ зі скаргами на спастичність м'язів розгиначів стегна та гомілки, а також м'язів плеча, внаслідок чого виникають обмеження під час ходьби та здатності до самостійного харчування. Який діагностичний інструмент доцільно застосувати для оцінки функції верхньої та нижньої кінцівок?
*a. Модифікована шкала Ашфорта
b. Індекс Бартела
c. Мануальне м'язове тестування
d. Тест Берга
e. Шкала Борга

93. Пацієнту віком 45 років діагностовано: гострий інфаркт міокарда. Який обсяг реабілітаційної допомоги показаний пацієнту в гострому періоді захворювання?
a. Високий
*b. Низький
c. Дуже високий
d. Середній
e. Помірний

94. Якими є особливості поранень та їх реабілітаційного менеджменту під час катастроф та конфліктів?
a. Наявність чіткого маршруту руху пацієнтів
*b. Часті інфекційні ускладнення
c. Найбільш часті одиничні поранення
d. Надання допомоги здійснюється переважно висококваліфікованими фахівцями
e. Чіткий документообіг гарантує зберігання та передачу необхідної інформації про характер поранення

95. Яка шкала найчастіше використовується для прогнозування результатів у реабілітації пацієнтів з інсультом?
a. MMSE
b. FIM
c. Індекс Бартела
*d. NIHSS
e. Шкала когнітивного функціонування Ранчо Лос Амігос

96. Які складові постановки цілей в реабілітації за форматом SMART?
*a. Конкретні, вимірювані, досяжні (реалістичні), значимі (релевантні), обмежені в часі
b. Комплексні, цілісні, досяжні (реалістичні), значимі (релевантні), спрямовані на особу (персоніфіковані)
c. Конкретні, мотивуючі, досяжні (реалістичні), значимі (релевантні), обмежені в часі
d. Комплексні, цілісні (холістичні), досяжні (реалістичні), значимі (релевантні), командні
e. Комплексні, вимірювані, досяжні (реалістичні), значимі (релевантні), обмежені в часі

97. Під час оцінювання ступеня жировідкладень лікар ФРМ використав пальпаторну методику, яка полягала у вимірюванні товщини захопленої між великим і вказівним пальцями складки шкіри з підшкірною жировою клітковиною. У якій ділянці прийнято проводити таке оцінювання?
a. У міжлопатковому просторі на рівні верхнього кута лопатки
b. На внутрішній поверхні стегна
*c. На рівні пупка
d. У зоні передньої черевної стінки, яка найбільш випинає
e. На 2-3 см нижче від пупка

98. Руку пацієнта віком 24 роки затисло уламками в ділянці плеча. Пацієнт може рухати пальцями кисті, але сила м'язів знижена до 3/5 за ММТ. Яким є очікуваний термін повного відновлення функції м'язів кисті?
a. 14 тижнів
b. 4 тижні
*c. 6 тижнів
d. 2 тижні
e. 12 тижнів

99. Пацієнт віком 65 років переніс ішемічний інсульт, має помірний парез лівої ноги та труднощі з підтримкою рівноваги під час руху, що призводить до порушення ходьби. Проживає в гірській місцевості. Під час оцінювання за шкалою Берга - 52 бали. Яка з нижченаведених методик є найефективнішою для відновлення здатності до ходьби?
a. Тренування на біговій доріжці з підтримкою ваги тіла
b. Вправи на стійкість і рівновагу
c. Використання ортезів на нижні кінцівки
d. Тренування з використанням ходунків
*e. Тренування ходьби в природних умовах перебування пацієнта

100. Пацієнтці важко виконувати швидкі чергування рухів під час проведення неврологічного тестування. В анамнезі: тяжка черепно-мозкова травма. Яке порушення спостерігається у пацієнтки?
a. Дисметрія
b. Дисфагія
c. Дизартрія
*d. Адіадохокінез
e. Атаксія

101. На прийом звернувся чоловік у ранньому постіммобілізаційному періоді з приводу перелому ліктьового відростка праворуч, зі скаргами на обмеження розгинання у ліктьовому суглобі. За час іммобілізації постійно турбували стиснення та біль під пов'язкою. Встановлено міогенний тип контрактури. Який з методів відновлення амплітуди рухів першочергово є найбільш доцільним у такому разі?
a. Ручний масаж
b. Суглобова гра
c. Мобілізація натягом
*d. Постізометрична релаксація
e. Терапевтичні вправи з пасивним розтягом

102. Пацієнт віком 24 роки після ДТП отримав травму спинного мозку на рівні шийного відділу хребта. Після стабілізації стану пацієнта через три тижні перевели до реабілітаційного відділення. Під час реабілітаційного обстеження пацієнта встановлено, що неврологічний рівень - C6, повне ураження AIS А. Під час заняття з фізичним терапевтом пацієнт відчув пульсуючий головний біль, закладеність носа, виражену пітливість. Об'єктивно спостерігається: гіперемія шкіри обличчя, виражений периферичний ангіоспазм (холодні та бліді кінцівки), пілореакція, гіпергідроз. Який стан виник у пацієнта?
a. Симпато-адреналовий криз
b. Тиреотоксичний криз
c. Транзиторна ішемічна атака
d. Гострий розлад мозкового кровообігу
*e. Автономна дисрефлексія

103. Який рівень фізичного навантаження під час велоергометрії є початковим для чоловіків за рекомендаціями ВООЗ?
a. 25 Вт
b. 150 Вт
c. 75 Вт
*d. 50 Вт
e. 100 Вт

104. Пацієнт звернувся до лікаря ФРМ зі скаргами на нестійкість та невпевненість під час ходьби. Під час оцінювання рівноваги за допомогою шкали Берга було отримано 39 балів. Які рекомендації необхідно надати пацієнту щодо безпечного пересування?
a. Самостійна ходьба з опорою на тростину
*b. Ходьба з фізичною підтримкою іншої особи
c. Ходьба тільки під візуальним контролем іншої особи
d. Ходьба без допоміжних засобів пересування
e. Переміщення на візку

105. Пацієнт під час візиту до лікаря ФРМ скаржиться на відчуття нестійкості та складнощі з утримання рівноваги. Який тест доцільно провести в цьому разі?
a. Хофмана
b. Фукса-Розенталь
c. Баре
*d. Берга
e. Менделя-Беккера

106. Який рівень фізичного навантаження під час велоергометрії є початковим для нетренованих жінок та дітей за рекомендаціями ВООЗ?
a. 75 Вт
b. 100 Вт
c. 50 Вт
d. 150 Вт
*e. 25 Вт

107. У пацієнта спостерігаються прояви спастичного лівостороннього геміпарезу. З метою збільшення обсягу рухів у суглобах паретичних кінцівок призначено пасивні вправи. Яку амплітуду рухів доцільно обрати у цьому разі?
a. Малу
b. Толерантну
*c. Максимальну
d. Залежну від болю
e. Помірну

108. Який провокаційний тест буде інформативним для діагностики уражень крижово-клубових суглобів?
a. Crush
b. TUG
*c. FABER
d. Тест болісної дуги
e. Pivot shift

109. До стаціонару шпиталізовано військовослужбовця після перелому великогомілкової кістки зліва, який відбувся 2 дні тому. Під час позиціонування пацієнт поскаржився фізичному терапевту на нестерпний біль в ділянці лівої гомілки, який посилюється при пасивних рухах та спробі напружити м'язи гомілки, прийом знеболюючих засобів не покращує стан. Під час пальпації лікар ФРМ встановив значне напруження м'яких тканин гомілки. Яка найімовірніша причина болю у пацієнта?
a. Краш-синдром
*b. Компартмент-синдром
c. Неконсалідований перелом
d. Варіант нормального відновлення для даного періоду реабілітації
e. Не діагностоване поєднання перелому із травмою м'яких тканин гомілки

110. Який фахівець зі складу мультидисциплінарної реабілітаційної команди займається навчанням родичів навичкам догляду за пацієнтом?
a. Фізичний терапевт
*b. Ерготерапевт
c. Соціальний працівник
d. Асистент фізичного терапевта
e. Лікар ФРМ

111. Пацієнт віком 58 років скаржиться на хронічний біль у колінних суглобах, який погіршується під час побутових навантажень і в стані спокою. Після обстеження лікар ФРМ діагностує остеоартрит. Пацієнт має надмірну вагу, веде малорухливий спосіб життя і зацікавлений у пошуку ефективних методів зменшення болю. Який із нижченаведених методів буде найефективнішим для зменшення хронічного болю в пацієнта?
*a. Регулярні фізичні вправи низької інтенсивності
b. Заняття йогою
c. Використання ультразвукової терапії
d. Використання теплової терапії
e. Використання нестероїдних протизапальних препаратів

112. Лікар ФРМ обстежує пацієнта із травмою спинного мозку. Який інструмент потрібно використати для оцінки тяжкості пошкодження спинного мозку?
a. MMSE
b. Шкалу Морса
*c. Шкалу ASIA
d. Тест Берга
e. Шкалу Освестрі

113. Під час обстеження пацієнта з перенесеним гострим порушенням мозкового кровообігу за геморагічним типом лікар ФРМ фіксує порушення мовлення. Відзначається утруднення при вимові деяких звуків та їх поєднань, мова невиразна, нечітка, малозрозуміла з укороченим видихом на фоні прискореного та переривчастого дихання. При цьому зміст і логічність висловлень збережені, пацієнт розуміє звернене до нього мовлення. Яке порушення мовлення виникло в пацієнта?
a. Вербальна апраксія
b. Дисфонія
c. Афазія
*d. Дизартрія
e. Алалія

114. Що включає в себе оцінювання менеджменту у фізичній та реабілітаційній медицині?
a. Оцінку якості та доступності послуг
*b. Аналіз ефективності використання ресурсів
c. Оцінку стану здоров'я пацієнта
d. Визначення плану реабілітації
e. Аналіз фінансової ефективності лікування

115. Відповідно до порядку маршрутизації пацієнтів з травмами спинного мозку, який з критеріїв є ключовим щодо завершення гострого періоду та можливості переведення пацієнта на післягострий період реабілітації?
a. Пацієнту надано рекомендації щодо облаштування житла
b. Відсутність змін реабілітаційного прогнозу при наданні допомоги
*c. У пацієнта відсутні пролежні, застійні пневмонії
d. Пацієнту надано повний обсяг рекомендацій щодо подальшого забезпечення допоміжними засобами реабілітації, пацієнт навчений їх користуванню
e. -

116. Який із засобів найчастіше використовується під час оцінки активності повсякденного життя?
a. Тест 6-хвилинної ходьби
b. Шкала Берга
*c. Індекс Бартела
d. Box and block test
e. Мануальне м'язове тестування

117. Який вплив інтенсивних фізичних навантажень на секреторну функцію шлунка враховують для планування індивідуальних програм реабілітації?
a. Інтактний
b. Нейтральний
*c. Пригнічуючий
d. -
e. Стимулючий

118. З метою підвищення ефективності роботи мультидисциплінарної реабілітаційної команди, хто повинен застосовувати модель SMART для постановки мети кожного етапу реабілітації?
a. Лікар ФРМ
b. Безпосередньо сам пацієнт
c. Пацієнт та його оточення
d. Фізичний терапевт
*e. Кожен фахівець з реабілітації

119. Завдяки якому методу можна досягти розвантаження міжхребцевих дисків і суглобів, зменшити тиск на корінці спинномозкових нервів?
a. Тейпування
b. Позиціонування
*c. Витяжіння
d. Дзеркальної терапії
e. Ізометричних терапевтичних вправ

120. Хто з фахівців затверджує індивідуальний реабілітаційний план?
a. Ортезист-протезист
b. Ерготерапевт
c. Соціальний працівник
*d. Лікар ФРМ
e. Фізичний терапевт

121. Під час проведення поєдинку з боксу спортсмен отримав нокаут та втратив свідомість. Лікарем змагань діагностовано закриту черепно-мозкову травму. Якою є тактика ведення спортсмена щодо шпиталізації?
a. -
b. В залежності від часу втрати свідомості
c. За бажанням
d. Не є обов'язковою
*e. Є обов'язковою

122. Яке дослідження проводиться з метою визначення життєвої ємності легень, її складових та оцінки форсованого видиху?
a. Вимірювання пікової швидкості видиху
b. Пікфлоуметрія
c. Спірометрична проба з бронхолітиком
d. Тест із затримкою дихання
*e. Спірометрія

123. Фахівець із реабілітації проводить оцінювання ходи та рівня моторної активності у семирічного хлопчика. Відзначається слабкість і зменшення об'єму м'язів ніг. Хода широкими кроками по вигляду нагадує перевалювання "качину ходу". Утруднення при підійманні сходами та вставанні зі стільця без допомоги рук. Позитивний симптом Говерса. Яке порушення ходи спостерігається у хлопчика?
*a. Міопатична хода
b. Нейропатична хода
c. Паркінсонічна хода
d. Геміплегічна/геміпаретична хода
e. Гіперкінетична хода

124. У результаті перенесеного оперативного лікування колінного суглоба у пацієнта сформована післяіммобілізаційна контрактура. Для збільшення амплітуди розгинання пацієнт самостійно розгинає коліно, утримуючи його у крайній точці амплітуди за допомогою напруження м'язів розгиначів. Як називається цей тип розтягнення?
a. Балістичний
b. Динамічний
c. Пасивний
d. Постізометрична релаксація
*e. Активний

125. Пацієнт після мозкового інсульту в басейні правої середньомозкової артерії скаржиться на складності під час ходьби, особливо по нерівній місцевості. За результатами тесту балансу Берга отримано 46 балів. Яку оптимальну терапію необхідно призначити пацієнту?
a. Тренування самостійної ходьби з одноточковою тростиною в лівій руці пацієнта
*b. Тренування самостійної ходьби з одноточковою тростиною в правій руці пацієнта
c. Тренування ходьби із фізичною допомогою з одноточковою тростиною в правій руці пацієнта
d. Тренування ходьби з допомогою з одноточковою тростиною в лівій руці пацієнта
e. Тренування самостійної ходьби із ходунками

126. Який з методів дослідження може використовуватися лікарями ФРМ під час обстеження пацієнтів з компресійними та травматичними невропатіями верхніх кінцівок з метою оцінювання функціональної здатності м'язів та розробки алгоритму застосування засобів фізичної терапії?
a. КТ (комп'ютерна томографія)
b. ВЕМ (Велоергометрія)
c. МРТ (магнітно-резонансна томографія)
d. НМГ (нейроміографія)
*e. ММТ (мануальне м'язове тестування)

127. Яке втручання застосовується у пацієнтів із вестибуло-атактичним синдромом для тренування рівноваги?
*a. Вправи з напівсферою
b. Вправи для мімічних м'язів
c. Дозована ходьба
d. Дихальні вправи
e. Вправи на силу м'язів верхніх кінцівок

128. Яка шкала буде найінформативнішою для оцінки м'язового тонусу пацієнта з хворобою Паркінсона під час проходження ним реабілітації?
a. Тард'є
b. Пеннінгтона
*c. Вираженості екстрапірамідного тонусу
d. Ашфорта
e. Модифікована шкала Ашфорта

129. Що є надійним прогностичним фактором щодо здатності дитини з церебральним паралічем самостійно пересуватися?
*a. Здатність самостійно сидіти до 2-х років
b. Передчасні пологи (до 32-х тижнів)
c. Повзання до 3-х років
d. Збережені примітивні рефлекси
e. Наявність спастичності

130. До стабілізаційного пункту принесли пораненого з ознаками кульового ураження шийного відділу хребта. Що є клінічною ознакою першої стадії спінального шоку?
a. Зниження артеріального тиску, збільшення частоти дихання, пульсу
b. Спастичність і гіперрефлексія у кінцівках
c. Поява бульбокавернозного рефлексу
*d. Арефлексія нижче рівня ураження
e. Кома

131. Під час огляду пацієнтки віком 38 років із діагнозом: вертеброгенна цервікалгія в стадії загострення, виявлено: підвищений тонус та болісність верхньої частини трапецієподібного м'яза праворуч. В якому напрямі повинен виконати розтяг м'язів фахівець під час фази розслаблення, виконуючи методику постізометричної релаксації?
a. У направленні згинання шиї та голови, повертання вправо
b. У направленні розгинання шиї та голови, повертання вправо
c. У направленні повертання вправо шиї та голови, нахил вправо
*d. У направленні згинання шиї та голови, бокового згинання вліво
e. У направленні розгинання шиї та голови, бокового згинання вправо

132. Під час проведення мануально-м'язового тестування сили м'язів, що розгинають гомілку, лікар ФРМ встановив, що пацієнт може долати невеликий спротив, при цьому амплітуда руху у колінному суглобі була неповною. Який сегмент спинного мозку найімовірніше уражений в пацієнта?
a. L4
*b. L3
c. L5
d. L1
e. L2

133. Який клінічний прояв є ознакою декомпенсації хронічної венозної недостатності на нижніх кінцівках?
*a. Трофічні виразки
b. Свербіж шкіри
c. Блідість шкірних покривів
d. Слабкість в кінцівках
e. Дерматит

134. Пацієнт віком 50 років скаржиться на біль за грудниною, який викликає ходьба по рівній місцевості в помірному темпі на відстань від 200-300 метрів. Під час проведення тестів з дозованим фізичним навантаженням пацієнт виконує навантаження 75 Вт. Який руховий режим необхідно призначити пацієнту?
a. Щадно-тренуючий
b. Тренуючий
c. Вільний
*d. Щадний
e. Інтенсивно-тренуючий

135. Пацієнт віком 45 років скаржиться на відчуття пекучого болю в правій стопі, болісність під час носіння протеза. В анамнезі: трансфеморальна ампутація справа внаслідок мінно-вибухової травми 6 місяців тому. Який вид реабілітаційного втручання допоможе зменшити больовий синдром?
a. Ерготерапія
b. Терапія обмеженням руху
c. Еластичне бинтування кукси
*d. Дзеркальна терапія
e. Бімануальна терапія

136. У пацієнта після черепно-мозкової травми, під час огляду встановлено: оцінка за шкалою MoCA становить 27 балів, за тестом балансу Берга - 25 балів, індекс Бартеля - 80 балів. Який вид втручання необхідно призначити першочергово?
a. Бобат-терапію
*b. Вправи на рівновагу
c. Тренування навичок самообслуговування
d. Тренування рухових навичок та умінь
e. Вправи на розвиток пам'яті та концентрації уваги

137. У результаті перенесеного гострого мозкового інсульту у пацієнта розвинулась правостороння геміплегія з вираженим порушенням функції ходьби. Фахівець з реабілітації призначив програму вправ на збільшення м'язової сили у ногах та дозовану ходьбу на короткі дистанції під контролем фізичного терапевта. Яку стратегію реабілітації обрано?
a. Навчання
b. Паліативної допомоги
c. Адаптації
d. Профілактики
*e. Відновлення

138. Пацієнта шпиталізовано з приводу спінальної травми шийного відділу хребта. Об'єктивно спостерігається: втрата рухової функції, порушення чутливості. Пацієнт іммобілізований, тривалий час перебуває на ліжковому режимі в положенні на спині. У якому місці найчастіше утворюються пролежні за таких умов?
a. Сідниці
b. Лопатки
*c. Крижова кістка
d. П'ятки
e. Гомілки

139. Пацієнт віком 56 років з цукровим діабетом 2-го типу скаржиться на біль під час ходьби в ділянці правого кульшового суглоба. Встановлено діагноз: коксартроз. Результат тесту балансу Берга - 52 бали. З якою метою лікар ФРМ призначає одноточкову тростину пацієнту в цьому разі?
a. Компенсації слабкості середнього сідничного м'яза
*b. Зменшення сили навантаження на кульшовий суглоб
c. Зменшення бази опори, таким чином збільшуючи стабільність і рівновагу
d. Допомоги в сенсорному зворотному зв'язку або скануванні середовища
e. Збільшення бази опори, таким чином збільшуючи стабільність і рівновагу

140. Під час катання на ковзанах фігурист здійснив невдалий ротаційний рух у колінному суглобі. У цей момент відчув хрускіт та біль у колінному суглобі, згодом з'явився набряк. Об'єктивно спостерігається: коліно помірно набрякле, рухи обмежені та болісні. Позитивний симптом "передньої висувної шухляди". Пошкодження якої структури колінного суглоба потрібно запідозрити першочергово?
a. Медіального меніска
b. Латерального меніска
c. Задньої хрестоподібної зв'язки
*d. Передньої хрестоподібної зв'язки
e. Колатеральної зв'язки

141. У пацієнта діагностовано ДЦП. Що з нижченаведеного може обмежувати використання терапевтичних вправ у воді?
a. Затримка психічного розвитку
*b. Епілептичний напад
c. Контрактури
d. -
e. Спастичний парапарез

142. У пацієнтки віком 79 років 7 років тому було діагностовано хворобу Альцгеймера. Об'єктивно спостерігається: погіршення пам'яті - запам'ятовування короткотривале (кілька хвилин). Пацієнтка відчуває труднощі з підрахунком чисел, розумінням простих запитань та орієнтуванням в часі та місці, порушення судження, зрідка - марення, хвилювання. Схильна до блукання (включаючи загублення під час руху). Оцінка за MMSE (Mini–mental state examination) - 17 балів. Який висновок щодо стану когнітивної функції у пацієнтки?
*a. Деменція середнього ступеня
b. Деменція легкого ступеня
c. Нормальна когнітивна функція
d. Деменція тяжкого ступеня
e. Легкий когнітивний розлад

143. Що вважають заключним етапом фізичної реабілітації?
a. Безпосереднє втручання, виконання програми
b. Встановлення психоемоційного контакту з дитиною та батьками
c. Прогнозування оптимального покращення функціонування
*d. Контроль, який передбачає визначення ефективності
e. Обстеження й аналіз отриманої інформації та складання індивідуальної програми фізичної реабілітації

144. У пацієнта віком 43 роки через 6 місяців після перенесеного ішемічного інсульту спостерігається підвищення тонусу м'язів в правих кінцівках, яке виявляється протягом усього руху, але не утруднює виконання пасивних рухів. Ступінь підвищення тонусу м'язів за шкалою Ashworth - 3/5 балів. Що необхідно включити в програму реабілітаційних втручань у цьому разі?
a. Відновлення балансу
b. Відновлення м'язової сили
c. Відновлення когнітивних функцій
*d. Менеджмент спастичності
e. Сенсорну інтеграцію

145. Пацієнт віком 60 років скаржиться на швидке втомлення. Об'єктивно спостерігається: стоячи із заплющеними очима похитується, втрачає рівновагу, тонус скелетних м'язів знижений. Яка структура мозку найімовірніше уражена в пацієнта?
a. Гіпоталамус
b. Таламус
*c. Мозочок
d. Прецентральна звивина кори великих півкуль
e. Базальні ганглії

146. До лікаря фізичної та реабілітаційної медицини звернувся пацієнт після перелому лівої великогомілкової кістки 5 днів тому. Об'єктивно спостерігається: права нижня кінцівка знерухомлена гіпсовою пов'язкою до нижньої третини стегна. Які вправи найбільш доцільно призначити пацієнту?
*a. Ізометричні вправи для м'язів гомілки
b. Ізотонічні вправи для м'язів гомілки
c. Пасивні вправи для гомілковостопного суглоба
d. Активні динамічні вправи для колінного суглоба
e. Пасивні вправи для колінного суглоба

147. У пацієнтки із розсіяним склерозом під час проведення реабілітації лікар ФРМ відзначає наявність динамічної атаксії. Який метод оцінювання може підтвердити цей симптом?
a. Проба Нойка-Ганева
b. Стопний тест Вестфаля
*c. Проба на діадохокінез
d. Проба Рінне
e. Оцінювання ознаки Стюарта-Холмса

148. У дитини віком 14 років з ДЦП виражений патерн спастичності у вигляді приведення стегна. Лікарем ФРМ введено ботулотоксин у великий привідний м'яз. Які результати очікуються в цьому разі?
a. Полегшення під час носіння взуття
b. Покращення функції сидіння
c. Покращення опори на п'ятку
*d. Полегшення гігієни періанальної зони
e. Покращення ходьби

149. Пацієнту віком 56 років встановлено діагноз: ішемічний інсульт у басейні задньої нижньої мозочкової артерії, бульбарний синдром. Об'єктивно спостерігається: дисфагія, дизартрія, дисфонія. Що необхідно включити в програму реабілітаційних втручань в цьому разі?
a. Відновлення м'язової сили
b. Менеджмент спастичності
c. Відновлення когнітивних функцій
d. Сенсорну інтеграцію
*e. Менеджмент порушень ковтання

150. Яка шкала використовується для оцінки когнітивного статусу пацієнта?
a. FIM
b. HADS
*c. MMSE
d. GCS
e. FOUR

