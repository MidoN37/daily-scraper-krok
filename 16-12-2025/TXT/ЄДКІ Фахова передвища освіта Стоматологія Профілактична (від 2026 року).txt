1. До гігієніста зубного звернулися батьки десятирічного хлопчика для профілактичного огляду. Під час обстеження порожнини рота спостерігається відсутність зубів 14, 24. Пацієнту було проведено ортопантомографію. На рентгенологічному знімку виявлено, що зачатки зубів 14, 24 розміщені під кутом 75^о до альвеолярного відростка щелепи. Як називається така затримка прорізування зубів?
*a. Ретенція
b. Абразія
c. Атриція
d. Реплантація
e. Ретракція

2. Під час проведення професійної гігієни порожнини рота пацієнту гігієніст зубний використав антисептичні розчини для оброблення порожнини рота. Який із нижченаведених розчинів має фунгіцидну дію?
a. 0,0002% р-н катаміну
b. 0,2% р-н фурациліну
*c. 0,2% р-н хлоргексидину
d. 0,1% р-н новоіманіну
e. 0,5% р-н етонію

3. До стоматологічної клініки звернувся пацієнт для санації порожнини рота. Під час проведення професійного чищення зубів, після видалення зубного каменю, гігієніст зубний провів шліфування та полірування поверхонь зубів. З якою метою була проведена ця маніпуляція?
a. Попередити розвиток карієсу
*b. Знизити можливість фіксації мікроорганізмів
c. Зменшити кількість мікроорганізмів
d. Покращити естетичний вигляд
e. Зменшити кровоточивість ясен

4. Для проведення пацієнту професійної гігієни порожнини рота гігієніст зубний вибрав зоноспецифічні кюрети Грейсі. Який інструмент вибрати для зняття зубних відкладень з вестибулярної та оральної поверхонь фронтальної групи зубів і премолярів?
a. Кюрета Грейсі 11/12
*b. Кюрета Грейсі 5/6
c. Кюрета Грейсі 2/3
d. Кюрета Грейсі 9/10
e. Кюрета Грейсі 1/2

5. Чоловік віком 26 років звернувся до лікаря-стоматолога для лікування каріозного укаження зуба 17. Через 10 хв після проведення місцевої анестезії 2%-им розчином лідокаїну пацієнт поскаржився на загальну слабкість, відчуття страху, задишку, сухий кашель, головний біль. Об'єктивно спостерігається: блідість шкірних покривів, холодний липкий піт, різка артеріальна гіпотензія, пульс ниткоподібний, утрата свідомості. Установіть попередній діагноз.
a. Гіперглікемічна кома
b. Колапс
*c. Анафілактичний шок
d. Гіпертонічний криз
e. Непритомність

6. Унаслідок тривалого перебування взимку на вулиці в пацієнта на кистях рук виникли відчуття поколювання, оніміння, утрата еластичності шкіри. Після зігрівання уражені шкірні покриви стали гіперемованими з ціанотичним відтінком, з'явився біль та набряк. Який ступінь відмороження спостерігається в цьому разі?
a. -
b. IV
c. III
*d. I
e. II

7. Під час обстеження пацієнта гігієніст зубний використовує ряд індексів завдяки яким можна оцінити площу, товщину, а також фізичні, хімічні, мікробіологічні параметри зубного нальоту. Укажіть, до якої групи належать індекси, завдяки яким можна визначити вищезазначені параметри.
a. Загальні індекси
b. Індекс інтенсивності карієса
c. Пародонтальні індекси
d. Індекси дослідження слизової оболонки порожнини рота
*e. Гігієнічні індекси

8. До гігієніста зубного звернувся пацієнт віком 46 років з метою професійної гігієни порожнини рота. Під час огляду порожнини рота виявлено шорсткість та стягнутість слизової оболонки щік, у кутах рота обмежені ділянки суцільного помутніння блідо-сірого кольору, що нагадують прикріплену плівку, яка не знімається шпателем. Який найімовірніший діагноз?
a. Туберкульозний вовчак
b. Оперізувальний лишай
c. Ерозивний стоматит
*d. Лейкоплакія
e. Червоний плоский лишай

9. Пацієнт звернувся в стоматологічну клініку з метою профілактичного огляду та підбору засобів для індивідуальної гігієни порожнини рота. У пацієнта скарги відсутні, порожнина рота санована. З яким показником RDA доцільно підбирати зубну пасту для щоденного використання в цьому разі?
a. 130-150 RDA
b. 30-40 RDA
*c. 50-80 RDA
d. 90-120 RDA
e. 0-20 RDA

10. До гігієніста зубного звернувся пацієнт віком 16 років зі скаргами на неприємний запах з порожнини рота. Під час обстеження виявлено велику кількість м'якого зубного нальоту та зубні бляшки. Після проведеної професійної гігієни порожнини рота були надані рекомендації для догляду за порожниною рота. Які речовини, що входять до складу зубних паст, розчиняють органічний матеріал зубного нальоту та не пошкоджують живі тканини зубів, утилізують токсичні та подразнювальні продукти життєдіяльності мікроорганізмів зубної бляшки?
a. Мінералізуючі агенти
b. Амінофториди
*c. Ферменти
d. Антибактеріальні агенти
e. Антисептики

11. У пацієнта, що хворіє бронхіальною астмою в анамнезі, стався напад під час очікування на прийом до лікаря. Виберіть перший крок під час надання медичної допомоги.
a. Надати горизонтальне положення, голову повернути набік
b. Застосувати антигістамінні препарати
c. Покласти пацієнта на спину, піднявши ноги
*d. Доступ до свіжого повітря та використання інгалятора
e. Провести штучну вентиляцію легень

12. У стоматологічну клініку звернувся пацієнт з метою профілактичного огляду. Під час обстеження присінку порожнини рота гігієніст зубний звернув увагу на слизову оболонку щоки в проєкції зубів 16 та 26. Яке анатомічне утворення беруть до уваги під час обстеження цієї ділянки?
a. Піднебінний канал
b. Вивідна протока під'язикової слинної залози
c. Вуздечка верхньої губи
*d. Вивідна протока привушної слинної залози
e. Вивідна протока піднижньощелепної слинної залози

13. Підліток віком 15 років звернувся до лікаря-стоматолога зі скаргами на сухість та наявність нальоту в ротовій порожнині. Об'єктивно спостерігається: слизова оболонка ротової порожнини гіперемована, у ділянці щік вкрита сироподібним нальотом жовтуватого кольору, що легко знімається шпателем. Який діагноз найімовірніший?
*a. Гострий кандидозний стоматит
b. Гострий герпетичний стоматит
c. Хронічний рецидивний афтозний стоматит
d. Багатоформна ексудативна еритема
e. Рецидивний герпетичний стоматит

14. На прийомі в лікаря-стоматолога після проведення місцевої анестезії 2%-им розчином лідокаїну пацієнт поскаржився на утруднене ковтання та дихання. Об'єктивно спостерігається: шкіра обличчя бліда, набряк губ, повік та язика, осиплість голосу, тахікардія. Установіть попередній діагноз.
a. Гіпертонічний криз
b. Тромбоемболія легеневої артерії
*c. Набряк Квінке
d. Бронхоспазм
e. Анафілактичний шок

15. До гігієніста зубного звернулася пацієнтка віком 25 років з метою професійної гігієни порожнини рота. Під час огляду в зубі 16 виявлено каріозну порожнину з вузьким вхідним отвором та нависаючими демінералізованими ділянками емалі. Який стоматологічний інструмент використовують для виявлення каріозної порожнини, больової реакції пульпи, а також больових точок на дні каріозної порожнини?
a. Штопфер
b. Екскаватор
*c. Зонд
d. Гладилку
e. Пінцет

16. Під час зняття пігментованих зубних відкладень повітряно-абразивним методом працювати необхідно круговими рухами, насадка хендібластера має бути спрямована тільки на поверхню зуба. Укажіть, на якій відстані та під яким кутом треба розташовувати насадку хендібластера до поверхні зуба.
a. 12-14 мм, 50-70^о
b. 10 мм, 90-100^о
c. 8-9 мм, 110-120^о
d. 1-2 мм, 70 -80^о
*e. 3-5 мм, 30-60^о

17. У пацієнта, який перебуває в непритомному стані, почалося блювання. Яке ускладнення особливо небезпечне в цей момент?
a. Легенева кровотеча
b. Розвиток патологічного дихання
c. Шлунково-кишкова кровотеча
*d. Аспірація блювотних мас
e. Зневоднення організму

18. Після видалення зубного каменю пацієнту проводиться полірування коронок зубів за допомогою гумових ковпачків. На що буде орієнтуватися гігієніст зубний під час вибору жорсткості цього засобу?
a. Наявність перемичок
*b. Колір ковпачка
c. Форму ковпачка
d. Розмір ковпачка
e. Кількість виступів

19. Пацієнт із наявними ознаками локалізованого пародонтиту під час обстеження гігієністом зубним відзначає біль під час перкусії зуба 41. Про ураження яких анатомічних структур свідчить скарга пацієнта?
a. Пульпи
b. Емалі
c. Ясенного сосочка
*d. Періодонтальних зв'язок
e. Губчастого шару кісткової тканини

20. З якою частотою передаються коливання на робочу частину інструмента під час використання магнітострикційних систем для видалення мінералізованих зубних відкладень?
a. 10000-20000 Гц
b. 60000-70000 Гц
c. -
d. 5000-10000 Гц
*e. 20000-50000 Гц

21. До стоматологічної клініки звернувся пацієнт зі скаргами на неестетичний вигляд верхнього переднього зуба, що виник після проведеного ендодонтичного лікування. Які стоматологічні інструменти треба підготувати гігієністу зубному для діагностики під час обстеження порожнини рота пацієнта?
*a. Дзеркало, зонд
b. Дзеркало, шпатель
c. Зонд, штопфер
d. Пінцет, шпатель
e. Гладилку, пінцет

22. Ортодонтія дозволяє усунути велику кількість зубощелепних аномалій у дітей та дорослих завдяки лікуванню брекет-технікою. Неможливість повноцінного доступу до певних ділянок ротової порожнини, наявність аномалій положення зубів при різних патологіях прикусу, відсутність достатніх знань та мануальних навичок у пацієнтів обмежують індивідуальний догляд за гігієною порожнини рота. Застосування якої методики професійної гігієни буде найефективнішим при наявності в порожнині рота брекет-системи?
*a. Air-Flow
b. Звукової
c. Магнітострикційної
d. Мануальної
e. Ультразвукової

23. Перед процедурою кабінетного відбілювання зубів гігієніст зубний провів пацієнту професійну гігієну ротової порожнини. У комплексі проведення процедури гігієніст зубний провів зняття під'ясенних, над'ясенних зубних відкладень із подальшим шліфуванням, поліруванням твердих тканин зубів і нанесенням фторвмісного гелю. Що з комплексу заходів гігієни ротової порожнини може призвести до неефективного відбілювання зубів одразу після гігієни?
a. Зняття над'ясенних твердих зубних відкладень
b. Шліфування твердих тканин зубів
c. Полірування твердих тканин зубів
d. Зняття під'ясенних твердих зубних відкладень
*e. Ремінералізувальна терапія

24. Гігієніст зубний під час профілактичного огляду тринадцятирічного хлопчика виявив, що коронкова частина зуба 33 прорізалася повністю, але альвеолярний відросток у цій частині щелепи недорозвинений і зуб не досягає рівня оклюзійної площини. Яку назву має така деформація?
a. Транспозиція
b. Ретрузія
*c. Інфраоклюзія
d. Протрузія
e. Тортоаномалія

25. Під час проведення комплексного стоматологічного обстеження в пацієнта віком 16 років виявлено відсутність змикання верхньої та нижньої щелеп у фронтальній ділянці, вертикальна щілина 0,6 см. Для якого виду прикусу характерні ці клінічні ознаки?
a. Прямого
b. Глибокого
c. Мезіального
d. Дистального
*e. Відкритого

26. Гігієніст зубний під час проведення професійної гігієни порожнини рота пацієнту віком 19 років виявив світлі блискучі плями на вестибулярних поверхнях зубів 12, 11, 21, 22 та на горбиках зубів 16 та 26. За місцем проживання рівень фтору в питній воді становить 1 мг/л. З анамнезу відомо, що плями спостерігаються з моменту прорізування зубів. Який попередній діагноз?
a. Недосконалий амелогенез
b. Гострий початковий карієс
*c. Системна гіпоплазія емалі
d. Ендемічний флюороз
e. Кислотний некроз емалі

27. Пацієнту віком 55 років заплановано проведення дентальної імплантації в ділянці відсутніх зубів 26, 27. Перед проведенням операції треба провести планування та точне позиціювання штучних коренів у кістковій тканині. Який метод дослідження надає змогу отримати рентгенологічне зображення певного шару (зони) на потрібній для лікаря глибині обстежуваного анатомічного об'єкта?
a. Панорамна рентгенографія
b. Ортопантомографія
*c. Томографія
d. Позаротова рентгенографія
e. Сіалографія

28. Під час обстеження пацієнта гігієніст зубний виявив наявність пігментацій на зубах верхньої та нижньої щелеп. Для проведення гігієнічних процедур пацієнту гігієніст зубний вибрав хендібластер. Укажіть протипоказання до використання цього апарата.
a. Видалення забарвлених зубних відкладень
b. Очищення поверхонь коронок зубів перед фіксацією брекетів
c. Очищення фісур жувальних поверхонь
d. Полірування зубних поверхонь після скейлінгу
*e. Очищення ділянок оголеного цементу кореня зуба

29. До гігієніста зубного звернувся пацієнт зі скаргами на больові відчуття та підвищену чутливість зубів до різних видів подразників. З анамнезу відомо, що в пацієнта захворювання травної системи. На чутливу поверхню твердих тканин була нанесена речовина, яка на поверхні зубів утворила захисну плівку. Як називається група препаратів, що герметизують та блокують переміщення зубної рідини в дентинних трубочках та знижують чутливість зубів?
a. Кондиціонери
b. Силанти
*c. Десенситайзери
d. Кислоти
e. Герметики

30. До гігієніста зубного звернувся пацієнт зі скаргами на наявність зубних відкладень. Об'єктивно спостерігається: наявність зубних відкладень на язикових поверхнях зубів 33, 32, 31, 41, 42, 43 та на коронках, зафіксованих на імплантатах у ділянках відсутніх зубів 16 та 26. Індекс Федорова-Володкіної - 3 бали. Яку насадку звукового скейлера найдоцільніше вибрати для зняття зубних відкладень у ділянці імплантатів?
a. Алмазну
b. Металеву з нітрит-титановим напиленням
c. Металеву
d. -
*e. Вуглеводисто-композитну

31. За стоматологічною допомогою звернувся пацієнт зі скаргами на наявність зубних відкладень. Які протипоказання до використання порошкоструменевих приладів для зняття зубних відкладень?
a. Полірування зубних поверхонь після скейлінгу
*b. Оброблення каріозних порожнин
c. Видалення нальоту тютюнопаліїв
d. Оброблення фісур жувальних поверхонь
e. Очищення зубних поверхонь перед фіксацією брекетів

32. Під час комплексного стоматологічного обстеження в чотирнадцятирічного хлопця виявлено над'ясенні мінералізовані зубні відкладення. Який інструмент використовують для видалення мінералізованих зубних відкладень?
*a. Скейлер
b. Штрипси
c. Гумові головки
d. Торцеві щіточки
e. Спредер

33. До гігієніста зубного звернулася пацієнтка з метою відбілювання зубів через косметичні дефекти в ділянці фронтальних зубів верхньої та нижньої щелеп. З анамнезу відомо, що пацієнтка проживала в ендемічній зоні флюорозу. Під час огляду на вестибулярних поверхнях фронтальних зубів виявлено глибокі пігментовані плями, безболісні під час зондування. Для покращення ефекту відбілювання зубів пацієнтці рекомендовано провести процедуру мікроабразії. Яку кислоту разом з порошком використовують для проведення методики мікроабразії під час усунення глибоких локальних змін кольору емалі?
a. Мурашину
b. Лимонну
*c. Хлоридну
d. Аскорбінову
e. Гіалуронову

34. Лікар-стоматолог оглядає семирічну дівчинку, яка скаржиться на больові відчуття під нижньою щелепою. За допомогою якого методу обстеження визначають консистенцію лімфатичних вузлів, їх рухомість, больову чутливість та спаяність із прилеглими тканинами?
a. Опитування
*b. Пальпації
c. Зондування
d. Перкусії
e. Аускультації

35. Проведення професійної гігієни ротової порожнини складається з декількох етапів. Який етап має бути останнім під час зняття зубних відкладень?
a. Видалення зубних відкладень
b. Антисептичне оброблення ротової порожнини
c. Фінішне полірування поверхонь
*d. Флюоризація поверхонь зубів
e. Обстеження ротової порожнини

36. Для усунення немінералізованих зубних нашарувань (біоплівки, харчових та пігментних нальотів) з поверхні зубів використовують повітряно-абразивні системи. Укажіть, який порошок для повітряно-абразивної системи застосовують для під'ясенного оброблення зубів.
*a. На основі гліцину
b. Гідрокарбонат натрію
c. Карбонат калію
d. -
e. Карбонат кальцію

37. Під час заповнення медичної картки стоматологічного пацієнта гігієніст зубний провів збір анамнезу пацієнта. Які питання належать до анамнезу життя стоматологічного пацієнта?
a. Спадковість, скарги, перенесені травми
b. Перенесені захворювання, супутні захворювання, скарги
c. Сімейне життя, загальні біографічні відомості, особливості початкового періоду хвороби
*d. Спадковість, шкідливі звички, умови праці
e. Шкідливі звички, перебіг захворювання, умови побуту

38. Після проведеного профілактичного огляду пацієнта віком 15 років встановлено попередній діагноз: хронічний катаральний гінгівіт. Який пародонтальний індекс потрібно застосувати, щоб визначити ступінь тяжкості захворювання?
a. OHІ-S
b. PI
*c. РМА
d. CPITN
e. Федорова-Володкіної

39. Яке положення лікаря відносно пацієнта рекомендовано для ретельного очищення щічних поверхонь верхніх і нижніх лівих молярів та премолярів, а також піднебінних поверхонь верхніх правих і язикових поверхонь нижніх правих молярів та премолярів?
a. -
b. Позаду пацієнта
*c. Позаду, голова пацієнта повернута в правий бік
d. Позаду, голова пацієнта повернута в лівий бік
e. Попереду пацієнта

40. До лікаря-стоматолога звернувся пацієнт зі скаргами на самовільний нападоподібний біль у проєкції верхнього бічного зуба ліворуч, що виникає або посилюється вночі. Під час огляду в зубі 26 виявлено глибоку каріозну порожнину І класу за Блеком, заповнену залишками їжі. Яке захворювання, найімовірніше, розвинулося?
a. Періодонтит
*b. Пульпіт
c. Карієс
d. Пародонтоз
e. Пародонтит

41. Гігієніст зубний провів зняття зубних відкладень пацієнту з наявною в порожнині рота незнімною ортодонтичною конструкцією. Які рекомендації щодо періодичності проведення професійної гігієни порожнини рота необхідно надати цьому пацієнту?
a. Раз на рік
b. Двічі на рік
c. Після завершення лікування
d. Щомісяця
*e. Раз на 3 місяці

42. Гігієніст зубний проводить обстеження пацієнта зі скаргами на біль під час накушування на зуб 16. Основним методом обстеження є перкусія. По якій поверхні проводять постукування по зубу під час вертикальної перкусії?
a. Піднебінній
b. Оральній
*c. Жувальній
d. Апроксимальній
e. Вестибулярній

43. Гігієніст зубний проводить зняття зубних відкладень за допомогою ручних інструментів різної форми. Укажіть, якими мають бути рухи інструмента під час зняття зубних відкладень, щоб не травмувати ясна пацієнта.
*a. Важелеподібними
b. Вертикальними
c. Поступальними
d. Неперервними
e. Горизонтальними

44. До стоматологічного кабінету звернувся пацієнт зі скаргами на наявність зубних відкладень. Які дії гігієніста зубного та пацієнта під час третього відвідування?
a. Навчання пацієнта методики чищення зубів та проведення відбілювання зубів
b. Навчання пацієнта методики чищення зубів та самостійне чищення зубів пацієнтом мануальною зубною щіткою та предметами інтердентальної гігієни
c. Пояснити пацієнту зв'язок між зубним нальотом, хворобами зубів, пародонту та слизової оболонки порожнини рота та проведення професійної гігієни порожнини рота
*d. Демонстрування пацієнтом уміння чистити зуби та міжзубні проміжки та проведення контролю за якістю чищення зубів
e. Навчання пацієнта методики чищення міжзубних проміжків та надати рекомендацій щодо раціонального та збалансованого харчування

45. Чоловік віком 50 років звернувся до лікаря-стоматолога зі скаргами на наявність виразки на язиці. Об'єктивно спостерігається: на бічній поверхні язика праворуч наявна різко болісна виразка з підритими краями, дно якої вкрите жовтими цяточками. Установлено попередній діагноз: туберкульозна виразка бічної поверхні язика праворуч. Для підтвердження діагнозу призначено цитологічне дослідження. Укажіть, виявлення яких клітин допоможе встановити остаточний діагноз.
a. Плазматичних
b. Тцанка
c. Атипових
d. Лімфоїдних
*e. Пирогова-Лангханса

46. Для встановлення діагнозу стоматологічному пацієнту проводять зовнішній огляд. Який обсяг дослідження передбачає цей метод?
a. Оцінку співвідношення зубів верхньої та нижньої щелеп між собою під час їх змикання
b. Оцінку стану твердих тканин зуба
*c. Оцінку шкірних покривів, пропорційності та симетричності обличчя
d. Оцінку стану слизової оболонки порожнини рота
e. Оцінку стану тканин пародонта

47. Для встановлення діагнозу та проведення диференційної діагностики використовують додаткові методи обстеження. Як називають метод дослідження, що ґрунтується на властивості живої пульпи збуджуватися під впливом подразнення електричним струмом?
a. Реополярографія
b. Ортопантомографія
*c. Електроодонтодіагностика
d. Реографія
e. Телерентгенографія

48. Виберіть найефективніший метод профілактики карієсу фісур постійних молярів у семирічної дитини з індексом КПВ+кп, що становить 2,5 бали, та хорошим станом гігієни порожнини рота.
a. Аплікація фісур 3%-им розчином ремоденту
*b. Герметизація фісур
c. Покриття фісур фторлаком
d. Імпрегнація фісур азотнокислим сріблом
e. Аплікація фісур 0,2%-им розчином натрію фториду

49. Який відтінок мають тимчасові зуби?
a. Рожево-зеленкуватий
b. Сірий
*c. Блакитний
d. Жовтуватий
e. Мають білі плями

50. Пацієнтка віком 45 років звернулася в стоматологічну клініку з метою відновлення естетичного кольору зуба 22, у якому декілька років тому проводилося ендодонтичне лікування. Рекомендовано проведення девітального відбілювання. Яку речовину треба застосувати для кращого проникнення пероксидів у дентин?
a. 1% хлорамін
b. 0,06% хлоргексидину біглюконат
c. 6% перекис водню
*d. 37% ортофосфорну кислоту
e. 3% гіпохлорит натрію

51. У підлітка віком 16 років після стоматологічного обстеження діагностовано множинний карієс. Після проведеного лікування пацієнту рекомендовано фторвмісну зубну пасту. Який вміст фтору має містити зубна паста для цього пацієнта?
*a. 1450 ррm
b. 1000 ррm
c. 800 ррm
d. 200 ррm
e. 500 ррm

52. Після відбілювання зубів може виникнути гіперестезія зубів. Які зубні пасти треба рекомендувати пацієнтам для попередження гіперестезії зубів після процедури відбілювання?
*a. Фторвмісні
b. Із сольовими добавками
c. З антисептиками
d. З екстрактами трав
e. Із ферментами

53. Пацієнту проведено оцінку гігієнічного стану порожнини рота за допомогою індексу Федорова-Володкіної. Отримали результат 2,4. Якому стану гігієни відповідає цей показник?
a. Задовільний
b. Поганий
*c. Незадовільний
d. Хороший
e. Дуже поганий

54. Пацієнт звернувся до стоматологічної клініки для відбілювання зубів. Після обстеження гігієніст зубний розпочав підготовку пацієнта до процедури відбілювання. На ізольовані ватними валиками ясна в пришийковій ділянці зубів гігієніст зубний наніс зі шприца рідкий кофердам. Яким має бути наступний крок?
*a. Полімеризація нанесеного кофердаму фотополімерною лампою
b. Очікування 30 с з метою полімеризації
c. Змивання нанесеного кофердаму струменем води
d. Просушування нанесеного кофердаму струменем повітря
e. Очікування 15 с з метою полімеризації

55. Тривалий період інфантильного типу ковтання в дитини призводить до формування неправильного положення язика та губ, що в подальшому призводить до деформації зубоальвеолярної дуги та порушення формування прикусу. До якого віку інфантильний тип ковтання є нормою?
a. До 7 років
b. До 5 років
*c. До 3 років
d. До 9 років
e. До 12 років

56. До гігієніста зубного звернулася пацієнтка зі скаргами на неестетичний вигляд усмішки через наявність плям жовтого та коричневого кольору на вестибулярних поверхнях центральної групи зубів на верхній та нижній щелепах. Із анамнезу відомо, що пацієнтка проживала в зоні ендемічного флюорозу. Прийнято рішення перед проведенням вітального відбілювання провести процедуру мікроабразії плям. До виникнення яких ускладнень може призвести застосування методики мікроабразії?
a. Некрозу
b. Пульпіту
c. Карієсу
*d. Гіперестезії
e. Періодонтиту

57. На первинному етапі лікування захворювань тканин пародонту проводять видалення над- і під'ясенного зубного каменю. Укажіть, на якій кількості зубів допустимо зняття під'ясенного зубного каменю в одне відвідування.
a. Не більше 11-13 зубів
b. Не більше 14-16 зубів
*c. Не більше 3-4 зубів
d. Не більше 7-8 зубів
e. Не більше 9-10 зубів

58. У десятирічного хлопчика під час профілактичного огляду на вестибулярній поверхні зуба 11 виявлено дефект твердих тканин у вигляді крапкового заглиблення. Емаль у ділянці дефекту гладка, блискуча, барвниками не фарбується. З анамнезу відомо, що у віці трьох років був вивих зуба 51. Укажіть найімовірніший діагноз.
*a. Місцева гіпоплазія
b. Системна гіпоплазія емалі
c. Ерозія емалі
d. Вогнищева гіпоплазія емалі
e. Флюороз

59. Пацієнт звернувся до стоматологічної клініки зі скаргами на кровоточивість ясен, неприємний запах з рота. Після обстеження встановлено попередній діагноз: хронічний генералізований пародонтит ІІ ступеня тяжкості. Який метод дослідження цього пацієнта треба застосувати для встановлення остаточного діагнозу?
a. Серологічне дослідження
b. Пробу Кулаженко
c. Електроодонтодіагностику
d. Мікроскопічне дослідження
*e. Рентгенографію

60. Під час проведення професійної гігієни порожнини рота гігієніст зубний виявив, що в пацієнтки зуб 22 повернутий навколо своєї осі на 90^о. Яку назву має аномалія, коли зуби можуть бути повернуті по фронтальній або сагітальній осі та розташовуватися в зубному ряді або поза ним?
*a. Тортоаномалія
b. Протрузія
c. Транспозиція
d. Супраоклюзія
e. Інфраоклюзія

61. Після проведення профілактичного огляду пацієнту встановлено діагноз: гострий середній карієс зуба 26 та хронічний глибокий карієс зуба 37, І клас за Блеком. Які основні діагностичні методи застосував гігієніст зубний під час дослідження карієсу зубів?
*a. Огляд, зондування
b. Функціональні методи та електроодонтодіагностику
c. Електроодонтодіагностику та зондування
d. Лабораторні та рентгенологічні методи
e. Рентгенологічні та функціональні методи

62. Вестибулярні поверхні яких зубів зафарбовують розчинами, що містять йод, для визначення індексу Федорова-Володкіної?
*a. Нижніх шести фронтальних зубів
b. Верхніх фронтальних зубів
c. Нижніх чотирьох фронтальних зубів
d. Верхніх молярів
e. Нижніх різців

63. До стоматологічної клініки звернувся пацієнт зі скаргами на кровоточивість ясен. Після основних та додаткових методів обстеження встановлено діагноз: генералізований пародонтит I ступеня, хронічний перебіг. Який інструмент використає гігієніст зубний для ручного скейлінгу?
a. Зонд пародонтальний
*b. Кюрети універсальні
c. Плагер
d. Спредер
e. Штопфер

64. Для видалення зубного каменю використовують електромеханічні звукові скейлери (пневмоскейлери). Яка частота коливань за секунду виникає під час роботи цих інструментів?
a. 30000
*b. 10000
c. 50000
d. 40000
e. 20000

65. Пацієнтка звернулася до лікаря-стоматолога зі скаргами на біль у ділянці верхньої щелепи ліворуч. Що насамперед огляне лікар під час об'єктивного обстеження пацієнта?
*a. Обличчя
b. Слизову оболонку
c. Зубні ряди
d. Порожнину рота
e. Присінок рота

66. До стоматологічної клініки звернувся пацієнт з ознаками флюорозу зубів. З анамнезу життя відомо, що пацієнт проживає в області, де вода має надлишок фтору. Укажіть, який діапазон показників вмісту фтору у воді вказує на його нормальну концентрацію.
*a. 0,7-1,2 мг/л
b. 1,3-1,6 мг/л
c. 0,2-0,3 мг/л
d. 1,7-2,0 мг/л
e. 0,4-0,6 мг/л

67. Пацієнт під час стоматологічного прийому поскаржився на різкий головний біль, запаморочення, нудоту. Об'єктивно спостерігається: артеріальний тиск - 220/115 мм рт. ст., тахікардія, гіперемія обличчя. Для якого стану характерні ці симптоми?
a. Анафілактичного шоку
b. Гострого порушення мозкового кровообігу
*c. Гіпертонічного кризу
d. Колапсу
e. Набряку Квінке

68. Гігієніст зубний брав участь у стоматологічному огляді учнів школи. У деяких дітей на зубах виявлено зубний камінь. Укажіть речовини, які є основними компонентами твердих зубних відкладень.
a. Ензими
b. Імуноглобуліни слини
c. Глікопротеїни
*d. Фосфат і карбонат кальцію
e. Гетерополісахариди

69. До стоматологічного кабінету звернувся пацієнт зі скаргами на кровоточивість ясен. Проведено професійну гігієну порожнини рота та надано рекомендації. Який засіб треба застосувати для покриття очищених поверхонь зубів?
a. Глюконат кальцію
b. Гіпохлорит натрію
c. Аскорбінову кислоту
*d. Профлюорид М
e. Хлорид натрію

70. Гігієніст зубний проводить дослідження стану пульпи за допомогою термометричного методу, що ґрунтується на подразнювальній дії води різної температури. У разі якого пульпіту різко позитивною буде реакція на гарячий подразник?
a. Хронічного гіпертрофічного
*b. Гострого гнійного
c. Хронічного фіброзного
d. Гострого серозного
e. Хронічного гангренозного

71. Пацієнту віком 45 років встановлено діагноз: генералізований пародонтит, ІІІ ступінь, загострений перебіг із абсцедуванням. Яка група фармакологічних препаратів має бути насамперед призначена у цьому разі?
a. Кортикостероїди
b. Антигістамінні
c. Противірусні
d. Нестероїдні протизапальні
*e. Антибактеріальні

72. До стоматологічної клініки звернувся пацієнт для санації порожнини рота. Зубний гігієніст провів професійне чищення зубів, застосувавши хімічний спосіб. З якою метою використовують цей метод?
a. Полірування поверхонь зубів
b. Відбілювання зубів
c. Зняття над'ясенного каменю
d. Зняття зубної бляшки
*e. Розм'якшення зубних відкладень

73. До гігієніста зубного звернулися батьки восьмимісячної дівчинки для профiлактичного огляду дитини. Який засiб iндивiдуальної гiгiєни доцільно рекомендувати до використання для очищення зубiв дитини у віці до одного року?
*a. М'яку гумову щiтку-напальцiвник
b. М'яку зубну щітку
c. Дуже м'яку зубну щітку
d. Жорстку зубну щітку
e. Середню зубну щітку

74. Пацієнт скаржиться лікарю-стоматологу на неестетичний вигляд зубів. Заплановано проведення відбілювання через зміну кольору зуба 21 після ендодонтичного лікування у зв'язку з хронічним періодонтитом. Який вид відбілювання найдоцільніше застосувати в цьому разі?
*a. Внутрішньоканальний
b. Полірування
c. Лазерний
d. Фотовідбілювання
e. Хімічний

75. Укажіть, що входить у визначення <<пародонт>> як комплекс морфо-функціональних одиниць.
a. Компактний шар альвеолярного відростка, вільноприкріплені ясна
*b. Ясна, кісткова тканина, цемент кореня зуба, періодонт
c. Ясна, кісткова тканина
d. Ясна, цемент кореня зуба, періодонтальні зв'язки
e. Періодонт, маргінальні ясна, циркулярна зв'язка

76. Юнак віком 20 років звернувся до лікаря-стоматолога зі скаргами на кровотечу ясен під час чищення зубів та вживання твердої їжі. Об'єктивно спостерігається: значна кількість м'яких та твердих зубних відкладень у пришийковій ділянці зубів верхньої та нижньої щелеп, застійна гіперемія ясен. Що є джерелом мінеральних компонентів для утворення над'ясенного зубного каменю?
a. Пелікула
*b. Слина
c. Кутикула
d. Ясенна рідина
e. Емаль

77. Пацієнт після проведеного кабінетного відбілювання зубів із застосуванням 44%-го перекису карбаміду скаржиться на больові відчуття під час вживання гарячої та холодної їжі, напоїв. Який патологічний стан міг розвинутись у цього пацієнта?
*a. Гіперестезія
b. -
c. Періодонтит
d. Гіперкаліємія
e. Ксеростомія

78. Під час профілактичного огляду ротової порожнини восьмирічної дівчинки зубний гігієніст звернув увагу на широку, щільну, низько прикріплену вуздечку верхньої губи. До якої аномалії зубного ряду може призвести це розташування вуздечки верхньої губи?
a. Звуження верхнього зубного ряду
b. Вкорочення верхнього зубного ряду
c. Протрузії верхніх фронтальних зубів
*d. Утворення проміжку між центральними зубами верхнього зубного ряду
e. Подовження верхнього зубного ряду

79. Професійна гігієна ротової порожнини проводиться за розробленим алгоритмом у декілька відвідувань пацієнтом гігієніста зубного. Скільки днів має бути інтервал між першими чотирма відвідуваннями?
a. 5-7
b. 15-16
*c. 2-3
d. 8-10
e. 12-14

80. Під час проведення санiтарно-просвiтницької роботи серед вагiтних жiнок гігієніст зубний надав рекомендацiї вiдносно гiгiєни ротової порожнини, рацiонального харчування та необхiдної кiлькостi мiкроелементiв і вiтамiнiв у їхньому щоденному рацiонi. Яка оптимальна (добова) кiлькiсть кальцiю необхiдна вагiтнiй жiнцi для формування резистентних до карiєсу зубiв у майбутньої дитини?
*a. 1,5 г
b. 3,0 г
c. 4,5 г
d. 3,5 г
e. 2,0 г

81. Під час стоматологічного прийому пацієнт поскаржився на погане самопочуття. З анамнезу відомо, що в пацієнта цукровий діабет 2-го типу. Об'єктивно спостерігається: вологість шкіри, дезорієнтація, порушення координації рухів, судоми, тахікардія. Для якого стану характерні ці симптоми?
a. Анафілактичного шоку
b. Гіперглікемічної коми
c. Колапсу
d. Епілептичного нападу
*e. Гіпоглікемічної коми

82. Які з нижченаведених факторів належать до карієсогенних?
a. Фактори, що запобігають утворенню зубних відкладень
b. Фактори, що запобігають виникненню карієсу
c. Фактори, що зміцнюють структуру твердих тканин
d. Фактори, що стимулюють утворення дентину
*e. Фактори, що сприяють виникненню карієсу

83. Пацієнт звернувся до стоматологічної клініки для відбілювання зубів. Під час відбілювання використовувалася лампа, яка генерує синє світло з довжиною хвилі від 480 до 520 нанометрів. Яка функція цього приладу для відбілювання зубів?
a. Захист ясен
b. Знезараження поверхні зубів
*c. Активація відбілювального гелю
d. Висушування відбілювального гелю
e. Освітлення робочої ділянки

84. Під час проведення професійної гігієни порожнини рота, на етапі зняття зубних нашарувань, гігієніст зубний постійно змінює своє положення відносно пацієнта. Яке положення гігієніста зубного відносно пацієнта рекомендовано для зняття зубних нашарувань з усіх поверхонь зубів 13, 12, 11, 21, 22, 23?
a. Позаду, голова пацієнта повернута в правий бік
b. -
c. Позаду пацієнта
d. Позаду, голова пацієнта повернута в лівий бік
*e. Попереду пацієнта

85. Який із додаткових методів дослідження стоматологічного пацієнта дає можливість отримати розгорнуте за площиною пошарове зображення відразу обох зімкнутих або розімкнутих щелеп на одній плівці?
a. Комп'ютерна рентгенографія
b. Телерентгенографія
*c. Ортопантомографія
d. Контактна рентгенографія вприкус
e. Внутрішньоротова близькофокусна рентгенографія

86. Залежно від шляхів впливу на стан твердих тканин зуба профілактика здійснюється як через вплив на організм, так і безпосередньо на тверді тканини зуба. Які з нижченаведених заходів належать до ендогенної профілактики карієсу зубів?
a. Використання ремінералізувальних розчинів
b. Герметизація фісур
*c. Системне призначення сполук фтору
d. Раціональна гігієна порожнини рота
e. Покриття поверхні зубів фторвмісними лаками

87. До гігієніста зубного звернувся пацієнт віком 55 років зі скаргами на оніміння та оскому на зубах, відчуття злипання зубів-антагоністів під час змикання. Із анамнезу відомо, що чоловік працює на хімічному підприємстві. Для якого захворювання характерні ці клінічні симптоми?
a. Недосконалий дентиногенез
b. Патологічне стирання твердих тканин зубів
*c. Некроз твердих тканин зубів
d. Ерозія твердих тканин зубів
e. Недосконалий амелогенез

88. До стоматологічної клініки звернувся пацієнт для проведення відбілювання зубів через естетичний дефект у ділянці фронтальних зубів верхньої щелепи. Під час огляду гігієніст зубний виявив дисколорит зубів фронтальної ділянки, змінені в кольорі пломби на вестибулярних поверхнях зубів 12, 11, 21, 23, 24. Спостерігається наявність м'яких та твердих зубних відкладень, є ознаки катарального ураження ясенного краю, ясенних сосочків. Після обстеження пацієнта гігієніст зубний відмовив йому у проведенні процедури відбілювання. Яке абсолютне протипоказання для відбілювання зубів виявлено під час огляду цього пацієнта?
a. Наявність твердих зубних відкладень
b. Наявність м'яких зубних відкладень
c. Наявність катарального гінгівіту
d. Наявність катарального папіліту
*e. Наявність пломб

89. До стоматологічної клініки звернулася пацієнтка зі скаргами на наявність зубних відкладень. Зубний гігієніст вирішив провести професійне чищення зубів універсальними кюретами. Яка будова робочої частини універсальних кюрет?
*a. Дві ріжучі поверхні, кут між віссю стержня та ріжучою поверхнею 90^о
b. Робоча частина відповідає анатомічній формі коронки зуба
c. Ріжучий край розміщений під кутом 70^о до поверхні зуба
d. Багатоланкові ріжучі поверхні на одній основі
e. Одна ріжуча поверхня, кут між віссю стержня та ріжучою поверхнею 70^о

90. Під час проведення постраждалому непрямого масажу серця відчувся характерний хрускіт, що свідчить про перелом ребер. Яка подальша тактика?
a. Констатувати біологічну смерть
*b. Правильно розташувати руки на груднині
c. Перейти до прямого масажу серця
d. Припинити реанімаційні заходи
e. Викликати бригаду екстреної (швидкої) медичної допомоги

91. Пацієнт під час стоматологічного прийому поскаржився на погане самопочуття. Об'єктивно спостерігається: пацієнт апатичний, шкірні покриви бліді, ціанотичні, укриті холодним липким потом, пульс ниткоподібний, тахікардія, різке зниження артеріального тиску, дихання часте і поверхневе. Для якого стану характерні ці симптоми?
a. Гіперглікемічної коми
b. Непритомності
c. Стенокардії
*d. Колапсу
e. Гіпоглікемічної коми

92. Гігієніст зубний порадив батькам семирічного хлопчика провести ремінералізувальну терапію за допомогою фторвмісного лаку. Які групи зубів найдоцільніше покрити фторвмісним лаком у цієї дитини?
*a. Перші постійні моляри та різці
b. Другі моляри та премоляри
c. Премоляри та тимчасові ікла
d. Премоляри та постійні ікла
e. Перші тимчасові моляри та різці

93. Для проведення професійної гігієни ротової порожнини використовуються ультразвукові скейлери, які, окрім зняття зубних відкладень, також можуть чинити негативний вплив на тканини органів ротової порожнини. Укажіть правило, якого необхідно дотримуватися під час роботи з ультразвуковими апаратами.
*a. Не ставити кінчик робочого інструмента перпендикулярно до поверхні зуба
b. Користуватися відсмоктувальними пристроями
c. Ізолювати м'які тканини
d. -
e. Використовувати апарат без зрошення водою

94. Пацієнт віком 20 років звернувся до лікаря-стоматолога зі скаргами на біль у верхньому бічному зубі праворуч під час вживання солодкої їжі. Було проведено стоматологічне обстеження. Що із нижченаведеного належить до основних методів об'єктивного стоматологічного обстеження пацієнта?
a. Термодіагностика
b. Капіляроскопія
c. Електроодонтометрія
*d. Зондування
e. Рентгенографія

95. Під час обстеження пацієнта з генералізованою формою пародонтиту гігієніст зубний визначає ступінь рухомості зубів. Який стоматологічний інструмент використовують для визначення рухомості зубів?
*a. Пінцет
b. Зонд
c. Гладилка
d. Шпатель
e. Штопфер

96. Який фізіотерапевтичний метод можна застосувати для зупинки кровотечі?
a. УВЧ-терапію
b. Депофорез
*c. Діатермокоагуляцію
d. Струми Дарсонваля
e. Магнітотерапію

97. Чоловік віком 55 років скаржиться на набряк, кровоточивість ясен та оголення коренів зубів. Укажіть, який лабораторний метод дослідження застосовують для визначення рівня резистентності організму в пацієнтів із захворюваннями тканин пародонту?
a. Цитологічний
b. Бактеріологічний
c. Мікроскопічний
*d. Імунологічний
e. Біохімічний

98. Жінка віком 19 років звернулася в стоматологічну клініку з метою кабінетного відбілювання зубів. Під час обстеження виявлено каріозне ураження зубів 37, 46, 47, незначні зубні відкладення. З анамнезу відомо, що пацієнтка має тримісячну дитину на грудному вигодовуванні. Що є основним протипоказанням до проведення відбілювання в цьому разі?
a. Каріозне ураження зубів
b. Зубні відкладення
*c. Період лактації
d. Вік пацієнтки
e. Соматичні захворювання

99. Після стоматологічного обстеження гігієніст зубний рекомендує пацієнту провести професійну гігієну порожнини рота за допомогою ультразвукового скейлера. Назвіть основне правило, якого потрібно дотримуватися під час ультразвукового скейлінгу.
a. Максимальне натискання на зуб
*b. Відсутність тиску насадкою на зуб
c. Використання лише з вестибулярної поверхні зубів
d. Використання з медикаментозними засобами для зняття зубних відкладень
e. Використання лише з оральної поверхні зубів

100. Пацієнту з діагнозом: генералізований пародонтит ІІ ступеня, хронічний перебіг - під час комплексного лікування проведено шинування рухомих фронтальних зубів нижньої щелепи. Який із предметiв догляду за порожниною рота треба рекомендувати пацієнтам додатково після шинування рухомих зубів?
a. Міжзубні стимулятори
b. Зубнi флоси
c. Флосетки
d. Жувальну гумку
*e. Зубнi йоржики

101. Працівник поліції прибув на місце надзвичайної ситуації, де почав укривати металізованою плівкою постраждалих, які мають ознаки переохолодження. Як називається цей метод першої допомоги?
a. Зовнішнє активне зігрівання
*b. Пасивне зігрівання
c. Внутрішнє активне зігрівання
d. Сортування постраждалих
e. Підготовка до евакуації

102. Пацієнту для попередження розвитку захворювань пародонта рекомендовано провести заходи екзогенної лікарської профілактики. Які заходи належать до цієї групи профілактики?
a. Призначення вітамінів P, E, обстеження ротової порожнини
b. Обмежене вживання вуглеводів, реєстрація стану зубів
c. Фторування питної води, видалення зубного каменю
d. Полірування пломб та зубів, збалансоване харчування
*e. Видалення зубних відкладень, полірування зубів та пломб

103. Алгоритм стоматологічного обстеження пацієнта складається із суб'єктивної та об'єктивної частин. Який із нижченаведених методів належить до об'єктивного стоматологічного обстеження?
a. Анамнез життя
*b. Пальпація
c. Анамнез захворювання
d. Алергологічний анамнез
e. Скарги

104. Батьки одинадцятирічної дівчинки звернулися до гігієніста зубного зі скаргами на кровоточивість ясен під час чищення зубів та вживання їжі, що турбує дитину протягом року. Об'єктивно спостерігається: ясна на верхній та нижній щелепах набряклі, застійно гіперемовані, гігієнічний стан ротової порожнини незадовільний, прикус ортогнатичний. Під час рентгенологічного дослідження патологічних змін тканин пародонта не виявлено. Який імовірний діагноз?
*a. Хронічний катаральний гінгівіт
b. Гострий катаральний гінгівіт
c. Генералізований пародонтит ІІ ступеня
d. Генералізований пародонтит ІІІ ступеня
e. Локалізований пародонтит ІІ ступеня

105. Пацієнт звернувся за стоматологічною допомогою зі скаргами на наявність зубних відкладень. У яке відвідування треба пояснити пацієнту зв'язок між зубним нальотом, хворобами зубів, пародонту та слизової оболонки порожнини рота?
a. П'яте
*b. Перше
c. Четверте
d. Друге
e. Третє

106. У тринадцятирічної дівчинки стороннє тіло потрапило у верхні дихальні шляхи (обтураційна асфіксія). Укажіть, які дії необхідно насамперед виконати, якщо дістати мануально стороннє тіло неможливо.
a. Провести трахеостомію
b. Застосувати непрямий масаж серця
c. Надати пацієнту положення Тренделенбурга
*d. Провести поштовхи за Геймліхом
e. Застосувати штучну вентиляцію легень

107. Під час проведення професійної гігієни порожнини рота гігієніст зубний застосовує зоноспецифічні кюрети. Укажіть, які кюрети Грейсі призначені для оброблення медіальних поверхонь молярів та премолярів.
a. 3/4
*b. 11/12
c. 1/2
d. 5/6
e. 9/10

108. Пацієнтці віком 30 років проводять професійну гігієну порожнини рота. Для зручності під час етапу полірування коронок зубів гігієніст зубний розташовує певний засіб у кільці на пальці або фіксаторі. Який засіб використовують?
a. Торцеві щітки
b. Гнучкі полірувальні насадки
c. Обертові гумові ковпачки
*d. Унідозу пасти
e. Щітки-йоржики

109. До стоматологічної клініки звернулася пацієнтка для проведення професійної гігієни порожнини рота. Який етап алгоритму дій професійної гігієни ротової порожнини є першочерговим?
a. Пародонтальні аплікації
b. Проведення ремінералізувальної терапії
*c. Оцінювання гігієнічного стану порожнини рота
d. Видалення зубних відкладень
e. Оброблення слизової оболонки ясен антисептичними розчинами

110. До гігієніста зубного звернувся пацієнт для проведення професійної гігієни порожнини рота. З анамнезу відомо, що пацієнту встановлено кардіостимулятор. Який метод зняття зубних відкладень протипоказаний для цього пацієнта?
*a. Ультразвуковий
b. Механічний
c. Хімічний
d. Комбінований
e. Ферментативний

111. Пацієнтці гігієніст зубний проводить професійну гігієну ротової порожнини з використанням системи Air-Flow. Що є протипоказом до застосування апарата Air-Flow?
a. Видалення забарвлених відкладень
b. Полірування зубних поверхонь після скейлінгу
*c. Очищення пломб із композитних матеріалів
d. Очищення фісур жувальних поверхонь зубів
e. Очищення гладких зубних поверхонь перед фіксацією брекетів

112. Під час огляду пацієнта гігієніст зубний виявив наявність діастеми та трем. Стан зубів та слизової оболонки без патологічних змін. Які засоби для індивідуальної гігієни порожнини рота доцільно порекомендувати цьому пацієнту?
a. Ультрафлос
*b. Тейп
c. Флос
d. Суперфлос
e. Зубочистка

113. Під час стоматологічного обстеження групи дванадцятирічних дітей було встановлено, що інтенсивність карієсу становить 2,9 бала. Якому рівню інтенсивності каріозного процесу відповідає цей показник?
a. Дуже високому
*b. Середньому
c. Низькому
d. Дуже низькому
e. Високому

114. Пацієнту із санованою порожниною рота рекомендовано домашнє відбілювання зубів із використанням кап. До яких негативних наслідків може призвести нещільне прилягання капи до зубів?
a. Періодонтиту
b. Некаріозних уражень
c. Карієсу
*d. Подразнення тканин ясен
e. Пульпіту

115. Пацієнт, перебуваючи на стоматологічному прийомі, під час проведення професійної гігієни порожнини рота відчув інтенсивний стискаючий біль у лівому боці грудей, який поширився в ліву руку. Пацієнт поскаржився на нестачу повітря й слабкість, водночас шкірні покриви вкрилися потом. У пацієнта розвинулася гостра лівошлуночкова недостатність. Укажіть, що могло стати причиною розвитку цього невідкладного стану.
a. Гіперглікемічна кома
*b. Інфаркт міокарда
c. Гіпоглікемічна кома
d. Гостре порушення мозкового кровообігу
e. Колапс

116. На консультацію до гігієніста зубного звернувся юнак віком 19 років зі скаргами на чутливість зубів від солодкого та кислого. Об'єктивно спостерігається: у пришийкових ділянках зубів 11, 12, 21, 42 крейдяного вигляду плями білого кольору з матовою поверхнею, безболісні під час зондування. Установлено попередній діагноз: гострий початковий карієс зубів 11, 12, 21, 42, V клас за Блеком. Який метод діагностики карієсу в стадії білої плями доцільно застосувати?
a. Термодіагностику
b. Електроодонтометрію
c. Перкусію
d. Рентгенографію
*e. Вітальне фарбування

117. Перед зняттям зубних відкладень необхідно провести антисептичне оброблення ротової порожнини. Який розчин використовують для антисептичного оброблення операційного поля?
a. 2%-ий розчин глутарового альдегіду
b. 5%-ий розчин гіпохлориту натрію
*c. 3%-ий розчин перекису водню
d. Олійний розчин вітаміну Е
e. 0,0002%-ий розчин катаміну

118. Під час обстеження шестирічної дівчинки гігієніст зубний звернув увагу на те, що в неї короткі губи, порушення функції змикання губ та ротовий тип дихання. Рекомендовано комплекс міогімнастичних вправ з використанням губного еквілібратора. На які м'язи впливає призначене лікування?
a. М'язи, що піднімають нижню щелепу
b. М'язи, що зміщують нижню щелепу вбік
*c. Круговий м'яз рота
d. М'язи, що опускають нижню щелепу
e. Підборідний м'яз

119. Який вік формує ключову групу для індексної оцінки стану тканин пародонта?
a. 18 років
b. 16 років
*c. 15 років
d. 6 років
e. 12 років

120. Відомо, що професійна гігієна порожнини рота - це науково обґрунтована система профілактичних заходів, спрямована на оздоровлення органів і тканин порожнини рота та профілактику стоматологічних захворювань. Одним із складників професійної гігієни є зняття зубних відкладень. Після видалення зубних відкладень відполіровані поверхні зубів насичують мікроелементами. Укажіть, який метод ремінералізації поверхні зубів є найефективнішим.
*a. Електрофорез
b. Зрошення
c. Ротові ванночки
d. Полоскання
e. Аплікації

121. Пацієнту віком 23 роки під час профілактичного огляду порожнини рота прийнято рішення провести пробу Шиллера-Писарева. Що визначають за допомогою цієї проби?
*a. Запальні зміни в яснах
b. Наявність ексудату в зубо-ясенній кишені
c. Ступінь тяжкості гінгівіту
d. Кровоточивість ясен
e. Гігієнічний стан ротової порожнини

122. Відомо, що гестоз вагітних негативно впливає на розвиток зубощелепної системи плода. Протягом всієї вагітності необхідно коригувати раціон жінки для повноцінного розвитку зубів у майбутньої дитини. З якого періоду ембріонального розвитку плода починають формуватися зародки постійних зубів?
a. 1-го місяця
b. 2-го тижня
c. 6-го тижня
d. 2-го місяця
*e. 5-го місяця

123. У постраждалого констатовано клінічну смерть. Проводиться серцево-легенева реанімація. Що з нижченаведеного свідчить про ефективність непрямого масажу серця?
a. Мимовільні рухи грудної клітки
b. Почервоніння шкірних покривів обличчя
c. Почервоніння шкірних покривів кінцівок
*d. Пульсація на сонній артерії
e. Рухи епігастральної ділянки

124. Для ефективного лікування захворювань тканин пародонта інколи необхідно провести дослідження вмісту пародонтальних кишень мікробіологічним методом. Для чого використовують цей метод як діагностику захворювань тканин пародонта?
a. Визначення показників місцевого імунітету
b. Вивчення вмісту ферментів у слині
*c. Вивчення видового складу мікрофлори
d. Для ідентифікації вірусних збудників захворювання
e. Вивчення клітин, їхніх окремих структур

125. До лікаря-стоматолога звернувся чоловік віком 48 років зі скаргами на асиметрію обличчя та біль під час уживання їжі. З анамнезу відомо, що ці скарги мають рецидивний характер. Під час пальпації в ділянці привушної слинної залози праворуч виявлено набряк та болючість. Для встановлення діагнозу пацієнту призначено рентгенологічне дослідження. Який метод дослідження слинних залоз полягає в наповненні слинних проток рентгеноконтрастною речовиною?
a. Реографія
b. Міографія
*c. Сіалографія
d. Ортопантомографія
e. Електроодонтодіагностика

126. До гігієніста зубного звернувся чоловік віком 42 роки з метою профілактичного огляду. Об'єктивно спостерігається: коронкова частина зубів 12, 21, 22, 23 змінена в кольорі, зуб 23 - сіро-рожевого кольору, крайове прилягання пломб, що розташовані на апроксимальних поверхнях зубів 24, 36 порушено. Який метод додаткового дослідження найдоцільніше застосувати для виявлення прихованих каріозних порожнин, оцінки стану пломб і прилеглих тканин, диференційної діагностики каріозних уражень та хронічного періодонтиту?
*a. Рентгенологічний
b. Трансілюмінаційний
c. Люмінесцентний
d. Вітального забарвлення
e. Електроодонтодіагностики

127. Пацієнту було проведено процедуру кабінетного відбілювання зубів із застосуванням 44%-го перекису карбаміду. Відбілювання проводилося з дотриманням інструкцій щодо процедури. Після проведеної процедури пацієнт поскаржився на відчуття печії в ділянці зубів, які відбілювалися. Під час огляду спостерігається побіління ясенного краю з гіперемією навколишніх тканин. Що могло спричинити ці клінічні симптоми в пацієнта?
a. Низька резистентність тканин пародонта
b. Випаровування відбілювального гелю
c. Дія відбілювальної лампи
*d. Порушення герметичності кофердаму
e. Реакція ротової рідини з відбілювальним гелем

128. Пацієнт звернувся до стоматологічної клініки зі скаргами на естетичний дефект. Об'єктивно спостерігається: зуб 13 змінений у кольорі, депульпований. Прийнято рішення провести внутрішнє відбілювання зуба 13. Куди вводять відбілювальний препарат у цьому разі?
a. Рекомендують полоскати
b. На поверхню коронки зуба
c. В індивідуальну капу
d. На ясна по перехідній складці в ділянці зуба
*e. У порожнину зуба

129. З метою впливу на карієсогенну мікрофлору ротової порожнини під час проведення професійної гігієни використовують медикаментозні засоби для розчинення зубного нальоту. Який засіб не використовують для видалення м'якого зубного нальоту цим методом?
a. 0,2%-ий розчин хлоргексидину
b. Трипсин
c. 0,0002%-ий розчин катаміну
*d. Олійний розчин вітаміну А
e. Фтористий натрій

130. До стоматологічної клініки звернувся чоловік віком 36 років зі скаргами на кровоточивість ясен та наявність зубних відкладень. Під час проведення пацієнту професійної гігієни гігієніст зубний використав кюрети Грейсі. Яким поверхням зубів відповідає маркування кюрети 1/2?
a. Дистальним поверхням премолярів та молярів
b. Вестибулярним та оральним поверхням премолярів і молярів
c. Вестибулярним та язиковим поверхням молярів
*d. Вестибулярним поверхням фронтальних зубів
e. Мезіальним поверхням премолярів та молярів

131. До лікаря-стоматолога звернувся пацієнт зі скаргами на утворення запального горбика на підборідді праворуч, з якого періодично виділяється гнійний ексудат. Об'єктивно спостерігається: шкіра в ділянці проєкції зубів 31, 32 набрякла, гіперемована, виглядає як норицевий хід. Пальпація альвеолярного відростка в цій ділянці слабко болісна, позитивний симптом вазопарезу. Який стоматологічний інструмент використовують у клініці хірургічної стоматології для зондування нориць глибоких ран, м'яких тканин, дефектів піднебіння та щелепних кісток?
a. Серпоподібний зонд
b. Стоматологічний зонд
c. Градуйований зонд
*d. Ґудзиковий зонд
e. Зонд Баумана

132. Під час обстеження пацієнта з патологією тканин пародонта необхідно виміряти глибину пародонтальних кишень. Який стоматологічний інструмент використовують з цією метою?
a. Серпоподібний зонд
*b. Градуйований зонд
c. Стоматологічний зонд
d. Рашпіль
e. Ґудзиковий зонд

133. Після видалення зубних відкладень для забезпечення гладкої поверхні зубів проводять полірування, що запобігає ретенції зубного нальоту. Чим проводять полірування поверхні зубів?
a. Екскаваторами
b. Серпоподібними гачками
*c. Гумовими ковпачками
d. Рашпилями
e. Фісурними борами

134. У межах проведення профілактики стоматологічних захворювань на етапі виявлення ранньої стадії без виражених клінічних проявів патології пацієнту віком 20 років здійснено санацію порожнини рота з використанням комплексного терапевтичного, хірургічного та ортопедичного лікування. До якого виду профілактики належать проведені заходи?
*a. Вторинної
b. Третинної
c. Постнатальної
d. Первинної
e. Антенатальної

135. До гігієніста зубного з метою профілактичного огляду звернулася пацієнтка віком 25 років. Під час огляду виявлено, що центральні різці на верхній та нижній щелепах мають бочкоподібну форму з півмісяцевою вирізкою на ріжучому краї. В анамнезі спадковий сифіліс. Яку назву мають ці зміни твердих тканин зубів, що виникли внаслідок спадкового сифілісу?
*a. Зуби Гетчінсона
b. Зуби Фурньє
c. Флюороз зубів
d. Зуби Пфлюгера
e. Недосконалий амелогенез

136. У восьмирічної дівчинки під час стоматологічного обстеження виявлено м'які зубні відкладення. Планується видалення м'яких зубних відкладень електромеханічним методом. Які інструменти треба застосувати для видалення м'яких зубних відкладень цим методом?
*a. Циркулярні щіточки
b. Рашпилі
c. Серпоподібні гачки
d. Фісурні бори
e. Кюрети

137. Після зняття зубного каменю ультразвуковим методом обов'язковим є полірування поверхонь зубів. Для полірування гігієніст зубний взяв невелику кількість полірувальної пасти, сильно не натискав на зуби та використовував підмітальні рухи від ясен до ріжучих та жувальних поверхонь зубів. Укажіть, якої помилки припустився спеціаліст під час полірування зубів.
a. Не натискав сильно на зуби
b. Використовував невелику кількість полірувальної пасти
*c. Полірував зуби тільки в одному напрямку
d. Приділяв увагу важкодоступним місцям
e. Полірував зуби круговими рухами

138. Під час проведення професійної гігієни порожнини рота в пацієнтки віком 36 років раптом почалися судоми, спостерігається посилене слиновиділення з порожнини рота. Які дії медичного персоналу мають бути на догоспітальному етапі?
a. Провести поштовхоподібне стиснення грудної клітки
*b. Надати горизонтальне положення, голову повернути набік
c. Інгаляція зволоженою киснево-повітряною сумішшю
d. Надати горизонтальне положення з піднятими ногами
e. Надати горизонтальне положення, перевернути на живіт

139. Пацієнтка віком 45 років скаржиться на кровоточивість ясен під час чищення зубів. Із анамнезу відомо, що скарги з'явилися місяць тому. Об'єктивно спостерігається: міжзубні сосочки набряклі, ціанотичного відтінку, виявлено значні зубні нашарування. Гігієнічний індекс - 2,5 бали. Який етап плану лікування пацієнтки треба виконати під час першого відвідування?
a. Призначити антисептичні полоскання
b. Шинування зубів
c. Електрофорез лікарських засобів
*d. Професійну гігієну порожнини рота
e. Протизапальну терапію

140. Пацієнту проводять професійну гігієну ротової порожнини. Під час професійної гігієни гігієніст зубний використовував штрипси. З якою метою застосовують штрипси?
*a. Очищення апроксимальних поверхонь
b. Полірування жувальних поверхонь
c. Видалення м'якого зубного нальоту в ділянці природних заглиблень
d. Видалення м'якого зубного нальоту в ділянці шийки зуба
e. Видалення м'якого зубного нальоту в ділянці фісур

141. Після попереднього обстеження стоматологічного пацієнта гігієніст зубний рекомендує провести герметизацію фісур інвазивним методом. Виберіть відповідь із правильними послідовними етапами герметизації фісур цим методом.
a. Препарування, висушування, протравлювання, нанесення герметика
*b. Препарування, протравлювання, ірригація, висушування, нанесення герметика
c. Препарування, ірригація, висушування, протравлювання, нанесення герметика
d. Протравлювання, висушування, нанесення герметика
e. Протравлювання, ірригація, висушування, нанесення герметика

142. Яку із нижченаведених хімічних речовин найчастіше використовують, як відбілюючий агент для зубів?
a. Ортофосфорна кислота
b. Хлористоводнева кислота
c. Соляна кислота
d. Хлорид натрію
*e. Перекис карбаміду

143. Пацієнт віком 60 років звернувся до гігієніста зубного для проведення професійної гігієни порожнини рота. З анамнезу відомо, що чоловік зловживає курінням. Під час огляду виявлено, що зуби з оральної та вестибулярної поверхонь вкриті щільним шаром пігментованого зубного нальоту. Яку систему для очищення зубного нальоту раціонально застосувати в цьому разі?
a. П'єзоелектричну
b. Звукову
c. Ультразвукову
d. Магнітостриктивну
*e. Повітряно-абразивну

144. Застосування хімічного методу є актуальним тоді, коли складно провести механічне чищення. У клінічних ситуаціях, коли наявна сильна рухомість зубів, висока густина зубного каменю, тобто за неможливості провести механічне очищення, використовують хімічний метод зняття зубних відкладень. Які речовини використовують для видалення зубних відкладень хімічним методом?
a. Ферменти
b. Окисники
*c. Кислоти
d. Фосфати
e. Антисептики

145. Під час рентгенологічного дослідження в ділянці проєкції верхівки кореня зуба 13 виявлено осередок просвітлення з нечіткими та нерівними контурами. Спостерігається послідовний перехід від ділянки кісткової деструкції до здорової кістки у вигляді легкого затемнення. Для якого захворювання характерні ці зміни?
a. Хронічний фіброзний пульпіт
b. Хронічний фіброзний періодонтит
c. Хронічний гангренозний пульпіт
*d. Хронічний гранулюючий періодонтит
e. Хронічний гранулематозний періодонтит

146. Пацієнт звернувся за стоматологічною допомогою зі скаргами на неприємний запах з порожнини рота. Після обстеження гігієніст зубний вирішив видалити м'які зубні відкладення пацієнту медикаментозним методом. Яка група препаратів буде порушувати адсорбцію бактерій на поверхні зуба?
*a. Десорбенти
b. Поверхнево-активні речовини
c. Антисептики
d. Ферменти
e. Спеціальні плівки

147. Дівчина віком 18 років звернулася до лікаря-стоматолога з метою проведення професійної гігієни порожнини рота. Під час якого відвідування асистент лікаря-стоматолога має навчити пацієнтку правильно користуватися флосами, щітками-йоржиками та іригатором?
a. П'ятого
b. Третього
c. Першого
*d. Другого
e. Четвертого

148. Яку назву має метод дослідження, що ґрунтується на оцінюванні тінеутворень, що отримують під час проходження через об'єкт дослідження нешкідливого для організму холодного проміння зеленого світла?
a. Рентгенологічного дослідження
b. Електроодонтодіагностики
c. Вітального забарвлення
*d. Трансілюмінаційний
e. Люмінесцентний

149. Гігієніст зубний запропонував пацієнту провести кабінетне відбілювання із застосуванням 44%-го перекису карбаміду. Які заходи з ізоляції слизової оболонки порожнини рота повинен провести гігієніст зубний?
*a. Нанесення рідкого кофердаму
b. Змазування ясен гліцерином
c. Внесення у присінок рота ватних валиків
d. -
e. Нанесення на слизову оболонку вазеліну

150. Під час здійснення спеціальних заходів первинної профілактики захворювань пародонта, спрямованих на підвищення резистентності його тканин до впливу ушкоджувальних чинників, планується проведення хірургічної корекції аномалії вуздечки язика та губ. До досягнення якого віку дитини бажано провести ці втручання?
a. 11-12 років
b. 17-18 років
c. 15-16 років
*d. 9-10 років
e. 13-14 років

