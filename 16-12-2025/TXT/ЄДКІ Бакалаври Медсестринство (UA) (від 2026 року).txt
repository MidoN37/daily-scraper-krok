1. Старша сестра медична амбулаторії складає графік роботи підлеглих працівників. Укажіть норми навантаження на сестру медичну загальної практики згідно з чинним законодавством України.
a. 450 осіб у місті, 150 осіб у сільській місцевості
b. 900 осіб у місті, 800 осіб у сільській місцевості
c. 800 осіб у місті, 400 осіб у сільській місцевості
*d. 750 осіб у місті, 600 осіб у сільській місцевості
e. 1500 осіб у місті, 1200 осіб у сільській місцевості

2. Сімейний лікар встановив пацієнту попередній діагноз: гіпотиреоз - та скерував його на консультацію до ендокринологічного диспансеру. Який вид медичної допомоги він отримає в цьому медичному закладі?
a. Первинну
*b. Третинну
c. Екстрену
d. Невідкладну
e. Вторинну

3. Пацієнт, який довгий час працює бурильником у шахті, скаржиться на дискомфорт у кистях. Який із нижчезазначених методів дослідження дозволить оцінити їх больову чутливість?
a. Палестезіометрія
b. Холодова проба
c. Капіляроскопія
d. Динамометрія
*e. Алгезиметрія

4. Який саме аспект управлінського процесу стосується створення й закріплення системи прав, обов'язків, повноважень і відповідальності працівників та підрозділів у рамках виконання конкретних операцій, робіт і етапів управлінських рішень?
a. Технологічний
b. Економічний
c. Правовий
d. Соціальний
*e. Організаційний

5. Як називається комплекс заходів, спрямованих на знищення збудників патогенних мікроорганізмів на об'єктах навколишнього середовища?
a. Вакцинація
*b. Дезінфекція
c. Асептика
d. Дезінсекція
e. Дератизація

6. Головна сестра медична клінічної лікарні на нараді з підлеглими сестрами медичними, які пройшли курси підвищення кваліфікації, обговорювала стадії життєвого циклу організації. Укажіть стадії життєвого циклу організації.
*a. Заснування, період росту та розвитку, етап стабілізації діяльності, припинення існування або оновлення
b. Період росту та розвитку, етап стабілізації діяльності, припинення існування або оновлення
c. Заснування, етап стабілізації діяльності, припинення існування або оновлення
d. Період розвитку, етап стабілізації діяльності, припинення існування або оновлення
e. Утворення, народження, період росту, припинення існування або оновлення

7. Чоловік отримав вогнепальне поранення обличчя. Об'єктивно спостерігається: свідомість збережена, наявні травматичні пошкодження м'яких тканин ротової порожнини, зубів верхньої та нижньої щелепи. Самостійне дихання збережене, однак проявляються ознаки обструкції верхніх дихальних шляхів. Який медичний пристрій доцільно насамперед застосувати для тимчасового забезпечення прохідності дихальних шляхів?
a. Пульсоксиметр
*b. Носоглотковий повітровід
c. Ендотрахеальна трубка
d. Зонд Блекмора
e. Орофарингеальний повітровід

8. У новонародженої дитини (вік - 1 місяць) виявлено холодний абсцес у ділянці верхньої третини лівого плеча. Яке порушення під час проведення щеплення проти туберкульозу спричинило появу цього ускладнення?
a. Термін вакцинації
b. Дозування імунобіологічного препарату
*c. Спосіб введення вакцини
d. Вибір ділянки введення вакцини
e. Недотримання умов асептики

9. Для якої вродженої вади серця характерні чотири анатомічні ознаки: стеноз легеневої артерії, дефект міжшлуночкової перегородки, декстрапозиція аорти та гіпертрофія правого шлуночка?
a. Аномалії Ебштейна
*b. Тетради Фалло
c. -
d. Декстракардії
e. Коарктації аорти

10. Дiвчина підліткового віку, перебуваючи в малопровітрюваному людному примiщеннi, спочатку вiдчула загальну слабкість, нудоту, запаморочення, мерехтіння "мушок" перед очима та шум у вухах, після чого знепритомніла. Які дії є пріоритетними під час надання невідкладної допомоги пацієнтці в цьому разі?
a. Увести адреналін (епінефрин) внутрішньовенно
b. Дати вжити легкозасвоювані вуглеводи (воду з цукром)
*c. Забезпечити доступ свіжого повітря, надати пацієнтці горизонтальне положення з трохи піднятими нижніми кінцівками
d. -
e. Розпочати виконання серцево-легеневої реанімації у співвідношенні 30 компресій на грудну клітку до 2 вдихів

11. У трирічної дитини розвинувся гострий стенозуючий ларинготрахеїт. Об'єктивно спостерігається: ціаноз носогубного трикутника, стридорозне дихання, пульс - 105/хв, АТ - 100/60 мм рт. ст., сатурація - 92%. На якому етапі оцінки стану пацієнта за шкалою ABCDE можна виявити стридорозне дихання?
a. E
*b. В
c. D
d. С
e. А

12. Пацієнту гематологічного відділення встановлено попередній діагноз: хронічний лімфолейкоз. Укажіть найхарактернішу об'єктивну клінічну ознаку цього захворювання.
a. Анасарка
b. Гемартроз
c. Жовтяниця
*d. Лімфаденопатія
e. Артралгія

13. У пацієнта під час аускультації серця вислуховується систолічний шум у ділянці верхівкового поштовху. Для недостатності якого клапана серця це характерно?
a. -
b. Аортального
c. Тристулкового
d. Легеневої артерії
*e. Мітрального

14. Який із нижченаведених факторів є протипоказанням для лікування пацієнта в умовах домашнього стаціонару?
a. Інвалідність
b. -
*c. Тяжкий перебіг захворювання
d. Часті респіраторні захворювання
e. Похилий вік

15. Сестрі медичній потрібно оцінити швидкість адаптації організму пацієнтки до фізичного навантаження, а також визначити час, необхідний для відновлення після нього. Яку з нижченаведених проб потрібно провести в цьому разі?
a. Штанге
b. Генчі
c. -
d. Кліностатичну
*e. Мартіне-Кушелевського

16. Яка група інвалідності встановлюється пацієнту зі стійкими, вираженими функціональними порушеннями, що значно обмежують життєдіяльність й унеможливлюють самообслуговування, вимагаючи постійного стороннього догляду?
a. Третя
b. -
c. Друга
*d. Перша
e. Четверта

17. Основною формою медсестринської комунікації є спілкування сестри медичної та пацієнта, успішність якого залежить від певних критеріїв ефективної комунікації. Укажіть основні критерії міжособового спілкування.
a. Неправильність думки співрозмовника та відповідна реакція на неї
b. Виникнення комунікативних бар'єрів
c. Пасивність учасників комунікації
d. Відсутність спільного комунікативного простору
*e. Формування, отримання, оброблення інформації та розвиток стосунків

18. У пацієнта без свідомості на кардіомоніторі фіксується порушення серцевого ритму, що потребує негайної дефібриляції. Який із нижченаведених серцевих ритмів є показанням до проведення дефібриляції?
*a. Шлуночкова тахікардія без пульсу
b. Фібриляція передсердь
c. Безпульсова електрична активність
d. Асистолія
e. Атріовентрикулярна блокада

19. Пацієнту, який хворіє на артеріальну гіпертензію, призначено проведення офтальмоскопії. Перед процедурою сестра медична закрапала йому в очі мідріатичний засіб. Через 10 хв пацієнт поскаржився на біль у правій скроневій ділянці, нудоту, нечіткість зору. Об'єктивно спостерігається: АТ - 120/80 мм рт. ст., ЧСС - 68/хв, ЧД - 22/хв. Укажіть наймовірнішу причину появи цих скарг у пацієнта.
*a. Напад закритокутової глаукоми
b. Гострий іридоцикліт
c. Гіпертонічний криз
d. Анафілактичний шок
e. Крововилив у сітківку

20. Постраждалий перебуває у стані без свідомості, але в нього збережений пульс і самостійне дихання. Яке положення необхідно надати постраждалому, щоб запобігти регургітації та западінню язика, в очікуванні приїзду бригади швидкої (екстреної) медичної допомоги?
a. Тренделенбурга
b. Фаулера
c. Сімса
d. Ортопное
*e. Стабільне бічне

21. Як називаються помилкові або неадекватні дії медичного працівника, що були виконані з профілактичною, діагностичною або лікувальною метою, спричинили розвиток захворювання або патологічного стану в пацієнта і класифікуються як нещасний випадок з юридичному аспекті?
a. Лікарська помилка
b. Упущення
*c. Ятрогенія
d. Лікарська недбалість
e. Медична помилка

22. Укажіть орієнтовний вік дитини, яка добре фіксує погляд на яскравих предметах, піднімає голівку, лежачи на животі, видає незначні звуки ("агукає"), усміхається, спить близько 18-20 год на добу.
a. 5 місяців
b. 8 місяців
*c. 2 місяці
d. 7 місяців
e. 4 місяці

23. Який лікарський засіб призначають усім здоровим новонародженим дітям у першу добу життя з метою профілактики геморагічної хвороби новонароджених?
a. Транексамову кислоту
b. Вітамін С
*c. Вітамін К
d. Вітамін D
e. Гепарин

24. Складність і різноманітність організацій зумовлюють необхідність їх класифікації. Укажіть види організації за формою результату діяльності організації.
a. Приватні і державні
b. Формальні та неформальні
c. Безстрокові та тимчасові
*d. Комерційні та некомерційні
e. Одиничні та об'єднані на основі кооперації

25. Пацієнтка віком 55 років перебуває у стані без свідомості. В анамнезі: інсулінозалежний цукровий діабет, артеріальна гіпертензія. Об'єктивно спостерігається: шкіра бліда, рясне потовиділення, зіниці розширені, пульс - 98/хв, АТ - 140/90 мм рт. ст., судоми. Який патологічний стан розвинувся в пацієнтки?
a. Кардіогенний шок
b. Анафілактичний шок
c. Гіпертонічний криз
*d. Гіпоглікемічна кома
e. Гіперглікемічна кома

26. У чоловіка віком 42 роки діагностовано вивих нижньої щелепи. Який вид пов'язки накладається після вправлення нижньої щелепи з метою іммобілізації (фіксації) щелепи в певному положенні?
a. Чепець
b. Неаполітанська
c. Вузлова
*d. Пращоподібна
e. Хрестоподібна

27. Пацiєнт скаржиться на інтенсивний бiль у правому пiдребер'ї, що iррадiює в праву лопатку. Напередодні було блювання, що не принесло полегшення. Об'єктивно спостерігається: температура тiла - 37,8^oС, під час пальпації живіт помiрно здутий, напружений та болючий у правому пiдребер'ї, помiрне напруження м'язiв черевної стiнки у правому пiдребер'ї, симптом Ортнера позитивний. Для якого захворювання характерні ці клінічні прояви?
a. Перфоративної виразки шлунка
b. Кишкової непрохiдності
c. Гострого панкреатиту
d. Гострого апендициту
*e. Гострого холециститу

28. Під час роботи на промисловому об'єкті один із працівників зазнав ураження електричним струмом. Постраждалий лежить на землі без свідомості, у його руці помітний провід. Укажіть перший крок у наданні домедичної допомоги постраждалому в цьому разі.
a. Провести оксигенотерапію
b. Увести внутрішньовенно 0,1%-ий розчин адреналіну (епінефрину)
c. Очікувати на прибуття бригади екстреної (швидкої) медичної допомоги
d. Негайно розпочати проведення серцево-легеневої реанімації
*e. Безпечно припинити контакт постраждалого із джерелом електроструму

29. У дитини, яка народилася з масою тіла 5200 г, об'єктивно спостерігається: щільні набряки на тильних поверхнях кистей та стоп, набряки обличчя, напіврозкритий рот, збільшені язик і губи, грубий, низького тембру голос під час плачу, уповільненість рухів і рефлексів, пізнє відходження меконію. Укажіть основний лікарський засіб, що використовуватиметься для лікування цієї дитини.
a. Гідрокортизон
b. Калію йодид (йодомарин)
c. Преднізолон
d. Діазепам
*e. Левотироксин (L-тироксин)

30. У тримісячної дитини, яка перебуває на грудному вигодовуванні, за результатами антропометричних досліджень виявлено недостатній приріст маси тіла за останній місяць. Під час опитування матері дитини з'ясувалося, що вона помічає зменшення об'єму грудного молока. Яку процедуру найдоцільніше насамперед провести для визначення подальшої тактики в цьому разі?
*a. Контрольне зважування дитини
b. Вимірювання довжини тіла дитини
c. Перевірка наявності й симетричності сухожильних рефлексів
d. Визначення пульсу та його властивостей
e. Вимірювання окружності голови та грудної клітки

31. Лікар встановив пацієнту діагноз: цукровий діабет 2-го типу - та виписав рецепт на антидіабетичний препарат (метформін). Пацієнт повідомив лікарю, що має фінансові труднощі. Яке пояснення потрібно надати пацієнтові щодо придбання цього препарату?
a. Порекомендувати звернутися до соціальних служб, які можуть фінансово допомогти з придбанням препарату
b. Потрібно порекомендувати придбати препарат пізніше, коли з'являться кошти
c. Препарат можна придбати зі знижкою в аптеках, що проводять спеціальні акції
*d. Препарат можна придбати за рецептом безкоштовно або з частковою доплатою в аптеках, що беруть участь у державній програмі "Доступні ліки"
e. Препарат можна придбати нетерміново, після вирішення фінансових проблем

32. Який підрозділ організовують в амбулаторно-поліклінічних закладах або поліклінічних відділеннях лікувально-профілактичних установ для надання медичної допомоги пацієнтам, які не потребують цілодобового лікарського та медсестринського догляду?
a. Відділення реабілітації
b. Домашній стаціонар
c. Лікувально-діагностичний центр
d. Центр первинної медико-санітарної допомоги
*e. Денний стаціонар

33. У перинатальному центрі народилася дитина, яка має ознаки недоношеності. Яка шкала використовується для визначення гестаційного віку дитини методом оцінювання показників фізичної та нервово-м'язової зрілості новонародженого?
a. Апгар
b. Бішопа
c. Лаутона
*d. Баллард
e. Глазго

34. Пацієнтка віком 58 років скаржиться на загальну слабкість, зниження працездатності, сонливість, сухість та лущення шкіри, випадіння волосся, огрубіння голосу, збільшення маси тіла, мерзлякуватість. Об'єктивно спостерігається: пастозність обличчя, жовтуватий колір шкіри, збільшення язика, надмірний розвиток підшкірної жирової клітковини, пульс - 56/хв, ритмічний, АТ - 100/60 мм рт. ст. Рівень гормонів у крові: Т_4 і Т_3 знижений, ТТГ - підвищений. Для якого захворювання щитоподібної залози характерні вказані клініко-лабораторні показники?
a. Гострого тиреоїдиту
b. Вузлового токсичного зоба
c. Хронічного тиреоїдиту
d. Тиреотоксикозу
*e. Гіпотиреозу

35. Пацієнтка віком 49 років після фізичного перенавантаження відчула раптове прискорене серцебиття, дискомфорт у грудній клітці, запаморочення, відчуття нестачі повітря. Об'єктивно спостерігається: пульс - 140/хв, ритмічний, маятникоподібний, АТ - 100/60 мм рт. ст. Діагностовано напад пароксизмальної тахікардії. Яка специфічна методика, що рефлекторно підвищує тонус блукаючого нерва, використовується під час надання долікарської допомоги?
*a. Проба Вальсальви
b. Черезстравохідна електростимуляція
c. Електрична дефібриляція
d. Катетерна абляція
e. Перикардіоцентез

36. В операційному блоці, де чіткий розподіл повноважень є критично важливим для безпеки пацієнтів, існує ризик виникнення конфліктів через нечіткість функціональних обов'язків. Який структурний метод управління є найефективнішими для запобігання та врегулювання конфліктів серед медичного персоналу в цьому разі?
a. Консенсус
*b. Роз'яснення
c. Поступливість
d. -
e. Переговори

37. Укажіть посаду керівника недержавної форми власності, який відповідає за раціональну фінансово-господарську діяльність, використання матеріальних, фінансових і трудових ресурсів лікувально-профілактичного закладу.
a. Ординатор
*b. Директор
c. Завідувач відділення
d. Головна сестра медична
e. Старша сестра медична

38. Укажіть вид медичної допомоги, що надається пацієнтам з невиліковними захворюваннями на пізніх стадіях, мета якої - полегшити симптоми та покращити якість життя пацієнтів.
a. Первинна
b. Висококваліфікована
c. Реабілітаційна
*d. Паліативна
e. Вторинна

39. У пацієнтки віком 30 років розвинувся напад пароксизмальної тахікардії. З яких заходів необхідно розпочати надання невідкладної допомоги в цьому разі?
a. Виконання електричної дефібриляції
b. Забезпечення горизонтального положення тіла
*c. Проведення вагусних проб
d. Введення гіпотензивних засобів
e. -

40. Як називається тип професійного спілкування, що передбачає обмін інформацією, пропозиціями, вимогами, поглядами та мотивацією з метою розв'язання конкретних проблем як усередині організації, так і поза її межами?
a. Розважальне
*b. Ділове
c. Формальне
d. Емоційне
e. Товариське

41. Пацієнтка після перенесеного інсульту відчуває виражений страх втратити рівновагу та впасти, через що відмовляється виконувати балансувальні вправи. Сестра медична реабілітаційного відділення провела з нею бесіду щодо її побоювань та запропонувала спільно розробити стратегію їх подолання. Який принцип реабілітації реалізувала сестра медична під час сестринського втручання?
a. Цілеспрямованість
*b. Пацієнтоцентричність
c. Безперервність
d. Послідовність
e. Своєчасність

42. Під час оцінки нервово-психічного та фізичного розвитку дитини з'ясувалося, що вона знає назви багатьох предметів, показує частини тіла, вимовляє 8-10 слів, розуміючи їхнє значення (наприклад, припиняє дію, коли чує слово "не можна"), виконує прості доручення на прохання дорослих, присідає без опори, самостійно ходить. Укажіть орієнтовний вік дитини.
a. 8 місяців
b. 5 місяців
c. 9 місяців
d. 3 місяці
*e. 12 місяців

43. Чоловік віком 57 років скаржиться на стискальний пекучий біль за грудниною з іррадіацією в ліве плече, що виник під час фізичного навантаження та не минув після приймання нітрогліцерину. Об'єктивно спостерігається: пацієнт стривожений, шкіра та видимі слизові оболонки бліді, тони серця ослаблені, ритмічні, АТ - 90/50 мм рт. ст. Результати ЕКГ: сегмент S-T над ізолінією, коронарний зубець Q. Для якої патології це характерно?
a. Ендокардиту
b. Міокардиту
c. Перикардиту
*d. Інфаркту міокарда
e. Ревматичної хвороби серця

44. У шестирічної дитини раптово підвищилася температура тіла до 39,5^oС. Який лікарський засіб категорично протипоказано для використання з метою зниження високої температури тіла дітям віком до 15 років?
*a. Ацетилсаліцилова кислота
b. -
c. Ібупрофен
d. Мефенамінова кислота
e. Парацетамол

45. У центрі ПМСД медичний працівник проводить обстеження трирічної дитини. Яка формула використовується для визначення нормального артеріального тиску у дітей цього віку.
*a. 90 + 2n
b. 70 + 5n
c. 10 + 2n
d. 80 * n
e. 70 * n

46. У чоловіка віком 55 років раптово виникли сильний головний біль, запаморочення, блювання, оніміння та слабкість правої половини тіла. Об'єктивно спостерігається: гіперемія та асиметрія обличчя, АТ - 170/120 мм рт. ст. Який патологічний стан розвинувся в чоловіка?
a. Мігренозний статус
b. Гіпертензивний криз
c. Гострий менінгіт
d. Неврит лицевого нерва
*e. Гостре порушення мозкового кровообігу

47. Пацієнтка віком 34 роки, яка хворіє на цукровий діабет 1-го типу, раптово втратила свідомість. Об'єктивно спостерігається: судомні посмикування м'язів, блідість та вологість шкіри, мідріаз, пульс - 98/хв, АТ - 110/70 мм рт. ст. Який із нижченаведених лікарських засобів необхідно застосувати негайно з метою надання невідкладної допомоги пацієнтці?
a. 5%-ий розчин глюкози в/в
b. 0,1%-ий розчин адреналіну (епінефрину) в/м
c. 0,2%-ий розчин норадреналіну в/в
*d. 40%-ий розчин глюкози в/в
e. 10-14 ОД інсуліну короткої дії в/в

48. У десятирічної дівчинки спостерігаються тривалий субфебрилітет, зменшення маси тіла. Під час об'єктивного обстеження виявлено: блідість шкіри та слизових оболонок, дрібнопетехіальний висип на шкірі тулуба і кінцівок, генералізоване збільшення лімфовузлів, гепатоспленомегалія. У периферичній крові: анемія, лейкоцитоз, тромбоцитопенія. У пунктаті кісткового мозку: тотальна бласттрансформація. Для якого захворювання характерні ці клініко-лабораторні показники?
*a. Гострого лейкозу
b. Гідраденіту
c. Анемії Фанконі
d. Інфекційного мононуклеозу
e. Вітамін B_12-дефіцитної анемії

49. Кому з нижченаведених пацієнтів показане лікування в денному стаціонарі медичного центру?
a. Пацієнтці віком 27 років, якій показаний остеосинтез
b. Пацієнтці віком 78 років із ІV стадією раку шлунка
*c. Пацієнту віком 49 років із загостренням хронічного холециститу
d. Пацієнту віком 67 років із гострим порушенням мозкового кровообігу
e. Пацієнту віком 56 років із термінальною стадією цирозу печінки

50. У пацієнта як реакція на стрес розвинувся патологічний стан, що проявляється значним зниженням рівня реагування на зовнішні подразники (навіть тим, що можуть загрожувати його життю), обмеженням спонтанних рухів та активності. Який патологічний стан розвинувся в пацієнта?
a. Делірій
b. Параліч
*c. Ступор
d. Кома
e. Деменція

51. Існує багато ефективних методів управління конфліктними ситуаціями в трудовому колективі. Які з нижченаведених методів управління передбачають чітке пояснення вимог до роботи для запобігання та усунення організаційних конфліктів?
a. Міжособові
b. Персональні
c. Внутрішньоособові
*d. Структурні
e. -

52. Потерпілому внаслідок ДТП чоловіку віком 44 роки проведено ургентне оперативне втручання з приводу гемоперитонеуму. У разі пошкодження якого внутрішнього органа можна використовувати кров пацієнта із черевної порожнини для реінфузії, якщо забезпечені необхідні умови стерильності?
a. Печінки
b. Підшлункової залози
c. Тонкого кишечника
d. Шлунка
*e. Селезінки

53. Пацієнт віком 65 років під час нападу стенокардії прийняв сублінгвально 1 таблетку нітрогліцерину. Укажіть найчастіший побічний ефект цього лікарського засобу.
a. Парестезії
b. Ністагм
c. Агранулоцитоз
*d. Головний біль
e. Зниження слуху

54. Після успішного проведення реанімаційних заходів новонародженій дитині в пологовій залі необхідно забезпечити доступ до внутрішньовенного введення лікарських засобів для подальшої підтримки життєдіяльності організму. Які судини найкраще використовувати для катетеризації в цьому разі?
a. Вени голови
b. Пахові вени
c. Підключичні вени
d. Ліктьові вени
*e. Вени пуповини

55. Який етап алгоритму MARCH передбачає оцінювання прохідності верхніх дихальних шляхів?
a. M
b. R
c. C
d. H
*e. A

56. Пацієнту віком 37 років призначено інгаляції іпратропію броміду (беродуалу). Який прилад використовується для проведення інгаляцій, що забезпечує наддрібнодисперсне розпилення лікарської речовини, сприяючи її глибокому проникненню в нижні дихальні шляхи?
a. -
b. Пульсоксиметр
c. Пікфлуометр
d. Спірометр
*e. Небулайзер

57. Пацієнт, який хворіє на виразкову хворобу дванадцятипалої кишки, скаржиться на слабкість, задишку під час незначних фізичних навантажень, спотворення смаку (бажання їсти крейду). Об'єктивно спостерігається: блідий, трофічні зміни шкіри. У крові: гемоглобін - 90 г/л, еритроцити - 3,3·10^12/л, КП - 0,75. Яке ускладнення основного захворювання розвинулося в пацієнта?
a. Гемолітична анемія
b. Апластична анемія
c. Вітамін B_12-дефіцитна анемія
d. Еритремія
*e. Залізодефіцитна анемія

58. У концепції надання допомоги постраждалим на догоспітальному етапі основою є проведення первинного огляду постраждалого. Укажіть головну мету цього огляду.
*a. Швидке визначення станів, що загрожують життю постраждалого, та їх негайне усунення
b. Забезпечення психоемоційного супроводу
c. Аналіз функцій центральної нервової системи
d. Забезпечення достатньої оксигенації з метою підтримання аеробного метаболізму
e. Забезпечення прохідності верхніх дихальних шляхів та стабілізація шийного відділу хребта

59. У жінки, яка перебуває на 30-му тижні вагітності, спостерігаються такі зміни показників крові: гемоліз еритроцитів, підвищення активності амінотрансфераз, зниження концентрації фібриногену та тромбоцитопенія. Для якого патологічного стану характерні ці лабораторні ознаки?
*a. HELLP-синдрому
b. Поєднаної прееклампсії
c. Помірної прееклампсії
d. Еклампсії
e. Тяжкої прееклампсії

60. Пацієнтка віком 42 роки скаржиться на задишку, помірний кашель із виділенням невеликої кількості мокротиння, тяжкість у лівій половині грудної клітки, підвищення температури тіла до 38,2^oC. Об'єктивно спостерігається: ЧД - 28/хв, ліва половина грудної клітки відстає в акті дихання, голосове тремтіння нижче кута лівої лопатки різко ослаблене, аускультативно в цій ділянці дихальні шуми відсутні. Для якого захворювання найхарактерніші ці симптоми?
a. Бронхоектатичної хвороби
b. Абсцесу легені
c. Туберкульозу легень
d. Міжреберної невралгії
*e. Ексудативного плевриту

61. У хірургічному відділенні перебуває пацієнт після пілороантрумектомії (операції на шлунку у зв’язку зі стенозом воротаря). В анамнезі: хронічний бронхіт і тромбофлебіт вен нижніх кінцівок. Який метод профілактики розвитку гіпостатичної пневмонії у пацієнта доцільно застосувати в ранньому післяопераційному періоді?
a. Еластичне бинтування нижніх кінцівок
b. Суворий ліжковий режим
c. Антибіотикотерапію
*d. Дихальну гімнастику
e. Часте провітрювання палати

62. Пацієнт, який перебуває на етапі відновлення після інсульту, висловив бажання самостійно виконувати певні вправи вдома. Сестра медична, замість простої відмови, обговорила з ним можливі ризики та переваги, запропонувала адаптований комплекс вправ і домовилася про регулярний онлайн-моніторинг його стану. Яка модель взаємин між сестрою медичною у наведеній ситуації базується на діалозі, рівноправності та спільному прийняття рішень?
a. Інженерна
b. Авторитарна
c. Патерналістична
*d. Колегіальна
e. Контактна

63. У чоловіка під час фізичних навантажень часто виникають синкопальні стани та задишка. В анамнезі – хронічна ревматична хвороба серця. Об'єктивно спостерігається: блідість шкірних покривів, синхронна пульсація сонних артерій із похитуванням голови, АТ – 180/50 мм рт. ст. Для якої вади серця характерні ці симптоми?
a. Стенозу мітрального клапана
b. Дефекту міжшлуночкової перегородки
*c. Недостатності аортального клапана
d. Недостатності тристулкового клапана
e. Недостатності мітрального клапана

64. Пацієнтку віком 25 років шпиталізовано до лікарні із симптомами передозування морфіном. Після внутрішньовенного введення налоксону її стан значно покращився. Який механізм дії цього препарату?
a. Блокада ГАМК-рецепторів
b. Стимуляція бензодіазепінових рецепторів
c. Блокада дофамінових рецепторів
d. Стимуляція серотонінових рецепторів
*e. Блокада опіоїдних рецепторів

65. У пацієнта віком 60 років шпиталізовано до лікарні зі скаргами на сильний оперізувальний біль в епігастрії, багаторазове блювання, що не приносить полегшення. Пацієнт блідий, шкіра волога, АТ - 85/50 мм рт. ст., ЧСС - 110/хв. В анамнезі - зловживання алкоголем. Для якого захворювання характерні вказані симптоми?
a. Ниркової коліки
*b. Гострого панкреатиту
c. Інфаркту міокарда
d. Кишкової непрохідності
e. Гострого апендициту

66. Пацієнтка віком 82 роки скаржиться на біль у мезогастральній ділянці, нудоту та триразове блювання. Укажіть правильну послідовність методів об'єктивного обстеження травної системи в цьому разі.
a. Огляд, пальпація, перкусія, аускультація
b. Огляд, перкусія, аускультація, пальпація
c. Огляд, аускультація, пальпація, перкусія
d. Огляд, перкусія, пальпація, аускультація
*e. Огляд, аускультація, перкусія, пальпація

67. У пацієнта, який хворіє на туберкульоз легень, після фізичного навантаження раптово з'явилося відчуття стиснення в грудях та виник нападоподібний кашель, під час якого з рота й носа почала виділятися піниста кров (яскраво-червоного кольору, повільно згортається). Об'єктивно спостерігається: загальний стан тяжкий, шкіра бліда, ЧД - 43/хв, АТ - 95/60 мм рт. ст., пульс - 115/хв, ниткоподібний. Яке ускладнення основного захворювання розвинулося в пацієнта?
a. Шлункова кровотеча
*b. Легенева кровотеча
c. Спонтанний пневмоторакс
d. Відкритий пневмоторакс
e. Носова кровотеча

68. Пацієнту, який хворіє на Н. pylori-асоційований гастрит, у складі комплексної терапії призначено кларитроміцин. До якої фармакологічної групи належить цей препарат?
a. Спазмолітики
b. Антациди
c. Пробіотики
d. Гастропротектори
*e. Антибіотики

69. Бойовий медик надає допомогу пораненим під час бойових дій. У якій зоні надання допомоги він може застосувати алгоритм MARCH згідно з концепцією TCCC?
a. Тільки в червоній
b. Червоній або зеленій
c. Червоній або жовтій
d. Тільки в зеленій
*e. Жовтій або зеленій

70. У пацієнта віком 45 років після фізичного навантаження розвинулися такі симптоми: задишка, виснажливий нападоподібний малопродуктивний кашель, відчуття стиснення в грудях. Об'єктивно спостерігається: шкіра бліда з ціанотичним відтінком, видих утруднений і подовжений, пульс прискорений, наявні голосні дистанційні сухі хрипи. Для якого патологічного стану найбільш характерні ці симптоми?
a. Нападу надшлуночкової пароксизмальної тахікардії
b. Гострого коронарного синдрому
c. Набряку легень
d. Тиреотоксичного кризу
*e. Нападу бронхіальної астми

71. Медичну допомогу населенню надають медичні заклади, номенклатура яких затверджена Міністерством охорони здоров'я України. Які з нижченаведених закладів належать до лікувально-профілактичних?
a. Аптечні установи
b. -
c. Бактеріологічні лабораторії
*d. Амбулаторії
e. Клінічні лабораторії

72. Жінка віком 30 років, яку за нижню кінцівку вкусила змія, скаржиться на різкий біль і печіння в ділянці укусу, спостерігається швидконаростаючий набряк кінцівки. Який із нижченаведених заходів входить до алгоритму надання невідкладної допомоги в цьому разі?
*a. Проведення іммобілізації кінцівки
b. Відсмоктування ротом отрути з місця укусу
c. Надрізання шкіри в місці укусу
d. Припікання місця укусу гарячим предметом
e. Накладання джгута на кінцівку вище місця укусу

73. Пацієнт віком 49 років, який упродовж двадцяти трьох років працює апаратником синтезу на фармацевтичній фабриці, скаржиться на загальну слабкість, швидку стомлюваність, запаморочення, головний біль, порушення сну та кровоточивість ясен. Об'єктивно спостерігається: петехіальний висип та поодинокі крововиливи на шкірі, лабільність пульсу, АТ -- 100/60 мм рт. ст., печінка виступає з-під краю реберної дуги на 3 см. Результати аналізу крові: гемоглобін - 102 г/л, еритроцити 3,89·10^12/л, КП - 0,78, лейкоцити - 2,7·10^9/л, тромбоцити - 103·10^9/л. Яка найімовірніша причина появи цього клініко-лабораторного симптомокомплексу?
a. Гостра інтоксикація бензолом
b. -
*c. Хронічна інтоксикація бензолом
d. Хронічна інтоксикація марганцем
e. Гостра інтоксикація окисом вуглецю

74. Укажіть пріоритетні дії медичного працівника перед початком надання невідкладної допомоги постраждалому в умовах надзвичайної ситуації.
a. Негайно перевезти постраждалого до найближчого медичного закладу
b. Перевірити в постраждалого життєво важливі показники (пульс, АТ, дихання)
c. Перевести постраждалого в стабільне бічне положення
*d. Оцінити місце події та впевнитися в безпеці - власній та постраждалого
e. Негайно розпочати серцево-легеневу реанімацію

75. Сестра медична проводить бесіду з пацієнтом, який нещодавно завершив лікування з приводу гострого гломерулонефриту. Яка з нижченаведених рекомендацій є найбільш важливою для профілактики повторного епізоду гломерулонефриту?
a. Збільшення фізичної активності
b. Регулярний прийом сечогінних препаратів
*c. Санація вогнищ хронічної інфекції
d. Обмеження вживання солі
e. Уникнення вживання солодощів

76. Пацієнт віком 45 років скаржиться на біль у грудній клітці зліва, що посилюється під час дихання, кашлю, нахилах тулуба у здоровий бік та на непродуктивний болісний кашель. Об’єктивно спостерігається: рухомість грудної клітки обмежена з ураженого боку, аускультативно вислуховується шум тертя плеври. Для якого захворювання характерні вказані клінічні прояви?
a. Гострого бронхіту
*b. Сухого плевриту
c. Бронхіальної астми
d. Гострого стенозуючого ларингіту
e. Бронхоектатичної хвороби

77. Який тип організаційної структури дозволяє організувати управлінський процес за схемою: керівник вищого рівня - керівник нижчого рівня - виконавці, які виконують основну роботу в організації, а також характеризується наявністю методичної підтримки від обслуговуючих спеціалізованих підрозділів для виконання управлінських завдань?
*a. Лінійно-функціональна
b. Дивізіонально-продуктова
c. Проєктна
d. Матрична
e. Лінійно-штабна

78. Як називається національний документ, що засвідчує право на здійснення медичної діяльності з дотриманням спеціальних вимог?
*a. Ліцензія
b. Припис
c. Розпорядження
d. Постанова
e. Закон

79. Генеральний директор медичного закладу під час обговорення конфліктної ситуації наголосив, що система управління охорони здоров'я в Україні має три рівні. Яка з нижченаведених посад належить до оперативного рівня управління?
a. Заступник головного лікаря
*b. Старша сестра медична відділення
c. Головна сестра медична
d. Головний лікар
e. Постова сестра медична відділення

80. Як називається шкала, що використовується для об’єктивного оцінювання рівня свідомості пацієнта, та застосовується переважно в разі травматичних уражень головного мозку?
a. Апгар
b. Франкеля
c. Нортона
*d. Глазго
e. Бартела

81. Яку допомогу потрібно надати породіллі в ІІІ періоді пологів, якщо плацента не відокремилася після введення утеротоніків і триває кровотеча?
a. Спостерігати за кровотечею
b. Підготувати роділлю до лапаротомії
*c. Провести ручне відділення та виділення посліду
d. Ушити розриви промежини
e. Оглянути пологові шляхи на цілісність

82. Укажіть форму соціального медичного страхування в країнах із розвиненою системою охорони здоров'я, що є складовою частиною системи соціального страхування, проводиться в порядку, передбаченому законодавством країни і, відповідно, затверджена урядом.
*a. Обов'язкове
b. Змішане
c. Державне
d. Добровільне
e. Приватне

83. У дворічної дитини, яка протягом п'яти днів хворіє на ГРВІ, раптово вночі з'явилися хриплий голос та грубий "гавкітливий" кашель, що супроводжувався шумним диханням з утрудненим вдихом. Об'єктивно спостерігається: тахіпное, ціаноз шкіри, втягнення над- і підключичних ямок та міжреберних проміжків під час вдиху. Який патологічний стан розвинувся в дитини?
a. Напад бронхіальної астми
*b. Гострий стенозуючий ларинготрахеїт
c. Паратонзилярний абсцес
d. Гострий обструктивний бронхіт
e. Обструкція дихальних шляхів стороннім тілом

84. Жінка віком 25 років годину тому отримала опік лівої кисті окропом. Об'єктивно спостерігається: шкіра в місці опіку гіперемована, набрякла, є пухирі, наповнені прозорою рідиною. Який із нижченаведених заходів треба насамперед провести на догоспітальному етапі під час надання невідкладної допомоги пацієнтці?
a. Обробити місце опіку спиртовмісним розчином
b. Проколоти пухирі та накласти суху пов'язку на уражену ділянку
c. Накласти пов'язку з антисептиком на уражену ділянку
*d. Охолодити місце опіку прохолодною проточною водою
e. Накласти мазеву пов'язку на уражену ділянку

85. У центрі ПМСД проводиться обстеження дитини віком 4 тижні, щодо дисплазії кульшових суглобів. Укажіть симптом, при позитивному виявленні якого, дитину необхідно скерувати до лікаря-ортопеда–травматолога.
a. Кера
b. Мерфі
c. Бабкіна
*d. Ортолані
e. Мюссі

86. Яка з нижченаведених причин є основною для виникнення ділових конфліктів у медичних установах?
a. Дисбаланс у розподілі матеріальних ресурсів
b. Відсутність належних умов праці
c. Дефіцит товарів першої необхідності
*d. Низький рівень управлінської культури
e. Нестабільність у суспільстві

87. Пацієнт віком 45 років хворіє на бронхіальну астму. Який метод функціональної діагностики використовують для моніторингу пікової об’ємної швидкості форсованого видиху з метою оцінки ефективності лікування та попередження загострень бронхіальної астми?
a. -
*b. Піклуфометрія
c. Пневмотахометрія
d. Пульсоксиметрія
e. Спірометрія

88. У доношеної новонародженої дівчинки на четвертий день життя з’явилися кров'янисто-слизові виділення зі статевої щілини та збільшення грудних залоз. Загальний стан дитини задовільний, апетит збережений, сон не порушений, рефлекси жваві, відповідають віку. Для якого стану характерні вказані симптоми?
a. Вагініту
b. Гнійного маститу
*c. Статевого кризу
d. Вульвовагініту
e. Сечокислого інфаркту нирок

89. Який інформативно-аналітичний документ на вимогу старшої сестри медичної терапевтичного відділення складено постовою сестрою медичною у зв'язку з її запізненням на роботу?
*a. Пояснювальна записка
b. Доповідна записка
c. Акт про неявку на роботу
d. Службова записка про дисциплінарне порушення
e. Заява про звільнення

90. Пацієнтці віком 46 років, яка скаржиться на сухість у роті та швидку стомлюваність, проведено глюкозо-толерантний тест та отримано такі результати: рівень глюкози в крові натще - 6,5 ммоль/л, через 2 год - 8,4 ммоль/л. Оцініть результати тесту.
*a. Порушення толерантності до вуглеводів
b. Цукровий діабет 2-го типу
c. Нецукровий діабет
d. Фізіологічна норма
e. Цукровий діабет 1-го типу

91. Пацієнт віком 62 роки скаржиться на біль у правому колінному суглобі, що виникає в момент початку руху та зменшується через деякий час після ходьби. Останнім часом з'явилося відчуття "блоку" у суглобі, коли нога "защемлюється" в певному положенні, що супроводжується різким болем та обмеженням рухів. Об'єктивно спостерігається: деформація та обмеження згинання колінного суглоба, хрускіт у ньому. Для якого захворювання найхарактерніші ці симптоми?
a. Бурситу
*b. Деформуючого остеоартрозу
c. Ревматоїдного артриту
d. Системного червоного вовчака
e. Подагри

92. Пацієнту віком 69 років сестра медична за призначенням лікаря ввела внутрішньом'язово 1%-ий розчин морфіну гідрохлориду. Який показник потрібно обов'язково контролювати в пацієнта після введення цього препарату?
*a. Частоту дихання
b. Частоту серцевих скорочень
c. Температуру тіла
d. Рівень глюкози в крові
e. Колір шкірних покривів

93. Пацієнтка віком 62 роки одразу після парентерального введення вітаміну групи В відчула раптову слабкість та запаморочення, з'явилися жар у всьому тілі, кашель, задишка, генералізований висип на шкірі. Об'єктивно спостерігається: АТ - 80/40 мм рт. ст., пульс слабкий, частий, тони серця глухі, дихання поверхневе, часте. В анамнезі: цукровий діабет, артеріальна гіпертензія. Який патологічний стан, найімовірніше, розвинувся в пацієнтки?
*a. Анафілаксія
b. Пневмоторакс
c. Гіпертонічний криз
d. Гіперглікемія
e. Гіпоглікемія

94. Пацієнту віком 55 років встановлено діагноз: артеріальна гіпертензія, І стадія, 2-й ступінь. У складі двокомпонентної антигіпертензивної терапії йому призначено амлодипін. До якої фармакологічної групи належить цей лікарський засіб?
a. Петльові діуретики
b. Адреноміметики
c. Адреноблокатори
d. Тіазидні діуретики
*e. Антагоністи кальцію

95. Пацієнтка віком 62 роки скаржиться на біль у язику, відсутність апетиту, зміни смаку, оніміння, «повзання мурашок» та відчуття холоду в кінцівках, розлади дефекації й сечовипускання. В анамнезі - гастректомія. Об'єктивно спостерігається: хитка хода, м'язова слабкість, шкіра блідо-жовтяничного кольору, «лакований» яскраво-червоний язик, збільшення печінки та селезінки. У крові виявлено зниження кількості еритроцитів та гемоглобіну, підвищення кольорового показника, макроцитоз, наявність в еритроцитах тілець Жоллі та кілець Кебота. Для якого виду анемії характерні ці клініко-лабораторні показники?
a. Апластичної
b. Гіпопластичної
c. Постгеморагічної
d. Залізодефіцитної
*e. Вітамін В12-дефіцитної

96. Укажіть три основних типи поведінки керівника залежно від стилю лідерства.
a. Партократичний, монархічний, ліберальний
b. Демократичний, монархічний, партократичний
c. Демократичний, ліберальний, охлократичний
*d. Автократичний, демократичний, ліберальний
e. Анархічний, автократичний, партократичний

97. Умови денного стаціонару поліклініки передбачають надання медичної допомоги пацієнтам, які не потребують контролю та спостереження протягом доби. Який стан або захворювання є показаннями для лікування пацієнтів у денному стаціонарі?
a. Ускладнений гіпертонічний криз
*b. Діабетична ангіопатія нижніх кінцівок
c. -
d. Активна (відкрита) форма туберкульозу
e. Гострий психоз

98. Під час консультації в центрі первинної медико-санітарної допомоги мати трирічної дитини цікавиться принципами здорового харчування. Який відсоток від добового раціону має становити сніданок у дітей для забезпечення здорового харчування згідно з рекомендаціями ВООЗ?
a. 40%
*b. 25%
c. 15%
d. 50%
e. 35%

99. Вакцинація проти яких захворювань розпочинається у віці 12 місяців (вводиться перша доза вакцини) згідно з Національним календарем профілактичних щеплень в Україні?
a. Дифтерії, туберкульозу, вірусного гепатиту В
b. Туберкульозу, кашлюка, вірусного гепатиту В
c. Кашлюка, дифтерії, правця
*d. Епідемічного паротиту, краснухи, кору
e. Краснухи, кашлюка, туберкульозу

100. Який лікарський засіб необхідно насамперед застосувати для надання невідкладної допомоги пацієнту, у якого розвинувся напад бронхіальної астми?
a. Дротаверин
b. Фуросемід
c. Азитроміцин
d. Дексаметазон
*e. Сальбутамол

101. Під час огляду грудної клітки пацієнта терапевтичного відділення сестра медична виявила такі зміни: збільшення її передньо-заднього розміру, розширення міжреберних проміжків, горизонтальне розташування ребер, вибухання над- та підключичних ямок, тупий епігастральний кут. Яка патологічна форма грудної клітки сформувалася в пацієнта?
a. Човникоподібна
b. Воронкоподібна
c. Паралітична
d. Рахітична
*e. Емфізематозна

102. Укажіть форму первинної медико-санітарної допомоги, надаючи яку, лікар загальної практики опікується членами прикріплених сімей протягом усього життя і несе повну відповідальність за стан їхнього здоров'я.
a. Спеціальна
b. Педіатрична
c. Консультативна
d. Екстрена (швидка)
*e. Сімейна

103. У чоловіка внаслідок проникаючого поранення грудної клітки розвинувся напружений пневмоторакс, який супроводжується блискавично наростаючою задишкою, ціанозом, тахікардією, гіпотензією. Укажіть оптимальне місце для проведення термінової пункційної декомпресії.
*a. 5-те міжребер'я по передній пахвинній лінії
b. 5-те міжребер'я по середньоключичній лінії
c. 4-те міжребер'я по передній пахвинній лінії
d. -
e. 2-е міжребер'я по пригруднинній лінії

104. Який тип управління домінує в медичному закладі, якщо більшу частину повноважень щодо ухвалення управлінських рішень має керівник цього закладу?
a. Лінійно-функціональний
b. Функціональний
*c. Централізований
d. Децентралізований
e. Змішаний

105. Який спеціальний державний орган, створений для реформування галузі охорони здоров'я в Україні, відповідає за замовлення медичних послуг у закладах охорони здоров'я незалежно від форми власності чи фізичної особи-підприємця та за їх оплату в рамках гарантованого обсягу медичної допомоги?
a. Обласна державна адміністрація
b. Центр первинної медико-санітарної допомоги
*c. Національна служба здоров'я України
d. Кабінет Міністрів України
e. Міністерство охорони здоров'я України

106. Чоловік віком 42 роки отримав проникаючу травму грудної клітки. Об'єктивно спостерігається: шкіра та слизові оболонки ціанотичні, прискорене поверхневе дихання, з рани на грудній клітці витікає піниста кров, а під час вдиху чутно шиплячий звук (звук всмоктування повітря через рану). Яку невідкладну допомогу необхідно насамперед надати пацієнту?
a. Накласти комірець Шанца
*b. Накласти на рану оклюзійну пов’язку
c. Надати постраждалому стабільне бічне положення
d. Провести електричну дефібриляцію
e. Прикласти холодний компрес на грудну клітку

107. Жінка віком 29 років скаржиться на свербіж і печіння в ділянці зовнішніх статевих органів, дискомфорт у піхві, що посилюється під час статевого акту. Результати гінекологічного дослідження: слизова оболонка піхви гіперемована, набрякла, петехіальні крововиливи на слизовій оболонці вагінальної частини шийки матки ("полунична" шийка матки), вагінальні виділення пінисті, сіро-жовтого кольору, з неприємним запахом. Для якого захворювання характерні ці симптоми?
*a. Трихомоніазу
b. Кандидозного вульвовагініту
c. Бактеріального вагінозу
d. Хламідіозу
e. Аеробного вагініту

108. Керівник лікувального закладу проводить загальні збори з працівниками, а секретар задокументовує інформацію в письмовому вигляді. Як називається документ, у якому фіксується хід обговорення питань та прийняття рішень?
a. -
b. Наказ
c. Розпорядження
*d. Протокол
e. Вказівка

109. У закладі охорони здоров'я за наказом МО3 створено відділ, до складу якого увійшли: лікар-епідеміолог, помічник лікаря-епідеміолога, координатор з адміністрування антимікробних препаратів, координатор з гігієни рук, координатор навчання і підготовки з профілактики інфекцій, статистик. Укажіть цей відділ.
a. Епідеміологічний
b. Особливо небезпечних інфекцій
*c. Інфекційного контролю
d. Інфекційних захворювань
e. Профілактики внутрішньолікарняних інфекцій

110. Пацієнту кардіологічного відділення проводиться аускультація серця. Який клапан серця найкраще вислуховується у точці, розташованій у II міжребер'ї праворуч від краю груднини?
a. Легеневої артерії
b. Мітральний
c. Тристулковий
*d. Аортальний
e. -

111. Старша сестра медична терапевтичного відділення організовує роботу підлеглого медичного персоналу, застосовуючи командну інформацію як елемент інформаційного забезпечення. Яка ключова характеристика інформації є визначальною для оперативного виконання сестрами медичними призначень лікаря та якісного догляду за пацієнтами?
*a. Своєчасність
b. -
c. Корисність
d. Доступність
e. Періодичність

112. Пацієнту віком 43 роки встановлено попередній діагноз: хронічний панкреатит. Які лабораторні маркери мають найбільшу діагностичну значущість для виявлення порушення функції підшлункової залози?
a. Протромбіновий індекс, гематокрит
b. Холестерин, білірубін
c. Білірубін, трансамінази
d. Трансамінази, С-реактивний білок
*e. alpha-амілаза, еластаза 1

113. Укажіть частоту компресій на грудну клітку за 1 хв під час проведення серцево-легеневої реанімації у дорослих.
a. 80-90
b. 60-70
c. 130-140
*d. 100-120
e. 70-80

114. Під час оцінки рівня свідомості в постраждалого з'ясувалося, що він не реагує на зовнішні подразники - голос та біль (перебуває у стані без свідомості). Яку шкалу використано для оцінки рівня свідомості постраждалого в цьому разі?
a. ABCDE
*b. AVPU
c. SAMPLE
d. FAST
e. SCORE

115. У п'ятирічної дитини протягом останніх трьох років спостерігаються періодичні напади чхання, свербіж у носі (дитина часто чухає ніс та морщить його, що спричинило появу поперечної складки вище кінчика носа). Також відзначаються закладеність носа, рясні прозорі виділення з носа, утруднене носове дихання та поява синців під очима. Для якого захворювання характерний цей симптомокомплекс?
a. Гострого фарингіту
b. Дифтерії носа
*c. Алергічного риніту
d. Інфекційного мононуклеозу
e. Гострого гаймориту

116. У лейкоцитарній формулі здорової дитини спостерігається приблизно однакова кількість нейтрофілів та лімфоцитів (<<другий перехрест>> лейкоцитарної формули). У якому віці виявляється цей лабораторний феномен?
a. 11-12 років
b. 7-8 років
c. 9-10 років
*d. 5-6 років
e. 2-3 роки

117. Укажіть технічний нормативний документ, який визначає вимоги до надання медичної допомоги пацієнту в разі конкретного захворювання, визначеного синдрому або в конкретній ситуації.
a. Формуляр
b. Технологічні стандарти
c. Рецепт
*d. Клінічний протокол
e. Комплексні стандарти

118. Який внутрішній змінний фактор в організації визначає поділ праці та відповідальність за виконання конкретних завдань, що безпосередньо впливає на ефективність виробничого процесу?
*a. Організаційна структура
b. Постановка завдань
c. Трудові ресурси (персонал)
d. Матеріально-технічні ресурси
e. Загальні цілі

119. Пацієнту віком 20 років проводять серцево-легеневу реанімацію. Який із нижченаведених критеріїв свідчить про ефективність штучної вентиляції легень і закритого масажу серця на етапі базової підтримки життя?
a. Поява акроціанозу
*b. Звуження зіниць
c. -
d. Зниження тонусу повік
e. Збільшення ціанозу

120. Укажіть медичний заклад, що надає медичну допомогу з багатьох лікарських спеціальностей у межах закладу та вдома.
a. Станція переливання крові
b. Хоспіс
c. Санітарна станція
d. Перинатальний центр
*e. Поліклініка

121. Унаслідок бойових дій постраждалий опинився під завалами зруйнованої будівлі. Об'єктивно спостерігається: права нижня кінцівка, яка стиснута уламками бетонних конструкцій, бліда, набрякла, пульс на підколінній артерії відсутній, чутливість порушена. Які дії треба виконати, якщо необхідно терміново евакуювати постраждалого, а з моменту стиснення кінцівки минуло більше ніж 10 хв?
a. Накласти джгут на кінцівку вище місця стиснення після її звільнення
*b. Накласти джгут на кінцівку вище місця стиснення перед її звільненням
c. Негайно після звільнення розмасажувати стиснуту кінцівку
d. Одразу після звільнення кінцівки розтерти її спиртовмісним розчином
e. Одразу після звільнення кінцівки підняти її вище рівня голови постраждалого

122. У постраждалого, який отримав вогнепальне поранення передпліччя, через 2 доби з'явилися інтенсивний нестерпний біль, щільний напружений набряк та порушення чутливості в кисті травмованої руки. Який патологічний стан, найімовірніше, розвинувся в постраждалого?
a. Синдром тривалого стиснення
b. М'язова контрактура
c. ДВЗ-синдром
d. Тромбофлебіт
*e. Компартмент-синдром

123. Пацієнтка віком 20 років скаржиться на рясні виділення зі статевих шляхів із неприємним "рибним" запахом. Результати гінекологічного дослідження: слизова оболонка піхви блідо-рожева, вагінальні виділення молочно-білого кольору, прилипають до стінок піхви, pH піхви - 5,0. Для якої патології характерні ці симптоми?
*a. Бактеріального вагінозу
b. Трихомоніазу
c. Хламідіозу
d. Кандидозного вульвовагініту
e. Генітального герпесу

124. Між сестрами медичними лікувального закладу, які працюють в одному відділенні, виник конфлікт через розбіжності в підходах до догляду за пацієнтами. Укажіть цей вид конфлікту.
a. Між особою та групою
*b. Міжособовий
c. Міжгруповий
d. -
e. Внутрішньоособовий

125. Пацієнту інфекційного стаціонару встановлено діагноз: дифтерія ротоглотки - та з лікувальною метою введено протидифтерійну сироватку. Укажіть її основний механізм дії.
a. Стабілізація гемодинаміки
b. Забезпечення седативного ефекту
c. Стимуляція імунної системи
*d. Нейтралізація токсину
e. Знищення збудника інфекції

126. Пацієнта віком 68 років, який хворіє на цукровий діабет, шпиталізовано до лікарні в коматозному стані. Об'єктивно спостерігається: виражена сухість шкіри і слизових оболонок, зниження тонусу очних яблук, відсутність дихання Куссмауля та запаху ацетону з рота, пульс - 120/хв, виражена гіперглікемія (глюкоза крові - 45 ммоль/л). Який вид коми розвинувся в пацієнта?
a. Гіпоглікемічна
b. Діабетична кетацидотична
c. Лактацидотична
*d. Гіперосмолярна
e. -

127. Пацієнт віком 57 років скаржиться на біль у ділянці шлунка, який виникає після їжі переважно в осінньо-весняний період. Попередній діагноз: виразкова хвороба шлунка. Яка діагностична процедура є найінформативнішою для підтвердження діагнозу?
a. Дуоденальне зондування
b. Колоноскопія
c. Біохімічний аналіз крові
d. УЗД органів черевної порожнини
*e. Фіброезофагогастродуоденоскопія

128. У вагітної жінки віком 33 роки на 39-му тижні вагітності розпочалися генералізовані судоми, яким передував інтенсивний головний біль, порушення зору ("мушки" перед очима, двоїння в очах), біль у правому верхньому квадранті живота та в епігастрії, нудота, блювання. Також з'ясувалося, що протягом вагітності в жінки спостерігалися підвищення артеріального тиску, набряки та протеїнурія. Який патологічний стан розвинувся в пацієнтки?
a. Епілептичний статус
b. Тромбоемболія легеневої артерії
c. Тяжка прееклампсія
d. -
*e. Еклампсія

129. Сестрі медичній кардіологічного відділення необхідно виміряти пульс пацієнту. У який період доби та за яких обставин можна отримати найточніші показники цього параметра?
a. Вдень, після фізичного навантаження
b. Ввечері, перед сном, після вечері
*c. Вранці, одразу після пробудження, натще
d. Вранці, одразу після сніданку
e. В обідній час, після вживання їжі

130. Головна сестра медична розробила заходи, які заклад охорони здоров'я має виконати за рік, вказала терміни виконання та відповідальних виконавців. Яку функцію управління організацією вона виконала?
a. Стратегічний менеджмент
b. Сервісне блокування
c. Організаційний аналіз
d. Функціональне блокування
*e. Оперативне планування

131. Старша сестра медична нефрологічного відділення проводить ознайомлення підлеглого медичного персоналу з основними службовими обов'язками, необхідними професійними навичками та організаційними аспектами їх діяльності. Який організаційно-правовий документ визначає розподіл обов'язків та повноважень медичних працівників у лікувальному закладі?
a. -
*b. Посадова інструкція
c. Рішення
d. Договір
e. Розпорядження

132. Головна сестра медична лікувального закладу концентрує управлінські функції на собі, самостійно приймає рішення з усіх питань, а стосунки з підлеглими будує на офіційній основі, надаючи завдання у формальному жорсткому тоні. Який стиль управління відображає цей підхід у взаємодії з підлеглими?
a. Ліберальний
b. Діловий
*c. Авторитарний
d. Колегіальний
e. -

133. У пацієнтки віком 19 років спостерігаються зміни зовнішності: збільшення кистей рук, стоп, лицевої частини черепа, зріст - 195 см. Рівень якого гормону доцільно насамперед перевірити в крові пацієнтки?
a. Тестостерону
b. Інсуліну
*c. Соматотропіну
d. Прогестерону
e. Тиреотропіну

134. Яка із загальних функцій менеджменту передбачає спонукання працівників організації до високопродуктивної діяльності для задоволення своїх потреб і досягнення цілей організації в цілому?
*a. Мотивація
b. Прогнозування
c. Планування
d. Контроль
e. Організація

135. У здорової доношеної дитини на третю добу життя сеча набула жовтувато-цегляного кольору (залишає червонуватий слід на пелюшках). Загальний стан дитини не порушений. Для якого перехідного стану періоду новонародженості характерні ці клінічні прояви?
a. -
*b. Сечокислого інфаркту нирок
c. Статевого кризу
d. Токсичної еритеми
e. Транзиторної альбумінурії

136. У пацієнтки, яка хворіє на ревматоїдний артрит та впродовж року приймає глюкокортикоїди, з'явилися симптоми остеопорозу. Який інструментальний метод дослідження є інформативним для визначення щільності кісток?
*a. Денситометрія
b. Томографія
c. Артропневмографія
d. Ангіографія
e. Термографія

137. У пацієнтки, яка хворіє на дифузний токсичний зоб, після раптового стресу з'явилися такі симптоми: різке психомоторне збудження, виражена пітливість, тахікардія (пульс - 194/хв, аритмічний), головний біль, гіпертермія (температура тіла 41,3^oС), блювання. Об'єктивно спостерігається: пацієнтка лежить у положенні "жаби", шкіра гіперемована, обличчя маскоподібне з виразом жаху, слизові оболонки сухі, АТ - 210/100 мм рт. ст. Яке ускладнення основного захворювання розвинулося в пацієнтки?
*a. Тиреотоксичний криз
b. Гіпертонічний криз
c. Анафілаксія
d. Гіпотиреоїдна кома
e. Гіпоглікемічна кома

138. У пацієнтки віком 56 років на тлі дефіциту вітаміну В_12 в організмі розвинулися такі симптоми: зміна ходи, атрофія м'язів нижніх кінцівок, порушення чутливості в кінцівках. Для якого захворювання характерний вказаний симптомокомплекс?
a. Атеросклерозу
b. Метаболічної міопатії
*c. Фунікулярного мієлозу
d. Остеопорозу
e. Поліартриту

139. У дев'ятирічної дитини триває напад надшлуночкової тахікардії. Після проведення вагусних маневрів (проби Вальсальви) напад не припинився. Який лікарський засіб доцільно застосувати в цьому разі?
a. Атропін
b. Адреналін (епінефрин)
c. Аміодарон
d. Анальгін (метамізол натрію)
*e. Аденозин

140. Яка форма медичного страхування згідно із Законом України "Про страхування" реалізується шляхом фінансування за рахунок коштів фізичних чи юридичних осіб і передбачає встановлення загальних умов страхування страховиком самостійно?
a. Некомерційне
b. Обов'язкове
c. Спеціальне
d. Загальне
*e. Добровільне

141. Укажіть обов'язковий документ, що медичний працівник має надати для проходження атестації, де зазначені відомості про трудову діяльність і надано оцінку його ділових і моральних якостей.
a. Протокол засідання лікарської комісії
b. Довідка про доходи
c. Автобіографія
*d. Характеристика з місця роботи
e. Особова медична картка

142. Пацієнтці з декомпенсованою хронічною серцевою недостатністю призначено комплексне лікування: інгібітор АПФ (еналаприл), діуретик (фуросемід), beta-адреноблокатор (бісопролол) і блокатор рецепторів до альдостерону (спіронолактон). Через два тижні стан пацієнтки значно покращився: зменшилися задишка та набряки ніг, але з'явився сухий виснажливий кашель. Клінічних проявів ГРВІ не виявлено. Який лікарський засіб, найімовірніше, спричинив появу кашлю в пацієнтки?
a. Фуросемід
b. -
c. Спіронолактон
*d. Еналаприл
e. Бісопролол

143. У пацієнта, який хворіє на пневмонію, температура тіла впродовж кількох годин швидко знизилася з 39,5^oС до 37^oС. Об'єктивно спостерігається: свідомість збережена, пацієнт млявий, апатичний, із зусиллям відповідає на запитання, шкірні покриви та слизові оболонки бліді, холодний липкий піт, кінцівки холодні, дихання поверхневе, пульс - 98/хв, слабкого наповнення, АТ - 80/50 мм рт. ст. Який патологічний стан розвинувся в пацієнта?
a. Гостра дихальна недостатність
b. Гіпоглікемічна кома
c. Гостра серцева недостатність
d. Гіпертонічний криз
*e. Гостра судинна недостатність

144. У дитини грудного віку (вік - 6 місяців), яка хворіє на ГРВІ, спостерігається гарячка (температура тіла підвищилася до 39,6^oС). Який із нижченаведених лікарських засобів використовується для зниження температури тіла в дітей цього віку?
a. Лоратадин
b. Дротаверин
c. Ацетилсаліцилова кислота
*d. Парацетамол
e. Фуросемід

145. Пацієнту встановлено попередній діагноз: шигельоз. Який специфічний лабораторний метод діагностики використовується для підтвердження діагнозу?
*a. Бактеріологічне дослідження випорожнень
b. Біохімічний аналіз крові
c. Загальний аналіз крові
d. Аналіз крові на глюкозу
e. Загальний аналіз сечі

146. Пацієнт віком 35 років перебуває в реанімаційному відділенні у зв'язку з гострим отруєнням невідомою речовиною. Які лабораторні зміни в аналізі сечі можуть свідчити про розвиток гострої ниркової недостатності?
a. Поліурія та гіперстенурія
b. Олігурія та гіперстенурія
*c. Олігурія та гіпостенурія
d. -
e. Діурез та відносна густина сечі в межах норми

147. Пацієнт віком 70 років скаржиться на стискальний біль за грудниною, що іррадіює в ліве плече, руку та лопатку. Біль виник після стресової ситуації. Який лікарський засіб доцільно насамперед застосувати із метою надання невідкладної допомоги пацієнту?
a. Парацетамол
b. Ібупрофен
c. Дротаверин
d. Гідазепам
*e. Нітрогліцерин

148. Як у медичній організації називається комплекс заходів, спрямований на врахування потреб пацієнтів, адаптацію послуг до їхніх вимог, просування медичних послуг і популяризацію послуг медичного закладу?
a. Логістика
b. Фінансовий менеджмент
c. Управління персоналом
*d. Маркетинг
e. Адміністративне управління

149. Пацієнт віком 45 років скаржиться на довготривалий кашель, зниження маси тіла, загальну слабкість та нічну пітливість, підвищення температури тіла до субфебрильних цифр. Попередній діагноз: туберкульоз легень. Укажіть основний критерій для підтвердження цього діагнозу.
a. Специфічні рентгенологічні зміни органів грудної клітки
b. Позитивний квантифероновий тест
c. Позитивна проба Манту
*d. Виявлення збудника туберкульозу в мокротинні
e. Лейкоцитоз у периферичній крові

150. У пацієнта фтизіатричного стаціонару на тлі нападоподібного кашлю виникли різка задишка та біль у грудній клітці праворуч, що іррадіює в праве плече. Об'єктивно спостерігається: ціаноз губ, ЧД - 34/хв, АТ - 100/60 мм рт. ст., пульс - 110/хв, права половина грудної клітки відстає в акті дихання. Під час перкусії грудної клітки визначається виражений тимпанічний звук праворуч. Аускультативно - ослаблення дихальних шумів праворуч. Який патологічний стан, найімовірніше, розвинувся в пацієнта?
a. Тромбоемболія легеневої артерії
b. Напад бронхіальної астми
*c. Спонтанний пневмоторакс
d. Гострий коронарний синдром
e. Набряк легень

