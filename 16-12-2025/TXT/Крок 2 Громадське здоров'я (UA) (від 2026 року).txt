1. Жінка віком 29 років з терміном вагітності 35 тижнів знаходилася на диспансерному обліку у зв'язку з цукровим діабетом 1-го типу, з наявністю ускладнень у вигляді нефропатії. У пацієнтки розвинулася еклампсія тяжкого ступеня. Інтенсивна терапія, проведена в стаціонарі пологового будинку, належного ефекту не дала, і пацієнтка померла. Який це вид смертності?
a. Перинатальна смертність
b. Неонатальна смертність
c. Загальна смертність
d. Рання неонатальна смертність
*e. Материнська смертність

2. Які управлінські підходи необхідні для усунення нерівностей у здоров'ї?
a. Вплив на екологічні детермінанти
b. Вплив на психологічні детермінанти
c. Вплив на поведінкові детермінанти
*d. Вплив на соціальні детермінанти
e. -

3. Досліджується, як використання нової тактики лікування вплине на виживаність пацієнтів, у порівнянні зі стандартною методикою. Який із методів потрібно використати для візуального порівняння виживаності пацієнтів в обох групах?
a. Радіальну діаграму
*b. Криву Каплана-Мейєра
c. Лісову діаграму (forest plot)
d. Секторну діаграму
e. ROC-криву

4. У громаді реалізується програма попередження травматизму та його наслідків. Якій цільовій групі населення необхідно реалізовувати заходи третинної профілактики дорожньо-транспортного та побутового травматизму?
*a. Особам із наслідками травм
b. Водіям транспортних засобів
c. Працівникам підприємств
d. Загальному населенню
e. Пішоходам

5. Вкажіть, скільки часу повинні займатися фізичною активністю здорові дорослі люди різного віку згідно рекомендацій ВООЗ?
a. 15-20 хвилин на день
*b. 30 і більше хвилин на день
c. 2 години щодня
d. 3 години через день
e. 180 і більше хвилин на день

6. Проводиться дослідження впливу куріння на виникнення раку легень. Для цього відібрано дві групи: учасники першої - курці, учасники другої - ні. Протягом тривалого часу в учасників дослідження будуть фіксувати випадки виникнення досліджуваного захворювання. По закінченню терміну спостереження розраховують необхідні статистичні показники і роблять висновки про вплив фактора на результат. Дизайн якого дослідження описано?
a. Клінічний експеримент
b. Опис серії випадків
c. Випадок-контроль
d. Екологічне
*e. Когортне

7. Укажіть міжнародний документ, у якому зазначено, що досягнення здоров'я неможливе без первинної медико-санітарної допомоги, яка має бути доступна всім.
a. Міжнародні медико-санітарні правила
b. Рамкова конвенція ВООЗ боротьби проти тютюну
c. Оттавська хартія
d. Гельсінська заява щодо здоров'я у всіх політиках
*e. Алма-Атинська декларація ВООЗ

8. Керівник підрозділу запросив на нараду найбільш авторитетних у колективі співробітників із метою обговорення можливих варіантів графіку роботи в літній період. Укажіть стиль управління в цій ситуації.
a. -
b. Комбінований
c. Авторитарний
*d. Демократичний
e. Ліберальний

9. Під час оцінки взаємозв'язку між віком та ожирінням існує прямий середньої сили кореляційний зв'язок. У яких межах має бути значення коефіцієнта кореляції?
a. Від (-0,30) до (-0,99)
b. Від (-0,70) до (+0,70)
c. Від (-0,70) до (-0,99)
*d. Від (+0,30) до (+0,69)
e. Від (+0,70) до (+0,99)

10. Інтегральним показником суспільного прогресу країн світу є Індекс людського розвитку, що поєднує в собі характеристики здоров'я населення, освіти та рівня життя. Який показник здоров'я входить до Індексу людського розвитку?
a. Рівень загальної захворюваності населення
b. Рівень захворюваності на основні соціально-значущі захворювання
*c. Середня очікувана тривалість життя
d. Рівень смертності населення
e. Показник інвалідності населення

11. Яка інфекційна хвороба не входить до ''Переліку нозологічних форм інфекційних хвороб, що мають міжнародне значення''?
a. Малярія
*b. Кір
c. Холера
d. Віспа (натуральна)
e. COVID-19

12. Унаслідок економічної кризи чоловік віком 45 років втратив роботу, має лише випадковий підзаробіток, згодом розлучився та почав зловживати алкоголем, що негативно позначилося на його здоров'ї. Що характеризує його нинішнє становище?
a. Традиції, побут
*b. Стиль життя
c. Уклад життя
d. Якість життя
e. Рівень життя

13. Що обов'язково передбачає готовність до надзвичайної ситуації в охороні здоров'я?
a. Проведення консультування
*b. Складання або перегляд плану дій у надзвичайних ситуаціях
c. Обмін інформацією
d. Проведення досліджень
e. Моніторинг ситуації

14. Через значне поширення серед населення області ожиріння та надлишкової маси тіла було вирішено розробити інформаційні матеріали щодо раціонального харчування. Яке рекомендоване обмеження споживання у структурі енергетичної цінності харчового раціону повинно бути включено до вказаного матеріалу?
a. Вуглеводів до 50%
b. -
c. Клітковини до 40%
*d. Жирів до 30%
e. Білків до 10%

15. У якому дослідженні проводиться тривале вивчення стану здоров'я однієї сукупності осіб за допомогою багаторазової реєстрації певних показників через встановлені проміжки часу з метою визначення динаміки їх зміни та взаємовпливу?
a. Трендовому
b. Когортному
c. Повторному
*d. Лонгітюдному
e. Оперативному

16. Сімейний лікар оцінює стан здоров'я своїх пацієнтів, які мають ризик розвитку захворювань серцево-судинної системи. За якою шкалою розраховується сумарний ризик розвитку фатального серцево-судинного захворювання?
a. ASIST
b. STATA
c. EPIC
*d. SCORE
e. МАВР

17. Після отриманого трагічного повідомлення у чоловіка виник сильний пекучий біль у ділянці серця з іррадіацією у ліву руку та лопатку, виражена загальна слабкість, є відчуття нестачі повітря та тривоги. Який патологічний стан, імовірно, виник у цього чоловіка?
a. Алкогольне отруєння
b. Депресія
c. Гіпертонічний криз
d. Мозковий інсульт
*e. Інфаркт міокарда

18. У чоловіка, який хворіє на цукровий діабет, суттєво погіршився стан здоров'я, виникли ускладнення. Після лікування в стаціонарі його було направлено до місцевого санаторію. До якого комплексу заходів належить цей випадок?
*a. Третинної профілактики
b. Скринінгу захворюваності
c. Вторинної профілактики
d. Моніторингу захворюваності
e. Первинної профілактики

19. Генеральний директор комунального некомерційного підприємства ''Міська лікарня'' провів зустріч із персоналом лікарні. На цій зустрічі були заслухані доповіді щодо результатів роботи лікарні та оцінки якості надання медичних послуг за попередній рік, а також була презентована програма роботи на наступний рік. Яка функція керівника представлена?
a. Коригування
b. Керівництво
c. Контроль
d. Організація
*e. Планування

20. У промисловій зоні міста було проведено дослідження викидів у повітря заводів, які там розташовані. Паралельно цеховими лікарями цих підприємств досліджувалися рівні захворюваності працівників на обструктивний бронхіт та бронхіальну астму. Укажіть показник, за допомогою якого можливо встановити зв'язок між викидами та захворюваністю.
*a. Коефіцієнт кореляції
b. Критерій Ст'юдента
c. Коефіцієнт варіації
d. Критерій співвідношення
e. Стандартизований показник

21. Громадське об'єднання бере участь у конкурсі проєктів, метою якого є зменшення рівня тяжкості неінфекційних хвороб, запобігання передчасній смертності та підвищення тривалості життя населення. Що першочергово необхідно врахувати під час складання плану комунікації?
a. Кількість видатків
*b. Цільову аудиторію
c. Чисельність населення
d. Поширеність хвороб
e. Демографічну ситуацію

22. Обласний департамент охорони здоров'я проводить аналіз рівня смертності немовлят в області та визначає, наскільки він залежить від керованих причин, пов'язаних із недоліками в організації медичної допомоги дітям. Який показник найбільш точно це відображає?
a. Показник смертності дітей у віці до 1-го року
*b. Питома вага неонатальної смертності в загальній смертності немовлят
c. Показник смертності немовлят за календарний місяць
d. Питома вага постнатальної смертності в загальній смертності немовлят
e. Показник перинатальної смертності в різні періоди

23. Провести оцінку якого показника можна за допомогою Національного рахунку охорони здоров'я (НРОЗ)?
*a. Витрат
b. Цін
c. Прибутків
d. -
e. Вартості

24. На металургійному комбінаті великого промислового міста працює 230 осіб, що проживають у сільській місцевості, які щоденно витрачають 2 год часу на дорогу до комбінату і назад. Визначте, яку міграцію за тривалістю здійснюють робітники.
a. Щоденну
b. Сезонну
*c. Маятникову
d. Постійну
e. Виробничу

25. Пацієнт звернувся до свого сімейного лікаря (з яким у нього підписана декларація) зі скаргами на біль у поперековій ділянці. Після ретельного обстеження лікар вирішив направити пацієнта на консультацію до лікаря-нефролога. Яким медичним працівникам у цьому разі доступні персоналізовані дані пацієнта в електронній системі охорони здоров'я (усі дані про пацієнта, які містяться у декларації, а також медична інформація та призначення)?
a. Тільки пацієнт сам може вирішити, кому він надає доступ
*b. Тільки лікарю, з яким підписана декларація, та лікарю, до якого пацієнт приходить за направленням
c. Тільки лікарю, до якого пацієнт приходить за направленням
d. Тільки лікарю, з яким підписана декларація
e. Будь-якому медичному працівнику цього ЗОЗ

26. На виконання Закону України ''Про заходи щодо попередження та зменшення вживання тютюнових виробів і їх шкідливого впливу на здоров'я населення'' від 2009 року в місті підвищено ціни на тютюнові вироби, заборонено паління в громадських місцях, проведено роз'яснювальні роботи з населенням щодо шкоди паління, розміщено наочну інформацію на вулицях міста. Укажіть рівень стратегічного планування розробки проєкту.
a. Національний
b. Міжнародний
c. Міжрегіональний
d. Регіональний
*e. Муніципальний

27. У країні, що розвивається, відзначається зростання рівня життя населення в результаті реалізації ефективної міжрегіональної національної програми. Укажіть основний індикатор економічного розвитку країни, що є найповнішим показником сумарного обсягу виробництва товарів і послуг за певний період та характеризує стан економіки в країні.
a. Валові приватні внутрішні інвестиції (ВПВІ)
*b. Валовий внутрішній продукт (ВВП)
c. Сальдо первинних доходів
d. Валовий національний продукт (ВНП)
e. Державні інвестиції

28. Ґрунт є середовищем, що може бути причиною поширення серед населення інфекційних захворювань. Яке інфекційне захворювання вражає людину після контакту із зараженим ґрунтом?
a. Туберкульоз
b. Гепатит А
*c. Ботулізм
d. Лептоспіроз
e. Сальмонельоз

29. Проводилося дослідження ефективності лікування артеріальної гіпертензії новим лікарським засобом у порівнянні з традиційною терапією. У дослідженні взяли участь 3000 осіб, яких розділили на дві ідентичні групи відповідно до віку, статі, стадії перебігу хвороби тощо. Одна група отримувала лікування новим препаратом, інша - традиційну терапію (контрольна група). Досліджувані не знали, яку терапію вони отримували. Який тип дослідження застосовувався?
a. Проспективне когортне дослідження
b. Дослідження ''випадок-контроль''
c. Подвійне сліпе контрольоване рандомізоване дослідження
d. Перехресне дослідження
*e. Сліпе контрольоване рандомізоване дослідження

30. На виробництві цеховим лікарем було відмічено, що в групі робітників, які зловживають алкоголем та тютюнопалінням, значно знизилася продуктивність праці. До яких суспільних втрат відноситься зниження продуктивності праці на виробництві?
a. Нормативно-правових
b. Медико-біологічних
c. Екзогенних
*d. Економічних
e. Соціальних

31. Фармацевтична компанія проводить клінічне випробування нового лікарського засобу за участю людини. Усі особи, які виявили бажання взяти участь у дослідженні, були належно поінформовані про характер та значення клінічного випробування, вплив та ризики, після чого їм було запропоновано підписати документ, що підтверджував це усвідомлене добровільне рішення. Укажіть цей документ.
a. Інформаційний лист
b. Угода на дослідження
c. Клінічна угода
d. Контракт на дослідження
*e. Інформована згода

32. Посадова особа органу державного нагляду (контролю) за дотриманням вимог санітарного законодавства у відповідній сфері має право ухвалювати рішення про тимчасове припинення виробництва та/або обігу продукції, виконання робіт, надання послуг, що становлять загрозу для здоров'я та/або життя людини. Укажіть максимальний термін тимчасового припинення виробництва та/або обігу продукції, виконання робіт, надання послуг, що становлять загрозу для здоров'я та/або життя людини.
a. На термін не більше ніж 10 робочих днів
b. На термін не більше ніж 3 роки
c. На термін не більше ніж 1 рік
d. На термін не більше ніж 30 календарних днів
*e. На термін не більше ніж 10 календарних днів

33. Чоловік віком 59 років довгий час курить до 8-9 сигарет на день та має надмірну масу тіла. Після значного фізичного навантаження у нього раптово виникли головний біль, запаморочення, короткочасна втрата свідомості. Він не може чітко вимовляти слова та піднімати праву руку, ворушити правою ногою. Яке захворювання можна запідозрити у цього чоловіка?
a. Інфаркт міокарда
b. Гострий тонзиліт
c. Гіпертонічний криз
*d. Мозковий інсульт
e. Депресію

34. На станцію екстреної (швидкої) медичної допомоги міста надійшов виклик про значну дорожньо-транспортну пригоду (ДТП). У результаті ДТП зіткнулося 2 легкових автівки та перевернувся рейсовий автобус. На момент виклику є інформація про 15 потерпілих із травмами різного ступеня тяжкості. Яка оптимальна кількість бригад екстреної (швидкої) медичної допомоги повинна бути направлена до місця події?
a. 15 бригад
b. 12 бригад
c. 6 бригад
*d. 9 бригад
e. 5 бригад

35. Вікова структура населення суттєво впливає на стан популяційного здоров'я та визначає потребу в послугах охорони здоров'я. Що характерно для вікової структури населення України?
a. Невелика питома вага осіб дитячого віку та осіб старшого віку
b. Велика питома вага осіб працездатного і молодого віку
c. Велика питома вага осіб дитячого віку та осіб старшого віку
d. Невелика питома вага осіб старшого віку і велика питома вага осіб молодого віку
*e. Велика питома вага осіб старшого віку і невелика молодого віку

36. Діаграма Ішікави, відома як діаграма ''риб'ячої кістки'' (Fishbone Diagram), є одним із семи основних інструментів вимірювання, оцінювання, контролю та покращення якості виробничих процесів, у тому числі в медичній галузі. Які питання дозволяє вирішити побудова цієї діаграми в процесі вирішення проблеми?
a. Демонструє успіх виробничих процесів у закладі
b. Ілюструє види діяльності закладу
c. Демонструє вектор виробничих процесів у закладі
d. Дозволяє визначити тенденції змін поширення хвороб
*e. Допомагає встановити причинно-наслідкові (каузальні) зв'язки

37. Укажіть основні групи населення, які підлягають обов'язковому обстеженню на ВІЛ.
a. Особи з нетрадиційною сексуальною орієнтацією
b. Особи з наркотичною залежністю
c. Особи, які мають контакти з хворими на ВІЛ/СНІД
d. Працівники комерційного сексу
*e. Донори крові

38. Яка з нижченаведених характеристик стосується сліпого дослідження?
a. Отримані дані обробляються не за місцем його проведення, а незалежною стороною
b. Усі учасники (лікарі, пацієнти, організатори) знають, який препарат використовується для конкретного хворого
c. Ні пацієнт, ні лікар не знають, яке лікування отримує пацієнт
d. Отримані дані обробляються за місцем проведення дослідження
*e. Пацієнт не знає, а лікар знає, яке лікування отримує пацієнт

39. Із метою створення найбільш репрезентативної вибірки рекомендується відбирати учасників дослідження у випадковому порядку. Як називається процес випадкового відбору учасників та їх розподілу на експериментальну і контрольну групи?
a. Нормальний розподіл
*b. Рандомізація
c. Розмежування
d. Сортування
e. Селекція

40. Проводиться пілотне дослідження ефективності нового препарату, у порівнянні зі стандартним. Дослідник виявив статистично значущу різницю між дією препаратів, яка була підтверджена в подальших дослідженнях. Як можна описати висновки, зроблені дослідником у цьому разі?
a. Нульова гіпотеза прийнята правильно
*b. Альтернативна гіпотеза прийнята правильно
c. Альтернативна гіпотеза прийнята неправильно
d. -
e. Нульова гіпотеза прийнята неправильно

41. Лікар проводив корекцію поведінки пацієнта з ожирінням щодо дієти з метою зниження маси тіла та запобігання розвитку цукрового діабету. Який вид профілактики застосовується?
a. Третинна
b. Групова
c. Первинна
d. Індивідуальна
*e. Вторинна

42. Через значне поширення серед населення територіальної громади хронічних захворювань серцево-судинної системи керівництво вирішило підготувати комунікаційну стратегію з метою первинної профілактики хронічних неінфекційних захворювань. Який етап повинен бути першим при підготовці та проведенні вказаної стратегії?
*a. Оцінка ситуації
b. Вибір цільових груп
c. Вибір каналів та механізмів реалізації
d. Планування програми
e. Визначення цілей

43. В одному з районів міста для вивчення захворюваності населення на інфаркт міокарда в амбулаторно-поліклінічному відділенні організовано статистичне дослідження. Як об'єкт дослідження взято кожного мешканця району, що звертався до закладу охорони здоров'я. Який вид статистичного дослідження буде використовуватися?
a. Монографічний опис
b. Комбіноване дослідження
c. Вибіркове спостереження
d. Основного масиву
*e. Суцільне спостереження

44. В окремій місцевості розроблена регіональна програма громадського здоров'я щодо протидії неінфекційним захворюванням. Визначте структуру, яка має право погодити проєкт концепції регіональної програми.
*a. Виконавчий комітет обласної або місцевої ради
b. Верховна Рада України
c. ВООЗ
d. Центр громадського здоров'я МОЗ України
e. МОЗ України

45. Спеціальне дослідження, проведене серед осіб молодого віку, дозволило з'ясувати, що між частотою артеріальної гіпертензії та наявністю в анамнезі черепно-мозкової травми існує кореляційний взаємозв'язок. Розрахований коефіцієнт кореляції дорівнює +0,85. Оцініть силу і напрямок зв'язку.
a. Відсутній зв'язок
b. Зворотний, середній
*c. Прямий, сильний
d. Прямий, середній
e. Зворотний, сильний

46. Територія порту в районі катастрофи танкера з розливом токсичних відходів хімічного виробництва знаходиться під постійним моніторингом служби з ліквідації наслідків. Постраждалих під час аварії шпиталізовано. Здорове населення порту в районі забруднення води на відстані 3 км відселено в інші райони, організована доставка води, продуктів харчування, теплих речей. Проводиться дегазація хімічних речовин на місці катастрофи, збір загиблих риби і тварин. Захворюваність населення в межах сезонних коливань. Який характер цієї надзвичайної ситуації?
a. Соціально-політичний
*b. Техногенний
c. Військовий
d. Природний
e. Політичний

47. Комунальне некомерційне підприємство ''Міська поліклініка'' подало заяву до Головної акредитаційної комісії щодо проведення акредитації. Який із нижченаведених документів обов'язково у двомісячний термін із дня подання заяви повинна розглянути комісія на предмет його відповідності переліку, визначеному Порядком?
a. Табель оснащення закладу
*b. Результати самоаналізу діяльності закладу щодо якості медичної допомоги
c. Звіт про медичну допомогу в районі обслуговування лікувального закладу (ф.12)
d. Загальну характеристику району обслуговування
e. Акредитаційний сертифікат терміном на 3 роки

48. Молода жінка проживає поблизу 100-кілометрової зони від діючої АЕС, викурює одну пачку цигарок на день, тому стурбована ризиком виникнення у неї раку. Що з нижченаведеного насамперед сприятиме зменшенню ризику виникнення раку?
*a. Відмова від куріння
b. Щорічне обстеження у гінеколога
c. Проведення щорічної мамографії
d. Переїзд до іншого населеного пункту
e. Проведення щорічного тесту на приховану кров

49. На сьогодні у зв'язку із надзвичайною ситуацією, яка склалася через руйнування Каховської ГЕС, підтопленням значних територій, міграцією населення, існує загроза поширення інфекційних захворювань, спільних для людей і тварин. Укажіть одне з таких захворювань.
a. Холера
b. Гепатит В
c. Туберкульоз
*d. Лептоспіроз
e. ВІЛ-інфекція

50. Комісія територіальної громади з благоустрою зафіксувала незадовільні умови проживання громадян певного селища. До якої групи детермінант належить цей фактор?
*a. Соціально-економічні
b. Поведінкові
c. Доступ до медичних послуг
d. Генетичні
e. Екологічні

51. Оберіть правильну характеристику показника середнього споживання солі мешканцями України, який становить 12,6 г на добу згідно з результатами проведеного у 2019 році дослідження STEPS.
a. Більше ніж утричі перевищує рекомендовану ВООЗ норму
b. Є нормальним (історично та культурно обумовленим) рівнем споживання солі для мешканців цього регіону
c. Є порівняно низьким показником для забезпечення необхідної кількості мікроелементів у щоденному раціоні
*d. Більше ніж удвічі перевищує рекомендовану ВООЗ норму
e. Не перевищує гранично допустимих норм вмісту мікроелементів у щоденному раціоні

52. До якого виду епідеміологічного нагляду належить проведення інтегрованого біоповедінкового дослідження серед людей, що вживають наркотики ін'єкційним шляхом?
a. Пасивного
*b. Дозорного
c. Ретроспективного
d. Першого покоління
e. Рутинного

53. Як впливає розвинений ринок медичних послуг на збільшення тривалості життя, поліпшення здоров'я, збереження генофонду нації?
a. Не впливає
b. Добре
c. Погано
*d. Опосередковано
e. Безпосередньо

54. Із якою метою використовується індекс DALY?
a. Для вимірювання впливу захворюваності на певну нозологію у регіоні
b. Для з'ясування причин дитячої смертності
c. Для визначення втрачених років життя через непрацездатність
d. Для оцінки якості життя населення
*e. Для кількісної оцінки загальної тяжкості хвороб, травм та факторів ризику

55. Чоловік віком 45 років звернувся до сімейного лікаря, який провів збір анамнезу та встановив, що на пацієнта впливають ендогенні керовані фактори ризику. Які з нижченаведених факторів належать до ендогенних керованих?
a. Недоліки медицини, спадковість
b. Клімат, природні умови
c. Вік, стать
d. Стан довкілля, спосіб життя
*e. Артеріальна гіпертензія, дисліпідози

56. Укажіть основні об'єкти епідеміологічного нагляду у разі епідемії сибірки.
a. Лікувально-профілактичні заклади
*b. Ферми, тваринницькі господарства
c. Організації, що займаються санітарно-гігієнічним обслуговуванням населення
d. Джерела водопостачання
e. Продовольчі склади, зерносховища

57. Показання глюкози крові пацієнтки з діабетом за останні 2 тижні коливалися в межах 7-7,4 ммоль/л, за винятком двох вимірювань 19 і 21 ммоль/л під час останнього епізоду кетоацидозу. Ураховуючи цей набір даних, на який із представлених показників найбільш суттєво вплинуть ці 2 додаткові екстремальні значення?
*a. Середнє арифметичне
b. Перший квартиль
c. Третій квартиль
d. Моду
e. Медіану

58. До лікаря звернувся пацієнт віком 48 років, який проживає в зоні, що постраждала від аварії на ЧАЕС, зі скаргами на нудоту, блювання, головний біль, гарячку та розлади шлунково-кишкового тракту. Яка група факторів ризику найбільше вплинула на стан здоров'я пацієнта?
a. Стан медичної допомоги
*b. Стан довкілля
c. Спосіб життя
d. Генетичні фактори
e. Фізіологічні фактори

59. У закладі первинної медичної допомоги при виконанні професійних обов'язків сталася аварійна ситуація: сестра медична вкололася голкою після проведення венепункції пацієнту з потенційним позитивним ВІЛ-статусом. Після проведення заходів екстреної постконтактної профілактики сестрі медичній рекомендовано розпочати 28-денний курс антиретровірусної терапії (АРТ). Протягом якого періоду з моменту аварійної ситуації доцільно розпочати вказаний курс АРТ з метою попередження інфікування ВІЛ?
a. 80 год
b. 92 год
c. 96 год
d. 120 год
*e. 72 год

60. Заклад охорони здоров'я, що надає первинну медичну допомогу, закупив систему для визначення глікозильованого гемоглобіну, який дозволяє виявляти прихований цукровий діабет (предіабет) та розробляти програму профілактики розвитку діабету для кожного пацієнта. Кому необхідно проводити такий скринінг?
a. Усім жінкам
*b. Вагітним жінкам
c. Усім підліткам від 15 до 18 років
d. Усім чоловікам
e. Новонародженим дітям

61. Кількість іммігрантів в Україні (тобто іноземців, які проживають за посвідками на постійне проживання) становить 250 тис. осіб, із них 75,2 тис. проживають за посвідками на тимчасове проживання. Це переважно іноземні студенти, які навчаються в Україні протягом 5-6 років. Який це вид міграції за тривалістю?
a. Маятникова
b. Сезонна
c. Внутрішня
*d. Тимчасова
e. Постійна

62. В одному з районів спостерігається підвищений рівень захворюваності на меланому. Для його зменшення проаналізовано чинники, що впливають на розвиток меланоми, зокрема й зовнішні. Що із нижченаведеного належить до фізичних канцерогенів?
a. Інфрачервоне випромінювання
*b. Ультрафіолетове випромінювання
c. Ультразвукові хвилі
d. Електромагнітне поле
e. Електричний струм

63. Фахівцю з громадського здоров'я доручили провести аналіз захворюваності на ВІЛ-інфекцію за 10-річний період. Який вид графічного зображення найбільш доцільно використати для якісної візуалізації статистичних даних?
a. Діаграму розсіювання
b. Картодіаграму
c. Секторну діаграму
d. Радіальну діаграму
*e. Лінійну діаграму

64. Представниками неурядової організації було вирішено провести адвокаційну кампанію з метою впливу на рівень поширеності неінфекційних захворювань серед мешканців громади. Із чого потрібно розпочинати цю інтервенцію відповідно до принципів адвокації?
a. З аналізу некерованих факторів ризику
*b. З аналізу місцевих потреб та вимог людей
c. З аналізу нормативної бази
d. З аналізу цільової аудиторії
e. З аналізу впливу на керовані фактори ризику

65. Дослідник порівнював ефективність нового методу лікування гіпертензії з використанням плацебо в експериментальній групі, що складалась із 10 осіб, та контрольній групі теж із 10 осіб. Укажіть найбільш імовірну причину того, що отримані результати виявилися статистично недостовірними (Р>0,05).
a. Незначна абсолютна різниця показників
b. Незначна відносна різниця показників
c. Невелика тривалість лікування
d. Неоднорідні групи
*e. Мала кількість спостережень

66. Створення та забезпечення функціонування системи епіднагляду за демографічним станом населення передбачає вивчення показників смертності за віком, статтю та причинами. Який обліковий документ є джерелом інформації для дослідження показників смертності?
a. Свідоцтво про смерть
b. Історія хвороби
c. Виписка із журналу обліку померлих
*d. Лікарське свідоцтво про смерть
e. Медична карта амбулаторного пацієнта

67. Вірогідність розвитку, прогресування та несприятливого результату захворювань підвищують потенційно небезпечні для здоров'я фактори. Укажіть, які фактори належать до ендогенних некерованих?
a. Артеріальна гіпертензія, підвищений цукор крові
*b. Вік, стать
c. Забруднення води, ґрунту, повітря
d. Стан медичного обслуговування населення
e. Сонячна радіація, геологічні особливості ґрунту

68. Індекс людського розвитку - це інтегральний показник, що розраховується щорічно для міждержавного порівняння і вимірювання рівня життя, грамотності, освіченості та довголіття, як основних характеристик людського потенціалу досліджуваної території. Укажіть показник, який застосовується для підрахунку індексу розвитку людського потенціалу.
*a. Очікувана тривалість життя населення країни
b. Рівень реальних доходів населення
c. Стиль життя
d. Умови життя
e. Якість життя

69. Який метод фармакоекономічного аналізу використовується для оцінки і порівняння альтернатив при ідентичній (однаковій) клінічній, профілактичній ефективності медичних технологій, програм, фармацевтичних засобів, а також при різних формах або умовах застосування лікарського засобу, профілактичної медичної технології, які мають однаковий терапевтичний ефект?
a. ''Витрати-вигода''
b. ''Витрати-корисність''
*c. ''Мінімізація витрат''
d. ''Загальна вартість захворювання''
e. ''Витрати-ефективність''

70. Через виникнення спалаху гепатиту А в сусідньому населеному пункті фахівцю з громадського здоров'я доручено розробити план заходів щодо профілактики вказаного захворювання в громаді. Які специфічні профілактичні заходи повинні бути включені до плану?
a. Обстеження населення на наявність вірусу гепатиту А
b. Контроль за дотриманням норм на об'єктах громадського харчування
c. Санітарно-просвітницька робота серед населення щодо шляхів інфікування
*d. Активна імунопрофілактика з використанням інактивованих вакцин
e. -

71. У приватній офтальмологічній клініці відзначається зниження цін на медичні послуги та товари медичного призначення. Це призвело до збільшення купівельної спроможності населення. Як називається кількісний показник, що відображає ступінь кількісних змін запропонованих товарів і послуг у відповідь на зміну їхніх цін?
a. Сумація
b. Капітація
*c. Коефіцієнт еластичності пропозиції
d. Еластичність пропозиції
e. Еластичність попиту

72. Обласний центр контролю та профілактики хвороб вирішив провести опитування серед населення щодо впливу територіальних факторів ризику на рівень здоров'я. Що може бути критерієм ''винятку'' з вибірки цього дослідження?
a. Відсутність декларації з сімейним лікарем
b. Невідвідування закладів охорони здоров'я протягом року
c. Відсутність вищої освіти
d. Відсутність офіційного працевлаштування більше 1-го року
*e. Проживання на території досліджуваного регіону менше 1-го року

73. Нова Зеландія оголосила надзвичайну ситуацію, оскільки циклон ''Габріель'' спричинив масштабні повені, зсуви, величезні океанські хвилі та спровокував евакуацію населення. Унаслідок катаклізмів 225 тисяч мешканців Нової Зеландії залишилися без світла, дороги зруйновані. До якого виду належить ця надзвичайна ситуація?
a. Соціального характеру
b. Воєнного характеру
c. Суспільного характеру
d. Техногенного характеру
*e. Природного характеру

74. У колективі закладу охорони здоров'я прийнято спізнюватися на роботу, трапляються випадки неузгодженості дій співробітників, відсутня чіткість щодо контролю дій підлеглих з боку керівника. Укажіть стиль управління в цій ситуації.
a. Авторитарний
*b. Ліберальний
c. -
d. Демократичний
e. Комбінований

75. У двох подібних за складом населення областях довгий час спостерігалися близькі за значеннями інтегральні показники здоров'я. Однак поява та збільшення відмінностей у поширеності хвороб на цих територіях останніми роками зумовили пошук причин цих явищ, зокрема й медико-демографічного характеру. Які дані є необхідними для оцінки природного руху населення?
a. Смертність від окремих захворювань, середня очікувана тривалість життя
b. Загальна смертність, брутто-коефіцієнт відтворення
*c. Народжуваність, смертність, природний приріст
d. Спеціальний показник народжуваності, нетто-коефіцієнт відтворення
e. Смертність немовлят

76. Держава за допомогою протиепідемічних заходів здійснює безпосередній вплив на епідемічний процес та зниження інфекційної захворюваності, що в подальшому призводить до ліквідації епідемічного перебігу деяких інфекційних хвороб. Одним із протиепідемічних заходів є проведення імунопрофілактики. Для якого захворювання не існує засобів імунопрофілактики?
a. Кору
b. Епідемічного паротиту
c. Краснухи
d. Кашлюка
*e. Шигельозу

77. Унаслідок надзвичайної ситуації в одній із областей України постраждало понад 100 осіб та було порушено нормальні умови життєдіяльності більш ніж на 3 доби у понад 10 тис. осіб. Який рівень цієї надзвичайної ситуації?
a. Міждержавний
b. Місцевий
*c. Державний
d. Регіональний
e. Об'єктовий

78. Із метою оптимізації системи заходів профілактики туберкульозу та підвищення їхньої ефективності були проведені групові інтерв'ю (6-8 осіб) із сімейними лікарями різних амбулаторій ЗПСМ для визначення та обговорення їхньої думки щодо цього питання. Який метод якісного дослідження було застосовано?
*a. Фокус-група
b. Когортне дослідження
c. "Випадок-контроль"
d. Крос-секційне дослідження
e. Лонгітюдне дослідження

79. Укажіть найдієвіший спосіб профілактики на індивідуальному рівні, зважаючи на значення внеску у ризик розвитку НІЗ кожного виду детермінант.
*a. Ведення здорового способу життя
b. Переїзд для проживання в більш безпечний регіон з екологічного погляду
c. Укласти декларацію із сімейним лікарем у найкращій сімейній амбулаторії міста
d. Перереєструватися на обслуговування в приватний заклад охорони здоров'я
e. Щорічно проходити повне медичне обстеження

80. У 2022 році в регіоні було зареєстровано зниження рівня вакцинації дітей за календарем щеплень, у зв'язку з чим вирішено організувати програму підтримки імунопрофілактики в суспільстві. Що повинно стати першим кроком для налагодження ефективної підтримки імунопрофілактики серед населення регіону?
a. Залучення засобів масової інформації
b. Проведення інформаційно-освітньої роботи серед батьків
c. Підвищення кваліфікації працівників охорони здоров'я
*d. Проведення ситуаційного аналізу в області
e. Налагодження доброзичливих відносин із населенням

81. Під час обстеження жінки віком 55 років встановлено наявність таких факторів ризику: обтяжений спадковий анамнез, безпліддя, постменопаузальне ожиріння, уживання алкоголю, куріння. Які першочергові управлінські дії доцільно застосувати для такої пацієнтки?
*a. Направлення на мамографію
b. Направлення на стаціонарне лікування
c. Направлення на санаторно-курортне лікування
d. Направлення на швидкий тест на ВІЛ
e. Опитування

82. Лікар під час стажування в Африці надавав допомогу пацієнтам із гарячкою Ебола. За 21 день після повернення зі стажування йому встановлено діагноз: геморагічна гарячка Ебола. Яких заходів має вжити головний лікар закладу охорони здоров'я у цьому разі?
a. Ізолювати протягом 3-х днів увесь персонал відділення, який знаходився безпосередньо в контакті з хворим лікарем
b. Призначити iмуномодулятори з профiлактичною метою
c. Ізолювати протягом 10-ти днів увесь персонал відділення, який знаходився безпосередньо в контакті з хворим лікарем
d. Призначити контактному персоналу iмуноглобулiн
*e. Ізолювати протягом 21-го дня увесь персонал відділення, який знаходився безпосередньо в контакті з хворим лікарем

83. За даними Державної служби статистики країни встановлено, що серед працівників охорони здоров'я 83% становлять жінки. Серед лікарів частка жінок становить 62% загальної чисельності, середнього медичного персоналу - 94%. За національним обліком, чисельність лікарів становить 57,6 тис. осіб, лікарок - 99,3 тис., медичних сестер - 294 тис., медичних братів - 19 тис. Найбільш точно охарактеризуйте стан медичної галузі країни з урахуванням гендерного аспекту.
a. -
b. Визначена лише галузева гендерна сегрегація
c. Визначається вертикальна сегрегація
*d. Спостерігається гендерний дисбаланс та галузева гендерна сегрегація
e. Присутні ознаки гендерного дисбалансу

84. Для дослідження розбіжностей у рівні здоров'я населення вирішено провести дослідження соціального градієнта. Що означає соціальний градієнт здоров'я?
a. -
b. Відсутність залежності рівня здоров'я від рівня прибутків
*c. Пряма залежність рівня здоров'я від рівня прибутків
d. Не встановлено ні залежності здоров'я від рівня прибутків, ні її відсутності
e. Зворотна залежність рівня здоров'я від рівня прибутків

85. Досліджують сезонні коливання захворюваності на ГРВІ протягом року. Який із методів потрібно використати для візуалізації даних у цьому разі?
a. Секторну діаграму
b. Лісову діаграму (forest plot)
c. Криву Каплана-Мейєра
d. ROC-криву
*e. Радіальну діаграму

86. До сімейного лікаря звернулася жінка віком 35 років. Під час проведення антропометричних вимірювань було визначено: індекс маси тіла - 18,2 кг/м^2, окружність талії - 75 см. Дайте оцінку індексу маси тіла та ризику можливого розвитку серцево-судинної патології.
a. Нормальна маса тіла, ризик можливого розвитку серцево-судинної патології низький
b. Недостатня вага, ризик можливого розвитку серцево-судинної патології підвищений
*c. Недостатня вага, ризик можливого розвитку серцево-судинної патології низький
d. Недостатня вага, ризик можливого розвитку серцево-судинної патології високий
e. Зайва вага, ризик можливого розвитку серцево-судинної патології низький

87. Максимальна користь для здоров'я дітей раннього віку досягається за умов дотримання всіх рекомендацій щодо фізичної активності та тривалості сну протягом доби. Укажіть рекомендовану Всесвітньою організацією охорони здоров'я тривалість сну у дітей віком 3-4 роки.
*a. 10-13 год
b. 7-10 год
c. 12-15 год
d. 8-11 год
e. -

88. В одній із областей України зареєстровано поширення заразної хвороби рослин, що значно перевищує звичайний рівень захворюваності на цю хворобу на відповідній території. Як називається ця небезпечна ситуація?
a. Стихійне лихо
b. Аварія
*c. Епіфітотія
d. Епідемія
e. Епізоотія

89. Лікар на прийомі, маючи дані про спосіб життя пацієнта віком 37 років, звернув увагу на те, що на організм пацієнта впливають різні групи факторів ризику. Який відсоток становить спосіб життя людини у структурі факторів ризику, що впливають на стан здоров'я населення?
a. 20%
b. 40%
c. 10%
*d. 50%
e. 30%

90. Укажіть, хто з перерахованих осіб є суб'єктом збереження лікарської таємниці?
*a. Лікуючий лікар
b. Член сім'ї пацієнта
c. Пацієнт
d. Близький родич пацієнта
e. -

91. Вірогідність розвитку, прогресування та несприятливого результату захворювань підвищують потенційно небезпечні для здоров'я фактори. Укажіть, які фактори належать до екзогенних некерованих?
*a. Сонячна радіація, геологічні особливості ґрунту
b. Стан медичного обслуговування населення
c. Артеріальна гіпертензія, підвищений рівень глюкози в крові
d. Забруднення води, ґрунту, повітря
e. Вік, стать

92. Якісне збалансоване харчування сприяє гарному самопочуттю, знижує ризик нездорового збільшення ваги та розвиток неінфекційних захворювань. Вкажіть рекомендовану Всесвітньою організацією охорони здоров'я щоденну кількість споживання овочів і фруктів для дорослих?
a. Щонайменше 300 г
b. Щонайменше 500 г
c. Щонайменше 200 г
*d. Щонайменше 400 г
e. -

93. Протягом останніх 5-ти років серед населення громади спостерігається постійне зростання захворюваності на дифтерію. Які профілактичні заходи слід запланувати та організувати в громаді з метою стабілізації показників захворюваності?
a. Виявлення носіїв дифтерії
b. Лікування хворих на дифтерію
c. Лікування контактних осіб
d. Медикаментозну профілактику дифтерії
*e. Вакцинацію від дифтерії

94. Укажіть систему, за якої гроші слідували за пацієнтом, що мав право вільного вибору лікаря; лікар отримував гонорар за кількість курованих хворих, а також підвищений гонорар за окремі категорії пацієнтів, зокрема дітей чи людей похилого віку, а також мешканців бідних районів; лікування стаціонарних хворих проводилося за рахунок коштів, які виділялися лікарю, тож лікар був зацікавлений у профілактичних заходах, адже чим менше хворіли пацієнти, тим більше коштів у нього залишалося.
a. Бісмарка
b. Тетчер
*c. Беверіджа
d. Семашка
e. Джорджа

95. Через складні погодні умови на автотрасі відбулося зіткнення вантажівки та рейсового автобуса. Внаслідок дорожньо-транспортної пригоди загинуло 6 осіб, травмовано 20 осіб. До якого виду, залежно від характеру походження, належить ця ситуація?
a. Надзвичайна ситуація воєнного характеру
b. Ця ситуація не належить до надзвичайних
*c. Надзвичайна ситуація техногенного характеру
d. Надзвичайна ситуація природного характеру
e. Надзвичайна ситуація соціального характеру

96. На території Сумської області виявлено стихійне захоронення решток овець. За результатами експертизи встановлено, що падіж пов'язаний із захворюванням тварин на сибірку. До якого виду, залежно від характеру походження, належить надзвичайна ситуація?
a. -
*b. Природного характеру
c. Воєнного характеру
d. Техногенного характеру
e. Соціального характеру

97. Для регіону характерний високий рівень захворюваності на ендемічний зоб. Які харчові продукти слід рекомендувати населенню для вживання з метою профілактики виникнення вказаного захворювання?
a. Зернові продукти
b. Овочі та фрукти
*c. Рибу та морепродукти
d. М'ясо та м'ясні продукти
e. Молоко та молочні продукти

98. Середній зріст вибірки студентів 1-го курсу становить 170 см зі стандартним відхиленням 8 см. Укажіть, які додаткові дані потрібно знати, щоб обчислити довірчий інтервал для середнього зросту студентів 1-го курсу.
a. Наданих в умові даних достатньо, додаткових не потрібно
b. Кількість студентів усіх курсів
c. Кількість усіх студентів 1-го курсу
d. Кількість студентів 1-го курсу зі зростом 170 см
*e. Кількість студентів у досліджуваній вибірці

99. Відповідно до наукових досліджень (А. І. Robbins, 1980) визначено чотири групи провідних детермінант, що впливають на здоров'я населення. Яке співвідношення за питомою вагою між групами провідних детермінант здоров'я встановлено автором дослідження?
a. Спосіб життя - 40%; генетика - 10%; довкілля - 30%; медицина - 20%
b. Спосіб життя - 45%; генетика - 25%; довкілля - 25%; медицина - 5%
*c. Спосіб життя - 50%; генетика - 20%; довкілля - 20%; медицина - 10%
d. Спосіб життя - 30%; генетика - 20%; довкілля - 20%; медицина - 30%
e. Спосіб життя - 35%; генетика - 25%; довкілля - 15%; медицина - 25%

100. Проводиться дослідження щодо оцінки впливу куріння на систолічний артеріальний тиск (САТ). Відібрано 2 гомогенні вибірки по 100 осіб у кожній, перша група - курці, друга - ні. Який статистичний тест необхідно використати для оцінки достовірності відмінностей отриманих результатів, якщо розподіл значень САТ відрізняється від нормального?
a. Критерій Ст'юдента для пов'язаних вибірок
*b. U-критерій Манна-Уітні
c. T-критерій Вілкоксона
d. -
e. Критерій Ст'юдента для незалежних вибірок

101. Створення та забезпечення функціонування системи епіднагляду за демографічним станом населення передбачає дослідження показників народжуваності населення. Який обліковий документ є джерелом інформації для вивчення показників народжуваності?
a. Свідоцтво про народження
b. Обмінна карта
c. Історія пологів
d. Історія розвитку новонародженого
*e. Медичне свідоцтво про народження

102. Який нормативно-правовий документ регламентує захист населення в умовах надзвичайної ситуації?
a. Закон України ''Про охорону навколишнього середовища''
b. Закон України ''Про захист населення від інфекційних хвороб''
c. Основи законодавства України про охорону здоров'я
*d. Кодекс цивільного захисту населення
e. Закон України ''Про забезпечення санітарного та епідемічного благополуччя населення''

103. Проводиться дослідження впливу куріння на виникнення раку легень. Для цього відібрано дві групи людей: учасники першої групи мають в анамнезі рак легень, учасники другої - ні. Після цього з'ясовують, хто з учасників зазнав впливу фактора, а хто ні. Потім розраховують необхідні статистичні показники і роблять висновки про вплив фактора на результат. Дизайн якого дослідження описано?
a. Когортне
b. Клінічний експеримент
c. Опис серії випадків
d. Екологічне
*e. Випадок-контроль

104. Фахівця з громадського здоров'я запросили провести інформаційно-роз'яснювальне заняття для школярів старших класів щодо безпечного статевого життя. На яких контрацептивних засобах слід наголосити під час заняття з метою профілактики поширення серед молоді інфекцій, що передаються статевим шляхом?
a. Внутрішньоматкових спіралях
b. Сперміцидах
*c. Презервативах
d. Гормональних таблетках
e. Посткоїтальних контрацептивах

105. Пацієнтка прийшла на консультацію до сімейного лікаря. Під час прийому лікар провів із нею освітню бесіду щодо принципів раціонального збалансованого харчування, вживання алкоголю, рекомендованої фізичної активності. Укажіть, який вид профілактики проведено в цьому разі?
*a. Первинну
b. Популяційну
c. Третинну
d. Вторинну
e. -

106. Під час вивчення проявів нерівності щодо здоров'я населення різних регіонів було виявлено відмінності у впливі окремих чинників на здоров'я. Які з нижченаведених чинників обумовлюють нерівність у здоров'ї?
a. Поведінкові
b. Біологічні
c. -
*d. Економічні
e. Кліматичні

107. Суттєвий результат у переконанні людей відмовитися від шкідливих звичок, наприклад кинути палити, дає просвітницька робота. Елементом якого виду маркетингу є така діяльність?
a. Синхромаркетингу
*b. Протидіючого
c. Демаркетингу
d. Ремаркетингу
e. Конверсійного

108. До лікаря на прийом звернулася мати десятирічної дівчинки з метою оцінки здоров'я дитини. Лікар пояснив, що здоров'я людини залежить від впливу різних детермінант. Серед них важливу роль відіграють біологічні фактори. Що з нижченаведеного належить до біологічних факторів?
a. Рухова активність, спосіб життя
*b. Спадковість, конституція, рівень статевої зрілості, вік
c. Темпи росту, стан здоров'я матері, неповна сім'я
d. Генетичний фактор, рівень статевої зрілості, багатодітна сім'я
e. Спадковість, фізичний розвиток, гіподинамія

109. Проводиться дослідження впливу куріння на виникнення раку легень. Для цього отримано дані на популяційному рівні про чисельність курців і кількість випадків раку легень у 50-ти містах. Потім обраховано коефіцієнт кореляції між явищами і зроблено відповідні висновки. Дизайн якого дослідження описано?
a. Когортне
b. Опис серії випадків
c. Клінічний експеримент
*d. Екологічне
e. Випадок-контроль

110. Спеціаліст громадського здоров'я розробляє заходи щодо зменшення впливу на здоров'я громади факторів ризику. Який вид харчування об'єднує таку групу факторів: недостатнє щоденне споживання фруктів та овочів, відсутність контролю за вмістом жирів та вуглеводів у харчових продуктах, надмірне вживання солі та цукру?
a. Фітнес-харчування
b. Повноцінне харчування
*c. Незбалансоване харчування
d. Раціональне харчування
e. Спеціальне харчування

111. Фахівцю із громадського здоров'я доручили сформувати цільову групу для проведення вакцинації від папіломавірусної інфекції. Яку категорію населення слід першочергово включити у вказану цільову групу?
a. Діти до 1 року
b. Хлопці-підлітки
*c. Дівчата-підлітки
d. Вагітні жінки
e. Особи з виявленим вірусом

112. Визначте основний міжнародний документ, який забезпечує право на найвищий досяжний рівень здоров'я.
a. Конвенція ООН про ліквідацію всіх форм дискримінації щодо жінок
*b. Статут ВООЗ
c. Оттавська Хартія
d. Конституція України
e. Алма-Атинська декларація ВООЗ

113. Під час вивчення впливу пасивного паління на захворюваність населення на рак легенів встановлено, що показник відношення шансів становив 1,0. Який висновок із нижченаведених є правильним?
a. Підвищений ризик, тобто частота впливу чинника вища в групі хворих, ніж у групі здорових
b. Знижений ризик, тобто частота впливу чинника вища в групі хворих, ніж у групі здорових
c. Підвищений ризик, тобто частота впливу чинника вища в групі здорових, ніж у групі хворих
d. Знижений ризик, тобто частота впливу чинника вища в групі здорових, ніж у групі хворих
*e. Відсутність ефекту, тобто частота впливу чинника однакова в групі хворих і в групі здорових

114. Під час дослідження успішності непрацюючих здобувачів університету та тих, які поєднують навчання з роботою, було виявлено, що середній бал у непрацюючих становив 8,7±0,09, у тих, які поєднують навчання з роботою - 6,8±0,05. Обчисленням якого коефіцієнта (критерію) можна оцінити суттєвість різниці цих результатів?
a. Критерій відповідності (критерій chi^2)
b. Критерій знаків (z-критерій)
*c. Коефіцієнт вірогідності (t-критерій Ст'юдента)
d. Критерій Колмогорова-Смирнова
e. Т-критерій Вілкоксона

115. Якість і безпека питної води за хімічним складом формується на основі вмісту окремих хімічних елементів. Який хімічний елемент із нижченаведених може викликати водну інтоксикацію серед споживачів?
*a. Свинець
b. Кальцій
c. Залізо
d. Алюміній
e. Марганець

116. Онкологічна патологія займає провідне місце в структурі загальної захворюваності та смертності населення. Який фактор ризику розвитку онкологічного захворювання є найсуттєвішим?
a. Старіння
b. Надлишкова маса тіла
c. Стрес
*d. Тютюнопаління
e. Вірус герпесу

117. Укажіть суспільно-небезпечні явища, які не регулюються міжнародними медико-санітарними правилами.
*a. Міжнародне поширення тероризму
b. Міжнародне поширення хвороб
c. Боротьби з хворобами
d. Оберігання від поширення хвороб
e. Заходи у відповідь на поширення хвороб на рівні суспільної охорони здоров'я, що співмірні з ризиками для здоров'я населення та обмежені ними

118. У громаді серед населення за останній рік виявлено велику кількість випадків ВІЛ-інфекції на четвертій стадії (стадії СНІДу), що значно перевищує кількість виявлених випадків на інших стадіях цієї хвороби. Про недостатню організацію якого процесу свідчить така ситуація?
*a. Залучення до добровільного консультування і тестування на наявність ВІЛ
b. Інформаційно-просвітницька робота щодо інфікування серед молоді
c. Моніторинг стану пацієнтів із ВІЛ-інфекцією
d. Залучення до доконтактної профілактики ВІЛ-інфекції
e. Лікування осіб зі встановленим діагнозом ВІЛ-інфекції

119. В одній із областей України зареєстровано поширення заразної хвороби тварин, що значно перевищує звичайний рівень захворюваності цією хворобою на відповідній території. Як називається ця небезпечна ситуація?
a. Стихійне лихо
b. Епіфітотія
c. Епідемія
*d. Епізоотія
e. Аварія

120. За результатами моніторингу отримано дані про стан навколишнього середовища і здоров'я населення за рік. Який метод статистичної обробки даних необхідно використовувати для оцінки ступеня впливу чинників навколишнього середовища на здоров'я населення?
a. Метод стандартизації
b. Розрахунок відносних і середніх величин
*c. Кореляційний аналіз
d. Метод оцінювання достовірності відмінностей
e. Аналіз динамічного ряду

121. Яка управлінська стратегія визначена основною в політиці Всесвітньої організації охорони здоров'я у сфері громадського здоров'я в ХХІ столітті?
a. Удосконалення діяльності Міністерства охорони здоров'я
b. Удосконалення управління системою охорони здоров'я
c. Розвиток державного управління
d. Підвищення ролі місцевих адміністрацій
*e. Міжгалузева взаємодія

122. Всесвітня організація охорони здоров'я (ВООЗ) надає Україні інструкції та методологічні рекомендації щодо впровадження сучасних технологій лікування, реформування національної системи охорони здоров'я, впровадження нових методів та форм профілактики захворювань. Яку функцію ВООЗ виконує в цьому разі?
a. Планування
b. Посередницьку
*c. Наукового супроводу
d. Мотиваційну
e. Організаційну

123. Для оцінки характеру і тенденцій епідемії ВІЛ/СНІД у клініці Інституту епідеміології та інфекційних хвороб було впроваджено поглиблений епідеміологічний нагляд серед різних груп населення із серологічним компонентом включно. Який тип системи епіднагляду застосовано в цьому разі?
a. За факторами ризику
b. Демографічний
*c. Дозорний
d. За біологічними чинниками
e. За спалахами хвороб

124. Недостатня фізична активність є одним із важливих факторів ризику, які є причиною смерті в глобальному вимірі. Всесвітньою організацією охорони здоров'я розроблено Глобальні рекомендації з фізичної активності для здоров'я. Укажіть рекомендовану тривалість фізичної активності помірної інтенсивності для дорослого населення у віковій групі 18-64 роки впродовж тижня?
a. Не менше ніж 120 хв
b. -
c. Не менше ніж 60 хв
*d. Не менше ніж 150 хв
e. Не менше ніж 90 хв

125. У громаді було вирішено сформувати річний план вторинної профілактики хронічних неінфекційних захворювань. Які заходи серед населення громади необхідно включити до такого плану?
*a. Організація скринінгу на виявлення артеріальної гіпертензії
b. Організація реабілітаційних заходів після інфаркту міокарда
c. Посилення інформаційно-освітньої роботи щодо здорового способу життя
d. Інформування щодо раціонального харчування
e. Проведення туберкулінодіагностики

126. Вивчається кореляція між рівнем глюкози крові та рівнем систолічного артеріального тиску. Який із методів потрібно використати для візуалізації даних у цьому разі?
a. Лісову діаграму (forest plot)
b. ROC-криву
*c. Діаграму розсіювання
d. Дендрограму (tree diagram)
e. Криву Каплана-Мейєра

127. До лікаря сімейної практики звернувся пацієнт зі скаргами на порушення роботи шлунково-кишкового тракту. Збираючи анамнез, лікар встановив, що пацієнт не займається фізичною активністю, із підліткового віку в його раціоні переважають вуглеводи в середньому 500 г на добу, білків пацієнт вживає 60 г, а жирів - лише 30 г на добу. Яка група негативних детермінантів визначається в цього пацієнта?
a. Спадкові
b. Харчові
*c. Поведінкові
d. Соціально-економічні
e. Біологічні

128. Із метою оцінки демографічної ситуації в області фахівцю з громадського здоров'я доручили визначити рівні народжуваності, смертності та природного приросту за минулий рік. Які показники слід використати для визначення вказаних рівнів?
a. Співвідношення
b. Стандартизації
c. Екстенсивні
*d. Інтенсивні
e. Наочності

129. Відділ із контролю за вакцинацією населення проводить розрахунок потреб у вакцинах для щеплення дітей до 1-го року згідно з Календарем щеплення на наступний рік. Який демографічний показник потрібно взяти для розрахунку?
a. Чисельність населення
b. Кількість відмов з вакцинації за рік
c. Чисельність вакцинованих у минулому році
*d. Кількість новонароджених
e. Природний приріст населення

130. На території об'єднаної громади постійно проживає населення чисельністю 46500 осіб, із яких: 7500 - діти віком до 14 років, 26500 - особи віком від 15 до 49 років, а решта - 50 років і старше. Який тип вікової структури населення характерний для вказаної громади?
a. Динамічний
*b. Регресивний
c. Стаціонарний
d. Статичний
e. Прогресивний

131. Під час соціологічного дослідження було проведено опитування певної категорії населення щодо обізнаності у поведінкових факторах ризику виникнення неінфекційних захворювань. Що з нижченаведеного належить до поведінкових факторів ризику?
*a. Споживання недостатньої кількості овочів та фруктів
b. Рівень доходів
c. Психологічне середовище в колективі
d. Забруднення навколишнього середовища
e. Вік та стать

132. Оцінюються метрики продуктивності нового діагностичного тесту. Який із методів потрібно використати для візуалізації даних у цьому разі?
a. Радіальну діаграму
b. Лісову діаграму (forest plot)
*c. ROC-криву
d. Криву Каплана-Мейєра
e. Секторну діаграму

133. Досліджуються зміни структури смертності за останні 5 років. Який із методів потрібно використати для візуалізації даних у цьому разі?
a. Дендрограму (tree diagram)
*b. Внутрішньостовпчикову діаграму
c. ROC-криву
d. Лісову діаграму (forest plot)
e. Криву Каплана-Мейєра

134. Фахівець із громадського здоров'я на прохання сімейного лікаря проводив інформаційно-роз'яснювальну роботу з метою залучення населення до скринінгового обстеження щодо наявності серцево-судинних захворювань. Під час бесіди фахівець допоміг визначити присутнім індекс маси тіла (ІМТ), показники якого були в межах 18,5-28,9 кг/м^2. Особам, з якими показниками ІМТ, було рекомендовано звернутися до сімейного лікаря для обстеження щодо наявності фактора ризику хвороб серцево-судинної системи?
a. 20,0-22,9 кг/м^2
*b. 25,0-28,9 кг/м^2
c. -
d. 18,5-19,9 кг/м^2
e. 23,0-24,9 кг/м^2

135. Проведено дослідження впливу додаткових психотерапевтичних методик на лікування пацієнтів із тривожними розладами. У дослідження включено сорок осіб із тривожними розладами. Додатково до медикаментозної терапії з усіма пацієнтами проводили розвантажувальні психотерапевтичні сеанси двічі на тиждень впродовж трьох місяців. Який із варіантів відповіді описує цей дизайн дослідження?
a. Рандомізоване клінічне
b. Когортне
*c. Серія випадків
d. Випадок-контроль
e. Перехресне

136. Досліджується структура первинної захворюваності в області. Який із методів потрібно використати для візуалізації даних у цьому разі?
a. Лісову діаграму (forest plot)
b. ROC-криву
c. Криву Каплана-Мейєра
*d. Секторну діаграму
e. Радіальну діаграму

137. При землетрусі сталося руйнування великої кількості багатоповерхових будинків, в окремих місцях виникли пожежі, з'явилася величезна кількість потерпілих, у тому числі загиблих. Бригади служби ЕМД та МК надавали екстрену медичну допомогу в умовах дефіциту персоналу та ресурсів, розподіляючи потерпілих на певні групи залежно від стану, медичних показань та терміновості потреби в евакуації. Як називається процес розподілу потерпілих за такими принципами?
a. Медичне групування
b. Розподіл хворих
c. Медична евакуація
d. Екстрене сортування
*e. Медичне сортування

138. Який перший етап розробки програм сприяння здоров'ю?
a. -
b. Розробка втручання
c. Розробка системи оцінки і моніторингу
d. Визначення цілей
*e. Оцінка потреб

139. Центром громадського здоров'я України запропонована ідея створення національної програми ''Здоровий спосіб життя''. Який орган державної влади повинен розглядати концепцію такої державної цільової програми та приймати рішення щодо її затвердження?
a. Органи медичного самоврядування
b. Верховна Рада України
c. Міністерство охорони здоров'я України
d. Конституційний Суд України
*e. Кабінет Міністрів України

140. За певною групою населення (без ішемічної хвороби серця) було встановлено 5-річне спостереження з метою виявлення нових випадків ішемічної хвороби серця під впливом ендо- та екзогенних факторів. Який вид епідеміологічного дослідження був використаний у цьому разі?
a. Описовий
b. Експериментальний
c. ''Випадок-контроль''
d. Одномоментний
*e. Проспективний

141. Фонди соціального страхування отримували дві третіх суми внесків безпосередньо від робітників й одну третю від працедавців. Із цих коштів оплачувалися лікування, пенсії, допомога по безробіттю. Згодом ці фонди перетворилися на лікарняні каси, а потім - у страхові компанії. Для якої системи притаманний такий механізм формування фондів соціального страхування?
a. Беверіджа
*b. Бісмарка
c. Тетчер
d. Джорджа
e. Семашка

142. Для перевірки гіпотензивного ефекту препарату відібрано 100 людей з артеріальною гіпертензією, яким призначили прийом цього препарату. Для оцінки статистичної значущості результатів буде порівняно значення систолічного артеріального тиску (САТ) до початку лікування та через тиждень після початку. Який статистичний метод потрібно використати, якщо розподіл значень САТ відрізняється від нормального?
a. U-критерій Манна-Уітні
b. Критерій Ст'юдента для пов'язаних вибірок
*c. Т-критерій Вілкоксона
d. Критерій Ст'юдента для незалежних вибірок
e. -

143. У регіоні спостерігається зростання летальності від інсульту. Ситуація вимагає оцінки ефективності роботи неврологічних стаціонарних відділень регіону. Визначте одиницю спостереження у цьому разі.
a. Забезпеченість населення ліжками неврологічного профілю
b. Оснащення діагностичним обладнанням неврологічного стаціонару
*c. Неврологічний стаціонар
d. Укомплектованість стаціонарів лікарями-неврологами
e. Своєчасність звернення до неврологічного стаціонару

144. За умов сучасного ритму життя люди часто скаржаться на порушення та недостатню тривалість сну. Укажіть оптимальну тривалість сну, що забезпечує здоров'я людини.
a. 5-6 год
b. 9-10 год
*c. 7-8 год
d. 10-11 год
e. 4-5 год

145. В одному з районів показник смертності немовлят за звітний період становив 13,8 випадків на 1000 новонароджених, у той час як в іншому районі цей показник - 12,4. Який статистичний метод потрібно застосувати для порівняння цих показників?
a. Кореляційного аналізу
b. Нормування інтенсивних показників
c. Визначення достовірності різниці між показниками
d. Динамічного аналізу
*e. Стандартизації

146. У мешканців Закарпатської області впродовж багатьох років спостерігається явище йододефіциту та поширення захворювань, пов'язаних із ним. Яку назву має це явище?
a. Кластер
b. Спалах
*c. Ендемія
d. Пандемія
e. Епідемія

147. Через тривалі сильні дощі на території області сталося руйнування захисної дамби. Унаслідок надзвичайної ситуації у двох районах цієї області було затоплено декілька населених пунктів, постраждало 67 осіб, 3 мешканці загинуло. Було затоплено 271 житловий будинок, де проживали близько 1000 мешканців. Визначте рівень надзвичайної ситуації природного характеру.
a. Місцевий
*b. Регіональний
c. Об'єктовий
d. Державний
e. Світовий

148. Під час проведення мета-аналізу вивчається, наскільки показник, що розглядається, коливається в різних дослідженнях. Який із методів потрібно використати для візуалізації коливань та усереднення даних у цьому разі?
a. Радіальну діаграму
b. Криву Каплана-Мейєра
c. ROC-криву
d. Секторну діаграму
*e. Лісову діаграму (forest plot)

149. Визначте ресурси, які додатково можна використати для досягнення прийнятного рівня здоров'я населення світу відповідно до Алма-Атинської декларації ВООЗ.
a. Ресурси країн, спрямовані на розвиток економіки
b. -
*c. Світові ресурси, які витрачаються на озброєння та військові конфлікти
d. Світові ресурси, що витрачаються на розвиток медицини країн
e. Світові ресурси, що витрачаються на розвиток туризму

150. Лікар загальної практики-сімейної медицини проаналізував віковий склад серед населення, яке він обслуговує. Його здивував той факт, що найвищий відсоток (35%) становлять особи похилого віку. Що обов’язково повинен врахувати лікар для організації надання медичної допомоги особам похилого віку?
*a. Велику кількість тривалих хронічних захворювань
b. Збільшення захворювань із нетяжким типовим перебігом
c. Збільшення гострих інфекційних захворювань
d. Велику кількість неускладнених захворювань
e. Сезонний характер захворювань

