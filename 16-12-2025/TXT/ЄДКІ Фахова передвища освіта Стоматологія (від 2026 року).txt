1. Яка кістка належить до кісток лицьового черепа?
a. Тім'яна (парна)
b. Решітчата
*c. Вилична (парна)
d. Клиноподібна
e. Лобова

2. Одним із етапів препарування каріозної порожнини є некректомія розм'якшеного дентину. Який інструмент треба підготувати для проведення цього етапу препарування?
a. Алмазний бор
b. Фінір
*c. Твердосплавний бор
d. Полір
e. Карборундова головка

3. Уявіть, що ви стали свідком надзвичайної ситуації та помітили постраждалого. Виберіть крок, згідно з алгоритмом MARCH, який є найпріоритетнішим до виконання?
a. Особиста безпека
*b. Зупинка кровотечі
c. Накладання шини
d. Запобігання гіпотермії
e. Відновлення дихання

4. Яку пробу треба виконати для контролю якості передстерилізаційного очищення стоматологічного інструментарію від залишків крові?
a. З Суданом ІІІ
b. Фенолфталеїнову
*c. Амідопіринову
d. Тетрациклінову
e. -

5. Який час перебування (експозиції) стоматологічного інструментарію в дезінфекційному розчині 3%-го хлораміну?
a. 45 хв
b. 90 хв
*c. 60 хв
d. 50 хв
e. 30 хв

6. Пацієнту віком 50 років на прийомі в лікаря-стоматолога потрапило стороннє тіло у верхні дихальні шляхи, що спричинило обтураційну асфіксію. Укажіть подальші дії лікаря, якщо дістати стороннє тіло неможливо.
a. Проводимо інтубацію
b. Просимо пацієнта лягти на спину та проводимо штучну вентиляцію легень
c. Проводимо трахеотомію
d. Просимо пацієнта лягти на спину та проводимо непрямий масаж серця
*e. Проводимо поштовхи за Геймліхом

7. Яке з передракових захворювань слизової оболонки порожнини рота та червоної облямівки губ належить до факультативних передраків із низькою потенціальною злоякісністю?
a. Бородавчастий передрак червоної облямівки губ
b. Абразивний преканцерозний хейліт Манганотті
c. Еритроплакія Кейра
*d. Папіломатоз піднебінний
e. Обмежений передраковий гіперкератоз червоної облямівки губ

8. Після стоматологічного обстеження підлітка віком 16 років лікар-стоматолог встановив діагноз: хронічний фіброзний пульпіт зуба 36. Пацієнту проведено ендодонтичне лікування. Яким інструментом проводять видалення судинно-нервового пучка?
a. Плагером
b. Римером
*c. Пульпоекстрактором
d. Каналонаповнювачем
e. Спредером

9. Чим треба закапати очі після їх промивання проточною водою у разі потрапляння стороннього тіла на слизову оболонку очей?
a. 0,0002%-м розчином кетаміну
b. 1%-м розчином фурациліну
c. 0,12%-м розчином хлоргексидину
*d. 30%-м розчином альбуциду
e. 0,1%-м розчином перманганату калію

10. Назвіть блок стоматологічної установки, до складу якого входять скейлер та наконечники.
*a. Блок інструментів
b. Освітлювальний блок
c. -
d. Блок управління
e. Стоматологічне крісло

11. До лікаря-стоматолога звернулася пацієнтка віком 17 років зі скаргами на наявність глибокої каріозної порожнини в зубі. Після проведеного обстеження встановлено діагноз: гострий глибокий карієс зуба 26. Для проведення лікування асистент лікаря-стоматолога підготувала пасту на основі кальцію гідроксиду. Яка дія препарату?
a. Адгезивна, протизапальна
b. Знеболювальна, седативна
c. Седативна, адгезивна
d. Антисептична, знеболювальна
*e. Протизапальна, одонтотропна

12. Пацієнт звернувся до лікаря-стоматолога зі скаргами на неприємні відчуття в зубі 46 під час вживання гарячого. Після огляду встановлено попередній діагноз: хронічний гангренозний пульпіт. Після проведеної ЕОД діагноз підтвердився. Який діапазон показників ЕОД характерний для хронічного гангренозного пульпіту?
*a. 50-90 мкА
b. 30-40мкА
c. -
d. Більше 100 мкА
e. 15-30 мкА

13. На ортопантомограмі пацієнта, що звернувся для профілактичного огляду, виявлено нерівномірне розширення періодонтальної щілини в ділянці верхівки кореня зуба 35. Скарг немає, перкусія і термопроба негативні, раніше зуб 35 був лікований з приводу глибокого карієсу. Для якого захворювання характерні ці рентгенологічні ознаки?
a. Хронічний гранулюючий періодонтит
b. Гострий серозний періодонтит
*c. Хронічний фіброзний періодонтит
d. Хронічний фіброзний пульпіт
e. Гострий дифузний пульпіт

14. Яке положення треба надати пацієнту в разі стану непритомності?
a. Сімса
b. На животі
c. На боці
d. Фаулера
*e. Тренделенбурга

15. Під час препарування каріозної порожнини лікар повинен працювати з перервами за відповідної кількості обертів бора та його охолодження. Яке ускладнення виникає у разі недотримання цієї рекомендації?
a. Збільшення пилу у повітрі
b. Швидке зношування наконечника
*c. Запалення або загибель пульпи
d. Швидке затуплення борів
e. Ушкодження прилеглих зубів

16. Чим обумовлена поява трем та діастем між молочними зубами в період підготовки заміни їх на постійні?
a. Короткими комірковими відростками щелеп
b. Широкою коронковою частиною молочного зуба
*c. Ростом щелеп, більшим розміром зачатків постійних зубів
d. Надмірним жувальним навантаженням
e. Подовженими комірковими відростками щелеп

17. Під час препарування каріозних порожнин використовуються алмазні бори різного ступеня зернистості. Який колір має маркувальне кільце алмазного бору, призначеного для кінцевого полірування композиційних реставрацій?
a. Чорний
b. Зелений
*c. Білий
d. Червоний
e. Синій

18. Під час профілактичного огляду пацієнту проводили оцінку гігієнічного стану порожнини рота за допомогою фарбування жувальними таблетками. Окрім зубних відкладень на вестибулярній поверхні зубів 42, 43 виявлено плями, що зафарбувалися барвником. Про який патологічний стан можуть свідчити ці результати обстеження?
a. Ерозія емалі
*b. Гострий початковий карієс
c. Гіпоплазія емалі
d. Хронічний поверхневий карієс
e. Гострий поверхневий карієс

19. Асистент лікаря-стоматолога проводить рентгенологічне дослідження зубів 24, 25 та 26. Які з обстежуваних зубів мають найчастіше три корені?
a. Верхні премоляри
b. Нижні моляри
c. Нижні премоляри
*d. Верхні моляри
e. Верхні ікла

20. Який препарат треба підготувати в разі виникнення гіпоглікемічної коми в пацієнта?
a. 0,05%-ий строфантину
b. 20 ОД інсуліну
c. 2,4%-ий розчин еуфіліну
d. 0,5%-ий розчин дибазолу
*e. 40%-ий розчин глюкози

21. На якому тижні вагітності починається мінералізація зачатків перших молочних зубів?
a. 23-му
b. 30-му
*c. 17-му
d. 9-му
e. 6-му

22. Пацієнт віком 27 років звернувся до лікаря-стоматолога зі скаргами на випадіння пломби та наявність великої каріозної порожнини в зубі 37. З анамнезу відомо, що раніше в зубі було проведено ендодонтичне лікування. Для відновлення анатомічної форми зуба лікар вирішив застосувати методику <<сендвіч-техніки>>. Які матеріали потрібно підготувати асистенту лікаря-стоматолога для пломбування каріозної порожнини?
a. Композит та силікофосфатний цемент
b. Текучий композит та силікатний цемент
*c. Композит та склоіономерний цемент
d. Компомер та силікатний цемент
e. Текучий композит та компомер

23. Вагітна жінка віком 26 років звернулася до лікаря-стоматолога для професійної гігієни порожнини рота. Які насадки треба підготувати для проведення завершального етапу видалення зубних відкладень?
*a. Гумові ковпачки
b. Міжзубні стимулятори
c. Мануальні скейлери
d. Міжзубні йоржики
e. Флосети

24. Під час стоматологічного прийому пацієнт знепритомнів, почалися клонічні та тонічні судоми, спостерігається посилене пінисте слиновиділення, мимовільне сечовипускання та дефекація. Який стан, найімовірніше, виник у пацієнта?
*a. Епілептичний напад
b. Анафілактичний шок
c. Гіперглікемічна кома
d. Гіпоглікемічна кома
e. Колапс

25. Скільки зубів має повний сформований тимчасовий прикус?
a. 12
b. 24
c. 18
d. 32
*e. 20

26. Лікар-стоматолог-хірург планує видалення зуба пацієнту через загострення хронічного періодонтиту. Лікар просить подати йому багнетоподібні щипці. Який зуб планується видаляти?
a. 33 зі збереженою коронковою частиною
b. 26 зі збереженою коронковою частиною
*c. 16 зі зруйнованою коронковою частиною
d. 36 зі зруйнованою коронковою частиною
e. 46 зі збереженою коронковою частиною

27. Як називається патологічний процес, що розвивається після прорізування зубів і характеризується демінералізацією та руйнуванням твердих тканин зуба із подальшим утворенням дефекту у вигляді порожнини.
a. Пульпіт
b. Остеомієліт
*c. Карієс
d. Періодонтит
e. Пародонтит

28. Назвіть відбитковий матеріал, що належить до альгінатної групи і використовується для виготовлення часткового знімного пластинкового протеза.
a. Ортокор
*b. Ypeen
c. Протакрил
d. Репін
e. Speedex

29. Лікар-стоматолог планує провести обстеження первинного пацієнта. Для цього він просить асистента подати градуйований зонд. З якою метою лікар-стоматолог використовує цей інструмент?
a. Дослідити наявність каріозних порожнин на зубах верхньої щелепи
b. Провести замірювання довжини вуздечки язика
c. Дослідити наявність каріозних порожнин на зубах нижньої щелепи
d. Провести дослідження міжзубних сосочків
*e. Дослідити глибину зубо-ясенного прикріплення

30. Лікар-стоматолог готується до останнього етапу пломбування зуба. Які інструменти йому знадобляться?
a. Фініри, гладилка, оклюзійний папір, штопфер
*b. Фініри, поліри, оклюзійний папір, штрипси
c. Фініри, поліри, оклюзійний папір, матриці
d. Фреза, поліри, екскаватор, штрипси
e. Штопфер, поліри, оклюзійний папір, штрипси

31. Після використання стоматологічного інструментарію була проведена його дезінфекція та передстерилізаційне очищення. Яка мета передстерилізаційного очищення?
a. Знищення умовно-патогенних видів мікроорганізмів
b. Знищення патогенних видів мікроорганізмів
c. Знищення всіх видів мікроорганізмів
d. Знищення вірусів
*e. Видалення білкових, жирових та механічних забруднень

32. Пiд час огляду порожнини рота дванадцятирічної дівчинки виявлено, що верхнi фронтальнi зуби повнiстю перекривають нижнi. Бiчнi зуби в сагiтальнiй i трансверзальнiй площинах змикаються в межах норми. Установлено дiагноз: глибокий прикус. Порушенням яких функцiй супроводжується ця аномалiя?
a. Вiдкушування їжi, дихання
b. Дихання, порушення дикції
c. Жування, ковтання
d. Дихання, ковтання
*e. Відкушування їжі, вимова звуків

33. Яку температуру застосовують під час стерилізації паровим методом?
a. 155-170^oC
b. 200-220^oC
c. 170-200^oC
d. 135-155^oC
*e. 110-134^oC

34. До комплексної програми профілактики основних стоматологічних захворювань входить обстеження стану тканин пародонту. Який діагностичний індекс треба застосувати, щоб оцінити потребу в лікуванні захворювань тканин пародонту в дітей віком 15 років?
*a. CPITN (ВООЗ)
b. PMA (Парма)
c. PІ (Рассела)
d. OHІ-S (Гріна-Вермільйона)
e. Індекс Рамф'єрда

35. Пацієнт звернувся до лікаря-стоматолога зі скаргами на біль у ділянці зуба верхньої щелепи праворуч. Після огляду встановлено попередній діагноз: гострий обмежений пульпіт зуба 14. Після проведеної ЕОД діагноз підтвердився. Які показники ЕОД характерні для гострого обмеженого пульпіту?
*a. 15-30 мкА
b. 30-40 мкА
c. 100 мкА
d. 60-70 мкА
e. 80-90 мкА

36. Що треба підготувати для лікаря-стоматолога з метою видалення надлишків композитного матеріалу та для попереднього полірування приясенних ділянок реставрацій у ділянці переходу пломбувального матеріалу на емаль на контактних поверхнях зубів?
*a. Полірувальні штрипси
b. Полірувальні диски
c. Фінішні алмазні бори
d. Полірувальні щітки
e. Гумові головки

37. Під час стоматологічного прийому лікар одягнув нову медичну маску. Як часто треба змінювати маску?
a. Кожні 6 год
b. Кожні 5 год
c. Кожні 4 год
d. Кожні 3 год
*e. Кожні 2 год

38. Назвіть, з яких частин складається перший постійний моляр на верхній щелепі праворуч.
a. Коронка, корінь, альвеолярний відросток
b. Корінь, пародонт, альвеолярний відросток
c. Коронка, шийка, ясна
d. Ясна, корінь, пародонт
*e. Коронка, шийка, корінь

39. Пацієнтка віком 18 років звернулася до лікаря-стоматолога зі скаргами на відчуття оскомини на зубах верхньої щелепи протягом двох тижнів. Під час огляду в пришийковій ділянці зубів 11 та 21 виявлено білі плями з матовим відтінком та нечіткими контурами, що інтенсивно сприймають барвники. Що треба підготувати для проведення лікування?
a. Муміфікуючу пасту
b. Композитний матеріал
*c. Ремінералізаційні розчини
d. Антисептичні розчини
e. Нітрат срібла для імпрегнації

40. Які лампи використовують для знезараження повітря та поверхонь у стоматологічному кабінеті?
a. Розжарювання
b. Світлодіодні
c. Люмінесцентні
d. Фотополімерні
*e. Бактерицидні

41. Укажіть, яке ускладнення може виникнути під час проведення операції видалення зубів нижньої щелепи.
a. Альвеоліт лунки зуба
b. Проштовхування зуба в гайморову пазуху
*c. Перелом коронки або кореня зуба
d. Неврит нижньоальвеолярного нерва
e. Відламування горба щелепи

42. Який термін зберігання простерилізованих медичних виробів у стерилізаційних коробках з фільтром?
a. 3 доби
b. 10 діб
c. 28 діб
*d. 20 діб
e. 16 діб

43. Пацієнт звернувся до лікаря-стоматолога зі скаргами на естетичний дефект переднього зуба. Після огляду встановлено діагноз: гострий середній карієс зуба 23 із локалізацією каріозної порожнини в пришийковій ділянці. Для якого класу каріозних порожнин за Блеком характерна ця локалізація дефекту?
a. ІІ
b. ІІІ
c. ІV
d. І
*e. V

44. Перед початком прийому пацієнта лікар-стоматолог провів оброблення рук із метою видалення та знищення транзиторної патогенної та умовно-патогенної мікрофлори. Яку назву має оброблення, що попереджає розповсюдженню інфекції через руки?
a. Хірургічна обробка рук
b. -
c. Миття рук
d. Стерилізація рук
*e. Гігієнічна обробка рук

45. Ротова порожнина є початком травної системи і складається з присінка та власне порожнини рота. Укажіть межі власне порожнини рота.
a. Зверху та знизу - альвеолярний відросток, вкритий слизовою оболонкою, спереду - присінок, з боків - слизова оболонка щік
*b. Зверху - тверде та м'яке піднебіння, знизу - язик та дно порожнини рота, спереду та з боків - ясна та зуби
c. Зверху та знизу - присінок ротової порожнини, спереду - язик та зуби, з боків - ясна та зуби
d. Зверху - тверде піднебіння, знизу - м'язи дна порожнини рота, спереду - альвеолярний відросток, з боків - щоки
e. Зверху - вуздечка верхньої губи, знизу - вуздечка нижньої губи, спереду - зуби, знизу - язик

46. Який інструмент використовують для механічного розширення кореневих каналів?
a. Коренева голка
b. Каналонаповнювач
c. Спредер
d. Плагер
*e. Дрильбор

47. Пацієнтка звернулася до лікаря-стоматолога зі скаргами на естетичний дефект. Під час огляду виявлено, що зуб 11 змінений у кольорі (рожево-фіолетового відтінку). З анамнезу відомо: зуб був раніше ендодонтично лікований. Яка помилка під час едодонтичного лікування може спричинити ці наслідки?
a. Перфорація стінки кореневого каналу
b. Недостатнє механічне оброблення кореневого каналу
*c. Неправильний вибір пломбувального матеріалу
d. Виведення пломбувального матеріалу за верхівку кореневого каналу
e. Травма периапікальних тканин

48. Одним із найрозповсюдженіших та доступних засобів місцевої профілактики карієсу зубів у наш час треба вважати використання фторвмісних зубних паст. Яка найнижча межа норми фтору в питній воді?
a. 1 мг/л
*b. 0,5 мг/л
c. 2 мг/л
d. 1,2 мг/л
e. 0,3 мг/л

49. Пораненому надається допомога згідно з алгоритмом MARCH. Якою літерою позначено етап виявлення черепно-мозкових травм?
a. M
b. A
*c. H
d. C
e. R

50. Для хірургічної дезінфекції рук рекомендовано застосовувати засоби на основі спирту. Яка частка спирту має бути в дезінфікуючих розчинах?
a. 40%
b. 55%
c. 30%
d. 100%
*e. 65%

51. Одним із етапів проведення ендодонтичного лікування в постійних зубах є розширення кореневих каналів. Яким ендодонтичним інструментом проводиться розширення кореневих каналів?
a. Каналонаповнювачем
b. Спредером
c. Пульпоекстрактором
*d. К-файлом
e. Плагером

52. На якому етапі пломбування каріозної порожнини композитним матеріалом світлової полімеризації треба проводити <<фінішне>> засвічування матеріалу?
a. Після формування пломби
b. Після внесення останньої порції матеріалу
c. Після шліфування пломби
*d. Після остаточного оброблення пломби
e. Після внесення кожної порції пломбувального матеріалу

53. Пацієнту з гострим періодонтитом зуба 47 проведено інфільтраційну анестезію в ділянці набряклих тканин навколо зуба. Після введення анестетика пацієнт не відчув змін. Чому ефект знеболювання не настав?
a. Недостатня кількість введеного препарату
b. -
c. Алергічна реакція на анестетик
d. Лікування не потребує знеболювання
*e. Неправильно вибраний вид анестезії

54. Як, за перебігом, називається карієс, що супроводжується множинним ураженням практично всіх зубів, часто в одному зубі виникають 2-3 каріозні порожнини?
a. Ускладненим
b. Хронічним
c. Гострим
*d. Квітучим
e. Рецидивним

55. Назвіть поверхню зуба, на якій найчастіше для профілактики карієсу проводять герметизацію?
a. Оральна
*b. Жувальна
c. Вестибулярна
d. Контактна
e. -

56. Яка помилка під час пломбування каріозних порожнини може призвести до виникнення папіліту, гінгівіту, пародонтиту?
a. Неправильний вибір пломбувального матеріалу
*b. Відсутність контактного пункту
c. Завищення висоти оклюзії на пломбі
d. Неправильне накладання ізоляційної прокладки
e. -

57. Які антисептики належать до групи окисників?
a. Мурашина кислота, борна кислота
*b. Перекис водню, калію перманганат
c. Карболова кислота, соляна кислота
d. Хлорамін Б, хлоргексидину біглюконат
e. Фурацилін, фуразолідон

58. Під час обстеження порожнини рота пацієнта було виявлено, що внаслідок звуження верхньої зубної дуги щічні горбки нижніх бічних жувальних зубів розташовані назовні від однойменних верхніх, фронтальні зуби змикаються правильно. Який прикус має пацієнт?
a. Відкритий
*b. Перехресний
c. Прогенічний
d. Прогнатичний
e. Глибокий

59. Після стоматологічного прийому необхідно провести стерилізацію медичних виробів, у конструкції яких використовуються термолабільні матеріали. Який метод стерилізації доцільно застосувати?
*a. Хімічний
b. Кип'ятіння
c. Паровий
d. Повітряний
e. -

60. Яка помилка, що виникла під час препарування каріозної порожнини, може викликати виникнення вторинного карієсу?
a. Обламування стінки каріозної порожнини
b. Перфорація дна каріозної порожнини
c. Ушкодження бором прилеглих зубів
d. Перфорація стінки каріозної порожнини
*e. Недостатнє препарування

61. Укажіть, чи можна накладати стискальну пов'язку або джгут при пораненні в шию та кровотечі з сонної артерії.
*a. Так, можна. Але з протилежного боку кровотечі піднімається рука вгору, охоплюючи голову, та накладається пов'язка
b. Ні, не можна. Інакше буде гіпоксія мозку, що не сумісна з життям
c. Ні, не можна. Інакше буде механічна асфіксія, бо пов'язка накладається на усю шию
d. Так, можна. Але з боку кровотечі піднімається рука вгору, охоплюючи голову, та накладається пов'язка
e. Так, можна. Але проводиться трахеотомія

62. Під час ортопедичного прийому планується зняття відбитків щелеп. Укажіть, який інструментарій необхідний лікарю-стоматологу-ортопеду для отримання відбитка альгінатною масою.
*a. Гумова колба та шпатель для замішування
b. Шпатель для замішування та стоматологічне скельце
c. Гумові рукавички та каталізатор для затвердіння
d. Блокнот для замішування та стоматологічне скельце
e. Каталізатор та інгібітор

63. Розуміння будови та функцій різних частин ясен допомагає лікарям-стоматологам в ефективному веденні лікування пацієнтів та догляду за здоров'ям порожнини рота. Укажіть, на які частини поділяють ясна.
a. -
*b. Прикріплені та вільні
c. Епітеліальні та базальні
d. Тверді та м'які
e. Внутрішні та зовнішні

64. Який з елементів будови скронево-нижньощелепного суглоба має еліпсоподібну форму, у 2-3 рази більший за суглобову головку, укритий хрящем, знаходиться на скроневій кістці?
a. Суглобовий горбок
*b. Суглобова ямка
c. Внутрішньосуглобовий диск
d. Суглобова капсула
e. Суглобова головка

65. Пацієнту показано видалення зубів 21, 22 через загострення хронічного періодонтиту. Коронкові частини зубів 21, 22 зруйновані на 1/2. Який інструмент треба вибрати для видалення?
*a. Прямі щипці
b. Байонетні щипці
c. S-подібні щипці
d. Кутовий елеватор
e. Дзьобоподібні щипці

66. Що насамперед треба зробити у випадку потрапляння хімічної речовини в око під час надання першої допомоги?
*a. Промити уражене око чистою водою
b. Закапати в уражене око очні краплі
c. Накласти пов'язку на уражене око
d. Накласти антисептичну мазь
e. -

67. На прийомі в лікаря-стоматолога через емоційне напруження та страх перед маніпуляцією пацієнт відчув дискомфорт, відчуття нудоти, запаморочення, шум у вухах, неясність зору, нестачу повітря, появу холодного поту, оніміння язика, губ, кінчика носа. Який невідкладний стан, найімовірніше, виник у пацієнта?
*a. Непритомність
b. Асфіксія
c. Алергічна реакція
d. Колапс
e. Анафілактичний шок

68. До лікаря-стоматолога звернувся хлопець віком 18 років зі скаргами на випадіння зуба 11 після отриманої травми годину тому. Було вирішено зуб помістити у власну комірку альвеолярного відростка та провести шинування. Як називається ця операція?
a. Гемісекція
b. Ампутація
*c. Реплантація
d. Імплантація
e. Трансплантація

69. Укажіть назву частини порожнини рота, що обмежена губами і щоками зовні та зубами і яснами зсередини.
a. Перехідна складка рота
b. Власне порожнина рота
c. Слизова оболонка рота
*d. Присінок порожнини рота
e. Ретромолярна ділянка

70. Лікар-стоматолог проводить лікування гострого глибокого карієсу зуба 27. Який метод дослідження можна застосувати для визначення рівня некректомії?
a. Люмінесцентну діагностику
b. ЕОД
c. Метод трансілюмінації
*d. Фарбування карієс-маркером
e. Термопробу

71. Для лікування карієсу І класу за Блеком у постійних зубах використовують амальгаму. Який складник амальгами підвищує пластичність матеріалу та забезпечує щільне крайове прилягання пломби?
*a. Мідь
b. Олово
c. Срібло
d. Цинк
e. Ртуть

72. Батьки шестимісячної дівчинки скаржаться на наявність сироподібного нальоту на слизовій оболонці щік та язика в дитини. Після огляду лікар-стоматолог встановив діагноз: гострий кандидозний стоматит. Який збудник викликає це захворювання?
a. Паличка Леффлера
*b. Дріжджоподібні гриби
c. Вірус герпесу
d. Веретеноподібна паличка
e. Спірохета Венсана

73. Під час виконання азопірамової проби протягом 1 хв на одному інструменті з усієї партії з'явилося фіолетово-бузкове забарвлення. Що потрібно зробити в цьому разі?
a. Промити інструмент під проточною водою
b. Ополоснути інструмент дистильованою водою та висушити
c. Простерилізувати всі інструменти, за винятком того, на якому виявилася позитивна азопірамова проба
*d. Здійснити повторне передстерилізаційне очищення всієї партії інструментів
e. Промити всю партію інструментів під проточною водою

74. Пацієнт скаржиться на постійний ниючий біль у ділянці видаленого зуба 46, неприємний запах з рота. З анамнезу відомо, що п'ять днів тому проведено видалення зуба 46. Об'єктивно спостерігається: комірка видаленого зуба виповнена залишками згустка сірого кольору, слизова оболонка набрякла, гіперемована. Який найімовірніший діагноз?
a. Невропатія трійчастого нерва
*b. Гострий альвеоліт
c. Гострий періостит
d. Гострий остеомієліт
e. Хронічний остеомієліт

75. Пацієнту віком 25 років проводять пломбування зубів 44, 45 та 46. Для ізоляції відпрепарованих порожнин від ротової рідини використовують тонкий квадрат з латексу. За допомогою якого інструмента зроблено отвори для ізоляції зубів?
a. Щипці для накладання кламерів
b. Крампонні щипці
*c. Щипці-пробійник
d. Байонетні щипці
e. Щипці-затискачі

76. Під час огляду семирічної дівчинки лікар-стоматолог виявив на присінкових поверхнях зубів 11, 21, 31, 41 і на горбиках зубів 16, 26, 36, 46 темні плями. З анамнезу відомо, що зуби прорізалися ураженими. Лікар встановив діагноз: флюороз. Надлишок якого хімічного елемента в питній воді буде причиною виникнення цього захворювання?
a. Йоду
*b. Фтору
c. Фосфору
d. Кальцію
e. Заліза

77. У пацієнтки віком 26 років під час лікування гострого глибокого карієсу зуба 36 випадково була відкрита пульпова камера зуба. Який лікарський засіб треба підготувати в цьому разі?
a. Пасту на основі параформальдегіду
b. Ізоляційну прокладку
c. Склоіономерний цемент
d. Пасту на основі миш'яку
*e. Одонтотропну пасту

78. Лікар-стоматолог під час препарування каріозної порожнини ІІ класу за Блеком вибрав техніку тунельного методу. Який пломбувальний матеріал раціонально застосовувати в разі вибору цієї методики?
a. Гібридний композит
*b. Текучий композит
c. Склоіономерний цемент
d. Мікрофільний композит
e. Макрофільний композит

79. Після проведення дезінфекції та передстерилізаційного очищення медичний інструментарій є підготовленим до етапу стерилізації. Хто має право проводити стерилізацію медичних інструментів?
a. Працівники, які пройшли навчання
b. Медичний персонал, який пройшов інструктаж із техніки безпеки
*c. Середній медичний персонал, який має відповідну підготовку
d. Санітарки
e. Будь-які працівники відділення

80. Укажіть, яке ускладнення може виникнути в пацієнта після операції з видалення зуба.
*a. Альвеоліт лунки зуба
b. Вивих нижньої щелепи
c. Потрапляння зуба в дихальні шляхи
d. Ушкодження зуба-антагоніста
e. Проштовхування зуба в м'які тканини

81. П'ятнадцятирічному хлопцю планується видалення зуба 14 за ортодонтичними показаннями. Коронка зуба збережена. Які щипці треба підготувати для видалення?
a. Дзьобоподібні зі щічками, що сходяться
b. Дзьобоподібні зі щічками, що не сходяться
*c. S-подібні
d. Прямі
e. Байонетні

82. Для дотримання санітарно-протиепідемічного режиму у стоматологічній клініці передбачено проведення генерального прибирання в комплексі заходів, спрямованих на попередження поширення інфекції. Укажіть, з якою кратністю проводиться цей вид прибирання.
*a. 1 раз на тиждень
b. У кінці робочої зміни
c. Щодня
d. 1 раз на місяць
e. На початку робочої зміни

83. У стоматологічній клініці провели стерилізацію використаних інструментів паровим методом без індивідуального пакування. Ці інструменти склали на стерильних столах та накрили стерильними простирадлами. Скільки часу інструменти можуть зберігати свою стерильність у цьому разі?
*a. 6 год
b. 9 год
c. 24 год
d. 48 год
e. 12 год

84. Стоматологічне дзеркало застосовують для огляду порожнини рота. Яке зображення дає поверхня дзеркала?
a. Пряме, зменшене, дійсне
*b. Пряме, збільшене, уявне
c. Пряме, зменшене, уявне
d. Обернене, збільшене, дійсне
e. Обернене, збільшене, уявне

85. У клініку хірургічної стоматології звернувся пацієнт для видалення зуба 13. Які щипці треба приготувати лікарю-стоматологу-хірургу для проведення цієї операції?
a. Зігнуті по ребру із щічками, що змикаються
b. S-подібні
c. Багнетоподібні
d. Зігнуті по ребру із щічками, що не змикаються
*e. Прямі

86. Для проведення розширення кореневих каналів зуба 27 лікарю-стоматологу треба подати К-ример. Яким графічним символом позначено цей вид ендодонтичних інструментів?
*a. Трикутник
b. Квадрат
c. Коло
d. Восьмикінцева зірочка
e. П'ятикінцева зірочка

87. Потерпілий внаслідок дорожньо-транспортної пригоди отримав черепно-мозкову травму та перелом щелепи. Як здійснити тимчасову зупинку сильної кровотечі в щелепно-лицьовій ділянці?
a. Накласти холодний компрес
b. Накласти джгут
*c. Притиснути загальну сонну артерію
d. Надати пацієнту положення з опущеною головою
e. Накласти міхур з льодом

88. Пацієнтка скаржиться на самовільний наростаючий біль у ділянці нижньої щелепи праворуч, що посилюється під час накушування. З анамнезу відомо: тиждень тому було проведено лікування глибокого карієсу зуба 44. Об'єктивно спостерігається: вертикальна перкусія зуба 44 різкоболісна, ЕОД - 100 мкА, рентгенологічно виявлено нерівномірне розширення періодонтальної щілини в ділянці верхівки кореня зуба 44. Яка тактика надання допомоги?
*a. Розкрити порожнину зуба та кореневий канал
b. Замінити пломбу
c. Видалити зуб
d. Видалити пломбу
e. Провести корекцію пломби

89. Укажіть відбитковий матеріал, що належить до групи на основі окису цинку й евгенолу та використовується для отримання відбитків індивідуальною ложкою при повній відсутності зубів на щелепі.
a. Ортокор
b. Фторакс
c. Speedex
d. Ypeen
*e. Репін

90. У підлітка віком 17 років для пломбування карієсу зуба 16 лікар-стоматолог застосував амальгаму. Яким інструментом амальгамову масу вносять у підготовлену порожнину?
*a. Амальгамтрегером
b. Штопфером
c. Гладилкою
d. Кюретою
e. Екскаватором

91. Які інструменти використовують для оброблення твердих тканин зуба під час препарування каріозних порожнин?
a. Кулясті бори, плагери
*b. Кулясті бори, екскаватор
c. Карборундові головки, фініри
d. Кулясті бори, матриці
e. Карборундові головки, плагери

92. Що із нижченаведеного належить до загальної профілактики карієсу?
*a. Вживання таблеток фториду натрію
b. Раціональна гігієна порожнини рота
c. Полоскання ремінералізаційними розчинами
d. Герметизація фісур
e. Покриття поверхні зубів фторлаком

93. Під час лікування карієсу зуба 16 у підлітка віком 15 років для пломбування застосовано композитний матеріал, що має розмір частинок наповнювача 8-45 мкм. Який композитний матеріал застосовано для пломбування?
a. Мікрофільний
*b. Макрофільний
c. Гібридний
d. Нанонаповнений
e. Мікрогібридний

94. Яка кислота і в якій концентрації використовується для протравлювання дентину та емалі в разі застосування адгезивної техніки пломбування каріозних порожнин?
a. 3%-ий розчин ортофосфорної кислоти
b. 5%-ий розчин полікарбонових кислот
c. 15%-ий розчин полікарбонових кислот
d. 10%-ий розчин ортофосфорної кислоти
*e. 37%-ий розчин ортофосфорної кислоти

95. Лікар-стоматолог проводить ендодонтичне лікування зуба 37. Який метод дослідження треба виконати для контролю якості проведеного лікування?
a. Глибоке зондування
b. Термопробу
*c. Рентгенологічне дослідження
d. ЕОД
e. Бактеріологічне дослідження

96. У чотирирічної дівчинки під час огляду лікар-стоматолог виявив каріозну порожнину на жувальній поверхні зуба 55 у межах плащового дентину з широким вхідним отвором. Дно та стінки каріозної порожнини щільні, пігментовані, під час зондування безболісні. Який матеріал найдоцільніше застосувати для пломбування?
a. Полікарбоксилатний цемент
b. Силікофосфатний цемент
c. Амальгаму
d. Цинк-фосфатний цемент
*e. Склоіономерний цемент

97. Укажіть, яку першу допомогу необхідно надати потерпілому при переломі нижньої щелепи в ментальному відділі без зміщення.
a. Накласти головну та стискальну пов'язки та скерувати потерпілого до отоларингологічного відділення
b. Накласти стискальну пов'язку в ділянці поранення та скерувати потерпілого до щелепно-лицевого відділення
c. Накласти пращоподібну пов'язку та скерувати потерпілого до отоларингологічного відділення
*d. Накласти пращоподібну пов'язку та скерувати потерпілого до щелепно-лицевого відділення
e. Накласти стискальну пов'язку в ділянці поранення та скерувати потерпілого до отоларингологічного відділення

98. Для постійного пломбування каріозної порожнини І класу за Блеком був використаний пломбувальний матеріал світлового затвердіння. Які компоненти входять до складу композитів світлового затвердіння?
*a. Тільки паста
b. Паста-рідина
c. Тільки порошок
d. Паста-паста
e. Порошок-рідина

99. Який інструментарій на ортопедичному прийомі використовує лікар-стоматолог для вигинання кламерів?
a. Байонетні щипці
*b. Крампонні щипці
c. Пінцет
d. Елеватор
e. Зонд

100. Виберіть метод лікування хронічного середнього карієсу тимчасового моляра в шестирічної дитини.
a. Протезування
b. Ремінералізація
c. Герметизація
d. Видалення
*e. Пломбування

101. У пацієнтки під час огляду виявлено глибоку каріозну порожнину на жувальній поверхні зуба 35 зі світлим розм'якшеним дентином. Зондування дна каріозної порожнини зуба дещо болюче. Який інструмент треба вибрати для некректомії?
a. Гладилку
b. Алмазний бор
c. Зонд
*d. Екскаватор
e. Штопфер

102. Лікар-стоматолог проводить ендодонтичне лікування першого премоляра верхньої щелепи. Який варіант рентгенологічного дослідження треба провести асистенту лікаря-стоматолога?
a. Контрастний рентген
b. Тривимірний рентген
c. Панорамний рентген
*d. Прицільний рентген
e. Прикусний рентген

103. Укажіть, за допомогою якої групи матеріалів лікарю-стоматологу найдоцільніше зняти відбиток для виготовлення металокерамічної коронки.
a. Гіпсу медичного
*b. Силіконових відбиткових матеріалів
c. Композитних матеріалів
d. Термопластичних мас
e. Альгінатних відбиткових матеріалів

104. Які інструменти необхідно підготувати для проведення обстеження стоматологічного пацієнта?
a. Дзеркало стоматологічне, пінцет стоматологічний, екскаватор
b. Екскаватор, гладилка, дзеркало стоматологічне
c. Штопфер, дзеркало стоматологічне, пінцет
*d. Зонд зубний зігнутий, дзеркало стоматологічне, пінцет стоматологічний
e. Зонд зубний зігнутий, шпатель, пінцет

105. Для індивідуального догляду за порожниною рота лікар-стоматолог порекомендував семирічній дівчинці зубну пасту з мікроелементами та призначив курс ремінералізаційної терапії. Який із нижченаведених методів належить до екзогенної профілактики карієсу?
a. Уживання таблеток фториду натрію
*b. Накладання фторвмісних лаків на поверхню зубів
c. Додавання в їжу фторованої солі
d. Уживання продуктів, багатих на кальцій та фтор
e. Уживання морепродуктів

106. Дев'ятирічна дівчинка отримала опік шкіри обличчя оцтовою кислотою. Який розчин можна застосувати для нейтралізації травмуючої речовини в цьому разі після тривалого промивання ураженої ділянки водою?
a. 10%-ий розчин аміаку
*b. 2-5%-ий натрію гідрокарбонат
c. 96%-ий етиловий спирт
d. 5%-ий спиртовий розчин таніну
e. 0,05%-ий хлоргексидину біглюконат

107. Після використання ендодонтичного інструментарію помічник лікаря-стоматолога провів його дезінфекцію та передстерилізаційне очищення. Яка мета дезінфекції?
a. Знищення білкових, жирових забруднень
b. Знищення залишків лікарських препаратів
c. Знищення умовно-патогенних видів мікроорганізмів
*d. Знищення патогенних та умовно-патогенних видів мікроорганізмів
e. Механічне знищення забруднень

108. Що належить до допоміжного обладнання стоматологічного кабінету?
a. Стоматологічна установка
*b. Cтоматологічний рентген апарат
c. Стоматологічне крісло
d. Рукомийник для миття рук
e. Стоматологічний пересувний стілець

109. Після використання стоматологічного інструментарію асистенту лікаря-стоматолога необхідно провести його дезінфекцію, передстерилізаційне очищення та cтерилізацію. Який режим стерилізації стоматологічних інструментів у сухожаровій шафі?
*a. При температурі 180^oС - 60 хв
b. При температурі 160^oС - 120 хв
c. При температурі 120^oС - 90 хв
d. При температурі 200^oС - 30 хв
e. При температурі 140^oС - 45 хв

110. Пацієнтці віком 35 років встановлено діагноз: ерозія твердих тканин зубів 11, 21, 34, 35, 44, 45. Який матеріал треба підготувати для пломбування в цьому разі?
a. Силікатний цемент
b. Склоіономерний цемент
c. Композитний матеріал хімічної полімеризації
*d. Композитний матеріал світлової полімеризації
e. Амальгаму

111. Який комплекс заходів буде здійснювати асистент лікаря-стоматолога для знищення мікроорганізмів у рані та в патологічному осередку?
a. Стерилізацію
b. Дезінфекцію
c. Асептику
*d. Антисептику
e. Передстерилізаційне очищення

112. Як називається методика ендодонтичного лікування зубів під час якої кореневу частину пульпи насичують речовинами, що глибоко дифундують, муміфікують і перетворюють її на септичний тяж або склоподібну масу?
*a. Імпрегнація
b. Екстирпація
c. Ремінералізація
d. Девіталізація
e. Ампутація

113. Для яких маніпуляцій використовують спредер під час ендодонтичного лікування?
a. Вертикальної конденсації гутаперчевих штифтів у кореневому каналі
b. Горизонтальної конденсації гутаперчевих штифтів у кореневому каналі
*c. Латеральної конденсації гутаперчевих штифтів у кореневому каналі
d. Внесення пломбувального матеріалу в кореневий канал
e. Розпломбування кореневих каналів під час повторного ендодонтичного лікування

114. Під час лікування карієсу пацієнту було встановлено пломбу з амальгами без ізоляційної прокладки. Яке ускладнення може розвинутися в цьому разі?
a. Вторинний карієс
b. Випадіння пломби
*c. Запалення пульпи
d. Папіліт
e. Верхівковий періодонтит

115. Дівчина віком 17 років скаржиться на печіння та сухість слизової оболонки порожнини рота. Із анамнезу відомо, що пацієнтка хворіє на цукровий діабет протягом трьох років. Об'єктивно спостерігається: слизова оболонка щік суха, укрита білим нальотом, що легко знімається. Установлено діагноз: кандидозний стоматит. Яку мазь доцільно рекомендувати для лікування в цьому разі?
a. Інтерферонову
b. Преднізолонову
c. Еритроміцинову
*d. Клотримазолову
e. Ланолінову

116. До устаткування стоматологічного кабінету належить електричний мікромотор. Який діапазон регулювання швидкості обертання бора має електричний мікромотор?
a. Від 100000 до 300000 об/хв
b. Від 100 до 1000 об/хв
c. -
d. Від 50000 до 100000 об/хв
*e. Від 1000 до 40000 об/хв

117. Пацієнт скаржиться на біль та рухомість верхньої щелепи, кровотечу з носа. Об'єктивно спостерігається: рухомість верхньої щелепи, подовження середньої третини обличчя, кровотеча з носа, нудота, блювання, крововилив у кон'юнктиву. Яке травматичне ушкодження виникло?
a. Перелом зуба
b. Вивих верхньої щелепи
*c. Перелом верхньої щелепи
d. Вивих нижньої щелепи
e. Перелом нижньої щелепи

118. Дівчина віком 15 років скаржиться на біль та кровоточивість ясен під час вживання їжі та чищення зубів. Об'єктивно спостерігається: слизова оболонка ясен у ділянці нижніх і верхніх фронтальних зубів набрякла, гіперемована, має ціанотичний відтінок. Ясенні сосочки кровоточать від дотику, збільшені в розмірах і перекривають коронкові частини зубів на 1/3 їхньої висоти. На зубах верхньої та нижньої щелеп встановлена незнімна ортодонтична конструкція (брекет-система). Установіть попередній діагноз.
a. Фіброматоз ясен
*b. Гіпертрофічний гінгівіт
c. Виразковий гінгівіт
d. Генералізований пародонтит
e. Катаральний гінгівіт

119. Вагітна жінка віком 25 років скаржиться на появу білих плям на передніх зубах верхньої щелепи, що з'явилися на п'ятому місяці вагітності. Для диференційної діагностики захворювання лікар вирішив провести кольоровий тест. Який барвник треба підготувати для проведення тесту?
a. 2%-ий розчин фтористого натрію
b. Йодинол
c. Йодовмісний розчин Шіллера-Писарєва
*d. 2%-ий розчин метиленового синього
e. 0,2%-ий розчин хлоргексидину

120. Назвіть відбитковий матеріал, що належить до силіконової групи і застосовується під час виготовлення металокерамічного мостоподібного протеза.
a. Редонт
*b. Speedex
c. Ypeen
d. Ортокор
e. Репін

121. Під час профілактичного огляду пацієнта на ортопантомограмі в ділянці верхівки кореня зуба 12 виявлено осередок просвітлення кісткової тканини з нечіткими межами у вигляді язиків полум'я. Об'єктивно спостерігається: зуб змінений у кольорі, на яснах у ділянці проєкції верхівки кореня наявний рубець. Для якого захворювання характерна ця рентгенологічна картина?
a. Хронічний гіпертрофічний пульпіт
*b. Хронічний гранулюючий періодонтит
c. Хронічний гранулематозний періодонтит
d. Хронічний гангренозний пульпіт
e. Хронічний фіброзний періодонтит

122. На ортопантомограмі пацієнта, що звернувся для профілактичного огляду, виявлено осередок просвітлення округлої форми розміром до 5 мм у ділянці верхівки кореня зуба 34, кореневий канал якого частково заповнений пломбувальним матеріалом. З анамнезу відомо: раніше зуб 34 був ендодонтично лікований. Для якого захворювання характерні ці рентгенологічні ознаки?
a. Хронічний гранулюючий періодонтит
b. Гострий дифузний пульпіт
c. Гострий серозний періодонтит
*d. Хронічний гранулематозний періодонтит
e. Хронічний фіброзний пульпіт

123. У пацієнта діагностовано дефект коронкової частини зуба 34, що відповідає ІІ класу каріозних порожнин за Блеком. Визначте топографічне розміщення каріозної порожнини на поверхні зуба в цьому разі.
a. Різальний край
b. Пришийкова ділянка
c. Контактна поверхня з ураженням різального краю
*d. Контактна поверхня
e. Жувальна поверхня

124. Дівчина віком 16 років під час тренування на спортивній секції отримала травму. Скаржиться на біль у ділянці нижньої щелепи праворуч. Під час огляду порушення цілісності шкірних покривів не виявлено, спостерігається незначний набряк у ділянці тіла нижньої щелепи праворуч, відкривання рота не обмежене. Яку невідкладну допомогу треба надати в цьому разі?
a. Призначити протинабрякову терапію
b. Компрес 2-5%-им розчином натрію гідрокарбонату
*c. Холод на травмовану ділянку в перші 30 хв
d. Обробити ділянку шкіри антисептиком
e. Застосувати слабодезінфікуючу мазь

125. Під час роботи виїзної стоматологічної станції проводилося лікування карієсу зубів у дітей молодших класів. Який пломбувальний матеріал використовується під час застосування АRT-методики лікування карієсу в дітей?
a. Текучий композит
b. Композит хімічної полімеризації
c. Силікатний цемент
*d. Склоіономерний цемент
e. Компомер

126. До лікаря-стоматолога звернувся пацієнт віком 40 років зі скаргами на виникнення післяопераційної чутливості в ділянці зуба 21 після проведення значної реставрації. Який препарат треба приготувати асистенту для усунення чутливості твердих тканин зубів?
a. Кондиціонер
b. Компомер
*c. Десенситайзер
d. Пасту з тимолом
e. Ормокер

127. Під час профілактичного огляду дітей віком 8-12 років лікар-стоматолог іноді виявляє білі плями на вестибулярних поверхнях фронтальної групи зубів верхньої щелепи, що прорізалися з цими дефектами. Під час вітального фарбування плями не зафарбовуються. Про який імовірний діагноз свідчать ці ознаки?
a. Гострий поверхневий карієс
*b. Гіпоплазія емалі
c. Ерозія емалі
d. Гострий початковий карієс
e. Некроз емалі

128. Під час оброблення каріозної порожнини лікар-стоматолог видаляє всі патологічно змінені тканини зуба. Що спричиняє зміну кольору коронки зуба після неякісного препарування каріозної порожнини?
a. Опік твердих тканин зуба
*b. Розм'якшений дентин насичується пігментами
c. Перегрів та запалення пульпи зуба
d. Запалення та пошкодження ясенного сосочка
e. Значне стоншення шару емалі

129. Яку назву має хейліт, спричинений підвищеною чутливістю червоної облямівки губ до інсоляції?
a. Ексфоліативний
b. Екзематозний
*c. Актинічний
d. Атопічний
e. Метеорологічний

130. Пацієнту проводиться ендодонтичне лікування зуба 43. Для антисептичного оброблення та видалення ошурків з кореневого каналу використовується розчин гіпохлориту натрію. Яка концентрація цього антисептика використовується для іригації кореневого каналу?
a. 12%
*b. 3%
c. 6%
d. 0,03%
e. 9%

131. До лікаря-стоматолога звернувся пацієнт, якому три тижні тому було видалено зуб, зі скаргами на наявність незакритого дефекту слизової оболонки в ділянці видаленого зуба. Об'єктивно спостерігається: порушення закриття лунки в місці видаленого зуба, розростання грануляцій, слизова оболонка в ділянці лунки синюшна. Про яке захворювання можуть свідчити ці ознаки?
a. Гострий остеомієліт
b. Хронічний остеомієліт
c. Абсцес
*d. Хронічний альвеоліт
e. Хронічний періостит

132. Під час обстеження тринадцятирічного хлопчика лікар-стоматолог виявив прогнатичний прикус. До патології в якій площині належить цей прикус?
a. Орбітальній
b. Вертикальній
c. Мезіальній
*d. Сагітальній
e. Трансверзальній

133. Яка кількість коренів та кореневих каналів найчастіше спостерігається в нижньому першому і другому премолярах?
a. Два корені, один канал
*b. Один корінь, один канал
c. Три корені, три канали
d. Один корінь, два канали
e. Два корені, два канали

134. Підліток віком 14 років звернувся до лікаря-стоматолога для планової санації. Під час стоматологічного огляду лікар виявив порушення крайового прилягання пломби в зубі 16. Яким інструментом проводять визначення крайового прилягання пломби?
a. Гладилкою
*b. Зондом
c. Екскаватором
d. Штопфером
e. Шпателем

135. Під час стоматологічного обстеження підлітку віком 16 років встановлено діагноз: хронічний фіброзний пульпіт зуба 36 та проведено ендодонтичне лікування. Який ендодонтичний інструмент застосовують під час пломбування кореневих каналів?
*a. Каналонаповнювач
b. К-ример
c. К-файл
d. U-файл
e. Пульпоекстрактор

136. У пацієнта віком 45 років лікар-стоматолог діагностував гострий обмежений пульпіт зуба 44. Об'єктивно спостерігається: порожнина рота санована, гігієна в задовільному стані. З анамнезу відомо: пацієнт соматично здоровий. Що є протипоказанням до лікування пульпіту біологічним методом у цьому разі?
a. Вік понад 18-20 років
*b. Вік понад 30-35 років
c. Соматичні захворювання
d. Стан гігієни порожнини рота
e. Інтенсивність каріозного процесу

137. У пацієнта виявлено каріозну порожнину, розташовану на різальному краї різця, що утворилася через стирання емалі і оголення дентину. До якого класу за класифікацією Блека належить ця каріозна порожнина?
a. II
b. I
c. IV
d. III
*e. VI

138. Чоловік віком 40 років звернувся до лікаря-стоматолога для санації порожнини рота. Під час огляду виявлено каріозну порожнину в зубі 45 в межах плащового дентину світлого кольору, що легко знімається за допомогою екскаватора. З анамнезу відомо, що пацієнт відзначає больові відчуття під час вживання солодкого в ділянці цього зуба. Про який патологічний стан можуть свідчити ці результати обстеження?
*a. Гострий середній карієс
b. Хронічний середній карієс
c. Хронічний глибокий карієс
d. Гострий поверхневий карієс
e. Гострий глибокий карієс

139. Жінка віком 46 років звернулася до лікаря-стоматолога-хірурга для видалення зуба 16 зуба. Коронкова частина зуба збережена. Які щипці треба підготувати в цьому разі?
*a. S-подібні праві
b. Багнетоподібні коронкові
c. Багнетоподібні кореневі
d. Прямі
e. S-подібні ліві

140. У пацієнта діагностовано передпухлинний процес слизової оболонки порожнини рота. Лікар пояснив, що без належного лікування з часом він обов'язково призведе до розвитку раку. Який діагноз встановлено пацієнту?
a. Шкірний ріг
b. Лейкоплакія
*c. Обмежений гіперкератоз
d. Папіломатоз
e. Кератоакантома

141. Лікар-стоматолог проводить визначення індексу гігієни Федорова-Володкіної в дітей молодшого шкільного віку. Який розчин треба підготувати для проведення цієї процедури?
a. Фурациліну
*b. Йодисто-калієвий
c. Фуксину
d. Еритрозину
e. Метиленового синього

142. Під час препарування каріозної порожнини в межах емалі використовують турбінні наконечники. Яку швидкість обертання бора може забезпечити цей наконечник?
a. 50000-100000 об/хв
b. 20000-70000 об/хв
*c. 300000-400000 об/хв
d. 15000-20000 об/хв
e. 100000-200000 об/хв

143. Лікар-стоматолог проводить пломбування каріозної порожнини ІІ класу за Блеком. У каріозну порожнину після нанесення адгезивної системи потрапила кров. Яка тактика в цьому разі?
a. Промити та висушити каріозну порожнину, нанести адгезив
b. Провести повторне протравлювання дентину, нанести адгезив
*c. Повторне кислотне протравлювання емалі та дентину та нанесення адгезиву
d. Обробити каріозну порожнину 3%-м перекисом водню, нанести адгезив
e. Обробити каріозну порожнину спиртом, нанести адгезив

144. Лікар-стоматолог проводить лікування хронічного середнього карієсу зуба 11. Пломбування каріозної порожнини буде здійснюватися композитним матеріалом світлового твердіння. Яка лампа необхідна для роботи з композитними матеріалами світлового твердіння?
a. Кварцева
b. Солюксова
c. Люмінесцентна
*d. Фотополімерна
e. Світлодіодна

145. Чоловік віком 67 років звернувся до лікаря-стоматолога для видалення коренів зубів 37 та 36. Пацієнту планується проведення аплікаційної анестезії перед проведенням провідникової анестезії. Яка концентрація розчину лідокаїну використовується для аплікаційної анестезії?
a. 15%
b. 20%
c. 25%
*d. 10%
e. 30%

146. Після стоматологічного прийому необхідно виконати повну обробку інструментів. Яка послідовність обробки використаного стоматологічного інструментарію?
a. Передстерилізаційне очищення, дезінфекція, стерилізація
*b. Дезінфекція, передстерилізаційне очищення, стерилізація
c. Передстерилізаційне очищення, стерилізація, дезінфекція
d. Передстерилізаційне очищення, стерилізація
e. -

147. Який найімовірніший шлях передачі вірусних гепатитів В, С та ВІЛ-інфекції в лікувально-профілактичних закладах у разі порушення правил асептики та санітарно-протиепідемічного режиму?
*a. Парентеральний
b. Контактний
c. Аліментарний
d. Водний
e. Повітряно-краплинний

148. На терапевтичному прийомі лікар-стоматолог використовує алмазні бори, що відрізняються за розміром робочої частини, властивостями алмазу, щільністю посадки алмазного зерна. Який середній розмір зерна в алмазного бора з червоним маркуванням?
*a. 50 мкм
b. 30 мкм
c. 135 мкм
d. 100 мкм
e. 180 мкм

149. Пацієнтка звернулася до лікаря-стоматолога зі скаргами на неприємні відчуття в зубах нижньої щелепи від термічних та хімічних подразників. Об'єктивно спостерігається: у пришийковій ділянці зубів 35, 34, 44, 45 дефекти в межах дентину з гладкими, блискучими стінками, що сходяться під кутом. Який найімовірніший діагноз?
a. Системна гіпоплазія емалі
b. Ерозія емалі
c. Некроз твердих тканин
d. Гострий середній карієс
*e. Клиноподібний дефект

150. Лікар-стоматолог під час профілактичного огляду запропонував пацієнту розжувати таблетку синього кольору, а потім сполоснути ротову порожнину. Для чого лікар проводить цю процедуру?
a. Виявлення запального процесу в яснах
*b. Контролю гігієнічних навичок пацієнта
c. Контролю крайового прилягання пломб на зубах
d. Виявлення запального процесу на слизовій оболонці ротової порожнини
e. Виявлення каріозних порожнин

