1. Фахівець фармацевтичної лабораторії проводить експрес-аналіз відхаркувальної мікстури, що містить натрію бензоат. Який із нижченаведених реактивів утворює з натрію бензоатом блідо-жовтий осад?
*a. Заліза (ІІІ) хлорид
b. Кислота метоксифенілоцтова
c. Магнію сульфат
d. Калію гексагідроксостибіат (V)
e. Кислота хлористоводнева

2. Про який побічний ефект потрібно попередити пацієнта, який придбав в аптеці за рецептом лікаря препарат заліза для перорального застосування?
a. Збудження ЦНС
*b. Забарвлення калу в чорний колір
c. Імунодепресивна дія
d. Підвищення рівня глюкози в крові
e. Кровоточивість ясен

3. Унаслідок тривалого приймання препарату для лікування тяжкої форми бронхіальної астми у пацієнта розвинувся остеопороз. Який препарат із нижченаведених міг спричинити цей стан у пацієнта?
a. Монтелукаст
b. Сальбутамол
*c. Дексаметазон
d. Сальметерол
e. Еуфілін

4. У відділ кадрів аптеки звернувся асистент фармацевта, що має стаж роботи одинадцять років, шість із яких не працював за спеціальністю, з проханням прийняти його на вакантну посаду. Чи оформить підприємство трудові відносини з цим кандидатом?
a. Не може бути прийнятий у жодному разі
b. Після випробувального терміну
c. Після проходження інтернатури
*d. Після проходження перепідготовки
e. Може бути прийнятий на вакантну посаду

5. Фармацевт відпустив за повну вартість комбінований лікарський засіб, що містить псевдоефедрин, який був виписаний на паперовому рецептурному бланку форми №1 (ф-1). Протягом якого терміну цей рецепт повинен зберігатися в аптечному закладі?
a. Тридцять днів
b. Три роки, без урахування поточного
*c. Один рік, без урахування поточного
d. П'ять років, без урахування поточного
e. Десять днів

6. Асистент фармацевта готує водну витяжку з кореня алтеї. Яку особливість технології він повинен врахувати?
a. Проціджують після повного охолодження
b. Готують із додаванням кислоти хлористоводневої
*c. Використовують метод холодного настоювання
d. Проціджують готовий водний витяг негайно
e. Враховують біологічну активність лікарської рослинної сировини

7. В аптечному закладі здійснюється відпуск екстемпоральних лікарських засобів, виготовлених із лікарської рослинної сировини (ЛРС), які дозволено відпускати виключно за електронними рецептами. Укажіть назву цієї ЛРС.
a. Folia Eucalypti viminalis
b. Folіa Salvіae offіcіnalіs
c. Folia Melissae officinalis
*d. Folia Cannabis sativa
e. Folia Menthae piperitae

8. До аптеки звернувся пацієнт, якому призначено інсулін людський короткої дії. Асистент фармацевта під час відпуску препарату попереджає про неухильне дотримання режиму дозування, харчування та фізичних навантажень. Яке ускладнення може розвинутися в пацієнта в разі передозування інсуліну або через надмірне фізичне навантаження?
a. Бронхоспазм
b. Ліподистрофія
c. Гіперглікемія
*d. Гіпоглікемія
e. Гіперліпідемія

9. Укажіть препарат, що підвищує внутрішньоочний тиск і протипоказаний при глаукомі.
a. Фізіостигмін
b. Пілокарпіну гідрохлорид
*c. Атропіну сульфат
d. Галантаміну гідробромід
e. Неостигмін

10. До аптеки надійшла партія лікарських засобів із аптечного складу. Під час вхідного контролю уповноважена особа виявила, що таблетки ібупрофену мають термін придатності, що вже минув. До якої групи згідно з чинним законодавством належать такі лікарські засоби?
a. Контрафактні
b. Фальсифіковані
c. Підроблені
d. Якісні
*e. Неякісні

11. В аптечних закладах лікарські засоби відпускають за рецептом лікаря або без нього. Яка з нижченаведених фармакотерапевтичних вимог дозволяє зарахувати препарат до категорії безрецептурних?
a. При застосуванні може розвинутися звикання
b. Новий на фармацевтичному ринку і має обмежений досвід використання на практиці
*c. Не завдає прямої або непрямої шкоди здоров'ю
d. Впливає на психічні процеси в центральній нервовій системі людини
e. Містить речовини, активність і побічні дії яких вимагають додаткових досліджень

12. Приміщення та устаткування аптеки повинні відповідати вимогам санітарно-протиепідемічного режиму аптечних закладів. Як часто підлягають вологому прибиранню із застосуванням дезінфекційних засобів стіни і двері аптеки?
a. Не рідше одного разу на добу
b. Не рідше одного разу шість місяців
c. Не рідше одного разу на місяць
*d. Не рідше одного разу на тиждень
e. Не рідше одного разу на зміну

13. Під час надходження листків кропиви дводомної на фармацевтичне підприємство виникли сумніви щодо їхньої ідентичності. Для підтвердження тотожності був проведений мікроскопічний аналіз. За якими діагностичними ознаками ідентифікують цю сировину?
a. Рафіди, сосочкоподібні волоски
b. Стилоїди, бородавчасті волоски
c. Друзи, головчасті волоски
d. Ідіобласти, багатоклітинні волоски
*e. Цистоліти, ретортоподібні волоски

14. До аптеки надійшов рецепт на приготування мікстури з кислотою хлористоводневою та пепсином. Яким чином фармацевт розчинятиме пепсин?
a. У кислоті хлористоводневій розведеній
*b. У суміші води очищеної та кислоти хлористоводневої розведеної
c. У холодній воді очищеній
d. У гарячій воді очищеній
e. В ізотонічному розчині натрію хлориду

15. Відпуск лікарських засобів та медичних виробів, що підлягають реімбурсації, здійснюється в аптечних закладах на підставі договорів з НСЗУ. Які аптеки можуть здійснювати такого виду відпуск лікарських засобів пацієнту?
a. Лише аптеки, які розташовані в містах обласного підпорядкування
b. Лише аптеки, які розташовані поблизу від медичного закладу пацієнта
c. Будь-які аптеки, незалежно від того, чи укладено договір із НСЗУ
d. Аптеки, які уклали договори з НСЗУ, лише в межах певного регіону
*e. Аптеки, які уклали договори з НСЗУ, незалежно від місця проживання чи перебування пацієнта

16. Яка лікарська рослинна сировина використовується для отримання лікарських засобів для поліпшення мозкового кровообігу та когнітивних функцій?
a. Споришу трава
b. Глоду квіти
c. Глоду плоди
d. Солодки корені
*e. Гінкго листя

17. На аналіз надійшла сировина, яка складається зі щільних густоопушених листків сірувато-зеленого кольору із сильним духмяним запахом. Поверхня листкової пластинки дрібночарункова, край городчастий, жилкування дрібносітчасте. Укажіть рослинне джерело сировини.
*a. Шавлія лікарська
b. Валеріана лікарська
c. Евкаліпт прутоподібний
d. Ромашка лікарська
e. М'ята перцева

18. Фармацевт повідомив асистента фармацевта, що лікарський засіб, який потрібний для виготовлення мазі, зберігається в шафі для пахучих і летких речовин. Укажіть, яку субстанцію шукає асистент.
a. Кислоту борну
b. Сульфаніламід
c. Хлорамфенікол
d. Цинку оксид
*e. Камфору

19. На фасаді аптечного закладу встановлено вивіску, на якій вказано вид та номер аптеки. Яку ще інформацію обов'язково має містити вивіска?
a. Режим роботи аптечного закладу, порівняння з іншими аптечними закладами
*b. Найменування ліцензіата, торговельної марки, що належить ліцензіату на законних підставах, режим роботи аптечного закладу
c. Інформація щодо цін, назва торговельної марки
d. Торговельна марка та найменування аптечного закладу, інформація щодо цін
e. Режим роботи аптечного закладу, інформація про орієнтованість аптечного закладу на обслуговування певних соціальних груп населення

20. В аптеці тимчасово відсутні перстачу кореневища, що застосовуються як в’яжучий засіб. Яка лікарська рослинна сировина має аналогічну дію?
a. Верби кора
*b. Вільхи супліддя
c. Вербени трава
d. Волошки квіти
e. Валеріани корені

21. Укажіть лікарські речовини, суспензії яких готують дисперсійним методом із додаванням стабілізатора.
a. Магнію оксид, натрію сульфат
b. Біла глина, бентоніт
*c. Камфора, ментол
d. Кислота борна, кальцію карбонат
e. Цинку оксид, тальк

22. Який лікарський засіб аналогічної дії можна призначити замість трави грициків, що містить вітамін К та має кровоспинну дію, якщо її немає в аптеці?
a. Екстракт родіоли рожевої
b. Таблетки валеріани
c. Настойка женьшеню
*d. Екстракт водяного перцю
e. Настойка глоду

23. Який лікарський засіб із групи діуретиків застосовують при ускладненому гіпертонічному кризі з ознаками гострої серцевої недостатності?
a. Спіронолактон
b. Діакарб
*c. Фуросемід
d. Маніт
e. Гідрохлортіазид

24. До аптечного складу надійшов лікарський засіб, що зберігається за температури від +2^оC до +8^оC. Вимог якої належної практики повинні дотримуватися фахівці під час зберігання цього лікарського засобу?
a. GPP
b. GDP
c. GMP
*d. GSP
e. GLP

25. Відповідно до наказу керівника підприємства в аптеці буде проведена планова інвентаризація. Що є основною метою інвентаризації?
a. Перевірка умов зберігання лікарських засобів та медичних виробів
b. Визначення продуктивності праці кожного працівника
*c. Виявлення нестачі або надлишку товару і коштів
d. Перевірка дотримання касової дисципліни
e. Оцінка ефективності роботи фахівців

26. До рецептурно-виробничого відділу аптеки надійшов рецепт на виготовлення 10 порошків з атропіну сульфатом. На один порошок виписано 0,0005 г діючої речовини. У якому співвідношенні та в якій кількості потрібно використати тритурацію для приготування цього порошку?
a. 0,005 г тритурації атропіну сульфату (1:100)
b. 0,05 г тритурації атропіну сульфату (1:10)
c. 0,05 г тритурації атропіну сульфату (1:100)
d. 0,5 г тритурації атропіну сульфату (1:10)
*e. 0,5 г тритурації атропіну сульфату (1:100)

27. Укажіть лікарський засіб, дія якого ґрунтується на блокаді гістамінових рецепторів, однак він не належить до антигістамінних лікарських засобів і не застосовується для лікування алергічних захворювань.
a. Дексаметазон
b. Дезлоратадин
c. Дифенгідрамін
*d. Фамотидин
e. Лоратадин

28. Укажіть лікарську рослинну сировину, що є джерелом слизу та використовується як обволікаючий та пом'якшувальний засіб.
a. Belladonnae radices
b. Leonuri cardiacaea herba
c. Serpylli herba
*d. Althaeae radices
e. Berberidis fructus

29. Який лікарський засіб, що належить до антагоністів опіатних рецепторів, можна відпустити без рецепта з аптеки в кількості 2 мг на один відпуск?
a. Буторфанол
b. Налмефен
*c. Налоксон
d. Налбуфін
e. Бупренорфін

30. Під час виконання якісного аналізу очних крапель кислоти борної фармацевт спостерігає утворення полум'я із зеленою облямівкою. Які реактиви необхідні для проведення цієї реакції?
a. Кислота хлоратна, пентанол
b. Кислота нітратна розведена, пропанол
*c. Кислота сульфатна концентрована, метанол
d. Кислота оцтова безводна, бутанол
e. Кислота хлористоводнева розведена, етанол

31. Кількісне визначення натрію хлориду можна провести за допомогою аргентометрії, методом Мора. Укажіть речовину, що використовується як індикатор під час цього методу дослідження.
a. Фенолфталеїн
*b. Калію хромат
c. Дифенілкарбазон
d. Феруму (IIІ) амонію сульфат
e. Натрію еозинат

32. Укажіть лікарський засіб, що виявляє виражену антигістамінну, снодійну, седативну, місцевоанестезуючу, протиблювотну дію та посилює дію анальгезуючих засобів.
a. Фексофенидин
b. Мебгідролін
c. Лоратадин
*d. Дифенгідрамін
e. Цетиризин

33. Товариство з обмеженою відповідальністю відкриває нову аптеку та повинне забезпечити своєчасне надходження готівки на банківський рахунок. Яка організація встановлює терміни здавання та ліміт залишку готівки в касі?
a. Державна податкова служба
b. Територіальна Держлікслужба
*c. Підприємство самостійно
d. Національний банк України
e. Банк, у якому відкритий поточний рахунок підприємства

34. Під час перевірки серій лікарського засобу (ЛЗ), що підлягає державному контролю за розпорядженням Держлікслужби, уповноважена особа аптечного складу виявила такий ЛЗ. Яким внутрішнім документом керується уповноважена особа під час здійснення заходів щодо вилучення цього ЛЗ з обігу?
a. Розпорядженням керівника підприємства
*b. Планом термінових дій
c. Положенням про аптечний склад
d. Наказом завідувача аптечного складу
e. Посадовою інструкцією

35. Для ідентифікації крушини кори нанесли краплю 10%-го розчину лугу, з'явилося вишнево-червоне забарвлення. Наявність яких біологічно активних речовин виявили за допомогою цієї реакції?
a. Стероїдних сапонінів
*b. Антраценпохідних
c. Ефірних олій
d. Серцевих глікозидів
e. Алкалоїдів

36. Які рецептурні бланки використовують у разі виписування психотропних лікарських засобів у суміші з індиферентними речовинами за повну вартість у паперовому вигляді?
a. Ф-1
b. Ф-1 і Ф-3
c. Відпускається без рецепта
d. Ф-1 у двох екземплярах
*e. Ф-3

37. Який документ фахівці аптеки повинні подати в НЗСУ, щоб отримати кошти з державного бюджету за відпущені лікарські засоби за програмою "Доступні ліки"?
*a. Звіт
b. Відомість
c. Рахунок
d. Товарний звіт
e. Реєстр рецептів

38. До лабораторії на аналіз надійшов розчин натрію тіосульфату. Хімік-аналітик провів якісну реакцію, у результаті якої утворився білий кристалічний осад. Який реактив використав спеціаліст?
a. Срібла нітрат
*b. Калію піроантимонат
c. Заліза хлорид
d. Натрію гідроксид
e. Кислоту хлористоводневу

39. Лікарські засоби класифікують залежно від наявності в їхній структурі молекули функціональних груп. Який препарат належить до аліфатичних амінокислот?
a. Саліцилова кислота
b. Ацетилсаліцилова кислота
c. Метамізол натрію
d. Бензойна кислота
*e. Глутамінова кислота

40. Укажіть лікарську рослину, відвар свіжої кори якої сильно подразнює слизові оболонки шлунка, може викликати блювання, кольки та діарею з домішками крові в калі. Тому перед застосуванням ця сировина має бути висушена в сушарці при 100^оC або витримана не менше одного року за кімнатної температури.
*a. Frangula alnus
b. Salix alba
c. Quercus robur
d. Taxus baccata
e. Viburnum opulus

41. Сильнодіюча лікарська рослинна сировина (ЛРС) повинна зберігатися в окремому приміщенні або в окремій шафі під замком. Укажіть із нижченаведеного таку ЛРС.
a. Трава фіалки
b. Трава череди
*c. Листя блекоти
d. Листя шавлії
e. Корінь солодки

42. Унаслідок гострого отруєння опіоїдами в пацієнта спостерігається пригнічення дихання, що становить загрозу життю. Для усунення симптомів передозування пацієнтові було внутрішньовенно введено препарат "Налоксон". Укажіть, який вид взаємодії лікарських засобів лежить в основі цього призначення.
a. Неконкурентний антагонізм
b. Синергізм за типом підсумовування
*c. Конкурентний антагонізм
d. Функціональна кумуляція
e. Синергізм за типом потенціювання

43. Сироп солодки використовують як відхаркувальний та протизапальний засіб для полегшення відходження мокротиння. Які біологічно активні речовини визначають фармакологічну дію цього лікарського засобу?
*a. Тритерпенові сапоніни
b. Алкалоїди ізохінолінового ряду
c. Стероїдні сапоніни
d. Фурокумарини
e. Антраценпохідні алізаринового ряду

44. За підсумками інвентаризації, проведеної в аптечному закладі, у структурі якого наявний самостійний відділ запасів, виявлено нестачу субстанції папаверину гідрохлориду. Укажіть норму списання, яка використовується при розрахунку природної втрати для вказаного лікарського засобу.
a. 0,65% від вартості лікарських форм
b. 2,15% від вартості лікарських форм
c. 0,4% від використаної кількості
d. 0,95% від використаної кількості
*e. 1,7% від вартості лікарських форм

45. Чоловік віком 42 роки із симптомами сезонного алергічного риніту звернувся до аптеки з метою придбання антигістамінного засобу для системного застосування, що не викликає сонливості. Укажіть лікарські засоби, що можуть застосуватися при полінозах протягом усього періоду контакту з алергенами.
*a. Лоратадин, дезлоратадин
b. Дексаметазон, беклометазон
c. Бромгексин, амброксол
d. Дифенгідрамін, дименгідринат
e. Ксилометазолін, тетразолін

46. У прописі на мікстуру виписано 2,0 г натрію броміду. Який об'єм 20%-го концентрованого розчину відповідає цій кількості активного фармацевтичного інгредієнта?
a. 40 мл
b. 20 мл
c. 2 мл
d. 100 мл
*e. 10 мл

47. Які дії здійснюються з товарно-матеріальними цінностями перед початком планової інвентаризації в аптеці?
a. Передаються на відповідальне зберігання
b. Перевіряються на відповідність стандартам якості
*c. Групуються, розсортовуються та розкладаються за назвами
d. Упаковуються для перевезення
e. Оцінюються за ринковою вартістю

48. Для кількісного визначення калію йодиду як титрант використовують розчин срібла нітрату, як індикатор - еозинат натрію. Укажіть назву цього титриметричного методу.
*a. Аргентометрія
b. Алкаліметрія
c. Комплексонометрія
d. Ацидиметрія
e. Нітритометрія

49. Укажіть характерні мікроскопічні ознаки анатомічної будови листя м'яти перцевої.
a. Друзи оксалату кальцію
b. Довгасто-овальні клітини з кристалічним піском
c. Волоски з грубобородавчастою поверхнею
*d. Округлі залозки з радіально розташованими клітинами
e. Поодинокі кристали оксалату кальцію

50. До аптеки звернувся відвідувач із проханням пояснити значення поняття "ОТС-препарат". Що повинен відповісти фармацевт?
a. Наркотичний препарат
b. Лікарський засіб, що належить до переліку барвних речовин
*c. Препарат, що відпускається без рецепта лікаря
d. Рецептурний лікарський засіб
e. Психотропний препарат

51. Асистенту фармацевта в бухгалтерії аптеки видали під звіт кошти для придбання розхідного інвентаря. Який документ повинен оформити касир?
a. Прибутковий касовий ордер
b. Грошовий чек
c. Інвентаризаційну відомість
*d. Видатковий касовий ордер
e. Супровідну відомість

52. Який із вітамінів групи В використовують у схемах метаболічної терапії при ішемічній хворобі серця, серцевій недостатності, цукровому діабеті та невритах?
a. Ергокальциферол
b. Ретинол
*c. Тіамін
d. Піридоксин
e. Ціанокобаламін

53. На фармацевтичне підприємство надійшла сировина хвоща трава. Вміст якої діючої речовини визначають відповідно до вимог Державної Фармакопеї України?
a. Полісахаридів
*b. Флавоноїдів
c. Алкалоїдів
d. Ефірних олій
e. Танінів

54. Показник заломлення залежить від температури, довжини хвилі світла, при яких проводиться рефрактометрія, від концентрації розчину та природи розчинника. При якій температурі згідно з вимогами ДФУ рекомендується проводити визначення?
a. 19-21^оC
b. 20±5^оC
*c. 20±0,5^оC
d. Нижче 20^оC
e. Вище 20^оC

55. Кількісне визначення прокаїну гідрохлориду проводять методом нітритометрії. Яка частина молекули препарату зумовлює можливість його проведення?
a. Хлористоводнева кислота, зв'язана з основою препарату
b. Бензольне кільце
c. Диетиламіноетил
*d. Первинна ароматична аміногрупа
e. Складноефірне угрупування

56. Асистент фармацевта відпускає заліза (ІІІ) гідроксид полімальтозний комплекс у таблетках за призначенням лікаря. Під час застосування препарату можливі такі побічні ефекти: подразнення слизової оболонки травного тракту, нудота, блювання, біль в епігастральній ділянці. За якої умови застосування ризик прояву побічних ефектів зменшується?
*a. Приймати після вживання їжі
b. Застосовувати обволікальні засоби
c. Запивати молоком
d. Вживати з яєчним білком
e. Застосовувати блокатори протонної помпи

57. Лікарські засоби в аерозольних упаковках повинні зберігатися в сухому, захищеному від світла місці, подалі від вогню та опалювальних приладів. За якої температури повинні зберігатися ці препарати?
a. 10-25^оC
*b. 3-35^оC
c. 15-30^оC
d. 18-24^оC
e. 0-5^оC

58. Асистент фармацевта готує супозиторії методом ручного формування. Укажіть температурний режим зберігання цієї лікарської форми згідно з вимогами ДФУ.
a. Не вище 5^оC
b. Не вище 20^оC
c. Не вище 25^оC
d. 2-8^оC
*e. 8-15^оC

59. До аптеки звернувся пацієнт із проханням відпустити йому нижченаведені лікарські засоби. Який із цих препаратів фармацевт може відпустити без рецепта лікаря?
a. Феназепам, таблетки 2,5 мг №10
b. Натрію хлорид, 0,9%-ий розчин, 200 мл у флаконі для інфузій
c. Кетамін, 5%-ий розчин для ін'єкцій, по 2 мл №10
d. Метамізол натрію, 50%-ий розчин для ін'єкцій, по 2 мл №10
*e. Перекис водню, розчин для зовнішнього застосування 3%, 40 мл

60. Аптека має ліцензію на право провадження господарської діяльності з придбання, зберігання та відпуску прекурсорів списку №2. Яка максимальна кількість калію перманганату може бути відпущена пацієнту з аптеки в споживчій упаковці без рецепта?
a. 4,0-6,0 г
b. 1,0-2,0 г
*c. 3,0-5,0 г
d. 2,0-4,0 г
e. 6,0-8,0 г

61. Пацієнт хворіє на кандидомікоз, що розвинувся внаслідок тривалого лікування антибіотиками групи тетрациклінів. Який препарат буде ефективним у цьому разі?
*a. Ністатин
b. Альбендазол
c. Римантадин
d. Метронідазол
e. Хлорамфенікол

62. Аптечний заклад як будь-яке підприємство зобов'язаний проводити планову інвентаризацію майна, коштів та фінансових зобов'язань. У якому разі при колективній матеріальній відповідальності в аптеці проведення інвентаризації є обов'язковим?
a. За усним зверненням всіх членів колективу
b. При прийомі на роботу нового члена колективу
c. За усним зверненням хоча б одного з членів колективу
*d. При вибутті з колективу більше ніж половини його членів
e. У разі звільнення хоча б одного з членів колективу

63. Укажіть лікарський засіб, що може застосовуватися для тривалого симптоматичного лікування запалення та болю в суглобах при ревматоїдному артриті та є інгібітором переважно циклооксигенази-2, у зв'язку з чим викликає менше небажаних впливів на травний канал, порівняно з іншими нестероїдними протизапальними засобами.
a. Ацетилсаліцилова кислота
b. Диклофенак
c. Ібупрофен
*d. Мелоксикам
e. Індометацин

64. Для ефективного та якісного медикаментозного забезпечення населення в аптечному закладі потрібний достатній товарний запас ліків. До яких наслідків призведе завищений товарний запас в аптеці?
*a. Зменшення товарообіговості
b. Втрати лояльності споживачів
c. Зниження рентабельності
d. Наявності дефектури
e. Негативного іміджу аптеки

65. На етикетці екстемпорального лікарського засобу фармацевт зазначив "Зберігати при кімнатній температурі". Який температурний режим відповідає цій вимозі?
*a. 15-25^оC
b. Нижче 0^оC
c. 8-15^оC
d. Вище 25^оC
e. 2-8^оC

66. Однією з функцій фармацевтичного аналізу є встановлення доброякісності лікарських засобів. Укажіть домішку, для визначення граничного вмісту якої у воді очищеній фармацевт-аналітик застосовує метод комплексонометрії.
a. Сульфати
b. Нітрати
c. Речовини, що окиснюються
d. Хлориди
*e. Лужноземельні метали

67. Асистент фармацевта отримав рецепт на виготовлення настою квітів ромашки із вказівкою "Cito". Укажіть, протягом якого часу потрібно нагрівати настій на киплячій водяній бані у цьому разі.
a. 45 хв
*b. 25 хв
c. 10 хв
d. 15 хв
e. 30 хв

68. Укажіть із нижченаведеного лікарську рослину, що містить серцеві глікозиди, а її сировиною є трава, листя та квіти.
a. Наперстянка пурпурова
b. Наперстянка шерстиста
c. Строфант Комбе
*d. Конвалія травнева
e. Наперстянка великоквіткова

69. Фармацевт, готуючи порошок, використав лікарську речовину з шафи "Venena". Якого кольору повинні бути написи на штангласах із субстанціями цієї категорії?
a. Червоного кольору на білому тлі
b. Червоного кольору на чорному тлі
*c. Білого кольору на чорному тлі
d. Чорного кольору на білому тлі
e. Білого кольору на червоному тлі

70. До лікаря звернулася пацієнтка зі скаргами на періодичний "стріляючий біль" в одній частині обличчя. Після детального збору анамнезу лікар встановив діагноз: невралгія трійчастого нерва, та у складі комплексної терапії призначив вітамінний препарат. Укажіть цей препарат.
a. Фолієва кислота
b. Кислота нікотинова
c. Ретинолу ацетат
d. Кислота аскорбінова
*e. Ціанокобаламін

71. У жінки, яка тривалий час вживає мікстуру з натрію бромідом у терапевтичних дозах, з'явилися скарги на сонливість, шкірний висип, нежить, почервоніння очей. Унаслідок чого відбулося посилення ефекту аж до розвитку отруєння?
a. Сенсибілізації
b. Потенціювання ефекту
c. Адитивного ефекту
d. Лікарської ідіосинкразії
*e. Матеріальної кумуляції

72. Лікарський засіб застосовується, як замісна терапія при гіпотиреозі та після часткового видалення щитоподібної залози. Препарат стимулює процеси росту та розвитку, обмін білків, жирів і вуглеводів, збільшує потребу тканин у кисні. Укажіть цей лікарський засіб.
a. Калію йодид
*b. Левотироксин натрію
c. Селен
d. Тіамазол
e. Пропілтіоурацил

73. Лікар виписав пацієнту петльовий діуретик фуросемід та попередив, що приймати його необхідно суворо за призначенням, тому що лікарський засіб може викликати негативні наслідки. Про яку саме можливу побічну дію йдеться?
a. Гіперкаліємію
*b. Ототоксичність
c. Артеріальну гіпертензію
d. Ульцерогенну дію
e. Гепатотоксичність

74. Для посилення терапевтичного ефекту, скорочення терміну лікування та запобігання ускладненням застосовують різні комбінації лікарських засобів. Який вид взаємодії виникає під час комбінації препаратів, коли ефект дорівнює сумі ефектів кожного з компонентів?
a. Синергізм за типом потенціювання
b. Фізіологічний антагонізм
c. Хімічний антагонізм
*d. Синергізм за типом підсумовування
e. Фізичний антагонізм

75. Онкохворому пацієнту виписано рецепт на лікарський засіб для лікування основного захворювання. Укажіть розмір відшкодування вартості препарату за рахунок державних коштів.
a. 50%
*b. 100%
c. 25%
d. 10%
e. 0%

76. Із метою лікування артеріальної гіпертензії пацієнту призначено засіб, що блокує надходження йонів кальцію до серцевого м'яза та гладких м'язів судин. Укажіть із нижченаведеного цей лікарський засіб.
a. Клонідин
*b. Ніфедипін
c. Бісопролол
d. Празозин
e. Еналаприл

77. У дворічної дитини після перенесеного грипу розвинувся гострий отит. Фармацевт запропонував комбінований безрецептурний препарат для місцевого застосування, який має знеболювальний та протизапальний ефекти. Укажіть компонент цього лікарського засобу, що забезпечує місцевоанестезувальну дію.
*a. Лідокаїн
b. Німесулід
c. Метамізол
d. Ксилометазолін
e. Феназон

78. Пацієнт скаржиться на запаморочення та шум у вухах. Лікар призначив препарат, що поліпшує кровопостачання судин головного мозку. Укажіть цей лікарський засіб.
a. Нітрогліцерин
b. Пропранолол
c. Метамізол натрію
d. Диклофенак
*e. Цинаризин

79. Однією з вимог при виготовленні нестерильних лікарських засобів в умовах аптек є дотримання належних умов зберігання. Що означає вказівка "Зберігати у сухому місці"?
*a. При відносній вологості повітря не більше 60%
b. При температурі від +2^оC до +8^оC
c. У місці, яке виключає можливість попадання прямих сонячних променів
d. При температурі від +15^оC до +25^оC
e. При температурі від +8^оC до +15^оC

80. Укажіть, за наявності якого діагнозу доцільно застосовувати препарати заліза.
a. Лейкопенія
b. Гемолітична анемія
c. Лімфоцитоз
*d. Гіпохромна анемія
e. Гіперхромна анемія

81. У рослинах яких родин найчастіше зустрічаються антраглікозиди?
a. Селерові, аралієві
b. Товстолисті, вересові
c. Айстрові, вахтові
d. Соснові, ясноткові
*e. Гречкові, крушинові

82. Асистент фармацевта готує мазь за прописом: Anaesthesini 1,0 Vaselini 9,0 M. f. unq. D) S. Змащувати уражені ділянки шкіри. Укажіть раціональний спосіб уведення речовини в основу.
*a. Анестезин змішують з 1,0 г розтопленого вазеліну
b. Анестезин змішують з 1,0 г вазелінової олії
c. Анестезин змішують з 9,0 г розтопленого вазеліну
d. Анестезин змішують з 0,5 г розтопленого вазеліну
e. Анестезин змішують з 0,5 г вазелінової олії

83. Для ідентифікації неорганічного лікарського засобу проводять якісні реакції. Який лікарський засіб можна виявити за допомогою такого набору реактивів: хлористоводнева кислота, срібла нітрат, заліза (III) хлорид і калію піроантимонат?
*a. Натрію тіосульфат
b. Магнію сульфат
c. Кальцію хлорид
d. Калію бромід
e. Кислота борна

84. Укажіть лікарську рослинну сировину, яка містить філохінон, має гемостатичну дію і може бути використана як кровоспинний засіб під час внутрішньої кровотечі.
a. Череди трава
*b. Грициків трава
c. Споришу трава
d. Фіалки трава
e. Чистотілу трава

85. Фармацевт приготував суспензійну мазь на ліпофільній основі. Яка речовина утворює мазь такого типу?
a. Рослинні екстракти
b. Протаргол
c. Танін
d. Ментол
*e. Ксероформ

86. В аптеці тимчасово відсутня настойка женьшеню, що застосовується як тонізуючий та адаптогенний засіб. Препарати з якої лікарської рослинної сировини аналогічної дії можна запропонувати відвідувачу?
a. Підбілу звичайного листя
b. Кропиви собачої трава
*c. Родіоли рожевої корені
d. Цмину піскового квітки
e. Смородини чорної плоди

87. Для ідентифікації розчину глюкози для ін'єкцій згідно з вимогами ДФУ вимірюють кут оптичного обертання. Який фізико-хімічний метод при цьому застосовується?
a. Тонкошарова хроматографiя
b. Спектроскопія ядерного магнітного резонансу
*c. Поляриметрія
d. Iнфрачервона спектроскопiя
e. Рефрактометрiя

88. Який лікарський засіб пригнічує активність фібринолізу та застосовується для зупинки кровотеч, зумовлених підвищеним фібринолізом (під час будь-яких операцій, тромбоцитопенії та ін.)?
a. Варфарин
b. Фенілін
*c. Транексамова кислота
d. Гепарин
e. Етамзилат

89. Для приготування розчинів йоду використовують його здатність утворювати легкорозчинні комплексні сполуки з калію йодидом. Яку кількість калію йодиду необхідно використати фармацевту, якщо в рецепті не вказано його масу?
a. Половину від маси прописаного йоду
*b. Подвійну кількість від маси прописаного йоду
c. Втричі менше від маси прописаного йоду
d. Стільки, скільки ж йоду прописано
e. Втричі більше від маси прописаного йоду

90. Ацетилсаліцилова кислота - лікарський засіб органічної будови, що містить бензольне ядро. До якого класу сполук належить цей препарат?
a. Неорганічних
*b. Ароматичних
c. Аліциклічних
d. Гетероциклічних
e. Ациклічних

91. Фармацевт отримав рецепт для виготовлення супозиторіїв: Novocaini 0,03 Olei Cacao q.s. Misce, fiat globulus vaginali Da talеs doses №10 Signa. По 1 кульці на ніч. Яку масу масла какао потрібно взяти для виготовлення цього пропису?
a. 30,0 г
*b. 39,7 г
c. 50,0 г
d. 29,7 г
e. 40,0 г

92. У складських приміщеннях лікарська рослинна сировина повинна зберігатися на стелажах. На якій відстані від підлоги встановлюються стелажі?
a. Не менше 20 см
b. Не менше 30 см
c. Не менше 25 см
d. Не менше 35 см
*e. Не менше 15 см

93. Пацієнту в післяопераційний період тривалий час уводили морфіну гідрохлорид. Після різкої відміни препарату в пацієнта виникли тяжкі психічні та фізичні порушення. Про яку побічну дію йдеться в цьому разі?
a. Синдром віддачі
b. Тахіфілаксію
c. Синдром обкрадання
d. Ідіосинкразію
*e. Абстинентний синдром

94. На аптечний склад надійшла лікарська рослинна сировина (ЛРС): стебла прості або малогіллясті, довжиною до 35 см. Листки почергові, пальчасто-розсічені на 5 часток, частки листків лінійні, загострені. Колір стебел і листків зелений. Квітки поодинокі на верхівці стебел, золотисто-жовті, вільнопелюсткові. Плід збірний, овальний, складається з численних сухих горішків. Запах слабкий. Смак не визначається. Укажіть рослинне джерело цієї ЛРС.
a. Ромашка лікарська
b. Конвалія звичайна
*c. Горицвіт весняний
d. Наперстянка пурпурова
e. Нагідки лікарські

95. У пацієнта на тлі лікування антидепресантами досягнуто зменшення проявів депресії. Лікар рекомендує поступово знижувати дозу, а не припиняти препарат раптово. Якого ускладнення прагне уникнути лікар?
a. Тахіфілаксії
*b. Синдрому відміни
c. Кумуляції
d. Залежності
e. Сенсибілізації

96. Одним зі шляхів створення нових та удосконалення вже існуючих лікарських засобів є комбінування кількох діючих речовин, дія яких спрямована на розв'язання однієї проблеми на різних етапах або різними механізмами. Із якою метою клавуланову кислоту комбінують із амоксициліном?
a. Полегшення проникнення діючої речовини в мікробну клітину
b. Застосування при інфекціях, викликаних бактеріями та найпростішими
c. Покращення всмоктування антибіотика у травному тракті
*d. Пригнічення мікробних beta-лактамаз
e. Захисту слизової оболонки шлунка

97. На аналіз надійшла лікарська рослинна сировина Frangula alnus. Який реактив потрібно вибрати для ідентифікації похідних антрацену?
a. 1%-ий розчин хлоридної кислоти
b. 5%-ий розчин натрію нітропрусиду
c. 1%-ий розчин желатини
d. 10%-ий розчин заліза (III) сульфату
*e. 5%-ий розчин натрію гідроксиду

98. Однією з діагностичних ознак солодки коренів є характерний солодкий смак. Які біоактивно активні речовини зумовлюють цей смак?
*a. Сапоніни
b. Полісахариди
c. Флавоноїди
d. Амінокислоти
e. Кумарини

99. Укажіть із нижченаведеного варіант, у якому всі три активні фармацевтичні інгредієнти кількісно визначаються методом прямого йодометричного титрування згідно з вимогами ДФУ.
a. Натрію тіосульфат, сульфацетамід натрію, аскорбінова кислота
b. Натрію саліцилат, метамізол натрій, хлористоводнева кислота
c. Натрію тіосульфат, глюкоза безводна, бензоат натрію
*d. Натрію тіосульфат, метамізол натрій, аскорбінова кислота
e. Натрію тетраборат, метамізол натрій, глутамінова кислота

100. У зв'язку зі скаргами на періоди безсоння пацієнтові було призначено препарат, що діє як блокатор Н_1-гістамінових рецепторів, має седативну та антихолінергічну дію, тривалість терапії яким не повинна перевищувати 5 днів у зв'язку з ризиком розвитку зловживання та залежності. Укажіть цей лікарський засіб.
a. Сульпірид
b. Діазепам
c. Флуоксетин
*d. Доксиламін
e. Атропін

101. У результаті неконтрольованого і тривалого застосування препаратів на основі парацетамолу пацієнтка скаржитися на біль у правому підребер'ї, загальну слабкість та темну сечу. Який тип токсичної дії найімовірніший?
*a. Гепатотоксична дія
b. Ототоксична дія
c. Ульцерогенна дія
d. Нефротоксична дія
e. Нейротоксична дія

102. До аптеки надійшов електронний рецепт на пільговий відпуск лікарського засобу у формі супозиторіїв, що містить у своєму складі кодеїн та парацетамол. Який термін дії електронного рецепта та як довго він повинен зберігатися в інформаційно-комунікаційній системі?
a. 1 місяць, 1 рік
b. 1 місяць, 5 років
*c. 1 місяць, 3 роки
d. 10 днів, 5 років
e. 10 днів, 1 рік

103. До аптеки звернувся пацієнт із проханням відпустити йому ліки за рецептом, на якому стоїть штамп "Відпущено". Якими мають бути дії фармацевтичного фахівця?
a. Погасити рецепт штампом "Рецепт недійсний"
b. Відпустити половину від кількості ліків, зазначених у цьому рецепті
*c. Відмовити у відпуску ліків за цим рецептом
d. Зателефонувати лікарю, який виписав цей рецепт, для з'ясування ситуації
e. Відпустити лікарські засоби, що вказані в цьому рецепті

104. Серед лікарських засобів, що впливають на чутливі нервові закінчення шкіри та слизових оболонок, є такі, що викликають рефлекторну відповідь виконавчих органів. Укажіть речовину, що виявляє таку дію.
a. Біла глина
b. Прокаїн
*c. Ментол
d. Лідокаїн
e. Бензокаїн

105. Атропіну сульфат застосовують під час лікування виразкової хвороби шлунка та дванадцятипалої кишки. Укажіть механізм дії лікарського засобу, завдяки якому зменшується секреція хлористоводневої кислоти та пепсину.
*a. Блокада М-холінорецепторів
b. Стимуляція М-холінорецепторів
c. Блокада Н_2-гістамінових рецепторів
d. Стимуляція Н-холінорецепторів
e. Блокада Н-холінорецепторів

106. Під час виготовлення супозиторіїв асистент фармацевта приготував супозиторну масу з дерматолом і маслом какао, але вона виявилася крихкою. Укажіть речовину, яку необхідно додати для утворення пластичної маси.
a. Віск
*b. Ланолін безводний
c. Парафін
d. Ланолін водний
e. Вазелін

107. Під час приготування рідких лікарських форм асистент фармацевта використовує концентровані розчини лікарських речовин. Яка концентрація 10 мл розчину кальцію хлориду відповідає 5,0 сухої речовини?
*a. 50%
b. 5%
c. 25%
d. 20%
e. 2%

108. За електронним рецептом з аптеки було відпущено 30 таблеток амлодипіну по 5 мг (лікарський засіб підлягає реімбурсації). Який термін зберігання такого рецепта в інформаційно-комунікаційній системі?
a. 5 місяців
*b. 3 роки
c. 1 місяць
d. 6 місяців
e. 2 роки

109. В аптеці відбулася переоцінка лікарських засобів. Укажіть документ, у якому будуть відображатися ці дані.
a. Зведений реєстр
b. Довідка
*c. Акт
d. Прибуткова накладна
e. Касова книга

110. Який шлях уведення лікарського засобу на основі ібупрофену потрібно обрати для однорічної дитини, якщо застосування пероральним шляхом неможливе?
a. Ін'єкційний підшкірний
b. Суббукальний
c. Інгаляційний
*d. Ректальний
e. Сублінгвальний

111. Розчини якої речовини під час зберігання жовтіють?
a. Глюкози
b. Стрептоциду
c. Прокаїну гідрохлориду
*d. Метамізолу натрієвої солі
e. Етанолу

112. Пацієнту із сухим кашлем призначено бутамірат. Через кілька днів він звернувся зі скаргою на побічну дію. Який ефект найбільш імовірний?
a. Бронхоспазм
b. Гіпертензія
*c. Сонливість
d. Брадикардія
e. Тахікардія

113. Для профілактики кровотечі перед проведенням хірургічної операції лікар призначив пацієнту етамзилат. Укажіть, завдяки якій фармакологічній дії проявляється гемостатичний ефект препарату.
*a. Прискоренню агрегації тромбоцитів
b. Запобіганню утворення факторів згортання крові
c. Гальмуванню тромбоутворення
d. Зниженню утворення тромбоксана
e. Стимуляції еритропоезу

114. На аналіз надійшли тонкі листки із загостреною верхівкою й асиметричною основою. Пластинка хвиляста, жилкування перисте. У хімічному складі сировини виявлено сенозиди, флавоноїди та смолисті речовини. Укажіть рослинне джерело цієї сировини.
a. Кріп запашний
*b. Касія гостролиста
c. Конвалія звичайна
d. Кульбаба лікарська
e. Кропива собача

115. Одним із експрес-методів кількісного визначення вмісту лікарських речовин є рефрактометрія. Укажіть значення показника заломлення води очищеної, що використовують для калібрування приладу.
a. 1,311
b. 1,344
c. 1,355
d. 1,322
*e. 1,333

116. Який індикатор використовують під час виконання кількісного визначення кислоти борної методом прямої алкаліметрії?
a. Метиленовий синій
b. Ксиленоловий оранжевий
*c. Фенолфталеїн
d. Протравний чорний
e. Метиловий оранжевий

117. Яким методом, згідно з вимогами ДФУ, проводять кількісне визначення біологічно активних речовин в евкаліпту прутовидного листі?
a. Титриметрія
b. Гравіметрія
c. ВЕРХ
d. Спектрофотометрія
*e. Перегонка з водяною парою

118. До аптеки надійшов рецепт на виготовлення спиртового розчину без зазначення концентрації спирту етилового. Спирт якої концентрації необхідно використати фармацевту?
a. 40%
b. 70%
*c. 90%
d. 96%
e. 95%

119. До аптеки звернулася жінка віком 65 років із приводу профілактики остеопорозу. Який вітамінний засіб разом із препаратами кальцію варто розглянути для запобігання розвитку остеопорозу?
a. Піридоксин
b. Токоферол
*c. Ергокальциферол
d. Рибофлавін
e. Ретинол

120. Інвентаризація каси - це спосіб контролю за збереженням грошових коштів в аптечних закладах. Як часто проводиться планова інвентаризація каси на підприємствах?
*a. Один раз на квартал
b. Один раз на місяць
c. Один раз на два місяці
d. Один раз на рік
e. Один раз на півріччя

121. Хімік-аналітик проводить кількісне визначення хлорамфеніколу (левоміцетину) в очних краплях. Який титрований розчин він повинен використати?
a. Натрію гідроксид
*b. Натрію нітрит
c. Натрію тіосульфат
d. Церію сульфат
e. Натрію едетат

122. Тривале вживання деяких лікарських засобів під час планування вагітності та в період гестації збільшують ризик народження дитини з генетичними вадами розвитку. Як називається ця дія?
a. Тератогенна
b. Бластомогенна
c. Ембріотоксична
*d. Мутагенна
e. Фетотоксична

123. У разі помилки під час приготування відвару з листя сени у пацієнта може виникнути біль та різі в кишечнику. Укажіть правильну технологію приготування відвару з листя сени.
*a. Проціджування після повного охолодження не менш ніж через 3-4 год
b. Проціджування крізь подвійний шар марлі та ватний тампон
c. Настоювання за кімнатної температури протягом 30 хв
d. Проціджування в теплому вигляді через 10 хв після настоювання
e. Нагрівання протягом 30 хв

124. Стандарт GDP є обов'язковим елементом системи забезпечення якості лікарських засобів. Діяльності якого суб'єкта господарювання він стосується?
a. Аптечного пункту
b. Аптеки в структурі лікувально-профілактичного закладу
c. Аптеки
*d. Аптечного складу
e. Мобільного аптечного пункту

125. Який застережний напис обов'язково повинен бути зазначений на вторинній упаковці всіх лікарських засобів незалежно від їхнього способу зберігання?
a. Зберігати в темному місці
b. Зберігати в холодильнику
c. Зберігати в сухому місці
*d. Зберігати в недоступному для дітей місці
e. Зберігати при температурі не вище 25^оC

126. У пацієнта сухий надсадний кашель як залишкове явище після нещодавно перенесеного ГРВІ. Який лікарський засіб показаний при сухому кашлі?
a. Ацетилцистеїн
b. Мукалтин
*c. Бутамірат
d. Амброксол
e. Бромгексин

127. У дитини садна на колінах і капілярна кровотеча після падіння. Мати звернулася до аптеки з проханням порекомендувати антисептик для первинної обробки рани. Який лікарський засіб, що має антисептичну, кровоспинну дію та сприяє механічному очищенню рани, доцільно запропонувати в цій ситуації?
a. Діамантовий зелений
b. Декаметоксин
*c. Водню пероксид
d. Нітрофурал
e. Повідон йод

128. Яким чином фармацевту необхідно додати настойку м'яти перцевої до рідкої лікарської форми?
a. Першою, збовтавши
b. В останню чергу, збовтавши
c. Змішати з водою очищеною, в останню чергу, частинами, збовтавши
*d. Змішати з рівною кількістю мікстури, в останню чергу, частинами, збовтавши
e. Змішати з подвійною кількістю мікстури, в останню чергу, частинами, збовтавши

129. Асистент фармацевта розкладає лікарські засоби в матеріальній кімнаті на місця зберігання з урахуванням фармакологічних груп. До препаратів якої фармакологічної групи належить флуоксетин?
*a. Антидепресанти
b. Холінолітики
c. Психостимулятори
d. Антигістамінні
e. Анксіолітики

130. Укажіть лікарський засіб, що є агоністом мускариночутливих рецепторів та застосовується у клінічній практиці місцево при підвищеному внутрішньоочному тиску, зрідка - для стимулювання слино- та сльозовиділення (наприклад, сухість при аутоімунному ураженні слинних і сльозових залоз).
a. Атропін
b. Ксилометазолін
c. Тетризолін
d. Бекламетазон
*e. Пілокарпін

131. Який антибактеріальний засіб із нижченаведених під час його застосування може виявляти такі побічні ефекти, як фотодерматоз, дисбактеріоз та дисплазію хрящової тканини в дітей?
a. Ко-тримоксазол
b. Цефтріаксон
c. Кларитроміцин
*d. Ципрофлоксацин
e. Ніфуроксазид

132. Однорічна трав'яниста рослина становить заввишки 0,7-1,5 м і має стебло, розгалужене в його верхній частині. Листки чергові, сидячі, вузьколанцетні або лінійні. Квітки правильні, двостатеві, небесно-сині або фіолетові, на квітконіжках, зібрані на верхівці стебла в розлогі щиткоподібні суцвіття. Плід - яйцеподібна або куляста розтріскана коробочка з численним дрібним блискучим насінням. Укажіть цю лікарську рослину.
a. Звіробій плямистий
*b. Льон звичайний
c. Пижмо звичайне
d. Ромашка лікарська
e. Нагідки лікарські

133. Основними біологічно активними речовинами глоду плодів є флавоноїди. Яку фармакологічну дію вони зумовлюють?
*a. Гіпотензивну і седативну
b. Тонізуючу і протисудомну
c. Послаблювальну і заспокійливу
d. Спазмолітичну і протизапальну
e. Сечогінну і кровоспинну

134. Асистент фармацевта готує складний дозований порошок, який містить 1,0 г камфори. Яку кількість крапель 95%-го спирту етилового необхідно додати для кращого подрібнення камфори?
*a. 10
b. 15
c. 30
d. 5
e. 20

135. У лабораторії проводять аналіз препаратів магнію. Який лікарський засіб досліджували, якщо під час додавання розчину барію хлориду в середовищі кислоти хлористоводневої утворився білий осад?
*a. Сульфат гептагідрат
b. Хлорид гексагідрат
c. Оксид важкий
d. Оксид легкий
e. Карбонат основний

136. До рецептурно-виробничого відділу аптеки надійшов рецепт на виготовлення 20-ти доз складного порошку з екстрактом беладони без вказівки про консистенцію. Яку кількість сухого екстракту потрібно взяти, якщо в рецепті прописано 0,01 г екстракту беладони на одну дозу порошку?
a. 4,0 г
b. 2,0 г
c. 0,1 г
d. 0,2 г
*e. 0,4 г

137. Лікарські засоби, що належать до безрецептурних, повинні відповідати певним критеріям, визначеним у нормативно-правових документах. Який лікарський засіб із нижченаведених може бути відпущений з аптечного закладу без рецепта лікаря?
*a. Цетиризину гідрохлорид
b. Амоксициліну тригідрат
c. Зопіклон
d. Клонідину гідрохлорид
e. Фуразидин

138. У сільській місцевості роздрібна торгівля лікарськими засобами здійснюється через мобільний аптечний пункт, оскільки стаціонарна аптека та аптечний пункт відсутні. Скільки працівників має бути у штаті мобільного аптечного пункту, через який провадиться господарська діяльність із роздрібної торгівлі лікарськими засобами?
a. Лише завідувач мобільного аптечного пункту
b. Один водій, один фармацевтичний працівник та завідувач мобільного аптечного пункту
c. Лише один водій
d. Лише один фармацевтичний працівник
*e. Один водій та не менше як один фармацевтичний працівник

139. В аптеці тимчасово відсутні валеріани корені, що застосовуються як седативний засіб. Яка лікарська рослинна сировина має аналогічну дію?
a. Кульбаби лікарської корені
b. Брусниці звичайної листки
*c. Собачої кропиви трава
d. Софори японської плоди
e. Волошки синьої квітки

140. До аптеки звернувся пацієнт із діагнозом: ішемічна хвороба серця, в анамнезі - бронхіальна астма. Який препарат із нижченаведених протипоказаний у цьому разі?
a. Ніфедипін
*b. Пропранолол
c. Карведилол
d. Атенолол
e. Бісопролол

141. До аптечного закладу звернувся пацієнт із проханням відпустити йому за повну вартість по електронному рецепту доксициклін у таблетках по 100 мг №10. Укажіть термін дії цього рецепта.
a. 50 календарних днів
b. 10 календарних днів
c. 20 календарних днів
*d. 90 календарних днів
e. 30 календарних днів

142. Пацієнту виписаний комбінований лікарський засіб (ЛЗ), що містить психотропну речовину. В оригінальній упаковці кількість цього засобу перевищує його гранично допустиму норму. Яку кількість такого ЛЗ можна відпустити пацієнту на один рецепт?
*a. Одну упаковку ЛЗ, але не більше 50 таблеток
b. Одну упаковку ЛЗ, але не більше 20 таблеток
c. Одну упаковку ЛЗ, але не більше 10 таблеток
d. Одну упаковку ЛЗ, але не більше 30 таблеток
e. Одну упаковку ЛЗ, але не більше 40 таблеток

143. До рецептурно-виробничого відділу аптеки надійшов рецепт на приготування крапель: Furacilini 0,05 Olei Vaselini 50,0 Misce.Da.Signa. По 2 краплі в ніс 3 рази на день. Укажіть раціональний спосіб уведення фурациліну до лікарської форми, врахувавши його фізико-хімічні властивості.
a. Спочатку подрібнюють із декількома краплями спирту, а потім додають до вазелінової олії
*b. Диспергують спочатку в сухому вигляді, а потім із невеликою кількістю вазелінової олії
c. Додають до попередньо підігрітої вазелінової олії у флакон до відпуску
d. Розчиняють в ізотонічному розчині натрію хлориду при нагріванні
e. Додають у флакон до відпуску і нагрівають до повного розчинення

144. Під час приготування суспензій із гідрофільними речовинами використовують прийом скаламучування. Для якої речовини з нижченаведених доцільно використовувати цей метод?
*a. Вісмуту нітрату основного
b. Білої глини
c. Фенілсаліцилат
d. Ксероформу
e. Сульфадимезину

145. Відвідувачка аптеки просить допомогти укомплектувати аптечку для подорожі ефективним антисептиком, який мав би бактерицидну, фунгіцидну та вірулоцидну дію і не викликав би подразнення тканин, для використання з метою обробки ран та опіків.
a. Йоду розчин спиртовий
b. Перекис водню
c. Лінімент бальзамічний за Вишневським
d. Калію перманганат
*e. Повідон йод

146. Як називається етап фармакокінетики, під час якого ліпофільні лікарські засоби перетворюються в печінці на водорозчинні метаболіти для подальшого виведення?
a. Екскреція
b. Кумуляція
c. Абсорбція
d. Розподіл
*e. Біотрансформація

147. Аптечний заклад запланував інвентаризацію. На який максимальний термін може зачинитися аптека для проведення переобліку товарно-матеріальних цінностей?
*a. Не більше ніж на 3 дні
b. Не більше ніж на 1 день
c. Не більше ніж на 4 дні
d. Не більше ніж на 5 днів
e. Не більше ніж на 2 дні

148. Під час інвентаризації розчину морфіну гідрохлориду 1% по 1 мл в ампулах №5х20 була встановлена розбіжність у балансі - нестача п'яти ампул препарату. Який орган потрібно повідомити про встановлену розбіжність?
a. Держпродспоживслужбу
*b. Національну поліцію
c. Держлікслужбу України
d. Міністерство охорони здоров'я
e. Територіальну Держлікслужбу

149. Пацієнту з вираженим тривожним розладом лікар призначив діазепам. Укажіть фармакологічний ефект цього лікарського засобу, що обумовлює показання до його застосування.
a. Протисудомний
b. Антипсихотичний
c. Снодійний
*d. Анксіолітичний
e. Потенціювальний

150. Пацієнт із діагнозом: фолікулярний тонзиліт, приймає амоксицилін. На тлі лікування виникли бронхоспазм, набряк губ і висип на шкірі. Укажіть, як називається такий прояв негативної дії ліків на організм.
a. Лікарська залежність
b. Матеріальна кумуляція
*c. Медикаментозна алергія
d. Функціональна кумуляція
e. Синдром відміни

