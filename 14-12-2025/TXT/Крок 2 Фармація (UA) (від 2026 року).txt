1. Укажіть із нижченаведених речовину, що належить до групи пролонгаторів.
a. Лактоза
b. Вода
c. Ніпагін
*d. Полівініловий спирт
e. Цукор

2. Фармацевт-аналітик проводить кількісне визначення субстанції аскорбінової кислоти прямим йодометричним методом. Який індикатор він використовує?
a. Фенолфталеїн
b. Бромфеноловий синій
*c. Крохмаль
d. Метиловий оранжевий
e. Мурексид

3. Директор фармацевтичної фірми з метою зниження підприємницького ризику вирішив вилучити частину прибутку та вкласти гроші в ресторанний бізнес. Як називається розподіл зусиль та капіталовкладень між різними видами діяльності, результати яких безпосередньо не пов'язані?
a. Банкрутство
b. Ліквідація
c. Страхування
d. Індексація
*e. Диверсифікація

4. Фармацевт аптеки має другу кваліфікаційну категорію. Яку обов'язкову форму підвищення кваліфікації потрібно пройти провізору для отримання першої кваліфікаційної категорії?
a. Інтернатуру
*b. Передатестаційний цикл
c. Спеціалізацію
d. Стажування
e. -

5. До аптеки надійшов товар від постачальника. Під час приймання товару уповноважена особа виявила невідповідність кількості лікарських засобів. Який документ потрібно оформити уповноваженій особі?
a. Реєстр лікарських засобів, які надійшли до суб'єкта господарської діяльності
b. Журнал обліку надходження товарів за групами
c. Договір купівлі-продажу
d. Товарний звіт
*e. Акт про встановлену розбіжність у кількості та якості

6. У разі планового закриття аптеки для проведення ремонтних робіт чи технічного переобладнання необхідно завчасно повідомити про це Державну службу України з лікарських засобів та контролю за наркотиками. Не пізніше якого терміну потрібно це зробити?
a. Повідомлення не обов'язкове
*b. 10 робочих днів
c. 20 робочих днів
d. 3 місяці
e. 1 місяць

7. Які методи очищення витяжки використовують під час виробництва настойок?
a. Екстракційні методи очищення в системі рідина-рідина
*b. Відстоювання за температури не вище ніж 10^оС, фільтрація
c. Денатурація, фільтрація, сорбція
d. Заміна розчинника, відстоювання, фільтрація
e. Діаліз, відстоювання

8. Висушені плоди чорниці використовують як в'яжучий засіб. Наявністю яких речовин зумовлені в'яжучі властивості цієї лікарської рослинної сировини?
*a. Танінів
b. Флавоноїдів
c. Полісахаридів
d. Іридоїдів
e. Алкалоїдів

9. Для ідентифікації алкалоїдів у витяжці з лікарської рослинної сировини використовують загальноосадові реактиви. Укажіть із нижченаведеного такий реактив.
a. Фреде
b. Маркі
*c. Драгендорфа
d. Ердмана
e. Віталі-Морена

10. Під час виробництва фітопрепаратів екстрагент, що залишився в сировині, видаляють і повертають у виробництво. Як називається цей процес?
*a. Рекуперація
b. Ліофілізація
c. Екстрагування
d. Сублімація
e. Ректифікація

11. Проводять експрес-аналіз протикашльової мікстури, до складу якої входять натрію гідрокарбонат та екстракт трави термопсису. Яким методом можна визначити кількісний вміст натрію гідрокарбонату в цій мікстурі?
a. Перманганатометрії
b. Аргентометрії
c. Цериметрії
d. Нітритометрії
*e. Ацидиметрії

12. Фармацевт-аналітик під час випробувань субстанції глюкози безводної повинен встановити значення питомого оптичного обертання. Яку величину йому необхідно виміряти для цього за допомогою поляриметра?
a. Температуру плавлення
b. Оптичну густину
c. В'язкість
*d. Кут обертання
e. Показник заломлення

13. У фармацевтичній компанії існує декілька формальних і неформальних груп. Яка характерна риса формальних груп?
a. Чинять опір змінам в організації
*b. Створюються для здійснення виробничого процесу
c. Виникають у результаті зацікавленості, симпатії
d. Виникають спонтанно
e. Лідер групи отримує повноваження від групи

14. Який із нижченаведених методів застосовують під час виробництва м'яких капсул зі швом?
a. Виливання
b. Занурення
c. Крапельний
*d. Пресування
e. Вдавлювання

15. Як обліковуються в аптеці речовини та їх солі, що використовуються у виробництві та очищенні наркотичних і психотропних речовин?
a. Отруйні речовини
b. Сильнодіючі речовини
*c. Прекурсори
d. Психотропні речовини
e. Наркотичні речовини

16. Відділ маркетингу фармацевтичної фабрики встановив, що на ліки від застуди спостерігається сезонне коливання попиту. Укажіть цей тип попиту.
a. Латентний
*b. Нерегулярний
c. Негативний
d. Ірраціональний
e. Відсутній

17. Вагітна жінка віком 24 роки скаржиться на головний біль, що виник після стресової ситуації. Який із нижченаведених лікарських засобів є препаратом вибору для симптоматичного лікування?
*a. Парацетамол
b. Метамізол натрію
c. Напроксен
d. Індометацин
e. Ацетилсаліцилова кислота

18. За результатами інвентаризації в аптеці виявлено нестачу товару в межах природного збитку. За якими цінами цей товар буде списаний на витрати?
a. Договірними
*b. Оптовими
c. Заготівельними
d. Контрактними
e. Роздрібним

19. До фармацевта звернувся пацієнт із проханням рекомендувати тонізуючий та адаптогенний засіб рослинного походження. Яка лікарська рослинна сировина має цей фармакологічний ефект?
a. Гарбуза насіння
b. Розторопші плоди
c. Льону насіння
d. Фенхелю плоди
*e. Лимонника насіння

20. У кореневищі та коренях родовика лікарського містяться дубильні речовини. Який метод потрібно використовувати для визначення вмісту цих біологічно активних речовин згідно з ДФУ?
a. Нефелометрії
b. Комплексонометрії
*c. Спектрофотометрії
d. Фотоелектроколориметрії
e. Хроматографії

21. Фірма-виробник планує реалізовувати новий лікарський засіб безпосередньо споживачам через мережу фірмових аптек. Який вид каналу розподілу вона використовує?
a. Трирівневий
b. Чотирирівневий
c. Однорівневий
d. Дворівневий
*e. Прямого маркетингу (нульовий)

22. Фармацевт аптеки через незадоволення умовами праці звільнився за власним бажанням і влаштувався на посаду медичного представника фармацевтичної компанії. Якому поняттю відповідає такий рух трудових ресурсів?
a. Підвищення на посаді
b. Переведення працівника
c. Вербування кадрів
*d. Плинність кадрів
e. Ротація кадрів

23. Під час приготування складних порошків фармацевт використовував метод <<тришаровості>>. Яка з речовин належить до барвних?
*a. Етакридину лактат
b. Камфора
c. Протаргол
d. Сірка
e. Стрептоцид

24. Фармацевт-аналітик проводить випробування субстанції тіаміну гідроброміду. Розчин якої речовини він повинен використати як основний реактив під час визначення домішки сульфатів?
a. Амонію оксалату
b. Калію ацетату
c. Натрію нітриту
d. Натрію бензоату
*e. Барію хлориду

25. Уживання інуліну покращує травлення та позитивно впливає на вуглеводний обмін. Яку рослину з нижченаведених використовують як джерело інуліну?
a. Алтея лікарська
*b. Цикорій дикий
c. Гірчиця сарептська
d. Звіробій плямистий
e. Астрагал шерстистоквітковий

26. Для визначення справжності Fructus Sophora japonicae до витягу додали концентровану хлористоводневу кислоту і магнієву стружку. Спостерігається рожево-червоне забарвлення. Про присутність яких речовин свідчить ця реакція?
a. Дубильних речовин
*b. Флавоноїдів
c. Кумаринів
d. Сапонінів
e. Антраценпохідних

27. Для ідентифікації фенолу була проведена реакція з розчином натрію гіпохлориту концентрованого і розчином аміаку. У результаті з'явилося блакитне забарвлення, що згодом стало інтенсивнішим. Який продукт утворюється під час цієї реакції?
a. Етилацетат
*b. Індофенол
c. Метилсаліцилат
d. Полінітросполука
e. Мурексид

28. У рецептурно-виробничому відділі аптеки готують розчини. Яка речовина потребує гарячого розчинника?
a. Фенілсаліцилат
b. Натрію бромід
c. Пепсин
d. Метамізол натрію
*e. Борна кислота

29. Чоловіку в післяопераційному періоді тривалий час уводили промедол. У пацієнта виникли психічні та соматичні порушення після відміни препарату. Яке явище спостерігається в цьому випадку?
a. Тахіфілаксія
b. Ідіосинкразія
*c. Абстинентний синдром
d. Синдром рикошету
e. Синдром обкрадання

30. Фармацевт-аналітик під час випробувань субстанції прокаїну гідрохлориду проводить реакцію з тіоацетамідним реактивом. Про наявність якої домішки свідчить поява коричневого забарвлення?
a. Кальцію
*b. Важких металів
c. Алюмінію
d. Магнію
e. Калію

31. Біологічно активні речовини цієї рослини мають секретолітичні, спазмолітичні, вітрогінні та слабкі сечогінні властивості. Її ефірна олія використовується для приготування кропової води. Укажіть із нижченаведеного цю рослину.
a. Глід криваво-червоний
b. Календула лікарська
c. Пижмо звичайне
d. Береза повисла
*e. Фенхель звичайний

32. Лікар прописав мікстуру, що містить кілька видів лікарської рослинної сировини. Укажіть види сировини, витяжку з яких можна виготовити в одній інфундирці.
a. М'яти листя, мучниці листя
b. М'яти листя, алтеї корені
c. М'яти листя, льону насіння
d. М'яти листя, крушини кора
*e. М'яти листя, ромашки квіти

33. У пацієнта віком 52 роки на тлі застосування гепарину виникли ознаки передозування препарату. Який антидот потрібно застосувати в цьому разі?
a. Налоксон
*b. Протаміну сульфат
c. Ацетилцистеїн
d. Калію хлорид
e. Унітіол

34. Порядок обігу наркотичних засобів, психотропних речовин і прекурсорів в аптечних закладах регулюється законодавством. Який з нижченаведених лікарських засобів належить до наркотичних?
a. Атропіну сульфат
b. Преднізолон
*c. Трамадол
d. Зопіклон
e. Спирт етиловий

35. Хто надає дозвіл на відпуск лікарських засобів до структурних підрозділів аптеки при позитивному результаті вхідного контролю?
a. Фармацевт, який працює на зміні
b. Бухгалтер
c. Юрист
*d. Уповноважена особа
e. Представник постачальника

36. Кору крушини та препарати на її основі використовують в медицині як проносні засоби. Які біологічно активні речовини виявляють при хроматографічній ідентифікації кори крушини згідно з вимогами ДФУ?
a. Панаксозиди
b. Пурпуреаглікозиди
*c. Глюкофрангуліни
d. Ланатозиди
e. Гінкгозиди

37. Фармацевт-аналітик проводить ідентифікацію субстанції клонідину гідрохлориду. Розчин якої речовини він повинен використати для підтвердження наявності хлорид-іонів?
*a. Срібла нітрату
b. Магнію сульфату
c. Цинку хлориду
d. Натрію гідрокарбонату
e. Калію гідроксиду

38. Завідувача аптеки перевели на таку ж посаду іншої аптеки цієї самої мережі. Який вид руху трудових ресурсів відбувся на підприємстві?
a. Діагональна ротація
b. Плинність кадрів
c. Вертикальна ротація
d. Змішана ротація
*e. Горизонтальна ротація

39. Глутамінова кислота за хімічною будовою належить до амінокислот аліфатичного ряду. Який метод застосовують для її кількісного визначення?
a. Нітритометрії
b. Аргентометрії
c. Броматометрії
*d. Алкаліметрії
e. Комплексонометрії

40. Спеціалісти відділу маркетингу фармацевтичного підприємства провели порівняльні дослідження внутрішнього середовища і зовнішніх умов, проаналізували сильні та слабкі сторони, можливості та загрози. Який спосіб аналізу вони використали?
a. Матрицю БКТ
*b. SWOT-аналіз
c. PEST-аналіз
d. ABC-аналіз
e. VEN-аналіз

41. Чоловіку віком 47 років із діагнозом дифузний токсичний зоб призначили антитиреоїдну терапію. Укажіть цей препарат.
*a. Тіамазол
b. Левотироксин натрію
c. Тиротропін
d. Калію йодид
e. Глібенкламід

42. Що з нижченаведеного при складанні бухгалтерського балансу потрібно віднести до необоротних активів?
a. Тара
b. Товари
c. Лікарська рослинна сировина
*d. Споруди
e. Грошові кошти

43. Унаслідок порушення умов зберігання субстанції магнію сульфату гептагідрату може відбуватися втрата кристалізаційної води. Як називається цей процес?
a. Гідроліз
b. Окиснення
c. Відновлення
*d. Вивітрювання
e. Полімеризація

44. Укажіть розмір податку на додану вартість (ПДВ) на лікарські засоби, що реалізуються аптекою.
*a. 7%
b. 15%
c. 5%
d. 10%
e. 25%

45. Під час виставки відвідувачам безкоштовно роздавали календарі, блокноти, ділові подарунки з логотипом фармацевтичної компанії. Як називається такий вид реклами?
a. Кінореклама
b. Реклама на місці продажу
c. Друкована
d. Зовнішня
*e. Сувенірна

46. Бронхіальна астма - це тяжке хронічне захворювання дихальних шляхів, що характеризується запаленням слизової оболонки та спазмом бронхів. Які лікарські засоби використовують у разі виникнення бронхоспазму?
a. Інгібітори холінестерази
b. alpha-адреноміметики
c. М-холіноміметики
*d. beta_2-адреноміметики
e. alpha-адреноблокатори

47. Фармацевтичне підприємство розробляє нові лікарські форми для своїх лікарських засобів. Який це напрям розвитку маркетингової товарної політики?
a. Скорочення виробництва
b. -
*c. Модифікація товару
d. Диференціація
e. Диверсифікація

48. Укажіть лікарський засіб, який за хімічною будовою належить до фторованих похідних глюкокортикоїдів.
*a. Бетаметазону дипропіонат
b. Ципрофлоксацину гідрохлорид
c. Преднізолон
d. Фторурацил
e. Гідрокортизону ацетат

49. Аптека відпускає лікарські засоби, вартість яких підлягає відшкодуванню, за електронними рецептами. Яка установа відшкодовує аптеці вартість відпущених ліків?
a. Міністерство праці і соціальної політики України
b. Державний експертний центр МОЗ України
c. Державна служба України з лікарських засобів та контролю за наркотиками
d. Державна фіскальна служба України
*e. Національна служба здоров'я України

50. Аптека відпускає товар лікувально-профілактичним закладам. Як називаються заклади та організації, а також окремі особи, що заборгували перед підприємством?
a. Постачальники
b. Виробники
c. Інвестори
*d. Дебітори
e. Кредитори

51. Пацієнту віком 65 років із діагнозом ішемічна хвороба серця призначили антиагрегант - ацетилсаліцилову кислоту. Укажіть оптимальну добову дозу цього препарату.
a. 900 мг
b. 500 мг
c. 700 мг
d. 1000 мг
*e. 100 мг

52. Фармацевт готує мікстуру, у складі якої прописані нашатирно-анісові краплі. Який тип дисперсної системи утвориться?
a. Колоїдний розчин
b. Емульсія
c. Істинний розчин
d. Розчин ВМС
*e. Опалесцентна мікстура

53. Відділ маркетингу фармацевтичного підприємства розподілив споживачів на групи відповідно до певних критеріїв та ознак. Який метод маркетингу застосували в цьому разі?
a. Експертну оцінку ринку
*b. Сегментування ринку
c. Позиціонування
d. Визначення частки ринку
e. Диверсифікацію

54. До якого виду податків належить податок на доходи фізичних осіб (ПДФО)?
a. Загальнодержавних, непрямих
*b. Загальнодержавних, прямих
c. Місцевих, непрямих
d. Особливих
e. Місцевих, прямих

55. Фармацевтична фірма-виробник встановлює ціну на лікарський засіб, враховуючи його собівартість та надбавку до собівартості. До якої моделі ціноутворення належить цей метод?
*a. Витратна
b. Модель, що ґрунтується на пропозиції
c. Беззбитковості
d. Конкурентна
e. Модель, що ґрунтується на ринковому попиті

56. У пацієнта з діагнозом ішемічна хвороба серця та хронічна недостатність кровообігу після тривалого застосування одного з нижченаведених лікарських засобів розвинулася гіпокаліємія, що призвело до порушення серцевого ритму та м'язової слабкості. Побічною дією якого препарату є це ускладнення?
*a. Фуросеміду
b. Ніфедипіну
c. Пропранололу
d. Спіронолактону
e. Лізиноприлу

57. Трава золототисячника звичайного підвищує апетит та входить до складу шлункових зборів. Яка діюча речовина зумовлює таку дію цієї сировини?
*a. Іридоїди
b. Прості феноли
c. Алкалоїди
d. Флавоноїди
e. Сапоніни

58. У чоловіка віком 69 років із діагнозом артеріальна гіпертензія під час обстеження виявили гіпертрофію передміхурової залози. Який антигіпертензивний засіб доцільно обрати для цього пацієнта?
a. Пропранолол
b. Еналаприл
c. Клонідин
d. Амлодипін
*e. Доксазозин

59. Який обов'язковий складник реклами лікарських засобів для кінцевих споживачів згідно із законом України <<Про рекламу>>?
a. Посилання на лікарський засіб як найбільш ефективний
b. Розміщення і згадка імен популярних людей, героїв кіно-, теле- та анімаційних фільмів, авторитетних організацій
*c. Попередження, що самолікування може бути шкідливим для здоров'я
d. Порівняння з іншими лікарськими засобами
e. Посилання на випадки вдалого застосування ліків

60. Який індикатор використовується під час кількісного визначення парацетамолу в субстанції методом цериметрії?
a. Крохмаль
b. Калію хромат
c. Натрію еозинат
*d. Фероїн
e. Фенолфталеїн

61. Під час проведення мікроскопічного аналізу кореня алтеї потрібно визначити наявність у клітинах рослини крохмальних зерен. За допомогою якого реактиву можна це зробити?
a. Спиртового розчину нафтолу
*b. Розчину Люголя
c. Розчину тимолу
d. Гідроксиду амонію
e. Концентрованої сульфатної кислоти

62. Під час проведення інвентаризації в аптеці виявлені надлишки товарно-матеріальних цінностей. Укажіть дії інвентаризаційної комісії щодо надлишків.
a. Підлягають знищенню
*b. Оприбутковуються
c. Проводиться службове розслідування
d. Підлягають вилученню
e. Списуються

63. У жінки віком 62 роки діагностовано гострий пієлонефрит. Лікар призначив гентаміцин. З анамнезу відомо, що пацієнтка приймає фуросемід. Укажіть можливе ускладнення при одночасному застосуванні цих препаратів.
a. Потенціювання гепатотоксичної дії аміноглікозидів
b. Високий ризик розвитку алергічних реакцій
*c. Посилення ототоксичності аміноглікозидів
d. Посилення гематотоксичності гентаміцину
e. Високий ризик розвитку судом

64. Пацієнту віком 43 роки призначено препарат для базової терапії для лікування важкої форми ревматоїдного артриту. Укажіть цей лікарський засіб.
*a. Метотрексат
b. Преднізолон
c. Диклофенак натрію
d. Метилпреднізолон
e. Німесулід

65. У лікарню доставлено дитину із симптомами отруєння, що супроводжується ураженням печінки. Зі слів бабусі відомо, що дитина випила флакон парацетамолу. Який із нижченаведених засобів можна використати як антидот у цьому разі?
*a. Ацетилцистеїн
b. Дефероксамін
c. Налоксон
d. Протаміну сульфат
e. Унітіол

66. Адреналіну тартрат містить у своїй структурі два фенольні гідроксили. Розчин якої речовини потрібно використати для підтвердження їх наявності?
a. Магнію сульфату
*b. Заліза (ІІІ) хлориду
c. Калію броміду
d. Амонію оксалату
e. Натрію нітрату

67. Прокаїну гідрохлорид - лікарський засіб для місцевої анестезії. До похідних якої кислоти він належить за хімічною будовою?
a. Саліцилової
*b. п-Амінобензойної
c. Хромотропової
d. Сульфанілової
e. Фенілоцтової

68. Кількісне визначення пілокарпіну гідрохлориду фармацевт-аналітик проводить методом кислотно-основного титрування в неводному середовищі. Який розчин він використовує як титрант?
a. Калію бромат
b. Натрію гідроксид
c. Натрію едетат
d. Натрію нітрит
*e. Хлорну кислоту

69. Настойку Fructus capsici застосовують як відволікаючий та подразнювальний засіб при невралгіях, радикулітах та міозитах. Яка біологічно активна речовина цієї лікарської рослинної сировини зумовлює таку дію?
*a. Капсаїцин
b. Ефедрин
c. Інулін
d. Схізандрин
e. Колхіцин

70. Пацієнту з Н. pylori-позитивною виразкою дванадцятипалої кишки треба призначити ерадикаційну терапію. Який антисекреторний засіб необхідно включити в схему терапії?
a. Фамотидин
*b. Омепразол
c. Атропіну сульфат
d. Ранітидин
e. Платифілін

71. У лабораторії під час фармакогностичного аналізу досліджують ефірну олію лікарської рослини. Встановили, що до її складу входить до 80% цинеолу. Укажіть лікарську рослинну сировину, що є джерелом цієї ефірної олії.
a. Folia Мelissae
b. Folia Menthae piperitae
c. Folia Betulae
*d. Folia Eucalypti
e. Folia Absinthii

72. Фармацевтична компанія організовує науково-практичні конференції за участю лікарів та фармацевтичних працівників. Який елемент маркетингових комунікацій використовує ця фармацевтична фірма?
a. Персональний продаж
b. Прямий маркетинг
*c. Паблік рилейшнз
d. Мерчандайзинг
e. Стимулювання збуту

73. Укажіть фінансовий показник діяльності аптеки, величина якого визначає обсяг реалізації товару, при якому сукупний дохід дорівнює сукупним витратам.
a. Прибуток
b. Рівень торгових накладень
c. Товарообіг
d. Рентабельність
*e. Точка беззбитковості

74. Під час відпуску препарату заліза для перорального вживання фармацевту потрібно попередити пацієнта, що цей препарат не можна запивати молоком і вживати разом із ним молочні продукти. Яка причина цієї рекомендації?
*a. Утворюються малорозчинні хелатні комплекси
b. Підсилюється активність препарату
c. Пролонгується дія препаратів заліза
d. -
e. Швидше всмоктується препарат

75. Яка тривалість відпустки у зв'язку з вагітністю та пологами?
a. 90 календарних днів
b. 56 календарних днів
c. 70 робочих днів
*d. 126 календарних днів
e. 59 робочих днів

76. Який пероральний цукрознижувальний засіб потрібно призначити пацієнту віком 47 років із надмірною масою тіла та цукровим діабетом 2-го типу за неефективності дієтотерапії?
a. Метоклопрамід
*b. Метформін
c. Метопролол
d. Мелоксикам
e. Метронідазол

77. Яким методом стерилізують очні краплі з бензилпеніциліну натрієвою сіллю?
a. Гарячим повітрям
*b. Не підлягає стерилізації
c. Парою під тиском
d. УФ-випромінюванням
e. Текучою парою

78. З урахуванням якого стажу проводять розрахунок компенсацій за листком непрацездатності?
a. Трудового
b. Професійного
*c. Страхового
d. Профспілкового
e. Загального

79. Ефірна олія якої рослини містить хамазулен, що утворюється з матрицину під час перегонки з водяною парою?
a. Inula helenium
b. Melissa offiсinalis
c. Arniсa montana
*d. Сhamomila reсutita
e. Valeriana offiсinalis

80. Завідувач аптечним підприємством для уточнення умов постачання лікарських препаратів телефонує менеджеру оптової фармацевтичної фірми. До якого типу належать такі комунікації?
a. Горизонтальні
*b. Зовнішні
c. Міжрівневі
d. Внутрішні
e. Вертикальні

81. Пацієнт віком 56 років із діагнозом артеріальна гіпертензія тривалий час приймає beta-адреноблокатор (бісопролол). У зв'язку з поліпшенням стану він раптово припинив застосування препарату, що викликало різке підвищення артеріального тиску. Як називається таке ускладнення терапії?
a. Брадикардія
b. Знижена чутливість
c. Бронхоспазм
d. Дисбактеріоз
*e. Синдром відміни

82. Керівництво фармацевтичного підприємства проводить внутрішній аудит на дотримання вимог належної виробничої практики (GMP). Яку функцію менеджменту використовує керівництво?
*a. Контролювання
b. Мотивування
c. Регулювання
d. Планування
e. Організація

83. Відділ маркетингу фармацевтичної фірми встановив, що при незначному підвищенні ціни на лікарський засіб попит на нього значно знизився. Який це вид попиту?
a. Нееластичний
b. Нераціональний
*c. Еластичний
d. Раціональний
e. Унітарний

84. Який вид маркетингу доцільно застосовувати фармацевтичній фірмі в разі спадного попиту на ліки?
a. Синхромаркетинг
b. Маркетинг, що розвивається
*c. Ремаркетинг
d. Конверсійний маркетинг
e. Стимулювальний маркетинг

85. Фармацевт-аналітик ідентифікував нікотинамід за виділенням аміаку під час кип'ятіння зразка субстанції з розчином натрію гідроксиду. Наявність якої функціональної групи зумовлює перебіг цієї реакції?
*a. Амідної
b. Кетонної
c. Карбоксильної
d. Тіольної
e. Альдегідної

86. Через 2 місяці постійного приймання антиаритмічного лікарського засобу в пацієнтки діагностовано порушення функції щитовидної залози у вигляді тиреотоксикозу. Який препарат міг викликати такий побічний ефект?
a. Бісопролол
b. Соталол
*c. Аміодарон
d. Пропафенон
e. Новокаїнамід

87. Для якого лікарського засобу характерне наповнення лише 2/3 об'єму флакону перед стерилізацією?
a. Гексаметилентетраміну
*b. Натрію гідрокарбонату
c. Кальцію хлориду
d. Еуфіліну
e. Натрію хлориду

88. У пацієнта, який лікується з приводу гіпертонічної хвороби, з’явився кашель, проте ознаки застудного захворювання відсутні. Який із призначених препаратів міг викликати такий побічний ефект?
*a. Еналаприл
b. Парацетамол
c. Дротаверину гідрохлорид
d. Нітрогліцерин
e. Ацетилсаліцилова кислота

89. Касир аптеки зобов'язаний відображати усі прибуткові та видаткові касові операції у відповідній документації. Який документ оформлюється для видачі готівки під звіт?
a. Касовий чек
b. Розписка про видачу грошей
c. Видаткова накладна
*d. Видатковий касовий ордер
e. Прибуткова накладна

90. Препарати коренів раувольфії зміїної використовують для лікування артеріальної гіпертензії. За вмістом якої речовини визначають справжність сировини?
a. Атропіну
b. Адонітоксину
c. Вінбластину
*d. Резерпіну
e. Гіосціаміну

91. Який документ оформляється касиром аптеки в трьох примірниках під час інкасації коштів?
a. Касова книга
*b. Супровідна відомість
c. Грошовий чек
d. Заява на внесення готівки
e. Платіжне доручення

92. Папаверину гідрохлорид - лікарський засіб із групи алкалоїдів, що виявляє спазмолітичну дію. До похідних якого гетероциклу він належить за хімічною класифікацією?
a. Тропану
b. Фурану
*c. Ізохіноліну
d. Пурину
e. Індолу

93. У рецептурно-виробничому відділі аптеки готують водний витяг із трави термопсису. Які компоненти необхідно використати фармацевту для приготування цього водного витягу?
a. Траву термопсису, натрію гідрокарбонат, воду очищену
*b. Траву термопсису, розчин кислоти хлористоводневої, воду очищену
c. Настойку термопсису, воду очищену
d. Траву термопсису, воду очищену, розчин аміаку
e. Траву термопсису, натрію хлорид, воду очищену

94. Лікар-стоматолог після видалення кісти верхньої щелепи, для профілактики післяопераційних бактеріальних ускладнень, призначив пацієнту перорально антибіотик, який проникає в кісткову тканину. Укажіть цей препарат.
a. Кларитроміцин
b. Ніфуроксазид
*c. Лінкоміцин
d. Стрептоміцин
e. Амоксицилін

95. Яка з нижченаведених олій є джерелом фосфоліпідів та використовується як сировина для виробництва антигельмінтних засобів?
a. Oleum Ricini
b. -
c. Oleum Amygdalarum
d. Oleum Lini
*e. Oleum Cucurbitaе

96. Ібупрофен -- похідне фенілпропіонової кислоти, що чинить протизапальну, аналгетичну та жарознижувальну дію. Який індикатор використовують під час його кількісного визначення методом алкаліметрії згідно з вимогами ДФУ 2-го видання?
a. Протравний чорний
b. Ферум (ІІІ) амонію сульфат
c. Крохмаль
d. Калію хромат
*e. Фенолфталеїн

97. У структурі сульфатіазолу міститься первинна ароматична аміногрупа. Яку реакцію повинен виконати фармацевт-аналітик для підтвердження її наявності?
a. Утворення індофенолу
*b. Утворення азобарвника
c. Із ціанбромідом
d. Утворення ауринового барвника
e. З натрію гідроксидом

98. За допомогою якої допоміжної речовини можна підвищити температуру плавлення мазевої основи?
a. Натрію лаурилсульфату
b. Етанолу
c. Бензалконію хлориду
*d. Парафіну
e. Пропіленгліколю

99. Для пацієнта віком 35 років лікар призначив калійзберігаючий діуретик. Який із нижченаведених препаратів належить до цієї групи?
a. Празозин
*b. Триамтерен
c. Дилтіазем
d. Фуросемід
e. Бісопролол

100. Фармацевт приготував ін'єкційний розчин аскорбінової кислоти. Яку речовину потрібно використати для стабілізації розчину?
*a. Натрію сульфіт
b. Натрію цитрат
c. Натрію ацетат
d. Натрію хлорид
e. Натрію бромід

101. Лікарські препарати, що містять антраценпохідні, використовують як проносні засоби. Яка лікарська рослина з нижченаведених містить цю групу біологічно активних речовин?
a. Сalendula officinalis
b. Bidens tripartita
*c. Frangula alnus
d. Salvia officinalis
e. Eucalyptus globulus

102. Фармацевт-аналітик проводить кількісне визначення гліцерину тринітрату в етанольному розчині методом абсорбційної спектрофотометрії у видимому діапазоні після утворення забарвленого продукту внаслідок хімічних реакцій. Яку величину він повинен виміряти для випробовуваного розчину та розчину порівняння, щоб обчислити вміст лікарської речовини?
*a. Оптичну густину
b. Температуру кипіння
c. рН розчину
d. Кут обертання
e. Показник заломлення

103. У рецептурно-виробничому відділі аптеки необхідно приготувати 1% спиртовий розчин метиленового синього. Якої концентрації спирт необхідно використати?
a. 60%
*b. 95%
c. 90%
d. 40%
e. 70%

104. Солодки корені містять сапоніни. Яка з нижченаведених реакцій підтверджує наявність цих речовин у лікарській рослинній сировині?
*a. Піноутворення
b. Із реактивом Фелінга
c. Із залізом (ІІІ) хлоридом
d. Із реактивом Драгендорфа
e. Із реактивом Моліша

105. Фармацевт приготував розчин глюкози 5%-й та додав стабілізатор Вейбеля - 5 мл. Який об'єм приготованого розчину?
a. 50 мл
b. 500 мл
c. 1000 мл
d. 300 мл
*e. 100 мл

106. Згідно з розрахунками відділу маркетингу фармацевтичного підприємства коефіцієнт еластичності попиту на вироби медичного призначення дорівнює 1. Який це вид еластичності попиту?
a. Еластичний
*b. Унітарний
c. Абсолютно еластичний
d. Абсолютно нееластичний
e. Нееластичний

107. Упродовж якого періоду в аптеці повинні зберігатися документи, що засвідчують факт купівлі лікарських засобів та виробів медичного призначення?
a. 1 рік
b. 10 років
*c. 3 роки
d. 5 років
e. 3 місяці

108. Фармацевт-аналітик встановлює кількісний вміст субстанції бензокаїну. Для цього він застосовує метод визначення амінного азоту в сполуках, що містять первинну ароматичну аміногрупу. Розчин якої речовини використовують як титрант у цьому методі?
*a. Натрію нітриту
b. Срібла нітрату
c. Калію бромату
d. Натрію гідроксиду
e. Хлористоводневої кислоти

109. Укажіть метод амортизації, характерний для фармацевтичної промисловості та за якого амортизація нараховується пропорційно обсягу виконаної об'єктом роботи.
a. Кумулятивний метод
b. Метод зменшення залишкової вартості
c. Прямолінійний метод
*d. Виробничий метод
e. Метод прискореного зменшення залишкової вартості

110. На хіміко-фармацевтичному підприємстві одержують субстанції з протимікробною активністю. Яку лікарську речовину синтезують шляхом конденсації 5-нітрофурфуролу із семікарбазидом?
a. Ампіцилін безводний
*b. Нітрофурал
c. Сульфаніламід
d. Ізоніазид
e. Хлорамфенікол

111. Який пристрій використовують для диспергування лікарської речовини та гомогенізації мазей?
a. Дезінтегратори
b. Ексцельсіор
c. Дисмембратори
*d. Тривалкову мазетерку
e. Салазочну машину

112. У пацієнта з діагнозом туберкульоз після початку лікування почервоніли сеча, слина та слізна рідина. Який препарат може викликати такі симптоми?
a. Ципрофлоксацин
b. Ізоніазид
c. Бензилпеніциліну натрієва сіль
d. Розчин йоду спиртовий
*e. Рифампіцин

113. Відвар із якої лікарської рослинної сировини треба процідити негайно після зняття з водяної бані?
a. Конвалії квітів
b. М'яти перцевої трави
c. Термопсису трави
*d. Дуба кори
e. Горицвіту трави

114. Яку настойку на фармацевтичному підприємстві готують у співвідношенні 1:2?
a. Беладони
*b. Софори
c. Собачої кропиви
d. М'яти
e. Звіробою

115. Фармацевт-аналітик здійснює експрес-аналіз лікарської форми, що містить кальцію глюконат. Який реактив він використовує для ідентифікації катіона кальцію?
*a. Амонію оксалат
b. Натрію тетрафенілборат
c. Калію піроантимонат
d. Міді (ІІ) сульфат
e. Барію хлорид

116. Який раціональний спосіб уведення магнію оксиду в олійну емульсію?
a. Подрібнення з водою, призначеною для розведення первинної емульсії
b. Розчинення в олії
c. Розчинення в готовій емульсії
*d. Уведення за типом суспензії в готову емульсію
e. Розчинення у воді для приготування первинної емульсії

117. Як називають супозиторії, якщо їх виготовляють із водних суспензій і піддають глибокому заморожуванню?
a. Пористі
*b. Ліофілізовані
c. Багатошарові
d. Порожнисті
e. Забарвлені

118. До якого типу супозиторних основ належить поліетиленоксидна основа?
*a. Гідрофільні
b. Силіконові
c. Дифільні
d. Гідрофобні
e. Вуглеводневі

119. Укажіть антимікробний лікарський засіб, в основі синтезу якого лежить взаємодія 6-амінопеніциланової кислоти із хлорангідридом фенілгліцину.
a. Хлорамфенікол
b. Нітрофурал
*c. Ампіцилін безводний
d. Ізоніазид
e. Бензойна кислота

120. Для підтвердження тотожності трави буркуну провели лактонну пробу. Наявність якої групи біологічно активних сполук підтверджує ця реакція?
a. Серцевих глікозидів
b. Антраценпохідних
c. Сапонінів
*d. Кумаринів
e. Лігнанів

121. Фармацевт виготовляє складний порошок. Яку лікарську речовину подрібнюють без додавання допоміжної рідини?
*a. Цинку оксид
b. Стрептоцид
c. Камфору
d. Ментол
e. Тимол

122. Фармацевт-аналітик ідентифікує субстанцію цефтриаксон натрію. Який реагент він повинен використати для підтвердження наявності катіонів натрію?
a. Магнію сульфат
*b. Калію піроантимонат
c. Кальцію хлорид
d. Амонію оксалат
e. Барію хлорид

123. Заміщення певних атомів водню стеранової системи глюкокортикостероїдів на атоми фтору веде до одержання похідних із посиленою протизапальною активністю. Який лікарський засіб є прикладом такої модифікації?
a. Левотироксин натрію
*b. Дексаметазон
c. Гідрокортизону ацетат
d. Фенілефрину гідрохлорид
e. Преднізолон

124. Якість густих екстрактів оцінюють за різними показниками. Який максимальний вміст вологи в густих екстрактах згідно з вимогами ДФУ?
a. 97-100%
b. 50-60%
*c. 25-30%
d. 5-10%
e. 15-20%

125. Із препаратами якої фармакологічної групи заборонено поєднувати відхаркувальні засоби?
*a. Протикашльовими
b. Деконгестантами
c. Муколітиками
d. Полівітамінами
e. Антибактеріальними

126. Який час розпадання <<шипучих>> таблеток згідно з вимогами ДФУ?
a. 60 хв
b. 30 хв
c. 15 хв
d. 3 хв
*e. 5 хв

127. У рецептурно-виробничому відділі аптеки виготовляють супозиторії методом викачування. Укажіть основу, яку використовують для цього методу.
a. Бутирол
*b. Масло какао
c. Вітепсол
d. Мильно-гліцеринову
e. Желатин-гліцеринову

128. Фабрика фітопрепаратів заготовила лікарську рослинну сировину для виготовлення чаю протизапальної, сечогінної та антисептичної дії - Folia Uvae ursi. За вмістом якої біологічно активної речовини визначають доброякісність цієї сировини?
a. Гіосціаміну
b. Рутину
*c. Арбутину
d. Келіну
e. Мангіферину

129. Для медичного застосування у смородини чорної використовують два види лікарської рослинної сировини. Укажіть їх.
a. Квітки та листя
b. Плоди та кора
*c. Плоди та листя
d. Плоди та корені
e. Бруньки та плоди

130. У пацієнта віком 46 років діагностовано хронічний бронхіт. Який лікарський засіб можна придбати в аптеці для полегшення відходження густого та в'язкого харкотиння?
*a. Амброксол
b. Бутамірат
c. Сальбутамол
d. Декстрометорфан
e. -

131. До аптеки надійшов антипротозойний і антибактеріальний препарат метронідазол. Який п'ятичленний гетероцикл лежить в основі його молекули?
a. Пірол
b. Піразол
c. Тіазол
*d. Імідазол
e. Фуран

132. Яка ймовірна причина неефективності ізосорбіду мононітрату, що виникла в пацієнта зі стенокардією напруги після двомісячного курсу перорального застосування?
*a. Толерантність
b. Сенсибілізація
c. Фізична залежність
d. Кумуляція
e. Психічна залежність

133. Кількісне визначення субстанції фенобарбіталу проводять методом алкаліметрії в неводному середовищі. Який реактив використовують як розчинник?
a. Етанол
b. Мурашина кислота
*c. Диметилформамід
d. Оцтова кислота безводна
e. Оцтовий ангідрид

134. Які з нижченаведених методів менеджменту належать до соціально-психологічних?
a. Процес розподілу повноважень між керівниками технічного рівня управління
*b. План поліпшення умов праці на фармацевтичному підприємстві
c. -
d. Матеріальні стимули, що базуються на використанні посадових окладів, доплат, надбавок, премій тощо
e. Процес нарахування заробітної плати працівникам відділу збуту

135. До лікаря звернулася пацієнтка зі скаргами на слизово-гнійні виділення з уретри та дискомфорт під час сечовипускання. Після обстеження виявлено Chlamydia trachomatis. Яку групу антибіотиків доцільно призначити для лікування цієї інфекції?
*a. Макроліди
b. Аміноглікозиди
c. Пеніциліни
d. Карбапенеми
e. Цефалоспорини

136. Під час обстеження в пацієнта виявлено атрофічний гастрит і В12-дефіцитну анемію. Який препарат доцільно призначити пацієнту?
*a. Ціанокобаламін
b. Заліза фумарат
c. Натрію нуклеїнат
d. Еритропоетин
e. Фолієву кислоту

137. Який документ повинен супроводжувати лікарські засоби іноземного виробництва?
a. Паспорт письмового контролю
b. Витяг із Державного реєстру лікарських засобів
*c. Висновок про якість ввезеного в Україну лікарського засобу
d. Технічний регламент на лікарський засіб
e. Стандарт якості лікарського засобу

138. Пацієнту з остеоартрозом (гонартроз) та пептичною виразкою шлунка в анамнезі необхідно призначити нестероїдний протизапальний засіб. Який лікарський засіб буде найбезпечніший у цьому разі?
a. Індометацин
b. Ацетилсаліцилова кислота
*c. Мелоксикам
d. Метамізол натрію
e. Ібупрофен

139. Фармацевт здійснює дослідження фармацевтичного ринку, використовуючи наукову періодичну літературу та статистичні дані. Який вид маркетингових досліджень при цьому здійснюється?
a. Панельні дослідження
*b. Кабінетні дослідження
c. Опитування
d. Польові дослідження
e. Спостереження

140. На фармацевтичному підприємстві виготовляють настойки методом мацерації. Протягом якого часу проводять настоювання сировини?
a. 2 доби
b. 12 год
c. 5 діб
*d. 7 діб
e. 24 год

141. У пацієнта з діагнозом артеріальна гіпертензія та бронхіальна астма на тлі терапії стався напад бронхоспазму. Який лікарський засіб, найімовірніше, спричинив це ускладнення?
a. Верапаміл
b. Фенотерол
c. Нітрогліцерин
d. Амлодипін
*e. Пропранолол

142. За певним переліком груп населення та категорій захворювання лікарські засоби відпускаються безкоштовно та пільгово. Який термін дії безоплатних та пільгових рецептів із дня виписування?
a. 12 місяців
b. 2 місяці
c. 6 місяців
d. 18 місяців
*e. 1 місяць

143. У жінки віком 47 років, яка тривалий час лікується з приводу інфільтративно-вогнищевого туберкульозу, різко знизився слух. Який із нижченаведених препаратів міг викликати таку побічну дію?
a. Етіонамід
*b. Стрептоміцин
c. Етамбутол
d. Рифампіцин
e. Ізоніазид

144. Фармацевт-аналітик аптеки під час кількісного визначення розчину глюкози 10% використовує рефрактометр. Яку величину вимірюють за допомогою цього приладу?
a. Динамічну в'язкість
b. Оптичну густину
c. Температуру плавлення
d. Кут обертання
*e. Показник заломлення

145. Препарати коренів женьшеню виявляють тонізуючі й адаптогенні властивості, поліпшують розумову та фізичну працездатність. Препаратами якої лікарської рослинної сировини можна його замінити в разі відсутності в аптеці настойки женьшеню?
a. Radiсes Сalami
b. Radiсes Glyсyrrhizae
c. Radiсes Taraxaсi
*d. Radiсes Araliae mandshuriсae
e. Radiсes Tormentillae

146. У лабораторії фармацевтичного підприємства проводять вхідний контроль нікотинаміду. Згідно з монографією ДФУ 2-го видання водний розчин субстанції має бути прозорим. Із яким розчином необхідно порівняти випробовуваний розчин?
a. Пропанолом-2
b. Ефіром
*c. Водою
d. Хлороформом
e. Метанолом

147. Фармацевт-аналітик проводить кількісне визначення субстанції дифенгідраміну гідрохлориду методом ацидиметрії в неводному середовищі. З якою метою він додає розчин ртуті (ІІ) ацетату?
a. Створення оптимального значення рН розчину
*b. Зв'язування хлорид-іонів у малодисоційовану сполуку
c. Посилення гідролізу дифенгідраміну гідрохлориду
d. Прискорення випадіння в осад основи дифенгідраміну
e. Зміна густини розчину

148. Укажіть назву готової лікарської форми, яка являє собою тверду желатинову капсулу для внутрішнього застосування, що містить суміш мікрокапсул із жировою оболонкою, які мають неоднаковий час вивільнення лікарських речовин.
a. Тубатина
b. Мікрогранула
c. Пелета
*d. Спансула
e. Гранула

149. Пацієнту з Н. pylori-асоційованою пептичною виразкою призначили курс лікування. Який із нижченаведених засобів потрібно призначити для проведення етіотропної фармакотерапії?
*a. Кларитроміцин
b. Фамотидин
c. Алюмінію гідроксид
d. Сукральфат
e. Ранітидин

150. Під час лікування хронічного бронхіту в пацієнта виникли диспептичні розлади, фотодерматит, порушення функції печінки. Який препарат із нижченаведених міг спричинити ці явища?
a. Кислота аскорбінова
*b. Доксициклін
c. Амброксол
d. Кодеїну фосфат
e. Ацетилцистеїн

