1. Який метод застосовують у фармацевтичній промисловості під час виготовлення м'яких желатинових капсул без шва?
a. Плівковий
b. Пресування
*c. Крапельний
d. Нашарування
e. Занурення

2. Яка з нижченаведених речовин буде утворювати суспензійну мазь із вазелін-ланоліновою основою (1:1)?
a. Олія оливкова
*b. Ксероформ
c. Ментол
d. Протаргол
e. Танін

3. Під час контролю якості тирлича коренів виконується випробування "Показник гіркоти". Оскільки визначення проводиться різними експертами, то використовують розчин порівняння для розрахунку коефіцієнта кореляції експертів. Укажіть речовину, яка застосовується для приготування цього розчину.
a. Фруктози дигідрат
b. Глюкози моногідрат
c. Лимонна кислота
d. Натрію хлорид
*e. Хініну гідрохлорид

4. До лабораторії фармацевтичної компанії надійшла субстанція "Дилтіазему гідрохлорид". Який реактив використовують для аналізу цієї речовини на наявність домішки важких металів?
*a. Тіоацетамід
b. Гідроксихінолін
c. Калію тетрайодомеркурат
d. Тіогліколева кислота
e. Дифеніламін

5. Який наслідок чекає на завідувача аптеки через відсутність організаційного механізму управління системою адаптації персоналу або його декларативний характер?
a. Зниження витрат, необхідних для введення нового співробітника в справи
b. Налагоджена система нематеріальної мотивації
*c. Високий рівень плинності кадрів, швидке звільнення нових співробітників
d. Визнання і сприйняття новим співробітником норм і цінностей колективу
e. Прийняття новим співробітником своєї соціальної ролі у колективі

6. Укажіть час розпадання гранул шипучих під час проведення фармако-технологічних досліджень згідно з вимогами ДФУ.
a. До 60 хв
b. До 45 хв
*c. До 5 хв
d. До 30 хв
e. До 15 хв

7. Яку з нижченаведених лікарських речовин завжди дозують за масою під час приготування лікарських форм?
a. Воду очищену
b. Настойку валеріани
c. Кислоту хлористоводневу
*d. Гліцерин
e. Спирт етиловий

8. Яка побічна реакція може розвинутися під час тривалого застосування алюмінійвмісних антацидів у пацієнтів із нирковою недостатністю?
*a. Енцефалопатія
b. Діарея
c. Дисбактеріоз
d. Сухий кашель
e. Гіперфосфатемія

9. Під час обстеження немовляти лікар-неонатолог виявив передчасне закриття артеріальної (Боталової) протоки та легеневу гіпертензію. Відомо, що в ІІІ триместрі вагітності жінка скаржилася на біль у спині та для полегшення стану приймала піридоксин, парацетамол, індометацин, фуросемід, ціанокобаламін. Який із призначених препаратів міг спровокувати дефект?
*a. Індометацин
b. Фуросемід
c. Парацетамол
d. Ціанокобаламін
e. Піридоксин

10. До аптеки звернувся пацієнт зі скаргами на діарею і попросив відпустити йому лопераміду гідрохлорид у таблетках. Укажіть протипоказання до застосування лопераміду.
*a. Кров'яниста діарея
b. Хронічна діарея
c. Водяниста діарея
d. Гостра діарея
e. Діарея мандрівників

11. Під час аварії та вибуху на атомній електростанції (АЕС) у повітря було викинуто близько 30 кг радіоактивного йоду. Який із радіопротекторів доцільно застосовувати у цьому разі?
a. Лейцин
b. Унітіол
*c. Йодид калію
d. Азитроміцин
e. Цистамін

12. Яку домедичну допомогу потрібно надати потерпілому, якщо він має ознаки обструкції стороннім тілом, але може говорити, кашляти, дихати?
*a. При порушенні прохідності верхніх дихальних шляхів
b. При кровотечі у плевральній порожнині
c. При підозрі на кульове поранення шиї
d. При струсі головного мозку
e. При підозрі на повну асфіксію

13. Яку лікарську рослинну сировину з нижченаведеного можна рекомендувати пацієнту як відхаркувальний засіб?
*a. Подорожника великого листя
b. Шипшини плоди
c. Розторопші плоди
d. Буркуну траву
e. Вільхи супліддя

14. До аптеки надійшов рецепт, що містить фармацевтичну несумісність: begin Sulfuris 1,0 Olei Ricini 10,0 Spiritus aethylici 70% 20 ml Misce. Da. Signa: Наносити на уражені ділянки. Укажіть вид фармацевтичної несумісності.
a. Розшарування емульсії
b. Хімічна взаємодія
c. Нерозчинність інгредієнтів
d. Коагуляція колоїдної системи
*e. Незмішуваність інгредієнтів

15. Яку особливість фенолу кристалічного фармацевт повинен враховувати під час виготовлення олійного розчину?
a. Швидко відважувати на пергаментному папері, тому що ця речовина летка та її пари здатні діяти на метал
*b. Відважувати на пергаментному папері, уникаючи торкання пальцями (можливі опіки)
c. Відважувати на пергаментному папері, тому що ця речовина залишає забарвлений слід
d. Розчиняти за високої температури
e. Розчиняти за низької температури

16. Пацієнт знаходиться в інфекційному відділенні в тяжкому стані. До одержання результатів бактеріологічного аналізу йому призначили цефтріаксон в/в 2 рази на день по 1,0 г. До якої фармакологічної групи належить цей лікарський засіб?
a. Аміноглікозиди
b. Пеніциліни
c. Монобактами
d. Карбапенеми
*e. Цефалоспорини

17. Укажіть перелік лікарських засобів, що відпускаються без рецепта для симптоматичного лікування болю у м'язах та спині з групи нестероїдних протизапальних та протиревматичних засобів для місцевого застосування.
a. Хлорамфенікол, Декаметоксин, Кислота мефенамінова
b. Сульфадіазин срібла, Сульфатіазол, Сульфаніламід
c. Кислота ацетилсаліцилова, Метамізол натрію, Парацетамол
*d. Ібупрофен, Індометацин, Німесулід
e. Гепарин, Троксерутин, Есцин

18. За якими принципами здійснюється розподіл постачання медичного майна військовим частинам Збройних Сил України в мирний час?
a. За територіальними громадами з урахуванням їх наближеності до кордону країни у позаплановому порядку
b. За рівнем забезпеченості гуманітарною допомогою від міжнародних постачальників у плановому порядку
*c. За територіальним принципом у плановому порядку з поєднанням централізованого та децентралізованого постачання
d. За пріоритетністю обласних центрів без урахування логістичних шляхів у плановому порядку
e. За географічно-кліматичними зонами з урахуванням децентралізації постачання у позаплановому порядку

19. Обсяг реалізації лікарського засобу "Анальгін таб. №10" падає, прибуток знижується, товар продається зі збитком. У якій фазі життєвого циклу перебуває товар?
a. Насичення
b. Розвитку та випробувань
*c. Спадання
d. Зрілості
e. Зростання

20. Пацієнт віком 70 років хворіє на артеріальну гіпертензію та доброякісну гіперплазію передміхурової залози. Який препарат із групи антигіпертензивних лікарських засобів є препаратом вибору для цього пацієнта?
a. Бісопролол
b. Клонідин
c. Ірбесартан
*d. Доксазозин
e. Лізиноприл

21. Як називаються особи, що під час бойових дій отримали поранення, ураження чи захворювання, за станом здоров'я втратили боєздатність чи працездатність не менше ніж на одну добу та потрапили в медичні пункти або лікувальні заклади?
a. -
b. Загальні втрати особового складу військ
c. Незворотні втрати особового складу військ
*d. Бойові санітарні втрати
e. Небойові санітарні втрати

22. Який лікарський засіб із нижченаведених можна порекомендувати вагітній жінці для усунення симптомів печії?
a. Омепразол
b. Вісмуту субцитрат
c. Алюмінію фосфат
d. Алюмінію гідроксид
*e. Натрію альгінат

23. Згідно із Законом України "Про лікарські засоби", незареєстровані лікарські засоби дозволено ввозити на митну територію України, якщо вони у встановленому порядку дозволені до застосування на території США або держав-членів ЄС і розроблені для лікування особливих патологій. Для лікування яких захворювань можна ввозити такі ліки?
*a. Рідкісних (орфанних)
b. Гастроентерологічних
c. Неврологічних
d. Тропічних (малярії)
e. Онкологічних

24. Укажіть речовину, водний розчин якої фармацевт фільтрує гарячим крізь паперовий фільтр.
a. Йод
b. Кислота борна
c. Міді сульфат
*d. Кальцію глюконат
e. Натрію тетраборат

25. Пацієнт віком 60 років із артеріальною гіпертензією тривалий час приймав клофелін. Через деякий час після покращення стану та нормалізації артеріального тиску він раптово припинив уживання препарату. Виникнення якої побічної реакції можливе у разі раптової відміни клофеліну?
a. Зниження артеріального тиску
b. Сухий кашель
c. Біль в епігастрії
*d. Гіпертензивний криз
e. Диспепсія та нудота

26. У тактичній медицині під час надання домедичної допомоги пораненому застосовується правило "C–A–B–C" (сильна кровотеча, дихальні шляхи, дихання, кровообіг). Що передбачає це правило?
a. Практику визначення логістичних шляхів та порядок медичної евакуації потерпілим
b. Практику встановлення діагнозу та порядок надання першої медичної допомоги потерпілим
c. Практику встановлення пріоритетів та алгоритм медичного сортування потерпілим
*d. Практику визначення ознак життя та порядок надання домедичної допомоги потерпілим
e. Порядок діагностування хронічних захворювань та надання першої лікарської допомоги потерпілим

27. Результати яких досліджень є критерієм відповідності генеричного лікарського засобу оригінальному та можливості їх взаємозамінності?
*a. Біоеквівалентності
b. Обмежених клінічних досліджень
c. Розчинності при різних рН
d. Порівняльних клінічних досліджень
e. Рандомізованих клінічних досліджень

28. Як можна класифікувати трудову адаптацію, що ґрунтується на пристосуванні до керівника та колег чи колективу і відображає загалом систему стосунків між людьми в процесі спільної праці?
a. Професійна
b. Первинна
*c. Соціально-психологічна
d. Психофізіологічна
e. Вторинна

29. Який із факторів знижує рівень зацікавленості фахівця в активізації власних зусиль та прояву ініціативності для досягнення мети діяльності організації?
a. Корпоративна система професійного розвитку
b. Збіг цілей фахівця та організації
c. Розширення кола повноважень
*d. Невизнання досягнутих успіхів
e. Чітко визначені ключові показники ефективності діяльності

30. Укажіть лікарську форму для зовнішнього застосування, що містить суму рослинних екстрактів, диспергованих у липкій основі на основі каучуку, нанесеній на тканинні стрічки, і чинить місцеву дію.
a. Припарка
b. Гідрогель
*c. Пластир нашкірний
d. Ліпофільний гель
e. Крем ліпофільний

31. Яку процедуру потрібно застосувати при формуванні груп для проведення клінічного дослідження лікарського засобу, що дозволить мінімізувати  систематичні помилки та упередженість дослідника?
a. Формалізацію
*b. Рандомізацію
c. Індивідуалізацію
d. Абстрагування
e. Валідацію

32. Застосування якого з нижченаведених антибіотиків може викликати побічну дію - синдром "червоної людини"?
a. Доксицикліну
b. Рифампіцину
*c. Ванкоміцину
d. Стрептоміцину
e. Азитроміцину

33. Для визначення домішок поліциклічних ароматичних вуглеводнів використовують спектрофотометр. Який показник вимірюють цим приладом?
a. Температуру плавлення
*b. Оптичну густину
c. Динамічну в'язкість
d. Температуру кипіння
e. Кут обертання

34. Який лікарський засіб із групи інгібіторів АПФ рекомендовано використовувати як засіб "швидкої допомоги" при гіпертонічному кризі до прибуття бригади екстреної (швидкої) медичної допомоги?
a. Фуросемід
b. Ніфедипін
c. Нітрогліцерин
*d. Каптоприл
e. Амлодипін

35. У монографії ДФУ "Цефотаксим для ін'єкцій" описано приготування випробовуваного розчину у воді, вільній від вуглецю діоксиду, і вказано, що одержаний розчин має бути прозорим. Укажіть речовину, з якою фахівець має порівняти одержаний розчин, щоб виконати це випробування.
a. Гліцин
*b. Вода
c. Етанол
d. Гідразин
e. Пентанол

36. Уміст якої групи біологічно активних речовин повинен контролювати фахівець у лікарській рослинній сировині "Дуба кора" згідно з вимогами ДФУ?
a. Гідроксикоричних кислот
b. Алкалоїдів
c. Флавоноїдів
*d. Танінів
e. Полісахаридів

37. Відповідно до вимог чинного законодавства, фінансова звітність підприємства складається з п'яти обов'язкових документів. У якому з них буде відображено довгостроковий кредит аптечного закладу?
a. Звіті про фінансові результати
b. Примітках до фінансової звітності
*c. Балансі підприємства
d. Звіті про власний капітал
e. Звіті про рух грошових коштів

38. Під час надзвичайної ситуації у зоні дій медична рота бригади потребує організації ефективного медичного постачання. Яка структурна одиниця медичного постачання медичної роти буде відповідальна за ці завдання?
a. Аптека медичного пункту та евакуаційний взвод
b. Аптека медичного пункту та пункт управління
c. Аптека медичної роти та стабілізаційний пункт медичної роти
d. Склад і пересувна ремонтна група
*e. Аптека медичної роти та медичний склад

39. Протягом скількох робочих днів ліцензіат, у разі ліквідації місця провадження господарської діяльності, зобов'язаний подати до органу ліцензування відповідну заяву щодо ліквідації місця провадження господарської діяльності?
a. 15
b. 30
c. 60
*d. 10
e. 20

40. До аптеки звернувся відвідувач щодо герпетичного висипу на верхній губі. Укажіть лікарський засіб для етіотропної терапії.
*a. Ацикловір
b. Перметрин
c. Оксид цинку
d. Бензилбензоат
e. Повідон-йод

41. Скільки років, не враховуючи поточного року, в електронній системі охорони здоров'я зберігаються електронні рецепти на відпущені аптекою наркотичні лікарські засоби?
a. 3
b. 1
c. 2
d. 10
*e. 5

42. Яку форму документації мають використати фармацевти, асистенти фармацевта усіх закладів охорони здоров'я незалежно від форм власності для повідомлення про будь-які випадки побічних реакцій лікарських засобів, вакцини, туберкуліну, відсутності ефективності лікарських засобів та несприятливих подій після імунізації/туберкулінодіагностики?
a. Ф-1
b. Касовий ордер
c. Ф-3
*d. Карту-повідомлення
e. Бланк-замовлення

43. Згідно з Настановою "Лікарські засоби. Належна практика зберігання", умови зберігання лікарських засобів (ЛЗ) повинні відповідати зазначеній у маркуванні інформації, яка враховує температуру зберігання та відносну вологість. Результати яких досліджень є основою для визначення умов зберігання?
*a. Випробування стабільності ЛЗ
b. Сертифікація процесу
c. Валідація методик
d. Прекваліфікація виробництва
e. Кваліфікація фахівців

44. Укажіть речовину, під час виготовлення водного розчину якої, як розчинник використовують свіжоотриману, попередньо профільтровану, воду очищену.
a. Натрію хлорид
b. Кислота борна
*c. Калію перманганат
d. Етакредину лактат
e. Міді сульфат

45. Хто затверджує перелік життєво необхідного та найбільш важливого медичного майна, що утримується на медичних складах для забезпечення військ у надзвичайних ситуаціях мирного часу, згідно з Порядком постачання медичного майна Збройним Силам України в мирний час?
a. Начальник генерального штабу
b. Начальник військово-польової аптеки
*c. Начальник служби забезпечення медичним майном
d. Військовий лікар
e. Начальник Держлікслужби з лікарських засобів

46. Згідно з чинним законодавством екстемпоральні лікарські засоби підлягають внутрішньоаптечному контролю. Під час якого виду контролю проводиться перевірка загальної маси або об'єму лікарської форми?
a. Опитувального
*b. Фізичного
c. Хімічного
d. Органолептичного
e. Письмового

47. Під час ідентифікації лікарської рослинної сировини, яка містить ефірні олії, звернули увагу на наявність залозок, що складаються з восьми клітин, розташованих у два ряди та чотири яруси. Представники якої родини мають таку особливість?
*a. Asteraceae
b. Apiaceae
c. Myrtaceae
d. Lamiaceae
e. Pinaceae

48. Для очищення жирної шкіри використовують лікувально-косметичні лосьйони, до складу яких уводять кератолітичні компоненти. Яка з нижченаведених речовин має такі властивості?
*a. Кислота саліцилова
b. Метилцелюлоза
c. Гліцерин
d. Сік алое
e. Розчин водню пероксиду

49. Пацієнту для лікування сечокам'яної хвороби, спричиненої уратними каменями, призначено препарат, механізм дії якого пов'язаний зі здатністю інгібувати фермент ксантиноксидазу. Укажіть цей препарат.
a. Домперидон
b. Фуразидин
c. Урсодезоксихолева кислота
*d. Алопуринол
e. Ципрофлоксацин

50. Із якою з фармакопей світу гармонізована будова Державної Фармакопеї України 2-го видання?
a. Фармакопеєю Німеччини
b. Фармакопеєю США
c. Британською Фармакопеєю
d. Японською Фармакопеєю
*e. Європейською Фармакопеєю

51. Пацієнту з обструктивним бронхітом лікар призначив антибіотик із групи фторхінолонів, а також порекомендував на тлі їх прийому вживати велику кількість рідини - до 2-3 л на добу. Укажіть причину цієї рекомендації.
a. Для запобігання кумуляції лікарського засобу
*b. Для запобігання утворенню голкоподібних кристалів у канальцях нирок
c. Для отримання швидшого ефекту від препарату
d. Для попередження гепатотоксичності препарату
e. Для кращого всмоктування препарату

52. Фармацевт виготовляє офтальмологічний лікарський засіб. Які допоміжні речовини використовує спеціаліст із метою запобігання контамінації та розмноження мікроорганізмів у ліках?
a. Солюбілізатори
b. Пролонгатори
*c. Консерванти
d. Розчинники
e. Стабілізатори

53. Хто здійснює керівництво службою медицини катастроф - особливим видом аварійно-рятувальних служб, формування та працівники яких атестовані для надання екстреної (швидкої) медичної допомоги постраждалим безпосередньо в зоні надзвичайної ситуації та внесені до відповідних реєстрів аварійно-рятувальних служб?
a. Суб'єкт національного рівня координації функціонування служби медицини катастроф
*b. Міністерство охорони здоров'я України
c. Органи місцевого самоврядування
d. Центр екстреної медичної допомоги та медицини катастроф
e. Український науково-практичний центр екстреної медичної допомоги та медицини катастроф МОЗ України

54. Укажіть із нижченаведеного переліку лікарську рослинну сировину, що містить ненасичені жирні кислоти та використовується для профілактики атеросклерозу.
a. Кропу плоди
b. Дягелю кореневища
c. Вільхи супліддя
*d. Гарбуза насіння
e. Ехінацеї трава

55. Таблетки розчинні - це таблетки, які перед застосуванням розчиняються у воді. За яких умов потрібно досліджувати ці таблетки на розпадання?
a. Рідке середовище - розчин кислоти хлористоводневої, температура 15-25^oС
b. Рідке середовище - фосфатний буферний розчин рН=6,8, температура 15-25^oС
c. Рідке середовище - вода, температура 45-50^oС
d. Рідке середовище - кислота оцтова, температура 15-25^oС
*e. Рідке середовище - вода, температура 15-25^oС

56. Згідно із законом України "Про лікарські засоби" в Україні лікарські засоби (ЛЗ) допускаються до застосування після їхньої державної реєстрації. Укажіть ЛЗ, які не підлягають державній реєстрації відповідно до цього Закону.
*a. Виготовлені в аптеці на замовлення лікувально-профілактичного закладу
b. Промислово виготовлені в Україні для лікування онкологічних хворих
c. Увезені в Україну імпортні ЛЗ для реалізації на вітчизняному ринку
d. Промислово виготовлені в Україні для експортування
e. Промислово виготовлені в Україні для лікування орфанних захворювань

57. Законодавство України регламентує порядок відпуску лікарських засобів та супутніх товарів з аптечних закладів. Якій групі населення заборонено продаж та доставка ліків?
a. Підліткам 15-18 років
b. Покупцям із психічними захворюваннями
c. Особам похилого віку
*d. Дітям до 14 років
e. Заборону не встановлено

58. Під час візиту до лікаря-стоматолога з приводу видалення зуба у пацієнта після застосування місцевої анестезії розвинувся анафілактичний шок. Який лікарський засіб міг спричинити таку прогнозовану побічну реакцію?
a. Лізиноприл
b. Лінкоміцин
c. Ловастатин
*d. Лідокаїн
e. Лансопразол

59. Під час випробувань ацетилсаліцилової кислоти встановлено, що 1 г цієї субстанції розчиняється в 5 мл етанолу 96%. Яка розчинність ацетилсаліцилової кислоти відносно розчинника згідно з Державною Фармакопеєю України?
a. Помірно розчинна
b. Дуже легкорозчинна
c. Частково розчинна
*d. Легкорозчинна
e. Малорозчинна

60. Порекомендуйте відвідувачу аптеки антигістамінний препарат для місцевого застосування при алергічному риніті.
a. Ксилометазолін
b. Оксиметазолін
*c. Азеластин
d. Протаргол
e. Нафазолін

61. Укажіть із нижченаведених лікарських засобів антибіотик полієнового ряду для лікування системних і локалізованих мікозів (кандидозів).
*a. Ністатин
b. Клотримазол
c. Азитроміцин
d. Лінкоміцин
e. Амікацин

62. Наступного дня після виготовлення суспензії фармацевт помітив осідання твердих часток. Під час збовтування суспензія відновила свої властивості як гетерогенна система. Як називається цей процес?
a. Інверсія
b. Коалесценція
c. Кінетична нестійкість
d. Термодинамічна стійкість
*e. Ресуспендованість

63. Із якою метою під час надання домедичної та першої медичної допомоги використовується "оклюзійна торакальна пов'язка (наліпка) на гелевій основі з клапаном (або без клапана)", що передбачена Переліком лікарських засобів та медичних виробів, які повинні бути в складі аптечок медичних загальновійськових індивідуальних?
a. Зменшення тепловтрат чи перегрівання людського тіла в екстрених випадках
b. Зупинки масивної зовнішньої кровотечі при вогнепальному пораненні голови
*c. Перешкоджання потраплянню повітря в рану при зовнішньому відкритому пневмотораксі
d. Транспортної іммобілізації кінцівки при частковій ампутації
e. Знерухомлення кінцівки при відкритих переломах, де зламана кістка виступає назовні

64. На кого із суб'єктів забезпечення цивільного захисту покладено завдання з організації надання домедичної допомоги постраждалим у зоні надзвичайної ситуації?
a. Кабінет Міністрів України
b. Службу медицини катастроф України
c. Центральний орган виконавчої влади, що забезпечує формування державної політики у сфері цивільного захисту
d. Раду міністрів Автономної Республіки Крим, обласні Київську та Севастопольську міські державні адміністрації
*e. Центральний орган виконавчої влади, що реалізує державну політику у сфері цивільного захисту

65. До якої фармакологічної групи належать клавуланова кислота й тазобактам?
*a. Інгібітори beta-лактамаз
b. Макроліди
c. Фторхінолони
d. Тетрацикліни
e. Пеніциліни

66. Який термін дії електронного рецепта, виписаного на рецептурному бланку №3 (ф-3), на наркотичні (психотропні) лікарські засоби?
a. 60 календарних днів
b. 15 календарних днів
*c. 10 календарних днів
d. 20 календарних днів
e. 30 календарних днів

67. При потенціометричному визначенні рН згідно з вимогами ДФУ вимірюють різницю потенціалів між двома електродами - індикаторним та електродом порівняння, які занурюються у випробовуваний розчин. Укажіть індикаторний електрод, придатний для цього визначення.
a. Стандартний
b. Кисневий
*c. Скляний
d. Платиновий
e. Металічний

68. Укажіть перелік лікарських засобів, які відпускаються без рецепта для симптоматичного лікування болю в горлі.
a. Сульфатіазол, Сульфаніламід, Хлорамфен
b. Ацетилсаліцилова кислота, Парацетамол, Метамізол натрію
*c. Амбазон, Гексетидин, Декаметоксин
d. Амброксол, Бромгексин, Карбоцистеїн
e. Ксилометазолін, Оксиметазолін, Трамазолін

69. Відпуск лікарських засобів з аптек може здійснюватися за паперовими або електронними рецептами. Скільки лікарських засобів можна виписати в одному електронному рецепті?
a. Чотири
b. П'ять
c. Два
*d. Один
e. Три

70. Маркетингові дослідження, які проводила аптечна мережа, показали, що попит на певну групу лікарських засобів не змінився, незважаючи на суттєве зростання вартості товару. Про який вид попиту йдеться?
*a. Нееластичний
b. Позитивний
c. Абсолютно нееластичний
d. Еластичний
e. Абсолютно еластичний

71. Фармацевт віком 59 років раптово втратив свідомість. Діагностовано ознаки клінічної смерті. Із яких дій потрібно починати реанімаційні заходи?
a. Уведення аміодарону чи лідокаїну
*b. Виконання зовнішнього масажу серця
c. Уведення атропіну та адреналіну
d. Застосування потрійного прийому Сафара
e. Виконання конікотомії

72. Надання фармацевтичної послуги ґрунтується на двох підходах: "фокус на товар (лікарські засоби)" та "фокус на пацієнта". Яка основна мета фармацевтичної послуги під час реалізації підходу "фокус на пацієнта"?
*a. Здоров'я пацієнта
b. Підвищення виручки
c. Прибуток
d. Відпуск лікарських засобів
e. Залучення більшої кількості відвідувачів

73. Яким чином визначається однорідність супозиторіїв екстемпорального виготовлення?
a. Мікроскопічно
b. Рефрактометрично
c. Візуально на поперечному зрізі
*d. Візуально на поздовжньому зрізі
e. За допомогою ситового аналізу

74. Укажіть аналіз, за результатами якого лікарські засоби розподіляють на три групи відповідно до річного споживання.
*a. АВС
b. FMR
c. VED
d. VEN
e. XYZ

75. Медичне сортування проводиться під час надзвичайних ситуацій, що пов'язані з великою кількістю поранених. На скільки сортувальних категорій розподіляються потерпілі та за якими категоріями?
a. На догоспітальному етапі медичне сортування не проводиться
*b. Чотири сортувальні групи за станом здоров'я та потребою в однорідних лікувальних та евакуаційних заходах
c. Три сортувальні групи за станом здоров'я
d. Дві сортувальні групи за потребою в евакуаційних заходах
e. Дві сортувальні групи за станом здоров'я та потребою в однорідних лікувальних та евакуаційних заходах

76. Який метод амортизації доцільно застосовувати до основних засобів, що в міру їх використання протягом корисного терміну зношуються рівномірно?
a. Прискореного зменшення залишкової вартості
b. Кумулятивний
c. Виробничий
*d. Прямолінійний
e. Зменшення залишкової вартості

77. За вмістом якої групи біологічно активних речовин проводять стандартизацію собачої кропиви трави згідно з вимогами ДФУ?
*a. Флавоноїдів
b. Алкалоїдів
c. Ефірних олій
d. Кумаринів
e. Полісахаридів

78. Які лікарські засоби за міжнародними непатентованими назвами передбачені для комплектації набору таблеток (Pill pack) у складі аптечок медичних загальновійськових індивідуальних (АМЗІ)?
a. Мелоксикам, лопераміду гідрохлорид, екстракт валеріани
b. Мелоксикам, лоратадин, вугілля активоване
c. Левофлоксацин, амброксол, лопераміду гідрохлорид
d. Парацетамол, вугілля активоване, амброксол
*e. Парацетамол, мелоксикам, левофлоксацин

79. У рецептурно-виробничому відділі аптеки готують супозиторії методом виливання. Яку гідрофобну супозиторну основу використає фармацевт?
a. Поліетиленоксидну основу
*b. Бутирол
c. Масло какао
d. Желатинно-гліцеринову основу
e. Масло лавра черешкового

80. Який розчин готують, насипаючи лікарську речовину тонким шаром на велику поверхню води, залишаючи до розчинення?
*a. Протаргол
b. Рибофлавін
c. Танін
d. Коларгол
e. Іхтіол

81. В аптечній технології лікарських засобів існують особливі (утруднені) випадки виготовлення водних розчинів. Укажіть умови розчинення кристалів міді сульфату у воді.
*a. Подрібнюють із невеликою кількістю води перед розчиненням
b. Розчиняють у попередньо профільтрованій чи процідженій воді
c. Розчиняють у насиченому розчині калію йодиду
d. Розчиняють у гарячій воді
e. Під час розчинення додають натрію гідрокарбонат

82. Укажіть лікарську форму, що є густою рідиною або драглеподібною масою, яка плавиться за температури тіла.
a. Емульсія
b. Суспензія
c. Мазь
*d. Лінімент
e. Паста

83. Для якої рослинної сировини під час кількісного визначення ефірної олії перегонку продовжують, доки леткі сині компоненти сягнуть нижнього кінця конденсуючої системи?
a. Валеріани коренів
b. Гарбуза насіння
c. Анісу плодів
d. Калини плодів
*e. Ромашки квіток

84. Укажіть результат застосування амоксициліну для пацієнтки з діагнозом: тонзиліт, яка приймає комбіновані оральні контрацептиви.
a. Зниження антибактеріальної ефективності
b. Підвищення ефективності антибактерійної терапії та контрацепції
c. Підвищення ефективності контрацепції
*d. Зниження ефективності контрацепції
e. Підвищення антибактеріальної ефективності

85. Який аналіз провів спеціаліст фармацевтичного підприємства, здійснивши порівняльні дослідження внутрішнього середовища і зовнішніх умов, проаналізувавши сильні та слабкі сторони, можливості та загрози?
a. VEN
*b. SWOT
c. PEST
d. VED
e. АВС

86. Які дії заборонені для підтримання ліцензіатом відповідності санітарного стану приміщень та устаткування аптеки вимогам санітарно-протиепідемічного режиму аптечних закладів?
a. Використання окремого інвентаря
b. Дератизація
c. Дезінфекція
*d. Сухе прибирання
e. Застосуванням мийних засобів

87. Укажіть ефірну олію, основним компонентом якої є цинеол.
a. Лимонна
*b. Евкаліптова
c. Шавлієва
d. Лавандова
e. М'ятна

88. На яких територіях заборонено провадити господарську діяльність із реалізації лікарських засобів через мобільні аптечні пункти?
a. У сільській місцевості у разі відсутності аптечного пункту
b. У межах територій, де ведуться активні бойові дії, за переліком, затвердженим Мінреінтеграції
c. У сільській місцевості у разі відсутності аптеки
*d. В обласних центрах та містах на території України з кількістю населення понад 100 тисяч осіб
e. У межах територій, на яких уведено надзвичайний стан, на період надзвичайного стану

89. До аптеки звернулася жінка з алергічним ринітом. Вона працює диспетчером в аеропорту, має шлуночкову тахіаритмію і зараз приймає кетоконазол. Укажіть найоптимальніший антигістамінний засіб у цьому разі.
*a. Фексофенадин
b. Левоцетиризин
c. Лоратадин
d. Хлоропірамін
e. Азеластин

90. Про який вид побічної реакції має повідомити фармацевт через карту-повідомлення за наявності у пацієнта реакції на використання лікарського засобу, характер або тяжкість проявів, що не призводить до смерті, не становить загрози для життя, не вимагає госпіталізації або збільшення терміну госпіталізації, не викликає стійкої або значної непрацездатності чи інвалідності та вроджених аномалій чи вад розвитку та не має іншої важливої медичної оцінки?
a. Незафіксовану
*b. Несерйозну
c. Передбачену
d. Серйозну
e. Непередбачену

91. Про який вид побічної реакції має повідомити фармацевт до ДП "Державний експертний центр Міністерства охорони здоров'я України" через карту-повідомлення за наявності у пацієнта реакції на використання лікарського засобу, характер або тяжкість проявів якої узгоджуються з наявною інформацією про лікарський засіб в інструкції для медичного застосування зареєстрованого лікарського засобу?
a. Несерйозну
*b. Передбачену
c. Серйозну
d. Незафіксовану
e. Непередбачену

92. Розподіл рацемічної суміші дозволяє значно покращити фармакокінетичні та фармакодинамічні характеристики лікарського засобу. Рацемічним ізомером якого препарату є левофлоксацин?
a. Ципрофлоксацину
b. Норфлоксацину
c. Геміфлоксацину
*d. Офлоксацину
e. Левоцетиризину

93. До аптеки звернувся чоловік віком 25 років із застудою, основним симптомом якої є біль у горлі. Яку із нижченаведених скарг можна вважати "загрозливим" симптомом?
a. Підвищення температури тіла до субфебрильної
b. Сухий помірний кашель
c. Незначна слабкість
d. Нежить
*e. Порушення ковтання

94. У якому співвідношенні потрібно приготувати настій кореня алтеї, якщо в рецепті не зазначена кількість сировини?
a. 1:10
b. 1:30
c. 1:5
*d. 1:20
e. 1:1

95. Пацієнту призначено антидепресант, основним компонентом якого є сухий екстракт із трави звіробою. Про можливе виникнення якого побічного ефекту потрібно попередити пацієнта?
a. Нефротоксичність
*b. Фотосенсибілізацію
c. Зниження артеріального тиску
d. Порушення слуху
e. Гепатотоксичність

96. Яка ознака з нижченаведених характерна для відкритого перелому кісток кінцівки?
a. -
b. Припухлість у ділянці ураження
c. Гематома в ділянці перелому
d. Зміна довжини кінцівки
*e. Кровотеча з рани

97. Залежно від того, яка організація приймає стандарти, вони поділяються на міжнародні, регіональні та національні. Дайте визначення поняттю "національний стандарт".
a. Регіональний стандарт, прийнятий європейською організацією зі стандартизації
b. Стандарт, прийнятий міжнародною організацією зі стандартизації та доступний для широкого кола користувачів
c. Документ, що встановлює правила, настанови чи характеристики щодо діяльності або її результатів
*d. Стандарт, прийнятий національним органом стандартизації та доступний для широкого кола користувачів
e. Документ, що містить систематизований звід або перелік будь-яких об'єктів і дає змогу віднайти об'єкт за новим позначенням

98. Для прийняття рішення про вибір методу лікування лікар зупинився на інформації, що ґрунтується на думці експертів. Якому рівню відповідає ця інформація згідно із засадами доказової медицини?
a. -
b. Помірна достовірність - В
c. Обмежена достовірність - С
d. Висока достовірність - А
*e. Невизначена достовірність - D

99. На які види поділяють медичне майно відповідно до облікової класифікації та Наказу Міністерства оборони України "Про затвердження Порядку постачання медичного майна Збройним Силам України в мирний час"?
a. Фармацевтичне та лікувальне
b. Спеціальне та споживче
c. Лабораторне та санітарно-господарче
d. Апаратне та інструментальне
*e. Інвентарне та витратне

100. Який жарознижувальний лікарський засіб є препаратом вибору для дитини віком 7 місяців?
a. Парацетамол (таблетки)
*b. Парацетамол (суспензія)
c. Ацетилсаліцилова кислота (таблетки)
d. Німесулід (порошок)
e. Ібупрофен (капсули)

101. Які вимоги висуваються до спеціалістів, що не працювали понад п'ять років за зазначеною у дипломі, сертифікаті (посвідченні) спеціальністю, для отримання допуску до провадження діяльності з виробництва (виготовлення) лікарських засобів в умовах аптеки, роздрібної торгівлі лікарськими засобами?
*a. Проходження перепідготовки на циклах спеціалізації зі спеціальності
b. Публікація статей у наукових журналах
c. Відвідування заходів безперервного розвитку (майстер-класів)
d. Участь у конференціях за напрямом професійної діяльності
e. Проходження перепідготовки на циклах тематичного удосконалення

102. Укажіть спосіб уведення атропіну сульфату до основи, яка містить ланолін і вазелін, під час виготовлення мазі за рецептом лікаря.
a. Розчиняють у спирто-водо-гліцериновій суміші (1:6:3) незалежно від прописаної кількості
b. Додають у вигляді порошку, подрібненого до максимального ступеня дисперсності
*c. Розчиняють у мінімальній кількості води, емульгують ланоліном
d. Розчиняють у частині основи
e. Розчиняють у всій основі

103. Фармацевт готує супозиторії методом викачування. Пропис містить екстракт красавки, стрептоцид, іхтіол та основу. Завдяки якій речовині, що входить до складу пропису та має склеювальні властивості, супозиторну масу готують без пластифікатора?
a. Стрептоциду
b. Маслу какао
*c. Іхтіолу
d. Екстракту красавки
e. Бутиролу

104. Лікарські засоби якої групи повинні перш за все входити до складу тактичної індивідуальної медичної аптечки (IFAK), що використовується для надання домедичної допомоги пораненим під час бойових дій?
*a. Кровоспинні
b. Знеболювальні
c. Протигрибкові
d. Протизапальні
e. Протиалергійні

105. Для пацієнтів із порушеннями функції якого органа існують обмеження щодо застосування лікарських засобів, які містять йод, під час симптоматичного лікування захворювань горла?
a. Нирок
b. Печінки
c. Підшлункової залози
*d. Щитоподібної залози
e. Серця

106. До якої категорії можна віднести очний імплант, матриця якого складається із кополімерів молочної та гліколевої кислоти, після введення поступово розчиняється і вивільнює активні фармацевтичні інгредієнти та не потребує видалення?
a. Мінімси
*b. Біорозчинні
c. Осмотичні
d. Нерозчинні
e. Дифузійні

107. Яку концентрацію спирту етилового використає фармацевт для виготовлення 1%-го розчину левоміцетину спиртового?
a. 60%
b. 96%
*c. 70%
d. 95%
e. 90%

108. Який економічний показник дозволяє оцінити ефективність торгово-фінансової та виробничої діяльності аптеки?
a. Сальдо
b. Торговельні накладення
c. Товарообіговість
*d. Рентабельність
e. Інкрементальний показник

109. Дисперсну фазу косметичних гелів формують гелеутворювачі. Яка з нижченаведених речовин належить до природних рослинних гелеутворювачів?
a. Желатин
*b. Пектин
c. Натрій карбоксиметилцелюлоза
d. Колаген
e. Декстран

110. Яку з нижченаведених допоміжних речовин можна застосовувати як антифрикційну речовину під час виготовлення таблеток?
a. Натрію гідрокарбонат
b. Воду очищену
c. Ацетилфталілцелюлозу
*d. Тальк
e. Ксиліт

111. Яка форма кредитування передбачає можливість видачі й погашення кредиту декількома частинами (траншами) у межах встановленого ліміту та в зручному режимі для ведення бізнесу позичальника?
a. Кредит на купівлю транспорту
b. Овердрафт
*c. Кредитна лінія
d. Строковий кредит
e. Лізинг

112. У якому місці найкраще розташувати новий безрецептурний препарат у залі обслуговування з позицій мерчендайзингу?
*a. На полиці на рівні очей
b. У закритій шафі
c. На верхній полиці
d. На нижній полиці
e. Біля входу в аптеку

113. До аптеки звернувся відвідувач зі скаргами на кашель із утрудненим відходженням мокротиння. Який лікарський засіб із нижченаведених можна порекомендувати йому для симптоматичного лікування продуктивного кашлю?
*a. Ацетилцистеїн
b. Кодеїн
c. Глауцин
d. Преноксдіазин
e. Бутамірат

114. Асистент фармацевта готує порошки, до складу яких входить натрію тетраборат. Укажіть особливість його введення до цієї лікарської форми.
a. Застосовують метод "тришаровості"
*b. Розтирають зі спиртом етиловим
c. Використовують тритурацію
d. Застосовують для затирання пор ступки
e. Додають в останню чергу

115. За що відповідає уповноважена особа суб'єкта господарювання, яка провадить господарську діяльність із роздрібної торгівлі лікарськими засобами?
a. Облік та збереження майна
b. Фінансову звітність та облік
c. Закупівлю товарно-матеріальних цінностей
d. Взаємодію з органами місцевого самоврядування
*e. Функціонування системи якості

116. До проявів якої негативної реакції чи наслідку може призвести застосування масляних розчинів назальних крапель для симптоматичного лікування алергії в дітей до 2-х років?
a. Кандидозу верхніх дихальних шляхів
*b. Потрапляння їх у легені та розвиток пневмонії
c. Виникнення закрепу
d. Розвиток порушень серцевого ритму
e. Підвищення артеріального тиску

117. Який вид контролю здійснює уповноважена особа аптеки під час надходження лікарських засобів від постачальника?
a. Опитувальний
b. Хімічний
c. Контроль при відпуску
*d. Візуальний
e. Фізичний

118. В аналітичній лабораторії був визначений індекс набухання для лікарської рослинної сировини (ЛРС), що містить гетерополісахариди. Наявність якої речовини в ЛРС визначається у такий спосіб?
a. Глікогену
b. Муреїну
*c. Слизу
d. Інуліну
e. Хітину

119. Укажіть періодичність зміни технологічного одягу та взуття працівниками аптечного закладу.
a. Не рідше ніж 1 раз на тиждень
b. Не рідше ніж 1 раз на місяць
c. Не рідше ніж 1 раз на 10 днів
*d. Не рідше ніж 2 рази на тиждень
e. Не рідше ніж 2 рази на місяць

120. Який лікарський засіб для симптоматичного лікування сезонного алергічного риніту належить до глюкокортикостероїдів місцевого застосування?
a. Нафазолін
b. Фенілефрин
c. Азеластин
*d. Беклометазон
e. Ксилометазолін

121. Фармацевт готує мікстуру, до складу якої входить натрію бромід, настойка валеріани та вода. Яку кількість концентрованого розчину натрію броміду 20% (1:5) використає спеціаліст, якщо кількість сухої речовини становить 3,0 г?
a. 5 мл
b. 50 мл
c. 10 мл
d. 30 мл
*e. 15 мл

122. При якому захворюванні лікар має право виписати рецепт на безоплатний або пільговий відпуск лікарських засобів пацієнту незалежно від основного захворювання?
*a. СНІДу та ВІЛ-інфекції
b. COVID-19
c. Туберкульозі
d. Розсіяному склерозі
e. Церебральному паралічі

123. Які противірусні засоби прямої дії, що є інгібіторами зворотної транскриптази ВІЛ, застосовуються для антиретровірусної терапії дорослих, підлітків і дітей?
a. Фамцикловір, валацикловір
b. Ацикловір, рибавірин
*c. Ламівудин, зидовудин
d. Уміфеновір, озельтамівір
e. Тилорон, інозин пранобекс

124. Яким методом проводять визначення кількісного вмісту ефірної олії у деревію траві відповідно до вимог ДФУ?
a. Титриметрії
b. Спектрофотометрії
*c. Перегонки з водяною парою
d. Колориметрії
e. Гравіметрії

125. Яка з команд медицини катастроф, що створені у складі центрів екстреної медичної допомоги та медицини катастроф, залучається до надання екстреної (швидкої) медичної допомоги постраждалим на місці події та їх медичної евакуації на догоспітальному етапі надання медичної допомоги?
a. Команда медицини катастроф шостого типу
b. Команди медицини катастроф різних типів
*c. Команда медицини катастроф першого типу
d. Бригада швидкої екстреної (швидкої) медичної допомоги
e. Команда медицини катастроф другого типу

126. Який показник визначається діленням суми товарообігу на одного працівника середньоспискової чисельності аптеки?
a. Товарообіговість
b. Торгові накладення
c. Прибуток
d. Рентабельність
*e. Продуктивність праці

127. Із якими біологічно активними речовинами, що містяться в корі крушини, пов'язаний проносний ефект препаратів цієї лікарської рослинної сировини?
a. Простими фенолами
b. Кумаринами
c. Ксантонами
d. Полісахаридами
*e. Антраценпохідними

128. Асистент фармацевта готує дерматологічну суспензію, що містить сірку. Укажіть стабілізатор для цієї лікарської форми.
a. Твін-80
*b. Калійне мило
c. Ксантинова камедь
d. Желатоза
e. Метилцелюлоза

129. Через можливість виникнення яких побічних фармакологічних властивостей фторхінолони протипоказані пацієнтам віком до 14 років?
*a. Хондротоксичних
b. Нефротоксичних
c. Гепатотоксичних
d. Тератогенних
e. Кардіотоксичних

130. Який стабілізатор потрібно застосувати під час виготовлення екстемпорального 2%-го розчину новокаїну для ін'єкцій?
a. Калію гідроксид
b. Натрію хлорид
c. Кальцію карбонат
d. Натрію гідрокарбонат
*e. Кислоту хлористоводневу

131. Який технологічний процес одержання таблеток доцільно обрати для лікарських речовин, що мають хорошу сипкість та спресовуваність?
a. Пресування з попередньою грануляцією
b. Формування
*c. Пряме пресування
d. Компактування
e. Вологе гранулювання

132. Кількісне визначення калію хлориду в субстанції, згідно з вимогами ДФУ, проводять методом осаджувального титрування з потенціометричною фіксацією кінцевої точки титрування. Який розчин є титрантом у цьому методі?
a. Кислоти хлористоводневої
b. Амонію тіоціанату
*c. Срібла нітрату
d. Кислоти азотної
e. Калію нітрату

133. Начальнику медичної служби військової частини в кінці фінансового року необхідно запланувати витребування медичного майна та техніки на наступний рік у мирний час. Як він буде здійснювати витребування медичного майна та техніки?
a. За фактичною потребою та з урахуванням їх забезпеченості до кінця року
*b. На підставі норм постачання та забезпеченості медичним майном на початок року
c. З урахуванням потреб та можливостей здійснення замовлень медичного майна
d. На підставі фактичних запитів військових частин
e. За власним бажанням військових частин

134. Яка побічна реакція найчастіше виникає під час застосування антацидів, що містять магній?
a. Гепатотоксичність
*b. Послаблююча дія
c. Закреп
d. Агранулоцитоз
e. Нефротоксичність

135. У яких умовах повинні зберігатися дієтичні добавки в аптечному закладі?
*a. Окремо від іншої продукції
b. У темному місці
c. Разом із іншими лікарськими засобами
d. Разом із рослинною сировиною
e. У сухому місці

136. До складу якої з нижченаведених рослин входять фітоестрогени?
a. Ефедра хвощова
b. Барвінок рожевий
c. Бузина чорна
*d. Хміль звичайний
e. Горицвіт весняний

137. Уміст магнію хлориду гексагідрату згідно з вимогами ДФУ визначають методом прямого комплексонометричного титрування. Укажіть титрант цього методу.
a. Калію гідроксид
b. Калію бромід
c. Натрію гідроксид
d. Калію хлорид
*e. Натрію едетат

138. До аптеки звернувся постійний відвідувач віком 69 років зі скаргами на сухий кашель. Фармацевт помітив, що цей відвідувач регулярно отримує в аптеці еналаприл за програмою "Доступні ліки". Що має зробити фармацевт?
a. Запропонувати парові інгаляції
b. Здійснити самостійно корекцію дози еналаприлу в бік зменшення
c. Порекомендувати ліки від сухого кашлю
*d. Спрямувати відвідувача до лікаря для корекції антигіпертензивної терапії
e. Замінити самостійно еналаприл на інший лікарський засіб із цієї групи

139. На який мікроорганізм спрямована дія кларитроміцину, що призначили пацієнту з виразкою пілоричного відділу шлунка?
a. Haemophilus influenzae
b. Streptococcus pneumoniae
c. Chlamydia pneumoniae
d. Mycoplasma pneumoniae
*e. Helicobacter pylori

140. Яку форму влади демонструє лідер, використовуючи наявні у нього захоплюючі особисті характеристики та властивості, що охоче наслідуються підлеглими, які прагнуть бути такими самими, як він?
a. Заснована на винагороді
*b. Еталонна
c. Законна
d. Заснована на примусі
e. Експертна

141. Яка побічна реакція може виникнути у разі тривалого застосування антигістамінних лікарських засобів першого покоління?
a. Ідіосинкразія
b. Канцерогенна дія
c. Тератогенна дія
d. Гіперреактивність
*e. Тахіфілаксія

142. Який лікарський засіб із нижченаведених є найефективнішим для лікування оперізувального герпесу (Herpes zoster)?
a. Специфічний імуноглобулін
*b. Валацикловір
c. Тилорон
d. Інтерферон
e. Римантадин

143. Який лікарський засіб використовують для лікування патології новонародженого, зумовленої дефіцитом сурфактанту, і як засіб неонатальної профілактики респіраторного дистрес-синдрому?
a. Бутамірат
*b. Амброксол
c. Глауцин
d. Ацетилцистеїн
e. Бромгексин

144. Укажіть термін дії електронного рецепта, виписаного на рецептурному бланку форми №1 (ф-1), на лікарські засоби, крім наркотичних (психотропних), що підлягають відпуску за рецептом та повна вартість яких оплачується за рахунок коштів споживача.
a. 10 календарних днів
b. 20 календарних днів
*c. 90 календарних днів
d. 30 календарних днів
e. 60 календарних днів

145. Укажіть косметичний засіб, що використовується для очищення шкіри від забруднень та злущування ороговілих клітин із поверхні шкіри.
*a. Скраб
b. Пінка
c. Тонік
d. Гель
e. Віск

146. Залежно від змісту господарських операцій у фармації використовують різні види цін. Як називаються ціни, рівень яких штучно занижений, порівняно з цінами за звичайними комерційними операціями?
a. Регульовані
b. Фіксовані
c. Монопольні
*d. Демпінгові
e. Договірні

147. Яку основу використовують під час виготовлення мазей для дітей, якщо в рецепті немає інших вказівок?
a. Стерильну вазелін-ланолінову (1:1)
b. Вазелін сорту "Для очних мазей"
*c. Стерильну вазелін-ланолінову (9:1)
d. Вазелін
e. Стерильну поліетиленоксидну

148. Яку водну витяжку готують із суміші рослинного матеріалу та води, настоюють на киплячій водяній бані впродовж 30 хв, потім 10 хв охолоджують, проціджують і доводять до необхідного об'єму очищеною водою?
*a. Відвар
b. Настойку
c. Настій
d. Густий екстракт
e. Рідкий екстракт

149. Пацієнт віком 42 роки з ревматоїдним артритом в анамнезі має виразкову хворобу дванадцятипалої кишки. Який лікарський засіб із групи НПЗЗ можна йому рекомендувати?
a. Iндометацин
b. Напроксен
c. Диклофенак
*d. Целекоксиб
e. Ацетилсаліцилову кислоту

150. Який центральний орган виконавчої влади реалізує державну політику у сфері контролю якості та безпеки лікарських засобів?
a. Міністерство охорони здоров'я України
b. Державний експертний центр
c. Всесвітня організація охорони здоров'я
*d. Державна служба України з лікарських засобів та контролю за наркотиками
e. Український науковий фармакопейний центр якості лікарських засобів

