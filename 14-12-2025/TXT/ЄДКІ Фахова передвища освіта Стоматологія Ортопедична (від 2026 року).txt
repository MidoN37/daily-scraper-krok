1. Які показання існують до виготовлення штучних коронок?
a. Відновлення зруйнованої вестибулярної поверхні зуба та опори мостоподібного протеза
b. Відновлення зруйнованої апроксимальної поверхні зуба
c. Для опори мостоподібного протеза
*d. Відновлення зруйнованої коронкової частини зуба та опори мостоподібного протеза
e. Відновлення естетичної норми

2. Для відливання моделей технік зубний застосовує гіпс. Укажіть хімічну формулу напівводневого гіпсу, що застосовується в ортопедичній стоматології.
a. Ca_2SO_4 · H_2O_2
b. CaSO_4 · 2H_2O
c. CaSO_4 · H_2O_2
*d. (CaSO_4)_2 · H_2O
e. Ca_2SO_4 · 2H_2O

3. Чим може бути спричинений симптом "постукування" та "клацання" штучних зубів під час розмови в пацієнта, що користується знімним протезом?
a. Обмеженням простору для язика
b. Заниженою висотою прикусу
c. Збільшенням меж базису протеза на нижній щелепі в під'язиковій ділянці
*d. Завищеною висотою прикусу
e. Збільшенням меж базису на піднебінні верхнього протеза

4. Під час виготовлення куксової вкладки непрямим методом пацієнту зняли робочий, допоміжний та оклюзійний відбитки. Яким буде наступний етап виготовлення конструкції?
a. Гіпсування моделей в артикулятор
b. Литво
c. Моделювання воскової репродукції
d. Оброблення та припасування на моделі
*e. Виготовлення моделей

5. Укажіть, у якій площині відображаються аномалії прикусу за класифікацією Енгля.
a. Вертикальній
b. Діагональній
c. Трансверзальній
*d. Сагітальній
e. Оклюзійній

6. Виготовляючи знімний протез, під час підготовки моделей до роботи та креслення робочої моделі на ній необхідно нанести певні лінії. Які основні лінії наносять на робочу модель?
a. Межі протеза, естетичний центр, середину альвеолярного відростка, лінії ікол та лінію посмішки
b. Межі протезного поля, середину альвеолярного відростка, лінію ікол, лінію посмішки
c. Межі протезного поля, зіничну лінію, носо-вушну лінію, серединну лінію моделі
*d. Межі протеза, середину альвеолярного відростка, серединну лінію моделі, ділянки, що підлягають ізоляції
e. Середину альвеолярного відростка, серединну лінію моделі, ділянки, що ізолюють, лінію посмішки

7. Пацієнту з несправжнім суглобом нижньої щелепи зі значною рухомістю уламків планується виготовлення знімного пластинкового протеза. Яка конструкційна особливість цього протеза?
*a. Протез із шарніром
b. Протез із кламером
c. Протез із ясенним пелотом
d. Протез із телескопічною коронкою
e. Пустотілий протез

8. Техніку зубному треба зробити безметалевий керамічний мостоподібний протез. Який метод для виготовлення цієї конструкції використає технік?
*a. Комп'ютерне фрезерування
b. Штампування
c. Лиття
d. Гарячу полімеризацію
e. Холодну полімеризацію

9. Для іммобілізації зіставлених уламків щелеп у правильному положенні показано виготовлення алюмінієвої дротяної шини Тігерштедта. Який інструмент треба застосувати?
a. Моделювальний шпатель
b. Мікрометр
c. Корнцанг
d. Металевий молоточок
*e. Крампонні щипці

10. Під час виготовлення штампованих коронок використовують апарат "Самсон". Яке його призначення?
a. Шліфування коронки
b. Зняття наклепу
c. Збільшення розміру гільзи
*d. Зменшення діаметра гільзи
e. Зменшення товщини стінки гільзи

11. У наявності якого елемента полягає конструктивна відмінність апарата Хургіної від накушувальної пластинки Катца?
*a. Ортодонтичного гвинта
b. Перекидних петель
c. Похилої площини
d. Базису
e. Кламерів Адамса, Шварца

12. У пацієнта під час стоматологічного прийому після введення анестетика з'явився щільний набряк повік, губ, носа, гавкаючий кашель, тяжке дихання та охриплість голосу. Який стан, найімовірніше, виник у пацієнта?
*a. Набряк Квінке
b. Аспіраційна асфіксія
c. Напад бронхіальної астми
d. Епілептичний напад
e. Анафілактичний шок

13. Як називається відбиток, який відображає стан тканин протезного ложа під час функції?
*a. Функціональний
b. Демонстраційний
c. Анатомічний
d. Активний
e. Робочий

14. У зуботехнічній лабораторії виготовляють металокерамічну конструкцію. Який технологічний етап треба виконати одразу після проведення литва та звільнення металевого каркаса конструкції від ливників?
a. Піскоструменеву обробку
b. Ультразвукову обробку
*c. Обробку шліфувальними кругами та абразивними головками
d. Оксидування
e. Обробку етиловим ефіром

15. Укажіть, які пластмаси належать до базисних.
a. Карбопласт, Фторакс, Протакрил
b. Стадонт, Фторакс, Акрел
*c. Фторакс, Етакрил, Акрел
d. Редонт, Етакрил, Протакрил
e. Карбопласт, Протакрил, Редонт

16. Яку назву має здатність матеріалу чинити опір дії зовнішніх сил, не руйнуючись і не деформуючись?
a. Твердість
b. Пластичність
c. Пружність
*d. Міцність
e. Жорсткість

17. У пацієнта після травми щелепно-лицевої ділянки звужена ротова щілина. У стоматологічній клініці виготовляється знімний протез для заміщення дефектів зубного ряду. Яка конструкційна особливість цього протеза?
a. Пустотілий
b. Має формувальну частину
c. З дублювальним зубним рядом
d. З обтуратором
*e. Розбірний

18. Які види робіт потребують виготовлення розбірної комбінованої моделі?
a. Бюгельні протези з опорою на телескопічні коронки
b. Повні знімні та металокерамічні незнімні протези
*c. Суцільнолиті, керамічні та металокерамічні незнімні протези
d. Повні знімні протези
e. Часткові знімні та бюгельні протези

19. Який віск необхідно використати для встановлення ливникової системи під час виготовлення суцільнолитого мостоподібного протеза?
a. Базисний
b. Липкий
c. Лавакс
*d. Восколіт
e. Модевакс

20. Якими конструкційними елементами зумовлена сила дії механічно діючих ортодонтичних апаратів?
a. Плечем, відростком, тілом
b. Лігатурою, накладкою, площиною
c. Базисом, щитом, пелотом
d. Пелотом, кільцем, петлею
*e. Дугою, пружиною, гвинтом

21. Під час виготовлення мостоподібного протеза технік зубний розпочав етап моделювання під облицювання пластмасою. Який лак потрібно використати для попередження просвічування металу крізь пластмасу?
a. Ізоляційний
*b. Покривний
c. Сепараційний
d. Манікюрний
e. Компенсаційний

22. Якій зоні піддатливості слизової оболонки за Люндом відповідає характеристика: розміщена на альвеолярному відростку та вкрита туго натягнутою слизовою оболонкою, яка майже не має підслизового шару?
*a. Периферійна фіброзна
b. Залозиста
c. Медіанна фіброзна
d. -
e. Жирова

23. Укажіть, за рахунок чого відбувається фіксація штучних фарфорових зубів із акриловим базисом знімних протезів.
a. Гальванізації
*b. Механічного з'єднання
c. Адгезії
d. Комбінованого з'єднання
e. Хімічного з'єднання

24. У пацієнта поодинокі низькі клінічні коронки опорних зубів, які можна використати як елементи фіксації в часткових знімних протезах із використанням технологій литва. Яку систему доцільно застосувати в цьому разі?
*a. Телескопічних коронок
b. Пластмасових коронок
c. Екваторних коронок
d. Утримувальних кламерів
e. Опорних кламерів

25. Для виготовлення металопластмасової коронки обов'язковим технологічним етапом є нанесення елементів ретенції на восковий ковпачок. З якою метою технік зубний наносить ретенційні елементи?
a. Для ізоляції металу вiд пластмаси
b. Для iзоляцiї пластмаси вiд гiпсу
*c. Для механічної фіксації між пластмасою та металом
d. Для фіксації металопластмасової коронки
e. Для компенсацiї усадки металу

26. Укажіть умови для застосування замкових кріплень у бюгельних протезах.
*a. Достатня висота клінічної коронки опорного зуба
b. Значний нахил опорного зуба у бік дефекту
c. Значний нахил опорного зуба в оральний бік
d. Низька коронка опорного зуба
e. Значний нахил опорного зуба у вестибулярний бік

27. Під час виготовлення металокерамічної коронки після проведення етапу препарування зуба планується зняття відбитків. Який відбитковий матеріал треба застосувати для робочого відбитка, щоб якісно виготовити ортопедичну конструкцію?
a. Термопластичний
b. Альгінатний
c. Гіпс
*d. Силіконовий
e. Цинкоксидевгеноловий

28. Яким чином край штучної коронки має охоплювати шийку природного зуба?
a. Не повинен охоплювати шийку зуба, мати зазор до 2 мм
b. Довільно
c. З одного боку
*d. Щільно
e. Не повинен охоплювати шийку зуба, мати зазор до 1 мм

29. Яка мінімальна товщина каркаса металокерамічної коронки після його обробки дрібнодисперсними твердосплавними фрезами в результаті перевірки мікрометром?
a. 0,7 мм
*b. 0,3 мм
c. 0,4 мм
d. 0,5 мм
e. 0,6 мм

30. На першому лабораторному етапі виготовлення металокерамічної коронки технік зубний відливає робочу частину розбірної моделі. Який вид гіпсу за класом твердості треба застосувати?
a. 2 клас
b. 3 клас
*c. 4 клас
d. 1 клас
e. 5 клас

31. Укажіть, хто позначає межі місця ізоляції піднебінного торуса на гіпсовій моделі.
a. Пацієнт
b. Сестра медична кабінету
c. Технік зубний
*d. Лікар-стоматолог-ортопед
e. Адміністратор клініки

32. Який прилад використовує технік зубний на етапі обробки відлитого суцільнолитого каркаса бюгельного протеза для контролю його товщини?
a. Лінійку
*b. Мікрометр
c. Сантиметрову стрічку
d. Товщиномір
e. Штангенциркуль

33. Визначте місце розташування тіла утримувального кламера.
a. У базисі протеза вздовж його краю
b. На оральній поверхні зуба
c. На вестибулярній поверхні зуба
*d. На апроксимальній поверхні зуба
e. У базисі протеза під штучними зубами

34. У чоловіка віком 45 років спостерігається двосторонній кінцевий дефект зубного ряду на нижній щелепі, що обмежений іклами. Пацієнту планується виготовити бюгельний протез. До якого виду протезів він належить?
*a. Частковий знімний
b. Частковий знімний пластинковий
c. Повний знімний
d. Умовно знімний
e. Незнімний

35. Що вважається найкращим орієнтиром під час моделювання коронки зуба?
a. Однойменний зуб протилежної щелепи
*b. Однойменний зуб протилежного боку
c. Штучна коронка однойменного зуба
d. Зуб-антагоніст
e. Муляж

36. Укажіть, які каталізатори можуть застосовуватися для прискорення реакції кристалізації гіпсу.
a. Метанол, столярний клей, метиловий спирт, поліпропіленгліколь
b. Хлорид кальцію, сульфат цинку, нітрат срібла, цукор, метанол
c. Тетраборат кальцію, етиловий спирт, цукор, сульфат кальцію
*d. Хлорид натрію, хлорид калію, сульфат калію, сульфат натрію, нітрат калію
e. Тетраборат натрію, столярний клей, цукор, етиловий спирт

37. Які недоліки мають металокерамічні конструкції?
a. Алергійні реакції на матеріали протеза, складність виготовлення
b. Недостатня естетичність конструкції, необхідність виготовлення розбірної моделі
*c. Значне препарування зубів, можливе стирання зубів-антагоністів
d. Нещільне прилягання до кукси зуба, необхідність препарування зубів
e. Незначне препарування зубів, легко знімаються

38. Які є види лінійної кламерної фіксації протезів?
a. Точкова, лінійна, площинна
b. Внутрішньоротова, зовнішньоротова, комбінована
*c. Сагітальна, трансверзальна, діагональна
d. Міжальвеолярна, верхньощелепна, нижньощелепна
e. Міжщелепна, однощелепна, позащелепна

39. Який головний недолік мостоподібного протеза з пластмаси?
a. Недостатня фіксація
*b. Низька міцність
c. Низька косметичність
d. Висока вартість
e. Складність виготовлення

40. Що означає термін "адентія"?
a. Анатомічно неправильне положення одного або кількох зубів у зубному ряду
b. Розміри коронок, що виходять за межі норми в бік зменшення
c. Розміри коронок, що виходять за межі норми в бік збільшення
*d. Повна або ж часткова відсутність зубів
e. Збільшення кількості зубів

41. Укажіть механічний метод фіксації часткових знімних протезів.
a. Принцип замикаючого клапана
b. Під'язиковий простір
c. Присмоктувальні пристрої Рауе
d. Анатомічні утворення
*e. Кламери

42. Укажіть, який метод гіпсування в кювету воскової композиції протеза застосовують з виставленими передніми зубами на приточці.
*a. Комбінований
b. Обернений
c. Прямий
d. Зворотний
e. Косий

43. Який діаметр ортодонтичного дроту використовують для виготовлення кламера Адамса?
a. 1,0 мм
b. -
c. 0,8 мм
*d. 0,6 мм
e. 1,2 мм

44. Яка оклюзійна крива проходить через жувальні поверхні молярів з правого та лівого боків у поперечному напрямку?
a. Центральна
b. Фронтальна
*c. Трансверзальна
d. Сагітальна
e. Вертикальна

45. У якому разі багатоланковий кламер застосовується як дуга бюгельного протеза на нижню щелепу?
a. Значного нахилу альвеолярного відростка вперед
b. Глибокого прикусу
c. Глибокого дна ротової порожнини
*d. Малого простору між дном ротової порожнини та ясенним краєм
e. Значної двосторонньої конвергенції бічних зубів

46. Який інструментарій застосовує технік зубний для замішування гіпсу перед відливанням моделей?
*a. Гумову чашку та металевий шпатель
b. Гумові рукавички та металеву миску
c. Ножиці та фрези
d. Вібростолик та гумові рукавички
e. Прес-кювету та керамічну чашку

47. Для виготовлення металокерамічної конструкції на металевий каркас наносять опаковий шар. Який технологічний етап технік зубний має виконати безпосередньо перед нанесенням опакового шару?
a. Гальванопластику
b. Повторне піскоструменеве оброблення каркаса
c. Піскоструменеве оброблення каркаса
*d. Оксидування каркаса
e. Ультразвукове очищення каркаса

48. Укажіть мету оксидування металевого каркаса перед нанесенням керамічної маси.
a. Для знежирення металевого каркаса
b. Для з'єднання з дентиновим шаром
*c. Для утворення оксидів та хімічного з'єднання з опаковим шаром
d. Для усунення просвічування металу
e. Для міцності металевого каркаса

49. Під час виготовлення повних знімних пластинкових протезів на одному з лабораторних етапів виготовляють прикусні шаблони з оклюзійними валиками. З якого воску проводять їх виготовлення?
a. Універсального
*b. Базисного
c. Моделювального
d. Липкого
e. Бюгельного

50. На етапі обстеження проводиться отримання альгінатних відбитків для виготовлення діагностичних моделей. Які засоби використовуються для знезараження цих відбитків?
a. Перекис водню 5%
b. Спирт етиловий 70%
*c. Глутаровий альдегід 2,5%
d. Вода дистильована
e. Хлорамін 0,1%

51. З якою метою на каркас металокерамічної коронки наносять та спікають опак?
a. Для знежирення каркаса перед нанесенням шарів дентину
b. Для зняття внутрішнього напруження металу
*c. Для усунення просвічування металевого каркаса
d. Для збільшення текучості керамічного покриття
e. Дає можливість з’єднання металу та кераміки

52. Скільки метрів, згідно із санітарно-гігієнічними нормативами, має бути мінімальна висота стоматологічного кабінету?
a. 2
b. 4,5
*c. 3
d. 4
e. 2,5

53. Як поділяються ложки для відбитків за методом виготовлення?
a. Робочі та допоміжні
b. Допоміжні та індивідуальні
*c. Індивідуальні та стандартні
d. Функціональні та складні
e. Складні та розбірні

54. Виберіть із нижченаведених варіантів причину, що обмежує використання металопластмасових коронок у сучасній клініці ортопедичної стоматології.
a. Щільне прилягання коронки
b. Біоінертні властивості
*c. Стирання облицювального матеріалу
d. Необхідність полірування конструкції
e. Низькі естетичні характеристики

55. У пацієнта після року користування повним знімним пластинковим протезом відбувся перелом базису в ділянці фронтальних зубів. Яким матеріалом технік зубний проведе лагодження протеза?
a. Етакрил-02
b. Синма-М
c. Фторакс
d. Бакрил
*e. Редонт

56. Технік зубний наносить шари керамічної маси на каркас металокерамічної конструкції. На яку ділянку майбутньої конструкції треба нанести наступний шар після спікання опакового шару?
a. Апроксимальну
*b. Пришийкового уступу
c. Ділянку ясен
d. Екватора коронкової частини
e. Жувальної поверхні

57. У якій кімнаті зубопротезної лабораторії проводять приготування пластмасового тіста?
*a. Полімеризаційній кімнаті у витяжній шафі
b. Будь-якій кімнаті за наявності загальної витяжки
c. Полірувальній кімнаті за наявності місцевої витяжки
d. Паяльній кімнаті у витяжній шафі
e. Основній кімнаті за наявності місцевої витяжки

58. У пацієнта внаслідок ДТП відбувся перелом нижньої щелепи зі зміщенням. Потрібно застосувати апарат для переміщення уламка в правильне положення. Який апарат за механізмом дії буде застосовано?
a. Заміщувальний
b. Комбінований
*c. Репонувальний
d. Фіксувальний
e. Обтурувальний

59. Яким вимогам мають відповідати сплави, що використовуються в ортопедичній стоматології?
a. Зносостійкість, висока пластичність, пружність, мінімальна усадка, висока температура плавлення
b. Антикорозійна стійкість, максимальна усадка, невисока температура плавлення, високі механічні властивості
*c. Біологічна індиферентність, антикорозійна стійкість, мінімальна усадка, невисока температура плавлення, високі механічні властивості
d. Зносостійкість, біологічна індиферентність, мінімальна міцність та пружність, невисока температура плавлення
e. Зносостійкість, висока температура плавлення, високі механічні властивості

60. Яке розташування має цемент у структурі зуба?
*a. Знаходиться на поверхні кореня зуба
b. Знаходиться в ділянці шийки зуба
c. Локалізований у порожнині зуба
d. Знаходиться під шаром емалі
e. Укриває коронку зуба

61. У якому вигляді представлений мономер у зубопротезних акрилових пластмасах?
a. Порошку
b. Крему
*c. Рідини
d. Суспензії
e. Пасти

62. Як називається сполучення двох або кількох металів, при якому утворюється однорідна речовина, що має нові властивості, не притаманні жодному з компонентів?
a. Елемент
b. Сполука
c. Композиція
*d. Сплав
e. Полімер

63. Укажіть основне застосування липкого воску під час виготовлення протезів у зуботехнічній лабораторії.
a. Гравіювання шийки зуба на гіпсовому стовпчику
*b. Тимчасове склеювання частин протезів перед паянням
c. Виготовлення воскових шаблонів
d. Моделювання проміжної частини незнімних протезів
e. Моделювання анатомічної форми зуба

64. Що забезпечується розширенням формувальних мас під час твердіння та нагрівання?
a. Зменшення затрат металу
*b. Компенсація усадки металу
c. Підвищення якості сплаву
d. Зменшення дефектів литва
e. Створення гладкої поверхні

65. За допомогою якого апарата на моделі визначають паралельність стінок опорних зубів, наносять кламерну лінію та визначають вид і місце розташування кламерів?
a. Артикулятора
*b. Паралелометра
c. Полімеризатора
d. Оклюдатора
e. Вібростолика

66. Укажіть, як розташовується відросток одноплечового гнутого утримувального кламера.
a. Між екватором зуба та яснами
b. На вестибулярній поверхні зуба
c. -
d. На апроксимальній поверхні зуба
*e. У базисі протеза на відстані 1-2 мм від моделі

67. Як називають ділянку щелепи із приналежним їй зубом, коміркою, яснами, періодонтом, судинами і нервами?
*a. Зубощелепний сегмент
b. Скронево-нижньощелепний суглоб
c. Фізіологічний прикус
d. Оклюзійна крива
e. Центральна оклюзія

68. До якого типу пластмас за способом твердіння належить пластмаса "Синма-М"?
a. Пластмаси подвійного твердіння
b. -
c. Фотополімери
d. Пластмаси холодної полімеризації
*e. Пластмаси гарячої полімеризації

69. Яка мета вибілювання мостоподібних протезів?
*a. Видалення окалини
b. Поліпшення естетичних показників
c. Створення умов для полімеризації
d. Підвищення корозійної стійкості
e. Усунення нерівності поверхні

70. Для фіксації протезів, крім виду та ступеня атрофії, має значення форма коміркових відростків. Укажіть види вестибулярного схилу коміркових відростків.
a. Прямокутний, прямовисний, з навісом
b. Прямовисний, поперековий, з навісом
c. Пологий, грушеподібний, поперековий
d. Пологий, поперековий, прямокутний
*e. Пологий, прямовисний, з навісом

71. У пацієнта діагностовано дефект коронки зуба. Для виготовлення вкладки непрямим методом лікар-стоматолог-ортопед підготував порожнину для вкладки. Який етап протезування має бути наступним?
*a. Отримання відбитка
b. Виготовлення вкладки
c. Моделювання вкладки
d. Виготовлення моделі
e. Відливання вкладки

72. Укажіть, у якому випадку під час конструювання зубних рядів роблять накушувальну ділянку на піднебінній поверхні верхнього протеза.
*a. Прогнатичного співвідношення щелеп
b. Прогенічного співвідношення щелеп
c. Ортогнатичного співвідношення щелеп
d. Відкритого прикусу
e. -

73. У якій стадії дозрівання акрилову пластмасу пакують у кювету під час компресійного пресування?
a. Піскоподібній
b. Гумоподібній
c. Твердій
d. Ниток, що тягнуться
*e. Тістоподібній

74. Із яких компонентів складаються замкові кріплення бюгельного протеза?
a. Патриці та кнопки
b. Матриці та кнопки
*c. Патриці та матриці
d. Патриці та телескопа
e. Кламера, патриці, матриці

75. Чим обмежена ніша заглиблення підпоясового простору, що визначається під час проведення паралелометрії?
a. Слизовою оболонкою ясен, стержнем паралелометра та екватором сусіднього зуба
b. Стержнем паралелометра, поверхнею зуба з боку дефекту та слизовою оболонкою щоки
c. Стержнем паралелометра, слизовою оболонкою ясен та слизовою оболонкою язика
*d. Стержнем паралелометра, поверхнею зуба з боку дефекту та слизовою оболонкою ясен
e. Сусіднім зубом, поверхнею зуба з боку дефекту та слизовою оболонкою ясен

76. Яку функцію виконують ретенційні ортодонтичні апарати?
a. Нормалізують функцію дихання
b. Нормалізують функцію ковтання
c. Запобігають можливому розвитку аномалій
d. Усувають сформовані зубо-щелепні аномалії
*e. Закріплюють результати ортодонтичного лікування

77. На лабораторному етапі виготовлення каркаса металокерамічного мостоподібного протеза з опорами на зуби 11 та 23 технік зубний моделює тіло протеза. Яку форму проміжної частини доцільно застосувати?
a. Довільну
*b. Дотичну
c. Сідлоподібну
d. Комбіновану
e. Промивну

78. Пацієнту віком 60 років планується виготовлення повного знімного протеза на верхню щелепу. Які дії треба виконати техніку зубному для збереження клапанної зони на відбитку?
a. Склеювання
b. Підрізання
c. Моделювання
*d. Окантовування
e. Формування

79. Який прикус характеризується висуванням нижньої щелепи вперед?
a. Глибокий
b. Відкритий
*c. Прогенія
d. Прогнатія
e. Прямий

80. Чоловік, який під час прийому їжі сміявся, жваво жестикулював, раптом рвучко підвівся, руками схопився за шию, почав інтенсивно кашляти, з'явилися ознаки задухи. Якою буде невідкладна допомога в цьому разі?
*a. Застосувати прийом Геймліха
b. Увести повітровід
c. Закинути голову назад
d. Підняти його руки вгору
e. Стимулювати кашель

81. Укажіть методи виготовлення штучних коронок.
a. Тимчасові, штамповані, постійні
b. Тимчасові, опорні, постійні
c. Литі, опорні, комбіновані
*d. Штамповані, литі, шляхом полімеризації, шляхом обжигу
e. Штамповані, литі, опорні

82. У разі якого з'єднання кламер з'єднується з протезом нерухомо, а жувальний тиск передається опорним зубам через кламер?
*a. Жорсткого
b. Лабільного
c. Напівлабільного
d. Сферичного
e. Комбінованого

83. Укажіть особливості постановки штучних зубів під час виготовлення часткового знімного пластинкового протеза за умови дефекту зубного ряду на верхній щелепі у фронтальній ділянці.
a. Зі зміщенням у присінковому напрямку на всю їх товщину від середини гребеня
b. Зі зміщенням у піднебінному напрямку на всю їх товщину від середини гребеня
c. Зі зміщенням у присінковому напрямку на 1/3 їх товщини від середини гребеня
d. Зі зміщенням у піднебінному напрямку на 2/3 їх товщини від середини гребеня
*e. Зі зміщенням у присінковому напрямку на 2/3 їх товщини від середини гребеня

84. Чому для виготовлення зубних протезів застосовують сплави, а не чисті метали?
a. Сплави легше обробляються
b. Сплави дешевші за чисті метали
c. Сплави більш стійкі до корозії
*d. Чисті метали не відповідають вимогам до конструкційних матеріалів
e. Чисті метали недостатньо міцні

85. Який кламер має розщеплені Т-подібні плечі?
a. Аккера
b. Джексона
c. Березовського
*d. Роуча
e. Бонвіля

86. Для виготовлення каркаса бюгельного протеза застосовують лиття. Одним з матеріалів, що забезпечують цей процес, є формувальні суміші. На які групи їх поділяють?
a. Силіконові, тіоколові, альгінатні
*b. Фосфатні, силікатні, гіпсові
c. Пластмасові, керамічні, сіталові
d. Рослинні, мінеральні, синтетичні
e. Кобальто-хромові, титанові, нікель-хромові

87. У пацієнта на верхній щелепі наявний тільки зуб 13. Планується виготовити частковий знімний пластинковий протез. Який вид фіксації відносно розташування опорних зубів буде застосований на цій конструкції?
*a. Точкова
b. Площинна
c. Трансверзальна
d. Діагональна
e. Сагітальна

88. Укажіть, що наносять на кінцевому лабораторному етапі виготовлення керамічної коронки?
a. Емаль
*b. Глазур
c. Дентин
d. Плечову масу
e. Покривний лак

89. Після обстеження пацієнта лікар-стоматолог-ортопед рекомендує виготовлення металевої вкладки. Який метод виготовлення вкладки застосує лікар, якщо вкладка моделюється в порожнині рота пацієнта?
a. Комбінований
b. Зовнішній
c. Внутрішній
*d. Прямий
e. Зворотний

90. Організовується зуботехнічна лабораторія при стоматологічній поліклініці. Яку мінімальну площу треба виділити відповідно до санітарних вимог на одного техніка зубного?
a. 4,5 м^2
*b. 4 м^2
c. 3,0 м^2
d. 3,5 м^2
e. 2,5 м^2

91. У якій ділянці зубного ряду показано конструювання зубів на приточуванні?
a. На нижній щелепі у фронтальному відділі
b. На нижній щелепі в бічному відділі
c. На верхній щелепі в бічному відділі
*d. На верхній щелепі у фронтальному відділі
e. На будь-якій ділянці верхньої щелепи

92. Які компоненти є основними в стоматологічних фарфорових масах?
a. Каолін, кварц, гіпс
*b. Каолін, кварц, польовий шпат
c. Каолін, гіпс, корунд
d. Каолін, тальк, боратне скло
e. Каолін, кварц, апатит

93. Під час роботи технік зубний використовує фінагель. Укажіть його призначення.
a. Ніж для роботи з гіпсом
b. Скальпель для зрізання воску
c. Ємкість для замішування пластмаси
*d. Виріз для обрізання моделей
e. Шпатель для замішування гіпсу

94. Недотримання яких правил може спричинити виникнення газової пористості пластмаси?
a. Стабільного тиску
b. Дозування мономера
c. Моделювання
d. Дозування полімеру
*e. Режиму полімеризації

95. Які спеціальні інструменти використовують для визначення величини заглиблення (ніші) під час проведення паралелометрії?
a. Фрезерувальні головки
b. Горизонтальні кронштейни
c. Мікрометри
d. Керамічні штифти
*e. Калібри

96. Назвіть елементи мостоподібного протеза.
a. Опорні елементи та базис
*b. Опорні елементи та проміжна частина
c. Проміжна частина та кламери
d. Оклюзійна накладка та проміжна частина
e. Опорні елементи та оклюзійна накладка

97. Укажіть, якої помилки припустився технік зубний під час полімеризації пластмаси, якщо з'явилася пористість стиснення?
a. Недостатня кількість мономера
*b. Недостатній об'єм маси, що полімеризується
c. Випаровування мономера всередині формувальної маси, що полімеризується
d. Збільшення об'єму маси, що полімеризується
e. Надлишок мономера в масі

98. До якої групи належать матеріали для моделювання, лабораторні воски, ізоляційні та покривні матеріали, абразивні та полірувальні матеріали?
a. Основних
b. Полімерних
c. Металевих сплавів
*d. Допоміжних
e. Відбиткових

99. Зміщення якого уламка при двобічному ментальному переломі може спричинити асфіксію у потерпілого?
a. Малого
b. Бічних
c. -
*d. Середнього
e. Великого

100. Під час виготовлення металокерамічного мостоподібного протеза технік зубний припасовує металевий каркас на моделі. Яка відстань має бути від нього до зубів-антагоністів?
*a. 1,5 мм
b. 0,3 мм
c. 3,0 мм
d. 0,5 мм
e. 2,5 мм

101. Укажіть апарат, що відтворює вертикальні, сагітальні та трансверзальні рухи нижньої щелепи.
a. Калота
b. Бромштром
*c. Артикулятор
d. Оклюдатор
e. Медіатор

102. Укажіть масове співвідношення порошку та рідини для приготування пластмасового тіста.
*a. 2:1
b. 5:1
c. 1:1
d. 2:3
e. 2:5

103. Для моделювання якої частини зубного протеза використовують палички воску "Модевакс" синього кольору?
*a. Проміжної
b. Коронкової
c. Пришийкової
d. Базису
e. Кореневої

104. Під час виготовлення бюгельного протеза технік зубний моделює дугу на верхній щелепі певних розмірів та у правильному розміщенні, що є запорукою об'єднання всіх елементів в єдине ціле. Якою має бути ширина дуги на верхній щелепі?
a. 1-2 мм
*b. 5-10 мм
c. 11-15 мм
d. 3-4 мм
e. 16-20 мм

105. Техніку зубному треба зробити коронки для захисту препарованих зубів від впливу зовнішнього середовища на час проведення спеціальних підготовчих заходів перед протезуванням. Які коронки буде виготовляти технік?
a. Напівкоронки
b. Опорні
*c. Тимчасові
d. Відновлювальні
e. Фіксувальні

106. Які штучні коронки виготовляють для утримання лікарських засобів, ортопедичних або щелепно-лицевих апаратів?
a. Опорні
b. Відновні
c. Шинувальні
*d. Фіксувальні
e. Тимчасові

107. До якого типу належить кламер, що застосовується у разі середнього (типового) розташування межової лінії?
a. Ney 3 - Комбінований
*b. Ney 1 - Аккера
c. Ney 4 - Зворотної дії
d. Ney 2 - Роуча
e. Ney 5 - Кільцевий

108. Укажіть, чим характеризується ІІ клас ІІ підклас за Енглем у класифікації зубощелепних аномалій.
*a. Верхні фронтальні зуби нахилені назад (орально), верхні різці щільно прилягають до нижніх та глибоко їх перекривають
b. Верхні та нижні бічні зуби нахилені назад (орально)
c. Верхні фронтальні зуби нахилені уперед (вестибулярно), верхні різці щільно прилягають до нижніх і глибоко їх перекривають
d. Розширення верхнього зубного ряду з віялоподібним положенням та нахилом уперед верхніх фронтальних зубів, наявність між ними діастем і трем
e. Звуження нижнього зубного ряду з віялоподібним положенням та нахилом назад верхніх фронтальних зубів

109. Які інструменти та матеріали в стоматологічній практиці мають піддаватися стерилізації?
a. Усі інструменти та матеріали, що використовуються під час стоматологічних маніпуляцій
*b. Усі інструменти та матеріали, які контактують з рановою поверхнею
c. Інструменти багаторазового використання
d. Нові інструменти та матеріали перед застосуванням
e. Інструменти одноразового використання

110. Які елементи знімних ортодонтичних конструкцій належать до фіксувальних?
*a. Кламери Шварца та Адамса, вестибулярна дуга
b. Протрагуюча та рукоподібні пружини, пружина Коффіна
c. Кламери Шварца та Адамса, вестибулярна дуга, протрагуюча пружина
d. Кламери Шварца та Адамса, вестибулярна дуга, пружини Калвеліса
e. Кламери Шварца та Адамса, вестибулярна дуга, піднебінна дуга, пружина Коффіна

111. Що включає індивідуальна профілактика стоматологічних захворювань?
a. Лікування карієсу та його ускладнень
b. Професійне чищення зубів
c. Апаратний масаж ясен
d. Лікування захворювань пародонта
*e. Чищення зубів, раціональне харчування

112. На лабораторному етапі виготовлення куксової вкладки непрямим методом технік зубний гіпсує модель в артикулятор. У якій оклюзії проводиться гіпсування моделей?
a. Бічній правій
b. Передній
c. Задній
d. Бічній лівій
*e. Центральній

113. Укажіть групу дефектів зубних рядів за А.І. Бетельманом, за умови якої можна зіставити моделі в положенні центральної оклюзії без застосування шаблонів з прикусними валиками.
a. Четверта
b. -
c. Третя
*d. Перша
e. Друга

114. Технік зубний виготовляє знімну ортопедичну конструкцію. Як називається система фіксації, що складається з опорних незнімних частин у вигляді коронок або надкоронкових ковпачків, між якими розміщена "штанга" - патриця?
a. Телескопічна
b. Шарнірна
c. Кламерна
*d. Балкова
e. Замкова

115. Застосування якого приладу є необхідною умовою для виготовлення вогнетривкої моделі?
a. Піскоструменевого апарата
*b. Вібростолика
c. Центрифуги
d. Муфельної печі
e. Паяльного апарата

116. Технік зубний отримав замовлення-наряд на виготовлення незнімної ортопедичної конструкції для протезування в ділянці двох видалених зубів. Який протез буде виготовляти технік?
a. Повний знімний пластинковий
b. Імедіат-протез
c. Бюгельний
d. Частковий знімний пластинковий
*e. Мостоподібний

117. Дайте визначення поняттю відбиток.
a. Позитивне об'ємне зображення тканин протезного ложа та прилеглих до нього зон
b. -
c. Частина протеза, у якій укріплюють штучні зуби та фіксувальні елементи
*d. Негативне зображення тканин протезного ложа та прилеглих до нього зон
e. Позитивне об'ємне зображення зубного ряду та прилеглих до нього зон

118. Чоловік віком 34 роки через постійні перебої з електропостачанням придбав дизельний генератор та розмістив його в гаражі під будинком. На наступний день його дружина відчула сонливість, головний біль, нудоту та запаморочення. Об'єктивно спостерігається: шкіра та видимі слизові оболонки рожевого кольору, ЧСС - 88/хв, ЧД - 23/хв. Отруєння якою речовиною, найімовірніше, відбувалося в постраждалої?
a. Метаном
*b. Чадним газом
c. Хлором
d. Природним газом
e. Аміаком

119. Де проходить межа базису часткового знімного пластинкового протеза на нижній щелепі в ділянці фронтальних природних зубів з оральної поверхні?
a. Перекриває всю оральну поверхню зубів
b. Перекриває зуби наполовину
c. Перекриває зуби на одну третину
*d. Перекриває зуби на дві третини
e. Доходить до рівня шийок зубів

120. Назвіть елемент ливникової системи, завдяки якому можна уникнути утворення усадкових раковин та знизити ступінь усадки деталі.
a. Ливник
b. Кільце
c. Штифт
*d. Муфта
e. Повітровід

121. Якої помилки припустилися, якщо під час перевірки конструкції протеза в пацієнта змикаються тільки бічні зуби з обох боків, а у фронтальній ділянці - щілина?
a. Визначена одна з бічних оклюзій
*b. Визначена передня оклюзія
c. До роботи був прийнятий відбиток, що не відповідає вимогам
d. Помилки під час виготовлення прикусних шаблонів
e. Неправильно були закріплені моделі під час гіпсування в оклюдатор

122. На яку анатомічну структуру знімний частковий пластинковий протез з утримувальними кламерами передає більшу частину жувального тиску?
*a. Слизову оболонку порожнини рота
b. Природні зуби фронтальної групи
c. Власне жувальний м'яз порожнини рота
d. Природні зуби бічної групи
e. Слизову оболонку порожнини рота, природні зуби та жувальні м'язи

123. Для відтворення анатомічної форми зуба технік зубний проводить етап, на якому здійснюється поступове нашарування розплавленого воску на всі поверхні кукси гіпсового зуба. Який етап виготовлення коронки проводить технік?
*a. Моделювання
b. Штампування
c. Реструктурування
d. Копіювання
e. Виливання

124. Під час перевірки конструкції повних знімних протезів у клініці виявлено, що в пацієнта зменшена нижня третина обличчя та надмірно виражені носо-губні складки. Якої помилки припустилися під час виготовлення протеза?
a. Неправильно визначена центральна оклюзія
b. Помилка під час гіпсування моделей в оклюдатор
c. Помилка під час виготовлення прикусних шаблонів
d. Помилка під час конструювання штучного зубного ряду
*e. Неправильно визначена міжальвеолярна висота

125. У клініці ортопедичної стоматології виготовляють металокерамічний мостоподібний протез. Провели клінічний етап припасування металевого каркаса. Який наступний етап виготовлення протеза?
a. Зняття відбитків
b. Фіксація протеза
c. Дублювання моделей
d. Паралелометрія
*e. Нанесення керамічного облицювання

126. Після оброблення каркаса металокерамічної коронки твердосплавними фрезами технік зубний провів піскоструменеве оброблення. Як має виглядати поверхня каркаса після проведення піскоструменевого оброблення?
a. Гладка однорідна неблискуча поверхня
b. Шорстка однорідна нематова поверхня
*c. Шорстка однорідна матова поверхня
d. Шорстка однорідна блискуча поверхня
e. Гладка однорідна блискуча поверхня

127. Під час виготовлення пластмасового мостоподібного протеза технік зубний на лабораторному етапі проводить заміну воску на пластмасу. Яким методом виготовляється ця конструкція?
a. Литтям
b. Спіканням
c. Паянням
*d. Полімеризацією
e. Дублюванням

128. Укажіть інгібітори, що використовують для сповільнення реакції кристалізації гіпсу.
a. Метиловий спирт, тетраборат кальцію, поліпропиленгліколь, сульфатна кислота, сульфід тетраборату
*b. Тетраборат натрію, столярний клей, цукор, етиловий спирт
c. Хлорид натрію, хлорид калію, сульфат натрію, сульфат калію, нітрат калію
d. Метанол, нітрат заліза, сульфат срібла, оксид цинку, ефіри
e. Хлорид кальцію, сульфат цинку, нітрат срібла, метиловий спирт, хлористий натрій

129. Укажіть, як встановлюють ікло на верхній щелепі під час конструювання зубного ряду за методом Васильєва в ортогнатичному співвідношенні щелеп?
a. Не торкається скла на 1,5 мм
b. Не торкається скла на 0,5 мм
c. Не торкається скла на 1 мм
d. -
*e. Різальним краєм торкається скла

130. Якою має бути форма поперечного перетину дуги бюгельного протеза на нижній щелепі?
a. Напівгрушеподібна, квадратна, напівовальна
b. Напівкругла, прямокутна, пласка
*c. Напівовальна, напівкругла, напівгрушеподібна
d. Напівкругла, напівгрушеподібна, прямокутна
e. Напівкругла, трикутна, напівовальна

131. До якої групи за класифікацією шин та апаратів належить проста шина Вебера?
*a. Зубоясенних
b. Позаротових
c. Комбінованих
d. Наясенних
e. Назубних

132. Після відливання моделі техніку зубному необхідно провести її обрізання. Яким пристроєм треба скористатися в цьому разі?
a. Фрезерувальним станком
b. Полімеризатором
*c. Тримером
d. Кюветою
e. Оклюдатором

133. Як називається характерне для кожної людини змикання зубних рядів у центральній оклюзії, що враховують під час конструювання зубних рядів?
a. Висота прикусу
b. Фізіологічний спокій
c. Центральна оклюзія
d. Артикуляція
*e. Прикус

134. Яка послідовність нанесення шарів керамічного покриття на металевий каркас мостоподібного протеза?
a. Опаковий, емалевий, дентинний
*b. Опаковий, дентинний, емалевий
c. Емалевий, дентинний, опаковий
d. Емалевий, опаковий, дентинний
e. Дентинний, емалевий, опаковий

135. Що визначає позначена на восковому валику "лінія усмішки"?
a. Рівень розслаблення м'язів
b. Відстань, на яку розмикаються зубні ряди
c. Розмір нижньої третини обличчя
d. Відстань між іклами верхньої щелепи
*e. Рівень шийок фронтальних зубів

136. Укажіть, до апаратів якої дії належить капа Шварца.
a. Механічних
b. Комбінованих
c. Профілактичних
*d. Функціональних
e. Ретенційних

137. Після обстеження пацієнта лікар-стоматолог-ортопед рекомендує виготовлення мікропротеза, що відновлює порушену анатомічну цілісність зуба. Яку конструкцію запропонував виготовити лікар?
a. Коронку
*b. Вкладку
c. Капу
d. Штучний зуб
e. Імедіат-протез

138. Який елемент бюгельного протеза передає опорному зубу вертикальне жувальне навантаження, перешкоджає осіданню протеза під навантаженням та створює контакт протеза з опорним зубом?
a. Утримувальний кламер
b. Базис протеза
c. Дуга протеза
d. Сідло протеза
*e. Оклюзійна накладка

139. Яке обладнання застосовують для спікання фарфорових коронок?
a. Сухожарову шафу
b. Відкрите полум'я
*c. Спеціальну піч із вакуумом
d. Високочастотну піч
e. Звичайну муфельну піч

140. Під час виготовлення знімних протезів використовують базисний віск. Укажіть, у якому вигляді він випускається.
a. Прямокутні бруски, 40x9x8 мм, червоного або синього кольору
b. Ланцетоподібні палички, 82x8,5x1,8 мм, темно-жовтого кольору
c. Чотиригранні призми, 70x80x5 мм, білого кольору
*d. Прямокутні пластинки, 170x80x1,8 мм, рожевого кольору
e. Круглі пластинки, діаметром 82 мм і товщиною 0,5 мм, рожевого кольору

141. Який етап під час виготовлення повного знімного протеза є наступним після визначення центрального співвідношення щелеп?
a. -
b. Постановка штучних зубних рядів
c. Остаточне моделювання базису протеза
d. Попереднє моделювання базису протеза
*e. Гіпсування моделей в оклюдатор чи артикулятор

142. Що треба змоделювати під час виготовлення суцільнолитого мостоподібного протеза з керамічним облицюванням з піднебінної поверхні - на верхній та язикової - на нижній щелепах для надання каркасу міцності та запобігання захворюванням тканин пародонта?
a. Стоншену зону
*b. Пришийкову гірлянду
c. Потовщену зону
d. Механічні зачепи
e. Ретенційні намистини

143. З якою метою моделюють уступ між дугою та сідлоподібною частиною під час виготовлення воскової репродукції каркаса бюгельного протеза?
*a. З'єднати дугу із сідлоподібною частиною, утворивши місце ретенції пластмаси
b. -
c. Для зміцнення металевого каркаса протеза
d. Для покращення естетичності протеза
e. З'єднати дугу із сідлоподібною частиною, відростком та тілом кламера

144. Пацієнту планують виготовити металокерамічний мостоподібний протез з опорою на два зуба. Який вид препарування опорних зубів найдоцільніше застосувати в цьому разі?
a. Паралельність сторін без уступу
b. Паралельність сторін з уступом
c. У вигляді усіченого конуса без уступу
*d. У вигляді усіченого конуса з уступом
e. У формі циліндра з уступом

145. На етапі планування виготовлення бюгельного протеза лікар-стоматолог-ортопед та технік зубний визначають шлях, що відповідає рухові протеза від початкового контакту його кламерних елементів з опорними зубами до кінцевого розташування на тканинах протезного ложа. Яке поняття визначають спеціалісти в цьому разі?
a. Сагітальний суглобовий шлях
*b. Шлях введення протеза
c. Сагітальний різцевий шлях
d. Шлях виведення протеза
e. Трансверзальний різцевий шлях

146. Яке буде навантаження на опорні зуби під час зменшення площі оклюзійної поверхні проміжної частини мостоподібного протеза?
a. Не змінюється
*b. Зменшене
c. Збільшене
d. Зростає поступово
e. Рівномірне

147. Укажіть, у яких випадках технік зубний виготовляє розбірний незнімний мостоподібний протез.
a. Подовження зубо-альвеолярного відростка в ділянці відсутніх зубів із протилежної щелепи
*b. Опорні зуби або одна з опор значно нахилені один до одного в бік дефекту
c. Патологічна стертість природних зубів із завищенням висоти центральної оклюзії
d. Опорні зуби мають паралельність
e. Патологічна стертість природних зубів із заниженням висоти центральної оклюзії

148. Пацієнту в клініці виготовляють ортопедичну конструкцію. Її компонентами є система подвійних коронок: внутрішньої у вигляді ковпачка та зовнішньої у вигляді анатомічної форми зуба. Як називається ця коронка?
a. Тричетвертна
b. Напівкоронка
c. Комбінована
*d. Телескопічна
e. Екваторна

149. Під час виготовлення штампованої коронки технік зубний дійшов до етапу кінцевого штампування. Укажіть методи цього етапу.
a. Зовнішній, посередній, комбінований
b. -
c. Посередній, внутрішній, зовнішній
*d. Внутрішній, зовнішній, комбінований
e. Внутрішній, посередній, комбінований

150. Укажіть помилки та ускладнення, що виникають під час препарування каріозної порожнини.
a. Прогресування запального процесу в пульпі
*b. Перфорація дна каріозної порожнини
c. Недотримання правил асептики та антисептики лікарем
d. Неправильний вибір пломбувальних матеріалів
e. Неправильний вибір лікарських засобів

