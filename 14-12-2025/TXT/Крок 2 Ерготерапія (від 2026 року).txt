1. Пацієнт віком 20 років з діагнозом: травма спинного мозку, неврологічний рівень C_6, ASIA A) Після травми минув один місяць. Під час заняття в ліжку в положенні лежачи виникли такі симптоми: головний біль, раптове збільшення артеріального тиску на 30 мм рт. ст., потовиділення вище рівня ураження. Яку допомогу потрібно швидко надати пацієнту?
a. Посадити та підняти ноги під кутом більше ніж 90^o
b. Покласти з прямими ногами
*c. Посадити та опустити ноги
d. Покласти та підняти ноги вище рівня тулуба
e. Перевернути на правий бік і зігнути ноги в колінах

2. У пацієнтки діагностовано синдром Броуна-Секара. Яке порушення буде виявлено ерготерапевтом під час первинного оцінювання?
a. Параліч і часткова втрата відчуття болю, температури та дотику вище від рівня ураження
b. Параліч і повна втрата відчуття болю, температури та дотику нижче від рівня ураження
c. Параліч та біль
d. Руховий параліч і втрата пропріоцепції на контралатеральній стороні та втрата відчуття болю, температури і дотику на іпсилатеральній стороні нижче від рівня ураження
*e. Руховий параліч і втрата пропріоцепції на іпсилатеральній стороні та втрата відчуття болю, температури і дотику на контрлатеральній стороні нижче від рівня ураження

3. Які параметри необхідно виміряти для коректного вибору крісла колісного?
a. Ширина, глибина та висота сидіння, маса тіла
b. Маса тіла, довжина передпліччя, довжина гомілки, довжина тулуба
c. Маса та довжина тіла
*d. Ширина, глибина та висота сидіння, довжина ніг, висота передпліч і висота спинки
e. Довжина ніг і довжина тулуба

4. Який вектор для адаптації процесу навчання, зокрема письма, для дітей із м'язовою дистрофією Дюшена є найкращим?
a. Зміна нахилу столу
b. Зміна положення впродовж заняття
*c. Застосування програми голосової активації
d. Заміна ручки на легшу
e. Перерви під час заняття

5. Які втручання найдоречніше проводити ерготерапевту дитині, у якої присутня гравітаційна невпевненість, з метою підвищення толерантності до рухової активності та зменшення страху?
a. Активність, яка вимагає стабільного поля зору під час руху (наприклад, кидання в ціль під час руху)
b. Активність, яка вимагає чергування рухових патернів (наприклад, перетягування канату)
c. Активність, яка вимагає використання симетричних рухових патернів (наприклад, гра в м'яч обома руками)
d. Мінімізувати вестибулярні стимуляції
*e. Лінійні, вертикальні рухи (наприклад, батут), гойдання на низько підвішених гойдалках з двома точками кріплення

6. Пацієнт має підвищений тонус у правій верхній кінцівці дистальніше ліктя внаслідок інсульту. Ерготерапевт позиціонує пацієнта в положенні лежачи на правому боці. Яка основна перевага цього положення тіла?
a. Сприяння комфортному положенню тіла пацієнта
*b. Сприяння зменшенню спастичності
c. Сприяння виконанню активностей повсякденного життя
d. Сприяння безпечному переміщенню в ліжку
e. Сприяння активному використанню протилежної частини тіла

7. Які з нижченаведених визначень не належать до підрозділів МКФ?
a. Структура і функція
b. Активність і участь
c. Фактори навколишнього середовища
*d. Інвалідність і реадаптація
e. Реадаптація і участь

8. Чоловіку віком 32 роки діагностовано гостре порушення мозкового кровообігу. Пацієнт перебуває в нестабільному стані у відділенні інтенсивної терапії. Коли потрібно розпочати реабілітаційні заходи з цим пацієнтом?
a. У відділенні інтенсивної терапії через 7 днів
*b. Одразу після стабілізації стану пацієнта у відділенні інтенсивної терапії
c. Після переведення пацієнта до палати стаціонару
d. Одразу після інсульту в нестабільному стані
e. Після виписки пацієнта в реабілітаційний центр або відділення

9. Яке порушення не характерне для пацієнтів з діагнозом: синдром Гієна-Барре?
a. Низькі показники оцінювання монофіламентами Семмеса-Вайнштейна
b. Відчуття болю у нижніх та верхніх кінцівках
c. Неможливість виконання тесту з дев'ятьма кілочками (9-HPT)
d. Зниження концентрації уваги
*e. Невиразне мовлення

10. У пацієнта після перенесеного ГПМК під час оцінки дрібної моторики спостерігається використання компенсаторних рухів ліктем при спробах посунути запропоновані предмети. Який тип хапання спостерігається у пацієнта?
*a. Вторинний
b. Неповний
c. Третинний
d. Первинний
e. Третинний неповний

11. Визначте поняття "стандартизований тест" у практиці роботи ерготерапевта.
a. -
b. Тест, який виявився оптимальним для оцінювання у випадку, подібному до того, що розглядається зараз
c. Тест, який має детальну інструкцію для використання
*d. Тест, який пройшов процес наукового випробування, щоб визначити його валідність та надійність
e. Тест, яким часто користуються у певних ситуаціях

12. Пацієнт хворіє на синдром Гійєна-Барре з повним паралічем м'язів тіла. Яку тактику в роботі з цим пацієнтом потрібно застосувати першочергово?
*a. Збільшення пасивного діапазону рухів, позиціонування та ортезування
b. Заняття для зміцнення м'язів
c. Рівновага та вправи на загальне зміцнення
d. Заняття для зміцнення м'язів кисті руки
e. Тренування навичок АDL (активності повсякденного життя)

13. Жінка віком 90 років скаржиться на зниження пам'яті, що заважає їй у повсякденному житті. Лікар призначив ліки, але пацієнтка забуває їх приймати. Яку рекомендацію може надати ерготерапевт?
a. Звернутися до представників соціальних служб, які будуть приходити та давати їй ліки вчасно
b. Просити родичів взяти під контроль процес приймання ліків
*c. Використовувати нагадування, не залежні від соціального середовища - будильники, таймери на побутовій техніці, стікери
d. Тримати ліки поруч із їжею, щоб не забувати їх приймати разом або після їжі
e. Домовитися із сусідкою, щоб вона приходила до жінки та давала їй ліки

14. Який симптом характерний для контрактури суглоба?
a. Перерозгинання
b. Біль у спокої
c. Розхитаність
*d. Обмеження рухів
e. Гойдальні рухи

15. Чоловік віком 42 роки перебуває в лікарні після ампутації лівої нижньої кінцівки вище коліна. Пацієнт живе один у квартирі на першому поверсі, до якої можна потрапити бетонним безрейковим пандусом, побудованим зі співвідношенням висоти до довжини 1:6. Результати первинної ерготерапевтичної оцінки вказують на зниження чутливості в правій стопі, наявність великої ділянки почервоніння на куприку, самостійний динамічний баланс у сидінні, функціональну силу верхніх кінцівок і погану статичну рівновагу стоячи. Який мобільний пристрій найкраще підходить для пацієнта?
a. Баріатричні ходунки із сидінням
b. Крокувальні ходунки
*c. Крісло колісне з електричним приводом
d. Крісло колісне з ручним керуванням
e. Милиці з підлокітниками

16. Якому діапазону відповідає задовільна адаптація за шкалою самооцінки побутових можливостей повсякденного життя Мертон і Саттон?
*a. Від 30 до 45 балів
b. Від 50 до 65 балів
c. Від 46 до 55 балів
d. Від 20 до 40 балів
e. Від 10 до 25 балів

17. Пацієнт скаржиться на труднощі в користуванні мобільним телефоном, зазначає, що не бачить ліву нижню частину екрана. Яке функціональне порушення спостерігається в пацієнта?
a. Атаксія
*b. Квадрантопсія
c. Геміанопсія
d. Квадроплегія
e. Неглект

18. Пацієнт віком 22 роки, який знаходиться в лікарні під спостереженням у зв'язку із ризиком суїциду, здається веселим, оскільки виписується. Що з нижченаведеного, ймовірно, відбувається?
a. Пацієнт схвильований та радий бути знову в колі сім'ї
b. Пацієнт передбачає, що зміна обстановки може бути для нього корисною
c. Пацієнт задоволений, що йому не треба буде знову спілкуватися з медичними працівниками
*d. Його суїцидальний план прогресував
e. Пацієнт радіє, що зможе припинити прийом ліків за межами лікарні

19. Тримісячна дитина має вроджену правобічну кривошию. Оберіть положення для позиціонування, які сприятимуть корекції асиметричної пози та постави.
*a. Положення лежачи на животі та на правому боці
b. -
c. Положення лежачи на животі та на лівому боці
d. Положення лежачи на спині та сидячи під прямим кутом
e. Положення лежачи на животі та на спині

20. Пацієнт віком 47 років отримав травму під час професійної діяльності. Спостерігається уламковий перелом плечової та променевої кістки. На першу консультацію до ерготерапевта прийшов у гіпсі від дистальних відділів кисті до середини плечової кістки. Яке оцінювання та втручання виконає ерготерапевт у цьому разі?
a. ММТ, гоніометрія; пасивні вправи
*b. ММТ, гоніометрія, наявність набряку; білатеральні вправи, ізометричні вправи, навчання пацієнта виконувати вправи самостійно
c. ММТ, гоніометрія, "Box and blocks"; пасивні ізометричні вправи
d. -
e. ММТ, "Box and blocks"; навчання пацієнта виконувати вправи самостійно

21. Під час тестування чоловіка віком 80 років виявлено: пацієнту складно сконцентруватися та зрозуміти поточну ситуацію, наявні проблеми з пам'яттю та іншими когнітивними здібностями. Для якого патологічного стану характерна така клінічна картина?
a. Депривації
b. Деадаптації
c. Хвороби Паркінсона
*d. Деменції
e. Гострого порушення мозкового кровообігу

22. Ерготерапевт працює у центрі для осіб із порушеннями психічного здоров'я. Один із пацієнтів скаржиться, що після зміни ліків він відчуває труднощі з читанням інструкцій на роботі. Яку тактику потрібно застосувати ерготерапевту першочергово?
a. Навчити пацієнта, як обговорити його проблему з роботодавцем
b. Запропонувати пацієнту купити окуляри для читання в місцевій аптеці
c. Переконати пацієнта в тому, що порушення зору не пов'язане з прийманням ліків
*d. Заохочувати пацієнта проконсультуватися з лікарем-психіатром щодо виявлених проблем із зором
e. Звернутися до лікаря-офтальмолога для перевірки зору

23. Який основний м'яз відповідає за рух розгинання в колінному суглобі?
a. Передній великогомілковий м'яз
b. Двоголовий м'яз стегна
c. Півсухожилковий м'яз
*d. Чотириголовий м'яз стегна
e. Клубово-поперековий м'яз

24. Пацієнт віком 64 роки з третьою стадією хвороби Паркінсона скаржиться на зміну швидкості ходьби (стала повільнішою). Під час зміни напрямку та піднімання сходами періодично відзначається втрата постурального контролю протягом 3-5 секунд у вигляді стартових затримок і короткочасних зупинок, щоб не впасти. Який тест потрібно використати для оцінки функціональної мобільності цього пацієнта?
a. "Ходьба на 10 метрів" з обліком часу
b. "Швидких поворотів" з обліком часу
c. "Ходьба на 6 метрів" з обліком часу
d. "П'яти присідань" з обліком часу
*e. "Оцінка часу підйому і ходьби" з обліком часу

25. Який вид середовища оцінює ерготерапевт, коли просить пацієнта розповісти про цінності, звичаї та стандарти поведінки, що він демонструє у громаді, до якої він належить?
a. Соціальне
*b. Культурне
c. Навколишнє
d. Фізичне
e. Інституційне

26. За допомогою якого методу можна визначити здатність пацієнта модифіковувати ходьбу, пов'язану з рухом голови, когнітивними завданнями, зміною її швидкості чи перешкодами?
a. Десятиметровий тест ходьби
b. Індекс Мотрісіті
c. Шестихвилинний тест
*d. Динамічний індекс ходьби
e. Тест "Встань та йди"

27. Ерготерапевт під час роботи з пацієнтом із прозопагнозією вчить його асоціювати людину з її характерними рисами (голосом, мімікою, способом ходьби, зростом) та вчить родичів важливості використання голосу, міміки та інших специфічних ознак. Який підхід використовує терапевт?
*a. Адаптаційний
b. Відновлення
c. Компенсаторний
d. -
e. Навчальний

28. Який ступінь залежності відображає шкала FIM, якщо пацієнт у домені "самообслуговування" має оцінку меншу ніж 1?
*a. Повна залежність
b. Потребує супервізії
c. Максимальна залежність
d. Мінімальна залежність
e. Незалежний

29. Чоловік віком 71 рік шпиталізований з приводу пневмонії та хронічного обструктивного захворювання легень (ХОЗЛ). Він пересувається самостійно. За всі інструментальні активності повсякденного життя відповідає його дружина. Пацієнт не демонструє порушень когнітивної функції. Він працював столяром і як хобі продовжує виготовляти меблі. Яку рекомендацію насамперед потрібно дати пацієнту щодо продовження столярної справи?
a. Працювати вранці
b. Використовувати легші інструменти
*c. Вдягати маску
d. Сидіти на високому табуреті
e. Продовжувати цю діяльність не можна з таким діагнозом

30. Пацієнт після ГПМК під час обстеження із застосуванням функціональної шкали рівноваги Берга набрав 39 балів. Про що свідчить така кількість балів?
a. Здатність переміщуватися, високий ризик падіння
b. Здатність ходити без допоміжних засобів
c. Повністю залежить від крісла колісного, високий ризик падіння
d. Незалежність від зовнішньої підтримки, малий ризик падіння
*e. Здатність ходити з допомогою, середній ризик падіння

31. Які адаптивні засоби потенційно можуть бути рекомендовані для пацієнта з хворобою Альцгеймера?
a. Засоби для мобільності - милиці та ходунки
b. Засоби для користування у ванній кімнаті та для одягання з подовженими ручками
c. Адаптовані столові прибори - виделки та ложки з товстими ручками, адаптована дошка для нарізання
d. Обтяжувачі на столові прибори та засоби для хобі (ручки, олівці тощо)
*e. Органайзери для медикаментів, прилади для нагадування (звукові та світлові), календар подій та графік дня

32. Жінка віком 66 років перебуває у відділенні інтенсивної терапії після операції на шлунку. Вона має масу тіла 147 кг та вимагає певного методу переміщення, щоб вставати з ліжка. Ерготерапевт не знайомий із цим видом трансферу. Асистент ерготерапевта працює у відділенні два роки і має досвід роботи з клієнтами, які мають ожиріння. Що повинен зробити ерготерапевт у цьому разі?
a. Виконувати трансфер із використанням техніки, що добре знайома ерготерапевту
b. Уповноважити асистента самостійно виконувати трансфер
c. Відмовитися від трансферу пацієнтки через ризик травми
d. Доручити трансфер пацієнтки сестрі медичній, яка працює у відділенні
*e. Попросити асистента ерготерапевта продемонструвати трансфер

33. Які причини можуть спонукати ерготерапевта вибрати для дитини з інвалідністю допоміжні пристрої або технології та навчити дитину використовувати їх?
a. Вимоги посадової інструкції ерготерапевта
*b. Порушення, що обмежують здатність дитини брати участь у своїх життєвих ролях
c. Рекомендація лікаря
d. Обмеження функцій опорно-рухового апарату
e. Вимога дитини або її батьків

34. Укажіть вихідну позицію при страхуванні пацієнта після перенесеного ГПМК з лівостороннім геміпарезом під час спускання сходами.
a. Попереду та трохи праворуч від пацієнта
*b. Попереду та трохи ліворуч від пацієнта
c. Позаду пацієнта
d. Позаду та трохи ліворуч від пацієнта
e. Позаду та трохи праворуч від пацієнта

35. Майже дворічна дитина з геміпарезом мотивована до самостійного вживання "пальчикової їжі". Під час заняття реабілітації ерготерапевт пропонує родзинки, які дитина піднімає неураженою кінцівкою. Який тип хапання демонструє дитина?
a. Пінцетне
b. Нігтьове
c. Сферичне
*d. Латеральне
e. Пучкою

36. Який етап рухового навчання потребує словесних і тактильних сигналів для правильного виконання вправи?
a. Асоціативний
b. Маніпулятивний
c. Формувальний
*d. Когнітивний
e. Автономний

37. Визначте термін "духовність" у контексті ерготерапії.
*a. Глибоке переживання значення життя шляхом участі в заняттях, що передбачають реалізацію особистих ідеологій, прагнення знайти відповіді на важливі питання про сенс життя
b. Віра в Бога
c. Сім'я, релігія, інтереси та захоплення особи
d. Перелік найважливіших переконань
e. Ціннісні орієнтири особи

38. Яка з нижченаведених характеристик не належить до SMART-цілей, що визначаються для пацієнта?
a. Специфічна
b. Обмежена в часі
c. Реалістична
*d. Соціальна
e. Вимірювана

39. Чоловіку віком 72 роки діагностовано хворобу Альцгеймера. У другій половині дня він самостійно ходить у саду. Які стратегії допоможуть йому не заблукати?
a. Щоденник
b. Календар
c. Фотографії
*d. Значущі предмети протягом всього маршруту
e. Годинник

40. За яких станів дітям рекомендоване застосування перлинних ванн та яка кількість процедур передбачена?
a. Травми опорно-рухового апарату, 8 процедур
b. Захворювання шкіри, 11 процедур
*c. Функціональні розлади нервової системи, 10 процедур
d. Хвороби травної системи, 12 процедур
e. Захворювання сечовидільної системи, 9 процедур

41. Які загальні напрями роботи з пацієнтом із спинномозковою травмою на рівні С6 ASIA A?
a. Розвиток тонких маніпуляцій, що потребують розвиненої дрібної моторики, іммобілізація вирівняних пальців
b. Навчання вертикальним переміщенням (підлога-візок)
*c. Сприяння формуванню тенодезного захвату, уникаючи надмірного розгинання кисті та пальців, підбір адаптивних засобів
d. Втручання, направлені на відновлення ковтання
e. Підбір милиць для навчання користуватися ними

42. Жінка звернулась до ерготерапевта через 6 місяців після інсульту. Який метод оцінювання найкраще застосувати для визначення бачення пацієнтки власної можливості функціонального використання кисті та руки?
a. Модифіковану шкалу Ашфорта
*b. Опитувальник DASH - Disability of Arm Shoulder and Hand
c. -
d. Шкалу Фуґл-Мейера
e. Тест функціонування Джебсона-Тейлора

43. Який допоміжний засіб не потребують пацієнти з бічним аміотрофічним склерозом у паліативному періоді?
a. Засіб альтернативної та допоміжної комунікації
*b. Слуховий апарат
c. Окуляри
d. Крісло колісне на електричному приводі
e. Апарат штучної вентиляції легень

44. Чоловік отримав спінальну травму, перебуває у відділенні нейрореабілітації та вчиться вдягатися. Йому ніяк не вдається зробити це самостійно. Він швидко втомлюється та втрачає мотивацію повертатися до заняття. Який підхід може виявитися правильним, щоб він зміг виконати це заняття самостійно?
a. Складання алгоритму дій та слідування йому
*b. Градуювання
c. Допомога сторонньої особи
d. Підказки
e. Він не зможе сам виконувати це заняття, тому треба призначити особу, яка весь час буде піклуватися про нього

45. Пацієнту встановлено діагноз: слуховий неглект. Яку тактику потрібно застосувати ерготерапевту для підтвердження діагнозу?
a. Попросити пацієнта скопіювати малюнок годинника
b. Гучно увімкнути музику
c. Зав'язати очі пацієнту та перевірити його координацію
*d. По черзі з одного та з іншого боку плескати долонями за спиною в пацієнта
e. Попросити пацієнта виконати будь-яку дію

46. Жінка віком 63 роки хворіє на морбідне ожиріння і два дні тому перенесла операцію шлункового шунтування. Перебуває у відділенні інтенсивної терапії через перфорацію кишечника. Під час зміни положення тіла пацієнтка впала з ліжка на підлогу. Після цього вона почала відмовлятися від мобілізації. У пацієнтки підвищений ризик захворіти на аспіраційну пневмонію. Що повинен зробити ерготерапевт прешочергово, щоб попередити акт аспірації?
a. Оцінити ковтання
*b. Підняти узголів'я та підніжжя ліжка
c. Заохочувати пацієнтку часто кашляти
d. Забезпечити пацієнтку протертою їжею
e. Забезпечити пацієнтку адаптованим посудом

47. Ерготерапевт оглядає пацієнта віком 65 років з черепно-мозковою травмою для оцінки його активності та здатності до самообслуговування. Ерготерапевт просить приготувати просту гарячу їжу. Пацієнт відповідає, що зазвичай не готує їжу вдома. Яка тактика ерготерапевта в цьому разі?
a. Інформувати пацієнта про важливість виконання цього заняття для якісної оцінки функціональних можливостей
b. Інформувати пацієнта про характер його травми та можливі наслідки
c. Попросити пацієнта докласти зусиль для виконання цього заняття
*d. Запитати у пацієнта, чим він хоче займатися
e. Призначити особу, яка піклуватиметься про пацієнта

48. Чоловіку віком 27 років діагностовано тендопатію ротаторної манжети плеча. Усі фізіологічні рухи збережені. Силові показники за ММТ становлять 4/5. Набряку немає. Результати тестування спритності та швидкості "Box and blocks" у межах норми. За шкалою DASH функціональна можливість використовувати верхню кінцівку в межах норми, спостерігається лише мінімальний біль. Який вид занять використовуватиме ерготерапевт?
a. Сила
b. Тренування на дрібну моторику
*c. Завдання-орієнтоване тренування
d. Гнучкість
e. Витривалість

49. Працюючи з чоловіком віком 40 років, який має порушення процесуальних навичок, ерготерапевт застосовує модель заняттєвої активності людини. Його метою є покращення виконавчих моделей для успішної заняттєвої участі пацієнта. З анамнезу відомо, що чоловік переніс ЧМТ (черепно-мозкову травму). Яке завдання під час реабілітаційної сесії якнайкраще відповідає поставленим цілям ерготерапевта?
a. Виконання будь-якої активності повсякденного життя
b. Заповнення чеклисту інтересів
c. Написання списку для здійснення покупок
*d. Організація списку щоденних завдань
e. Приготування простої страви

50. Укажіть специфічну шкалу, яку використовують для оцінки якості життя після інсульту.
a. Шкалу інсульту Національного інституту здоров'я
b. Європейську шкалу інсульту
*c. Шкалу впливу інсульту
d. Шкалу профілю впливу хвороби
e. Ноттінгемський профіль здоров'я

51. Який вид діяльності не належить до інструментальних активностей повсякденного життя?
a. Здійснення покупок
b. Прибирання
c. Користування транспортом
*d. Споживання їжі
e. Приготування їжі

52. Яка оцінка призначена для забезпечення базового вимірювання перцептивних, моторних і когнітивних втручань для дітей?
a. Тест Бірі-Буктениці
b. Сенсорний профіль
*c. Когнітивне тестування для дітей (DOTCA-Ch)
d. Тест Бруінінкса-Осерецького
e. Шкала розвитку моторики Пібоді II (PDMS-2)

53. Який показник входить до компоненту "функції" за міжнародною класифікацією функціонування (МКФ)?
a. Догляд за квітами
b. Прогулянка з онуками
c. Робота
d. Спускання східцями
*e. Гнучкість

54. Чоловік після перенесеної черепно-мозкової травми під час первинного огляду ерготерапевта був наляканий, не розумів, що терапевт намагається допомогти. Реагував різко на навколишні стимули, але поводився стримано, боячись нашкодити собі. Зосереджувався на фізіологічних потребах (зокрема візит до туалету), одягнув кофтину з допомогою та за вказівками дружини. На якому рівні когнітивного функціонування шкали Ранчо перебував чоловік?
a. 7
b. 1
c. 9
*d. 4
e. 6

55. Для діагностики якого захворювання використовують метод ультразвукової денситометрії?
a. Остеохондрозу
b. Сколіозу
c. Коксартрозу
d. Спондильозу
*e. Остеопорозу

56. Який рух потрібно зробити, для перевірки спастичності м'язів задньої групи стегна (hamstring muscles group)?
*a. Швидке згинання гомілки
b. Повільне розгинання гомілки
c. Швидке розгинання гомілки
d. Повільне розгинання стегна
e. Швидке розгинання стегна

57. Що здійснює ерготерапевт, розбиваючи заняття на складові частини та визначаючи послідовність їх виконання пацієнтом, з урахуванням стабільних і ситуативних складників, які можуть на нього впливати?
a. Градуювання
b. Заняттєву ідентичність
*c. Заняттєвий аналіз
d. Заняттєву адаптацію
e. Скринінг

58. Як називаються заходи, які ерготерапевт проводить з пацієнтом після оцінювання?
a. Комплекс терапевтичних заходів
*b. Втручання
c. Вправи
d. План дій
e. План заходів

59. Дайте визначення терміна "апоптоз" в контексті теорій старіння.
a. Процес поступового знищення здорових клітин організму
b. Процес заміщення здорових клітин на погані
*c. Процес запрограмованої загибелі клітин
d. Процес згасання енергії в організмі
e. Процес погіршення функцій та систем організму

60. Пацієнту віком 35 років встановлено діагноз: травма спинного мозку на рівні Th9-Th10, ASIA C, нижня параплегія. Об'єктивно спостерігається: самостійне присаджування на край ліжка, з незначною допомогою переміщення на приліжкове крісло та приліжковий туалет, самостійне пересування на кріслі колісному, самостійне вдягання одягу на верхню частину тіла, з помірною допомогою - на нижню частину тіла. Із анамнезу відомо, що працював водієм-експедитором, через травму втратив роботу. Одружений, дітей не має. Добре вмотивований. На якій довгостроковій цілі в контексті домена участь (за МКФ) фокусуватиметься кінцевий результат ерготерапії для пацієнта?
a. Навчання вдяганню речей на нижню частину тіла
*b. Повернення до роботи або її модифікація
c. Навчання самостійному переміщенню на крісло
d. Навчання користуванню туалетом
e. Відновлення сили м'язів нижніх кінцівок

61. Жінка після ендопротезування кульшового суглоба (тиждень після операції) звернулася до ерготерапевта. Її запит стосується правильного положення під час сну. Що може рекомендувати ерготерапевт?
a. Положення під час сну - лежачи на спині, не використовуючи допоміжні засоби, або на оперованому боці з подушкою для відведення з метою уникнення аддукції
b. На оперованому боці з подушкою для відведення між ногами для уникнення внутрішньої ротації та аддукції
c. Обмежень у положенні під час сну немає
d. Тільки на неоперованому боці без допоміжних засобів
*e. На спині, використовуючи подушку між ногами, зі згоди терапевта - на неоперованому боці з подушкою для відведення для уникнення внутрішньої ротації та аддукції

62. Ерготерапевт проводить скринінгове оцінювання пацієнта, якому нещодавно наклали гіпс на ліву верхню кінцівку. Яка з нижченаведених ситуацій має його найбільше насторожити?
a. Роздратування щодо неможливості нормального миття
b. Скарга на прояви артриту у зап'ястях під час спирання на милиці
c. Скарга на свербіж лівої руки
d. Зауваження про недотримання рекомендацій лікаря щодо тримання руки у піднятому положенні
*e. Скарга на біль у лівому передпліччі

63. Скільки існує рівнів залежності за шкалою FIM: критерії функціональної незалежності старих людей?
a. 2
b. 5
*c. 7
d. 3
e. 4

64. Під час обстеження чоловіка після перенесеного ГПМК виявилося, що в нього слабкість у верхній та нижній кінцівках з правого боку. Який тип ослаблення м'язів наявний у цього пацієнта?
a. Параплегія
*b. Геміпарез
c. Парапарез
d. Тетрапарез
e. Геміплегія

65. Чоловік віком 84 роки хворіє на хронічну серцеву недостатність унаслідок ішемічної хвороби серця. Він відчуває труднощі з пересуванням, деякими аспектами самообслуговування та демонструє зниження витривалості. Враховуючи стан серцево-судинної системи пацієнта, виконання якого завдання було б для нього найскладнішим?
*a. Миття голови під душем
b. Гоління електробритвою
c. Одягання светра-пуловера
d. Підстригання нігтів
e. Знімання взуття

66. Чоловік віком 75 років ходить повільно, однак скаржиться, що швидко стомлюється. Який тест можна використати для обстеження пацієнта?
a. Перевірку за секундоміром
b. "Встань та йди"
c. Френчай
d. Тінетті
*e. Шестихвилинний тест ходьби

67. Визначте поняття "виконання заняття" в ерготерапії.
a. Отримання результату від процесу виконання діяльності
b. Процес практичного застосування теоретичних знань
c. Процес, коли завдяки вмінням і певним інструментам людина може створити певну річ
*d. Акт реалізації вибраного заняття в результаті динамічної взаємодії між людиною, середовищем та заняттям
e. Залучення до діяльності за допомогою навичок і вмінь

68. Що не належить до виконавчих моделей у контексті ерготерапії?
a. Рутини
b. Ритуали
c. Звички
*d. Активності повсякденного життя
e. Ролі

69. Пацієнтці віком 46 років встановлено діагноз: інфаркт головного мозку з лівобічним геміпарезом. Пацієнтка звертається до ерготерапевта із запитом на покращення можливості виконувати щоденні домашні завдання із залучення лівої руки. Зазначає, що може виконувати завдання, які передбачають відведення руки до рівня плечей, але руки швидко втомлюються. Також хоче покращити активні рухи кисті, адже зараз пацієнтка може брати в руку великі циліндричні предмети, але деколи відчуває неможливість відпустити предмет. Яке доказове втручання для покращення функції лівої руки та активності повсякденного життя є оптимальним для цієї пацієнтки?
*a. Дзеркальна терапія
b. Індукована обмеженням рухова терапія
c. Когнітивно-поведінкова терапія
d. Контекст-орієнтовна терапія
e. Інтенсивне бімануальне тренування

70. Яка послідовність спускання сходами з двома милицями після операційного втручання на нижній кінцівці?
*a. Милиці, прооперована кінцівка, неоперована кінцівка
b. Неоперована кінцівка, прооперована кінцівка, милиці
c. Милиці, неоперована кінцівка, прооперована кінцівка
d. Неоперована кінцівка, милиці, прооперована кінцівка
e. Прооперована кінцівка, неоперована кінцівка, милиці

71. У чоловіка віком 57 років спостерігаються наслідки ішемічного інсульту з лівостороннім геміпарезом. Під час обстеження виявлено: збіднене мовлення, складно добирає слова, не всі предмети може назвати, однак правильно пояснює їхнє призначення. Читає по складах і розуміє значення лише простих слів, але не всього тексту. Здатність рахувати грубо порушена. На прохання дати праву руку - дезорієнтований. Яке порушення функції мовлення спостерігається у пацієнта?
*a. Амнестична афазія
b. Тотальна афазія
c. Сенсорна афазія
d. Моторна афазія
e. Семантична афазія

72. Ерготерапевт працює з пацієнтом із травмою сегмента спинного мозку рівня С_8. Яких цілей може досягти пацієнт?
a. Виконувати більшість ADL (активностей повсякденного життя)
b. Бути незалежним в усіх ADL (активностях повсякденного життя) із використанням допоміжних засобів
*c. Бути незалежним в усіх ADL (активностях повсякденного життя) без допоміжних засобів
d. Виконувати більшість ADL (активностей повсякденного життя) із використанням тенодезного хапання
e. Виконувати більшість ADL (активностей повсякденного життя) із використанням допоміжних засобів

73. Яке положення гомілковостопного суглоба повинна забезпечувати статична шина, що накладається після опіків?
a. 30^o плантарної флексії
*b. Нейтральне положення 90^o
c. 20^o дорсальної флексії
d. 20^o еверсії
e. 20^o інверсії

74. Пацієнт після перенесеного ГПМК повідомляє ерготерапевту, що не впізнає своїх рідних та знайомих. Яке порушення спостерігається в пацієнта?
a. Неглект
b. Агнозія
*c. Прозопагнозія
d. Ністагм
e. Апраксія

75. На які характеристики ерготерапевт має орієнтуватися, вибираючи взуття для шестирічної дитини з розладами аутистичного спектра?
a. Розрахунок на більший розмір, наявність довгої застібки, наявність шнурівки
b. Самостійний вибір дитини, легкість взування та знімання взуття, наявність довгої застібки, наявність шнурівки
c. Самостійний вибір дитини, легкість взування та знімання взуття, однотипні матеріали на всіх типах взуття
*d. Реакція дитини під час носіння, легкість взування та знімання взуття, наявність довгої застібки
e. Легкість взування та знімання взуття, наявність довгої застібки, наявність шнурівки, ортопедичне взуття

76. Що означає оцінка 35 балів за шкалою самооцінки побутових можливостей повсякденного життя Мертон і Саттон?
a. Повну побутову адаптацію
*b. Задовільну побутову адаптацію
c. Відсутність побутової адаптації
d. Мінімальну побутову адаптацію
e. Достатню побутову адаптацію

77. На розумінні чого зосереджується навичка активного слухання пацієнта ерготерапевтом під час спілкування?
a. Можливості для ерготерапевта поставити відкриті питання
b. Тривалості спілкування та дотриманні плану розмови ерготерапевтом
c. Вміння перевести розмову в потрібний ерготерапевту напрям
d. Проблем постави, міміки та жестів клієнта
*e. Змісту повідомлення, влучності відображення емоцій і почуттів ерготерапевтом

78. Які потенційні предиктори відновлення для верхньої кінцівки в осіб з ураженням головного мозку?
*a. Активне розгинання великого пальця та відведення плеча в перші 48 год
b. Активне згинання кисті та згинання передпліччя в перші 72 год
c. Активне згинання пальців у перші 72 год
d. Активне розгинання великого пальця та згинання плеча в перші 48 год
e. Відсутність спастичності в перші 72 год

79. Когнітивна реабілітація пацієнтів після черепно-мозкової травми в післягострий період реабілітації передбачає реалізацію алгоритмів відновлення та алгоритмів компенсації когнітивних функцій. Яка із нижченаведених стратегій є ефективною для відновлення виконавчих функцій з позиції доказової практики?
a. Повільне надання інформації шляхом її розчленування
b. Глибоке кодування інформації шляхом асоціацій
c. Навчання завданням із розподіленою увагою
*d. Використання середовища віртуальної реальності
e. Застосування техніки тестування

80. Пацієнт після перенесеного ГПМК не здатен до функціонального використання правої верхньої кінцівки. Яке втручання є першочерговим у гострому періоді реабілітації?
a. Використання ураженої верхньої кінцівки для прасування сорочки
*b. Навчання технікам захисту ураженого плеча
c. Перенесення ваги на уражену кінцівку з дотягуванням протилежною верхньою кінцівкою під час функціональних завдань
d. Використання ортеза для ефективнішого виконання ADL (активностей повсякденного життя)
e. Використання ураженої кінцівки для підтримки вертикальної постави під час виконання ADL (активностей повсякденного життя)

81. Що може запропонувати ерготерапевт пацієнту з порушенням розрізнення правої та лівої сторони в контексті виконання ADL та IADL?
*a. Маркування сторін одягу та взуття, використання яскравого браслета чи годинника на руці
b. Маркування різними кольорами предметів різного призначення
c. Використання контрастних кольорів у домашньому середовищі
d. Використання письмових підказок і покрокових інструкцій
e. Використання допоміжних засобів для одягання - засоби для взування з подовженою ручкою, допоміжний засіб для вдягання шкарпеток та одягу на нижню частину тіла

82. Що належить до адаптивних технологій для ADL?
a. Комунікаційні дошки, спеціальне програмне забезпечення, картки для альтернативної комунікації
b. Ручка з піни для олівця/ручки, адаптивна дошка для нарізання, тримач для посуду
c. Крісло колісне, милиці, тростини
*d. Стілець для душу, ручка з піни для зубної щітки, тарілка з бортиком, підвищене сидіння для туалету
e. Ортез відпочинку на кисть, резинка на великий палець

83. Якою є залежність пацієнта в активності повсякденного життя за індексом Бартела, якщо цей індекс становить 50 балів?
a. Легка
b. Повна
c. Помірна
*d. Виражена
e. Відсутня

84. За допомогою якої шкали оцінюють морфологічну та функціональну незрілість організму, його органів і систем у недоношених дітей?
a. Бартел
*b. Баллард
c. MoCA
d. Апгар
e. FIM

85. Яка загальна тривалість реабілітаційних сесій протягом робочого дня ерготерапевта, що працює на повну ставку, під час надання реабілітаційної допомоги в стаціонарних та/або амбулаторних умовах згідно з чинним законодавством України?
a. 8 год
b. Не більше 5 год
c. Не менше 2 год
d. Не менше 7 год
*e. Не більше 6 год

86. Ерготерапевт просить пацієнта, який переніс операцію на ротаторній манжеті, дотягнутися до шафи та взяти пластикові окуляри. Яку рамку практики застосовує ерготерапевт у своїй роботі?
*a. Біомеханічну
b. Реабілітаційну
c. Моторного контролю
d. Компенсаційну
e. -

87. Що з нижченаведеного належить до контекстуальних компонентів гри, які сприяють грайливості і допомагають ерготерапевту налагодити гармонійну терапію з дитиною?
a. Безпечна та комфортна атмосфера, знайомі однолітки, знайоме середовище, присутність батьків
b. Свобода вибору, безпечна та комфортна атмосфера, знайомі однолітки, знайоме середовище, знайома гра
*c. Свобода вибору, дорослі, які не є нав'язливими чи директивними, безпечна та комфортна атмосфера, планування, що дозволяє уникнути періоду втоми
d. Свобода вибору, дорослі, які не є нав'язливими чи директивними, безпечна та комфортна атмосфера, гаджети
e. Свобода вибору, дорослі, які не є нав'язливими чи директивними, безпечна та комфортна атмосфера, повний контроль ситуації дитиною

88. Які відкриті питання можуть застосовуватися ерготерапевтом під час інтерв'ю?
a. Питання на пошук причин проблем пацієнта, питання, які вже мають відповідь, питання, які не передбачають різних тлумачень
b. Питання для пошуку варіантів правильної відповіді, питання, які передбачають єдину правильну відповідь
*c. Уточнювальні питання, питання зондування, питання для вирішення
d. Питання, з якими погоджується пацієнт, питання, які не містять протиріч, питання, у змісті якого вже міститься відповідь
e. Питання для покращення розуміння, питання з відповіддю, питання "так" і "ні"

89. Яка терапія найефективніша для поліпшення функції верхніх кінцівок у перші чотири тижні після інсульту за наявності позитивного прогнозу відновлення?
a. Бобат-терапія та терапія, орієнтована на завдання
b. Дзеркальна терапія та десенситизація
c. Десенситизація та індукована обмеженням рухова терапія
*d. Модифікована, індукована обмеженням рухова терапія та терапія, орієнтована на завдання
e. Бобат-терапія та індукована обмеженням рухова терапія

90. Трирічна дитина із церебральним паралічем має труднощі зі споживанням їжі. Для побудови плану терапії потрібно визначити рівень навичок. За допомогою якого інструмента оцінювання ерготерапевт має змогу чітко визначити рівень умінь споживання?
a. Оцінки рівня розвитку дітей
b. Питальника визначення дитячої інвалідності
*c. Системи класифікації спроможності вживання їжі та рідини
d. Сенсорного профілю
e. Педіатричного опитувальника якості життя

91. Жінка віком 82 роки перебуває на лікуванні в кардіологічному відділенні через перенесений інфаркт міокарда. Пацієнтка повідомляє, що відчуває задишку під час одягання. Яку рекомендацію має надати ерготерапевт?
a. Звертатися по допомогу до сестри медичної
*b. Одягаючись, сидіти на краю ліжка
c. Спочатку одягати сорочку на праву верхню кінцівку
d. Використовувати гачок для застібання ґудзиків сорочки
e. Використовувати одяг без ґудзиків і застібок

92. Яке положення кисті та пальців повинен забезпечувати статичний ортез на долонну сторону кисті та передпліччя, що накладається після опіків?
a. 0^o екстензії кисті, 90^o флексії метакарпофалангових суглобів ІІ-V пальців, міжфалангові суглоби в положенні екстензії, великий палець відведений
b. 5^o екстензії кисті, 90^o флексії метакарпофалангових суглобів ІІ-V пальців, міжфалангові суглоби в положенні екстензії, великий палець приведений
*c. 30^o екстензії кисті, 90^o флексії метакарпофалангових суглобів ІІ-V пальців, міжфалангові суглоби в положенні екстензії, великий палець відведений
d. 0^o екстензії кисті, 90^o флексії метакарпофалангових суглобів ІІ-V пальців, міжфалангові суглоби в положенні екстензії, великий палець приведений
e. 30^o екстензії кисті, 0^o флексії метакарпофалангових суглобів ІІ-V пальців, міжфалангові суглоби в положенні екстензії, великий палець відведений

93. Яка компенсаторна стратегія не підходить пацієнту з геміплегією?
a. Навчання прийомам виконання однією рукою тих завдань, що зазвичай виконуються двома руками
*b. Формування звички спрямовувати увагу на уражену кінцівку
c. Забезпечення допоміжними пристроями, які замінюють функцію стабілізації або утримання ураженої кінцівки
d. Покращення спритності дрібної моторики неураженої кінцівки, якщо домінантна кінцівка є ураженою
e. Навчання рухатися за підказками

94. Жінці віком 42 роки діагностовано адгезивний капсуліт плеча. Пацієнтка скаржиться на сильний біль, обмеження активної та пасивної амплітуди рухів, набряк. Працює пекарем та хоче повернутися до роботи. Яке оцінювання потрібно провести пацієнтці?
a. Тест "Box and blocks»", ММТ, специфічні тести для плеча, гоніометрія
b. Тест "Box and blocks", шкала DASH, специфічні тести для плеча, візуально-аналогова шкала
c. ММТ, гоніометрія, наявність набряку, СОМР
d. Тест "Box and blocks", шкала DASH, специфічні тести для плеча, гоніометрія
*e. Шкала DASH, специфічні тести для плеча, візуально-аналогова шкала, сантиметрова стрічка для перевірки наявності набряку, тест "Box and blocks", гоніометрія, СОМР

95. Чоловік віком 65 років впав на кисть та отримав перелом зап'ястка в типовому місці. Накладено гіпс на чотири тижні. Після зняття гіпсу спостерігаються м'язові контрактури, набряк і біль. Запит пацієнта - відновити здатність писати та друкувати на комп'ютері. Яку короткострокову ціль поставить ерготерапевт?
a. -
*b. Через 2 тижні пацієнт, використовуючи адаптивне обладнання та ручку, за 5 хв самостійно напише номер телефону та своє ім'я
c. Через 2 тижні збільшиться пасивна амплітуда рухів у променево-зап'ястковому суглобі та суглобах кисті
d. Через 2 тижні пацієнт навчиться тримати в руці ручку, столові прибори тощо
e. Через 2 тижні пацієнт повністю повернеться до виконання робочих завдань

96. У п'ятирічної дитини з обтяженим алергологічним анамнезом спостерігається: підвищення температури тіла до 37,8^oC, сухий кашель і задишка з утрудненим видихом. Над легенями вислуховується жорстке дихання з обох боків. Які ліки та в якому дозуванні необхідно застосувати для інгаляційної терапії цієї дитини?
a. Розчин натрію гідрокарбонату, 100 мл
b. Настій квіток ромашки, 50 мл
c. Олію евкаліптову, 10 крапель
d. Розчин новоіманіну, 5 мл
*e. Сальбутамол, 100 мкг

97. Чоловік навчається підніматися східцями після перенесеного ГПМК. Яку ногу пацієнту потрібно першою ставити на сходинку?
a. Протилежну тій, що ставиться першою під час спуску
b. Ту саму, що і під час спуску
c. Паретичну
d. Немає різниці
*e. Непаретичну

98. Що належить до компонента "участь" за міжнародною класифікацією функціонування (МКФ)?
*a. Прогулянка з онуками
b. Гнучкість
c. Сила
d. Витривалість
e. Хода

99. Визначте термін "ремінісценція" в ерготерапії.
*a. Акт згадування минулого досвіду, що проводиться з метою викликання спогадів
b. Адаптація середовища, де пацієнт перебуває більшість часу
c. Модифікація важливих для пацієнта активностей повсякденного життя
d. Техніка роботи з пацієнтами, які мають зоровий неглект
e. Навчання пацієнта компенсаторним рухам, які допомагатимуть у виконанні ADL

100. Жінка віком 46 років скаржиться на появу хиткості вправо під час ходьби, не може втримати ложку в правій руці (вміст ложки розливається). У пацієнтки змінився почерк - літери стали великими, розмашистими. Під час обстеження виявлено горизонтальний ністагм при погляді вправо. Під час пальце-носової проби спостерігаються кінетичний тремор із амплітудою <5 см у правій руці, знижений м'язовий тонус, гіперметрія правої верхньої та нижньої кінцівок. Під час проби Ромберга виявлено нестійкість із відхиленням вправо та назад. Який синдром порушення координації виявлено у цієї пацієнтки?
a. Правосторонню сенситивну атаксію
b. Правосторонню вестибулярну атаксію
*c. Правосторонню мозочкову атаксію
d. Правосторонню коркову атаксію
e. Правосторонню лобну атаксію

101. Який тест можна використовувати для тестування координаційних здібностей літніх людей?
a. Френчай
b. Ловетта
c. Флосінга
d. Мотрісіті
*e. Тінетті

102. Недоношена дитина перебуває у відділені інтенсивної терапії. Через м'язову слабкість відсутні антигравітаційні довільні рухи верхніми кінцівками. Позиціонування в якому положенні сприятиме функціональним рухам "з рук у рот"?
a. Лежачи на животі
b. -
c. Напівлежачи на спині
d. Лежачи на спині
*e. Лежачи на боці

103. Що належить до адаптивних технологій для мобільності?
a. Комунікаційні дошки, спеціальне програмне забезпечення, картки для альтернативної комунікації
b. Стілець для душу, підвищене сидіння для туалету, приліжковий комод з поручнем
*c. Крісло колісне, милиці, тростини
d. Ортез на гомілковостопний суглоб, ортез на колінний суглоб
e. Кошик для ходунків, таця для ходунків, тримач для посуду

104. У будинку для літніх людей жінці віком 83 роки діагностовано хворобу Альцгеймера. Пацієнтка дезорієнтована в часі та просторі, що погіршує її координацію та рівновагу під час ходьби. Вона не знає, де перебуває та чому, відмовляється користуватися кріслом колісним. Яку з нижченаведених рекомендацій надасть ерготерапевт першочергово?
a. Скерувати пацієнтку до психіатра або психотерапевта
*b. Рекомендувати членам сім'ї принести родинні фотографії в кімнату пацієнтки
c. Рекомендувати членам родини постійно бути поруч із пацієнткою
d. Рекомендувати пацієнтці не виходити зі своєї кімнати
e. Рекомендувати пацієнтці штовхати крісло колісне перед собою для безпеки

105. Проведено первинне оцінювання пацієнтки, яка перенесла інсульт середньої мозкової артерії 2 тижні тому. Жінка демонструє порушення динамічної рівноваги сидячи під час виконання особистих ADL (активностей повсякденного життя), динамічної рівноваги під час функціональних переміщень та лівосторонній неглект. Яке втручання найкраще задовольняє усі потреби пацієнтки?
a. Залучення клієнтки до споживання їжі, сидячи за столом, із вербальними підказками для уваги до лівого боку
*b. Тренування зорового сканування полички над умивальником для пошуку засобів гігієни під час умивання та чищення зубів
c. Виконання завдань, сидячи за столом із папером та ручкою, для розширення лівого поля зору
d. Залучення клієнтки до вправ для покращення рівноваги у терапевтичній залі
e. Виконання будь-яких значних для пацієнта завдань

106. Недоношена дитина перебуває у відділенні інтенсивної терапії. Зовнішня шкідлива стимуляція (яскраве світло, гучні сторонні звуки) викликає у дитини стрес. Які з нижченаведених ознак є моторними ознаками стресу у дитини?
*a. Гримаса, гіперекстензія кінцівок і тулуба
b. Підвищення показників серцево-судинної системи
c. Дратівливість або сонливість
d. -
e. Збільшення частоти дихання та типу дихання

107. Яка з нижченаведених відповідей найбільш вдало демонструє навички активного слухання на фразу клієнта "Я дуже злюсь через те, що лікарня так далеко, і я не можу туди легко доїхати"?
a. Скільки часу у вас займає дорога до лікарі?
b. Я відчуваю, ви дуже стурбовані, що не можете доїхати до лікарні
c. Чи є поруч люди, які могли би вам допомогти дістатися лікарні?
*d. Ви відчуваєте злість, тому що вам важко дістатися лікарні, оскільки вона далеко. Це правда?
e. -

108. У жінки віком 51 рік діагностовано ураження променевого нерва в ліктьовому згині. Скаржиться на зниження м'язової сили в руці та втрату шкірної чутливості. Працює лаборантом із забору крові у відділенні трансфузіології. Багато маніпулює пробірками та пише. Обожнює свою роботу. Який основний запит буде у пацієнтки?
a. Збільшення витривалості
b. Покращення спритності та координації
c. Повернення до господарських обов'язків
*d. Повернення на роботу
e. Збільшення сили

109. Вкажіть рівні незалежності в контексті ерготерапії.
a. Незалежний та залежний
b. Самостійний у виконанні занять та несамостійний у виконанні занять
c. Незалежний, такий, що потребує допомоги, та залежний
d. Незалежний, такий, що потребує допомоги чи нагадування, та залежний
*e. Незалежний, під наглядом, з мінімальною допомогою, з середньою допомогою, із максимальною допомогою, залежний

110. Яка навичка не є передумовою навчання самостійного одягання?
a. Здатність утримувати рівновагу в положенні сидячи
b. Сила плечового поясу та верхніх кінцівок мінімум 3 бали за ММТ
c. Достатня амплітуда рухів у суглобах верхніх та нижніх кінцівок
d. Наявність пальцевого або долонного хапання
*e. Здатність утримувати рівновагу в положенні стоячи

111. Яка мета аналізу виконання заняттєвої активності?
*a. Зрозуміти якомога більше про те, які заняття пацієнт може, хоче або повинен виконувати; виявити перешкоди на рівні особи, середовища та заняття; визначити, що потрібно для залучення у виконання активності
b. Зрозуміти, чи вдасться пацієнту виконати заняття
c. Зрозуміти, якому заняттю пацієнт надає перевагу
d. Дізнатися, як пацієнт виконує заняття
e. Продемонструвати родичам пацієнта, що він може бути незалежним у виконанні занять

112. Який вид контролю застосовують для оцінки ефективності проведеного комплексного лікування та його корекції?
a. Поєднаний
b. Тимчасовий
*c. Етапний
d. Одночасний
e. Комплексний

113. Якою має бути висота ручки чотириопорної палиці для особи після перенесення ГПМК?
a. На висоті кінчиків пальців
b. На висоті ліктя
*c. На висоті згину зап'ястка
d. На висоті 1/3 передпліччя
e. На висоті середини передпліччя

114. Який ортез рекомендовано у разі невропатії серединного нерва?
*a. Ортез стабілізації великого пальця для виведення його в положення хапання
b. Статичний ортез на променево-зап’ястковий суглоб
c. Статичний ліктьовий ортез для уникнення флексії
d. Ортез на липучках для фаланг двох пальців
e. Статичний ортез на IV та V пальці для уникнення перерозгинання в метакарпофалангових суглобах

115. Під час роботи з пацієнтом із контрактурою в ліктьовому суглобі відзначається патологічне кінцеве відчуття "спазму м'яза". Які симптоми спостерігаються у пацієнта?
*a. М'яз рефлекторно зупиняє рух через сильний біль
b. Подібне до нормального відчуття розтягнення м'яких тканин, але виникає значно раніше, відчуття віддачі відсутнє
c. Відсутність механічної протидії, але рух зупиняється через сильний біль
d. Подібне до нормального, але виникає раніше
e. Виникає ефект віддачі при найбільшій амплітуді

116. Де має знаходитися терапевт для страхування пацієнта з правостороннім геміпарезом під час піднімання сходами?
a. Праворуч від пацієнта, стоячи на сходинку вище від пацієнта
b. Ліворуч від пацієнта, стоячи на сходинку вище від пацієнта
c. Ліворуч від пацієнта, стоячи на сходинку нижче від пацієнта
*d. Праворуч від пацієнта, стоячи на сходинку нижче від пацієнта
e. Праворуч від пацієнта, стоячи перед пацієнтом

117. Шестирічна дитина має геміпарез з лівого боку. Когнітивний стан збережений. Не залучає ліву верхню кінцівку в побуті та під час гри. Яка терапія є провідною під час занять з ерготерапевтом для вирішення проблеми?
a. Бобат-терапія
b. Дзеркальна терапія
c. Сенсорна інтеграція
d. Войта-терапія
*e. Індукована обмеженням рухова терапія

118. Який параметр оцінює мануально-м'язове тестування?
a. Пропріоцепцію
b. Чутливість м'язів
*c. Силу м'язів
d. Діапазон рухів у суглобах
e. Витривалість м'язів

119. До ерготерапевта звернулася сім'я п'ятирічного хлопчика з такими поведінковими розладами: вибірковість у їжі й тактильна надчутливість. Який метод ерготерапевтичного оцінювання найдоцільніший для розуміння причини заняттєвих проблем?
*a. Сенсорний профіль
b. Тестування великих моторних функцій
c. Анкетування
d. Опитувальник якості життя
e. Заняттєвий аналіз

120. Чотирирічна дитина з атаксією самостійно не п'є з чашки та розливає воду, інколи навіть не доносячи її до рота. Який посуд для пиття необхідно порекомендувати?
*a. Чашку з товстими ручками та кришкою, в яку вставлена коротка соломинка, що має товсті стінки та вузький простір
b. Склянка без ручок з вирізом для губ
c. Склянка без ручок, у яку вставлена довга соломинка, що має товсті стінки та вузький простір
d. Пляшка із соскою
e. Звичайна чашка з довгою соломинкою

121. Чоловік віком 90 років має остеоартрит правого колінного суглоба. Відчуває труднощі з пересуванням та самообслуговуванням. Ерготерапевт вважає, що пацієнт потребує спеціального обладнання, яке сприятиме підвищенню його безпеки, однак чоловік від усього відмовляється. Які дії ерготерапевта є першочерговими?
a. Знайти можливість для пацієнта придбати рекомендоване обладнання зі знижкою
*b. Задокументувати відмову пацієнта від обладнання
c. Надати рекомендоване обладнання у тимчасове безкоштовне користування
d. Продовжувати переконувати пацієнта в необхідності обладнання
e. Обговорити з дружиною пацієнта рекомендоване обладнання

122. Що таке терапевтичні стосунки з точки зору ерготерапії?
a. Процес, коли ерготерапевт пояснює пацієнту, що він повинен взяти на себе відповідальність за своє відновлення
b. Процес, коли ерготерапевт та пацієнт працюють над покращенням функціональних можливостей
*c. Взаємодія між ерготерапевтом та пацієнтом, у якій ерготерапевт відповідальний за залучення до процесу ерготерапії, сприяння реабілітаційному процесу
d. Процес, коли ерготерапевт визначає цілі, яких може досягнути пацієнт в процесі втручання, та будує відповідний план терапії
e. Взаємодія між ерготерапевтом та пацієнтом, у якій ерготерапевт знає, у якій ситуації треба порадити пацієнту звернутися до психолога чи іншого спеціаліста

123. Який тест використовують для оцінки здатності орієнтувати своє тіло в просторі та сприймати положення предметів відносно себе й інших предметів?
*a. Тест візуального сприйняття (без рухів)
b. Тест "Встань та йди"
c. Шестихвилинний тест
d. Тест ARAT
e. Десятиметровий тест ходьби

124. У чоловіка віком 88 років встановлено діагноз: застійна серцева недостатність і двосторонній остеоартрит коліних суглобів. Він використовує тростину під час прогулянок по вулиці та відчуває труднощі з пересуванням і зниження витривалості. Який мобільний пристрій найкраще підходить для вирішення проблеми пересування пацієнта по вулиці?
a. Крісло колісне з ручним керуванням
b. Крокувальні ходунки
c. Крісло колісне з електричним приводом
*d. Колісні ходунки із сидінням
e. Ще одна тростина

125. Пацієнт після перенесеного інсульту проходить первинне оцінювання з ерготерапевтом. Показник за шкалою Бартела становить 70 балів. Який рівень побутової активності у цього пацієнта?
*a. Зможе одягати нижню частину тіла з мінімальною допомогою
b. Зможе переміщуватися з крісла колісного на туалет з середньою допомогою
c. Зможе перевертатися у ліжку з мінімальною допомогою
d. Зможе вживати їжу із середньою допомогою
e. Зможе виконувати активність повсякденного життя з середньою допомогою

126. Відповідно до запита пацієнта встановлено ціль ерготерапії: "Через 2 тижні пацієнт самостійно годуватиме та купатиме свою кішку". На яку складову частину заняттєвої активності спрямовано ціль?
*a. Інструментальну активність повсякденного життя
b. Активність повсякденного життя
c. Дозвілля
d. Продуктивну діяльність
e. Відпочинок

127. У дитини з атаксією порушені стабільність, координація та селективність рухів. Що може рекомендувати ерготерапевт для чіткішого сприйняття дитиною сенсорної інформації від свого тіла (положення тіла в просторі)?
a. Ходунки
b. Корсет із еластичними вставками
c. Вертикалізатор
*d. Жилет зі свинцевими вставками
e. Брючки для сидіння

128. Немовля народилося у терміні гестації 32 тижні. Має вагу 2200 г, довжину тіла - 48 см. Визначте стан новонародженої дитини.
a. З ознаками гіпотрофії
b. З малою масою тіла при народженні
*c. Недоношена
d. -
e. Із затримкою внутрішньоутробного розвитку

129. Під час роботи з пацієнтом із контрактурою в колінному суглобі відзначається патологічне кінцеве відчуття "пружинний блок". Які відчуття виникають у пацієнта?
a. Відсутність механічної протидії, проте рух зупиняється через сильний біль
b. М'яз рефлекторно зупиняє рух через сильний біль
*c. Виникає ефект віддачі при найбільшій амплітуді
d. Подібне до нормального, але виникає раніше
e. Подібне до нормального відчуття розтягнення м'яких тканин, проте виникає значно раніше, відчуття віддачі відсутнє

130. Пацієнт віком 48 років отримав легку черепно-мозкову травму внаслідок дії вибухової хвилі. Заплановані ерготерапевтичні втручання для пацієнта передбачають вправи зі стабілізації погляду з одночасними рухами головою. Яка терапевтична мета застосування цих вправ?
a. Відновлення та покращення рухливості шийного відділу хребта
b. Підтримка та покращення зорово-моторної координації
c. Усунення та зменшення інтенсивності головного болю
d. Профілактика та усунення порушень периферичного зору
*e. Компенсація та адаптація вестибулярної функції

131. Чоловік віком 71 рік був шпиталізований з приводу гострої пневмонії та хронічного обструктивного захворювання легень (ХОЗЛ). Пересувається самостійно. Проживає з дружиною у фізично доступному одноповерховому будинку. За всі інструментальні активності повсякденного життя відповідає його дружина. Пацієнт не демонструє порушень когнітивної функції. Яку діяльність було б найважливіше виконувати пацієнтові?
a. Оплата рахунків
b. Туалет
*c. Купання у ванній
d. Гоління
e. Керування автомобілем

132. Укажіть основну мету ерготерапевта під час роботи з пацієнтом із хворобою Паркінсона.
a. Навчити самостійно ходити
*b. Максимально довго зберегти здатність пацієнта до незалежності та самообслуговування
c. Навчити не комплексувати при треморі
d. Навчити самостійно їсти
e. Навчити самостійно виконувати гігієнічні процедури

133. У пацієнтки віком 63 роки з паркінсонізмом під час наближення ручки до аркуша з'являється сильне тремтіння рук. Які рекомендації може надати ерготерапевт у цьому разі?
a. Користування електронними приладами для написання листів або стороння допомога
*b. Належне освітлення, обтяжувачі на ручки та олівці
c. Використовувати контрастні кольори ручки та аркуша
d. Класти аркуш на м'яку поверхню
e. Вибір тонких ручок для письма

134. Дайте рекомендації щодо пози для сну пацієнту після ендопротезування кульшового суглоба через 1 тиждень після операції.
a. На спині з подушкою під колінними суглобами
b. На оперованому боці з подушкою для відведення між ногами
c. На неоперованому боці з подушкою для відведення між ногами
d. На неоперованому боці без допоміжних пристроїв
*e. Лежачи на спині з подушкою для відведення між ногами

135. Щоб вибрати тест для обстеження пацієнта, необхідно спиратися на основні вимоги до використання тесту. Яка ключова вимога для використання тесту в неврології?
*a. Валідність
b. Ергономічність
c. Типовість
d. Доцільність
e. Ефективність

136. Яке адаптивне обладнання рекомендоване пацієнту з ампутацією нижньої кінцівки нижче коліна з метою профілактики контрактур у колінному суглобі?
*a. Використання опорної дошки для уникнення флексії в колінному суглобі
b. Постійне носіння статичного ортеза на колінному суглобі в положенні флексії 10^o
c. Постійне носіння статичного ортеза на колінному суглобі в положенні флексії 90^o
d. Постійне носіння статичного ортеза на колінному суглобі в положенні флексії 30^o
e. Постійне носіння статичного ортеза на колінному суглобі в положенні флексії 45^o

137. Що означає термін "ейджизм" у контексті ерготерапії?
a. Підхід, спрямований на пропаганду здорового способу життя серед людей похилого віку
b. Що людині мінімум 65 років
c. Категорія людей похилого та старечого віку
d. Категорія людей похилого віку
*e. Форма упередженого ставлення, що ґрунтується на загальних припущеннях, стереотипах про старих людей

138. Ерготерапевт під час спілкування з пацієнтом після гострого порушення мозкового кровообігу вбачає потребу у проведені обстеження активності повсякденного життя пацієнта. Який інструмент оцінювання, ймовірно, вибере ерготерапевт?
*a. Індекс Бартела
b. Індекс Мотрісіті
c. Тест Альберта
d. Шкалу Ашфорта
e. Шкалу Френчай

139. Ерготерапевт під час роботи з пацієнтом з агнозією вибрав підхід відновлення. Які завдання потрібно використовувати на заняттях?
a. Здатність зосереджуватися на зорових стимулах
b. Використання комп'ютерних програм для дефіцитів поля зору
c. Здатність розкласти предмети за категоріями
*d. Розпізнавання та використання предметів у побуті
e. Розподіл малюнків за категоріями

140. Що з нижченаведеного повинен зробити ерготерапевт під час першого інтерв'ю з пацієнтом?
a. Проінформувати пацієнта про особливості ерготерапевтичних втручань, які пропонуються пацієнту
b. Попросити пацієнта продемонструвати активні рухи верхньої кінцівки
*c. Запитати пацієнта про його інтереси
d. Погодити з пацієнтом цілі ерготерапії
e. Проінформувати пацієнта про важливість оцінювання

141. Дитина самостійно утримує положення сидячи в стільці, однак під час спроби виконати будь-яку активну дію спостерігається підвищення тонусу м'язів, приведення та внутрішня ротація ніг. Що може порекомендувати ерготерапевт у цьому разі?
a. Наплічну хустку
b. Корсет із еластичними вставками
c. U-подібну ортопедичну подушку
*d. Брючки для сидіння
e. Циліндр

142. Пацієнту після перенесеного ГПМК потрібно обстежити ризик падіння. Який тест буде оптимальним для використання, якщо в доступі є коридор довжиною 5 метрів?
a. Шестихвилинний тест ходьби
b. Динамічний індекс ходьби
c. Тест Френчай
*d. Тест "Встань та йди"
e. Тест 20-ти присідань

143. Мати дитини, у якої знижений м'язовий тонус, звернулася до ерготерапевта з проханням зробити для дитини корсет з еластичними вставками для стимуляції сприйняття власного тіла. Які розміри ерготерапевт повинен врахувати?
a. На спині - до середини лопаток, спереду - 5-6 см нижче сосків, з боків - 2 см вниз від пахвової западини і до великого вертлюга
b. На спині - до верху лопаток, спереду - 3-4 см вище сосків, з боків - від пахвової западини і до стегна
*c. На спині - до середини лопаток, спереду - 3-4 см вище сосків, з боків - 2 см вниз від пахвової западини і до великого вертлюга, на нижньому краї спереду повинна бути виїмка (приміряти сидячи)
d. На спині - від низу лопаток, спереду - 3-4 см вище сосків, з боків - 2 см вниз від пахвової западини і до великого вертлюга, на нижньому краї спереду повинна бути виїмка (приміряти сидячи)
e. На спині - до верху лопаток, спереду - 3-4 см вище сосків, з боків - 2 см вниз від пахвової западини і вниз до великого вертлюга

144. Пацієнтка хворіє на розсіяний склероз впродовж 7 років. Вона скаржиться, що їй складно організувати свою повсякденну активність і вона дедалі більше залежить від допомоги чоловіка в усіх справах повсякденного життя. Який метод необхідно застосувати для оцінювання виконавчих навичок пацієнтки?
a. Канадська оцінка виконання занять СОРМ (Canadian Occupational Performance Measure)
*b. Оцінювання рухових та процесуальних навичок AMPS (Assessment of Motor and Process Skills)
c. Монреальське когнітивне оцінювання MoCA (Montreal Cognitive Assessment)
d. MiniCog Test
e. Оцінка функціональної самостійності FIM (Functional Independence Measure)

145. Дитина віком 14 років перебуває на диспансерному обліку у зв'язку з виразковою хворобою шлунка. Щороку проходить санаторно-курортне лікування в спеціалізованих стаціонарних закладах з використанням бальнеотерапії, ЛФК, фізіотерапевтичної апаратури. Які мінеральні води потрібно призначити для перорального застосування?
*a. Гідрокарбонатні в теплому вигляді
b. Сульфатно-магнієві в холодному вигляді
c. Гідрокарбонатні в холодному вигляді
d. Хлоридно-натрієві в холодному вигляді
e. Хлоридно-натрієві в теплому вигляді

146. Що враховує ерготерапевт під час планування втручання, коли аналізує особистісно та духовно важливі для пацієнта дії/серії дій, що виконуються пацієнтом у певній послідовності, у зручний для нього час, спосіб і манеру?
a. Уміння та навички соціальної взаємодії
b. Ролі
c. Звички
d. Рутини
*e. Ритуали

147. Десятирічна дитина скаржиться на біль у спині та швидку втомлюваність. Діагностовано сколіотичну поставу. Який вид лікувального масажу потрібно призначити та яку кількість процедур передбачити?
*a. Класичний, 10-15
b. Періостальний, 5-10
c. Точковий, 10-15
d. Сполучнотканинний, 20-25
e. Сегментарно-рефлекторний, 10-12

148. Яка шкала використовується для оцінки індексу активності повсякденного життя?
a. Шкала Хачинського
b. Шкала Баллард
c. Шкала Ашфорта
d. Європейська шкала інсульту
*e. Шкала Бартела

149. Чоловікові віком 28 років з переломом плечової кістки встановлено пластину для остеосинтезу. З ерготерапевтом почав працювати через місяць після операції. Його запит: водити авто, грати на гітарі, друкувати на ноутбуці. Яке оцінювання потрібно застосувати, щоб зрозуміти пріоритетну ціль для пацієнта?
*a. Канадська оцінка виконання заняттєвої активності та участі
b. Оцінка спроможності верхньої кінцівки DASH
c. Шкала Бартела
d. Оцінювання інструментальної повсякденної активності
e. Шкала функціональної незалежності (FIM)

150. Хлопець віком 18 років отримав травму голови. У нього спостерігається сильне порушення координації, але він хоче самостійно їсти. Однак коли він їсть самостійно, дуже брудниться, і батько наполягає на тому, щоб його годували. Яка ваша подальша тактика?
a. Проведете навчання з використанням пластикових предметів
*b. Дослухаєтеся до пацієнта та його потреб
c. Послухаєте батька, бо він - єдиний доглядальник за сином
d. Порадите батьку знайти особу, яка би могла годувати хлопця
e. Поясните хлопцю, що він не зможе самостійно це робити, і батько не проти йому допомагати

