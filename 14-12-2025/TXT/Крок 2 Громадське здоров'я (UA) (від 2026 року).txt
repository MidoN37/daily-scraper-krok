1. Проводиться дослідження впливу куріння на виникнення раку легень. Для цього відібрано дві групи: учасники першої - курці, учасники другої - ні. Протягом тривалого часу в учасників дослідження будуть фіксувати випадки виникнення досліджуваного захворювання. По закінченню терміну спостереження розраховують необхідні статистичні показники і роблять висновки про вплив фактора на результат. Дизайн якого дослідження описано?
*a. Когортне
b. Клінічний експеримент
c. Опис серії випадків
d. Випадок-контроль
e. Екологічне

2. Спеціальне дослідження, проведене серед осіб молодого віку, дозволило з'ясувати, що між частотою артеріальної гіпертензії та наявністю в анамнезі черепно-мозкової травми існує кореляційний взаємозв'язок. Розрахований коефіцієнт кореляції дорівнює +0,85. Оцініть силу і напрямок зв'язку.
a. Зворотний, середній
b. Зворотний, сильний
*c. Прямий, сильний
d. Прямий, середній
e. Відсутній зв'язок

3. Молода жінка проживає поблизу 100-кілометрової зони від діючої АЕС, викурює одну пачку цигарок на день, тому стурбована ризиком виникнення у неї раку. Що з нижченаведеного насамперед сприятиме зменшенню ризику виникнення раку?
*a. Відмова від куріння
b. Проведення щорічної мамографії
c. Переїзд до іншого населеного пункту
d. Проведення щорічного тесту на приховану кров
e. Щорічне обстеження у гінеколога

4. У регіоні спостерігається зростання летальності від інсульту. Ситуація вимагає оцінки ефективності роботи неврологічних стаціонарних відділень регіону. Визначте одиницю спостереження у цьому разі.
a. Укомплектованість стаціонарів лікарями-неврологами
b. Забезпеченість населення ліжками неврологічного профілю
c. Своєчасність звернення до неврологічного стаціонару
d. Оснащення діагностичним обладнанням неврологічного стаціонару
*e. Неврологічний стаціонар

5. Який перший етап розробки програм сприяння здоров'ю?
*a. Оцінка потреб
b. -
c. Розробка втручання
d. Розробка системи оцінки і моніторингу
e. Визначення цілей

6. На виконання Закону України ''Про заходи щодо попередження та зменшення вживання тютюнових виробів і їх шкідливого впливу на здоров'я населення'' від 2009 року в місті підвищено ціни на тютюнові вироби, заборонено паління в громадських місцях, проведено роз'яснювальні роботи з населенням щодо шкоди паління, розміщено наочну інформацію на вулицях міста. Укажіть рівень стратегічного планування розробки проєкту.
*a. Муніципальний
b. Міжнародний
c. Національний
d. Регіональний
e. Міжрегіональний

7. Середній зріст вибірки студентів 1-го курсу становить 170 см зі стандартним відхиленням 8 см. Укажіть, які додаткові дані потрібно знати, щоб обчислити довірчий інтервал для середнього зросту студентів 1-го курсу.
*a. Кількість студентів у досліджуваній вибірці
b. Наданих в умові даних достатньо, додаткових не потрібно
c. Кількість усіх студентів 1-го курсу
d. Кількість студентів усіх курсів
e. Кількість студентів 1-го курсу зі зростом 170 см

8. У громаді було вирішено сформувати річний план вторинної профілактики хронічних неінфекційних захворювань. Які заходи серед населення громади необхідно включити до такого плану?
*a. Організація скринінгу на виявлення артеріальної гіпертензії
b. Організація реабілітаційних заходів після інфаркту міокарда
c. Інформування щодо раціонального харчування
d. Проведення туберкулінодіагностики
e. Посилення інформаційно-освітньої роботи щодо здорового способу життя

9. Визначте основний міжнародний документ, який забезпечує право на найвищий досяжний рівень здоров'я.
a. Оттавська Хартія
b. Конституція України
c. Алма-Атинська декларація ВООЗ
*d. Статут ВООЗ
e. Конвенція ООН про ліквідацію всіх форм дискримінації щодо жінок

10. Лікар проводив корекцію поведінки пацієнта з ожирінням щодо дієти з метою зниження маси тіла та запобігання розвитку цукрового діабету. Який вид профілактики застосовується?
*a. Вторинна
b. Групова
c. Третинна
d. Первинна
e. Індивідуальна

11. В одному з районів спостерігається підвищений рівень захворюваності на меланому. Для його зменшення проаналізовано чинники, що впливають на розвиток меланоми, зокрема й зовнішні. Що із нижченаведеного належить до фізичних канцерогенів?
a. Електромагнітне поле
b. Інфрачервоне випромінювання
*c. Ультрафіолетове випромінювання
d. Електричний струм
e. Ультразвукові хвилі

12. За певною групою населення (без ішемічної хвороби серця) було встановлено 5-річне спостереження з метою виявлення нових випадків ішемічної хвороби серця під впливом ендо- та екзогенних факторів. Який вид епідеміологічного дослідження був використаний у цьому разі?
a. Описовий
b. Одномоментний
c. Експериментальний
d. ''Випадок-контроль''
*e. Проспективний

13. До лікаря звернувся пацієнт віком 48 років, який проживає в зоні, що постраждала від аварії на ЧАЕС, зі скаргами на нудоту, блювання, головний біль, гарячку та розлади шлунково-кишкового тракту. Яка група факторів ризику найбільше вплинула на стан здоров'я пацієнта?
a. Стан медичної допомоги
b. Спосіб життя
c. Генетичні фактори
*d. Стан довкілля
e. Фізіологічні фактори

14. Із метою оптимізації системи заходів профілактики туберкульозу та підвищення їхньої ефективності були проведені групові інтерв'ю (6-8 осіб) із сімейними лікарями різних амбулаторій ЗПСМ для визначення та обговорення їхньої думки щодо цього питання. Який метод якісного дослідження було застосовано?
a. "Випадок-контроль"
b. Когортне дослідження
c. Лонгітюдне дослідження
d. Крос-секційне дослідження
*e. Фокус-група

15. Укажіть систему, за якої гроші слідували за пацієнтом, що мав право вільного вибору лікаря; лікар отримував гонорар за кількість курованих хворих, а також підвищений гонорар за окремі категорії пацієнтів, зокрема дітей чи людей похилого віку, а також мешканців бідних районів; лікування стаціонарних хворих проводилося за рахунок коштів, які виділялися лікарю, тож лікар був зацікавлений у профілактичних заходах, адже чим менше хворіли пацієнти, тим більше коштів у нього залишалося.
a. Тетчер
*b. Беверіджа
c. Семашка
d. Бісмарка
e. Джорджа

16. Суттєвий результат у переконанні людей відмовитися від шкідливих звичок, наприклад кинути палити, дає просвітницька робота. Елементом якого виду маркетингу є така діяльність?
a. Конверсійного
b. Демаркетингу
*c. Протидіючого
d. Синхромаркетингу
e. Ремаркетингу

17. Фахівця з громадського здоров'я запросили провести інформаційно-роз'яснювальне заняття для школярів старших класів щодо безпечного статевого життя. На яких контрацептивних засобах слід наголосити під час заняття з метою профілактики поширення серед молоді інфекцій, що передаються статевим шляхом?
*a. Презервативах
b. Сперміцидах
c. Гормональних таблетках
d. Внутрішньоматкових спіралях
e. Посткоїтальних контрацептивах

18. Створення та забезпечення функціонування системи епіднагляду за демографічним станом населення передбачає вивчення показників смертності за віком, статтю та причинами. Який обліковий документ є джерелом інформації для дослідження показників смертності?
a. Історія хвороби
*b. Лікарське свідоцтво про смерть
c. Виписка із журналу обліку померлих
d. Свідоцтво про смерть
e. Медична карта амбулаторного пацієнта

19. Оцінюються метрики продуктивності нового діагностичного тесту. Який із методів потрібно використати для візуалізації даних у цьому разі?
a. Радіальну діаграму
*b. ROC-криву
c. Лісову діаграму (forest plot)
d. Секторну діаграму
e. Криву Каплана-Мейєра

20. Проводиться дослідження щодо оцінки впливу куріння на систолічний артеріальний тиск (САТ). Відібрано 2 гомогенні вибірки по 100 осіб у кожній, перша група - курці, друга - ні. Який статистичний тест необхідно використати для оцінки достовірності відмінностей отриманих результатів, якщо розподіл значень САТ відрізняється від нормального?
a. -
b. T-критерій Вілкоксона
c. Критерій Ст'юдента для пов'язаних вибірок
*d. U-критерій Манна-Уітні
e. Критерій Ст'юдента для незалежних вибірок

21. Проводиться пілотне дослідження ефективності нового препарату, у порівнянні зі стандартним. Дослідник виявив статистично значущу різницю між дією препаратів, яка була підтверджена в подальших дослідженнях. Як можна описати висновки, зроблені дослідником у цьому разі?
a. Нульова гіпотеза прийнята неправильно
*b. Альтернативна гіпотеза прийнята правильно
c. -
d. Нульова гіпотеза прийнята правильно
e. Альтернативна гіпотеза прийнята неправильно

22. В одному з районів міста для вивчення захворюваності населення на інфаркт міокарда в амбулаторно-поліклінічному відділенні організовано статистичне дослідження. Як об'єкт дослідження взято кожного мешканця району, що звертався до закладу охорони здоров'я. Який вид статистичного дослідження буде використовуватися?
a. Основного масиву
b. Вибіркове спостереження
c. Монографічний опис
*d. Суцільне спостереження
e. Комбіноване дослідження

23. У 2022 році в регіоні було зареєстровано зниження рівня вакцинації дітей за календарем щеплень, у зв'язку з чим вирішено організувати програму підтримки імунопрофілактики в суспільстві. Що повинно стати першим кроком для налагодження ефективної підтримки імунопрофілактики серед населення регіону?
a. Підвищення кваліфікації працівників охорони здоров'я
b. Проведення інформаційно-освітньої роботи серед батьків
c. Залучення засобів масової інформації
d. Налагодження доброзичливих відносин із населенням
*e. Проведення ситуаційного аналізу в області

24. Укажіть основні групи населення, які підлягають обов'язковому обстеженню на ВІЛ.
a. Працівники комерційного сексу
b. Особи, які мають контакти з хворими на ВІЛ/СНІД
c. Особи з нетрадиційною сексуальною орієнтацією
*d. Донори крові
e. Особи з наркотичною залежністю

25. Досліджується, як використання нової тактики лікування вплине на виживаність пацієнтів, у порівнянні зі стандартною методикою. Який із методів потрібно використати для візуального порівняння виживаності пацієнтів в обох групах?
a. Лісову діаграму (forest plot)
*b. Криву Каплана-Мейєра
c. Радіальну діаграму
d. Секторну діаграму
e. ROC-криву

26. Який метод фармакоекономічного аналізу використовується для оцінки і порівняння альтернатив при ідентичній (однаковій) клінічній, профілактичній ефективності медичних технологій, програм, фармацевтичних засобів, а також при різних формах або умовах застосування лікарського засобу, профілактичної медичної технології, які мають однаковий терапевтичний ефект?
*a. ''Мінімізація витрат''
b. ''Загальна вартість захворювання''
c. ''Витрати-корисність''
d. ''Витрати-ефективність''
e. ''Витрати-вигода''

27. Під час проведення мета-аналізу вивчається, наскільки показник, що розглядається, коливається в різних дослідженнях. Який із методів потрібно використати для візуалізації коливань та усереднення даних у цьому разі?
a. ROC-криву
b. Радіальну діаграму
c. Криву Каплана-Мейєра
*d. Лісову діаграму (forest plot)
e. Секторну діаграму

28. Під час вивчення проявів нерівності щодо здоров'я населення різних регіонів було виявлено відмінності у впливі окремих чинників на здоров'я. Які з нижченаведених чинників обумовлюють нерівність у здоров'ї?
*a. Економічні
b. Кліматичні
c. Біологічні
d. Поведінкові
e. -

29. Фармацевтична компанія проводить клінічне випробування нового лікарського засобу за участю людини. Усі особи, які виявили бажання взяти участь у дослідженні, були належно поінформовані про характер та значення клінічного випробування, вплив та ризики, після чого їм було запропоновано підписати документ, що підтверджував це усвідомлене добровільне рішення. Укажіть цей документ.
a. Інформаційний лист
b. Контракт на дослідження
c. Угода на дослідження
d. Клінічна угода
*e. Інформована згода

30. На сьогодні у зв'язку із надзвичайною ситуацією, яка склалася через руйнування Каховської ГЕС, підтопленням значних територій, міграцією населення, існує загроза поширення інфекційних захворювань, спільних для людей і тварин. Укажіть одне з таких захворювань.
a. ВІЛ-інфекція
*b. Лептоспіроз
c. Гепатит В
d. Холера
e. Туберкульоз

31. До якого виду епідеміологічного нагляду належить проведення інтегрованого біоповедінкового дослідження серед людей, що вживають наркотики ін'єкційним шляхом?
a. Пасивного
b. Ретроспективного
*c. Дозорного
d. Рутинного
e. Першого покоління

32. Індекс людського розвитку - це інтегральний показник, що розраховується щорічно для міждержавного порівняння і вимірювання рівня життя, грамотності, освіченості та довголіття, як основних характеристик людського потенціалу досліджуваної території. Укажіть показник, який застосовується для підрахунку індексу розвитку людського потенціалу.
a. Стиль життя
*b. Очікувана тривалість життя населення країни
c. Рівень реальних доходів населення
d. Якість життя
e. Умови життя

33. Чоловік віком 59 років довгий час курить до 8-9 сигарет на день та має надмірну масу тіла. Після значного фізичного навантаження у нього раптово виникли головний біль, запаморочення, короткочасна втрата свідомості. Він не може чітко вимовляти слова та піднімати праву руку, ворушити правою ногою. Яке захворювання можна запідозрити у цього чоловіка?
a. Гострий тонзиліт
b. Інфаркт міокарда
c. Депресію
*d. Мозковий інсульт
e. Гіпертонічний криз

34. У закладі первинної медичної допомоги при виконанні професійних обов'язків сталася аварійна ситуація: сестра медична вкололася голкою після проведення венепункції пацієнту з потенційним позитивним ВІЛ-статусом. Після проведення заходів екстреної постконтактної профілактики сестрі медичній рекомендовано розпочати 28-денний курс антиретровірусної терапії (АРТ). Протягом якого періоду з моменту аварійної ситуації доцільно розпочати вказаний курс АРТ з метою попередження інфікування ВІЛ?
*a. 72 год
b. 92 год
c. 96 год
d. 120 год
e. 80 год

35. Комісія територіальної громади з благоустрою зафіксувала незадовільні умови проживання громадян певного селища. До якої групи детермінант належить цей фактор?
a. Генетичні
b. Доступ до медичних послуг
*c. Соціально-економічні
d. Екологічні
e. Поведінкові

36. Генеральний директор комунального некомерційного підприємства ''Міська лікарня'' провів зустріч із персоналом лікарні. На цій зустрічі були заслухані доповіді щодо результатів роботи лікарні та оцінки якості надання медичних послуг за попередній рік, а також була презентована програма роботи на наступний рік. Яка функція керівника представлена?
a. Контроль
*b. Планування
c. Коригування
d. Керівництво
e. Організація

37. Через виникнення спалаху гепатиту А в сусідньому населеному пункті фахівцю з громадського здоров'я доручено розробити план заходів щодо профілактики вказаного захворювання в громаді. Які специфічні профілактичні заходи повинні бути включені до плану?
a. Санітарно-просвітницька робота серед населення щодо шляхів інфікування
b. Контроль за дотриманням норм на об'єктах громадського харчування
*c. Активна імунопрофілактика з використанням інактивованих вакцин
d. -
e. Обстеження населення на наявність вірусу гепатиту А

38. У колективі закладу охорони здоров'я прийнято спізнюватися на роботу, трапляються випадки неузгодженості дій співробітників, відсутня чіткість щодо контролю дій підлеглих з боку керівника. Укажіть стиль управління в цій ситуації.
a. -
b. Авторитарний
*c. Ліберальний
d. Демократичний
e. Комбінований

39. У країні, що розвивається, відзначається зростання рівня життя населення в результаті реалізації ефективної міжрегіональної національної програми. Укажіть основний індикатор економічного розвитку країни, що є найповнішим показником сумарного обсягу виробництва товарів і послуг за певний період та характеризує стан економіки в країні.
a. Державні інвестиції
*b. Валовий внутрішній продукт (ВВП)
c. Валовий національний продукт (ВНП)
d. Сальдо первинних доходів
e. Валові приватні внутрішні інвестиції (ВПВІ)

40. Із якою метою використовується індекс DALY?
a. Для визначення втрачених років життя через непрацездатність
b. Для з'ясування причин дитячої смертності
c. Для оцінки якості життя населення
*d. Для кількісної оцінки загальної тяжкості хвороб, травм та факторів ризику
e. Для вимірювання впливу захворюваності на певну нозологію у регіоні

41. Лікар на прийомі, маючи дані про спосіб життя пацієнта віком 37 років, звернув увагу на те, що на організм пацієнта впливають різні групи факторів ризику. Який відсоток становить спосіб життя людини у структурі факторів ризику, що впливають на стан здоров'я населення?
a. 40%
b. 20%
*c. 50%
d. 30%
e. 10%

42. Для оцінки характеру і тенденцій епідемії ВІЛ/СНІД у клініці Інституту епідеміології та інфекційних хвороб було впроваджено поглиблений епідеміологічний нагляд серед різних груп населення із серологічним компонентом включно. Який тип системи епіднагляду застосовано в цьому разі?
a. Демографічний
b. За факторами ризику
c. За спалахами хвороб
d. За біологічними чинниками
*e. Дозорний

43. Вкажіть, скільки часу повинні займатися фізичною активністю здорові дорослі люди різного віку згідно рекомендацій ВООЗ?
*a. 30 і більше хвилин на день
b. 15-20 хвилин на день
c. 3 години через день
d. 180 і більше хвилин на день
e. 2 години щодня

44. Під час вивчення впливу пасивного паління на захворюваність населення на рак легенів встановлено, що показник відношення шансів становив 1,0. Який висновок із нижченаведених є правильним?
a. Знижений ризик, тобто частота впливу чинника вища в групі хворих, ніж у групі здорових
b. Підвищений ризик, тобто частота впливу чинника вища в групі здорових, ніж у групі хворих
*c. Відсутність ефекту, тобто частота впливу чинника однакова в групі хворих і в групі здорових
d. Знижений ризик, тобто частота впливу чинника вища в групі здорових, ніж у групі хворих
e. Підвищений ризик, тобто частота впливу чинника вища в групі хворих, ніж у групі здорових

45. Заклад охорони здоров'я, що надає первинну медичну допомогу, закупив систему для визначення глікозильованого гемоглобіну, який дозволяє виявляти прихований цукровий діабет (предіабет) та розробляти програму профілактики розвитку діабету для кожного пацієнта. Кому необхідно проводити такий скринінг?
a. Усім жінкам
*b. Вагітним жінкам
c. Усім чоловікам
d. Усім підліткам від 15 до 18 років
e. Новонародженим дітям

46. У громаді серед населення за останній рік виявлено велику кількість випадків ВІЛ-інфекції на четвертій стадії (стадії СНІДу), що значно перевищує кількість виявлених випадків на інших стадіях цієї хвороби. Про недостатню організацію якого процесу свідчить така ситуація?
a. Інформаційно-просвітницька робота щодо інфікування серед молоді
*b. Залучення до добровільного консультування і тестування на наявність ВІЛ
c. Моніторинг стану пацієнтів із ВІЛ-інфекцією
d. Лікування осіб зі встановленим діагнозом ВІЛ-інфекції
e. Залучення до доконтактної профілактики ВІЛ-інфекції

47. Пацієнт звернувся до свого сімейного лікаря (з яким у нього підписана декларація) зі скаргами на біль у поперековій ділянці. Після ретельного обстеження лікар вирішив направити пацієнта на консультацію до лікаря-нефролога. Яким медичним працівникам у цьому разі доступні персоналізовані дані пацієнта в електронній системі охорони здоров'я (усі дані про пацієнта, які містяться у декларації, а також медична інформація та призначення)?
*a. Тільки лікарю, з яким підписана декларація, та лікарю, до якого пацієнт приходить за направленням
b. Тільки пацієнт сам може вирішити, кому він надає доступ
c. Будь-якому медичному працівнику цього ЗОЗ
d. Тільки лікарю, з яким підписана декларація
e. Тільки лікарю, до якого пацієнт приходить за направленням

48. Пацієнтка прийшла на консультацію до сімейного лікаря. Під час прийому лікар провів із нею освітню бесіду щодо принципів раціонального збалансованого харчування, вживання алкоголю, рекомендованої фізичної активності. Укажіть, який вид профілактики проведено в цьому разі?
a. Популяційну
b. Вторинну
c. Третинну
*d. Первинну
e. -

49. Що обов'язково передбачає готовність до надзвичайної ситуації в охороні здоров'я?
a. Проведення консультування
b. Проведення досліджень
*c. Складання або перегляд плану дій у надзвичайних ситуаціях
d. Моніторинг ситуації
e. Обмін інформацією

50. Після отриманого трагічного повідомлення у чоловіка виник сильний пекучий біль у ділянці серця з іррадіацією у ліву руку та лопатку, виражена загальна слабкість, є відчуття нестачі повітря та тривоги. Який патологічний стан, імовірно, виник у цього чоловіка?
a. Алкогольне отруєння
b. Мозковий інсульт
c. Гіпертонічний криз
d. Депресія
*e. Інфаркт міокарда

51. У мешканців Закарпатської області впродовж багатьох років спостерігається явище йододефіциту та поширення захворювань, пов'язаних із ним. Яку назву має це явище?
a. Спалах
b. Пандемія
c. Епідемія
d. Кластер
*e. Ендемія

52. За умов сучасного ритму життя люди часто скаржаться на порушення та недостатню тривалість сну. Укажіть оптимальну тривалість сну, що забезпечує здоров'я людини.
a. 9-10 год
b. 5-6 год
c. 4-5 год
*d. 7-8 год
e. 10-11 год

53. На виробництві цеховим лікарем було відмічено, що в групі робітників, які зловживають алкоголем та тютюнопалінням, значно знизилася продуктивність праці. До яких суспільних втрат відноситься зниження продуктивності праці на виробництві?
a. Нормативно-правових
b. Екзогенних
c. Медико-біологічних
*d. Економічних
e. Соціальних

54. Проводиться дослідження впливу куріння на виникнення раку легень. Для цього отримано дані на популяційному рівні про чисельність курців і кількість випадків раку легень у 50-ти містах. Потім обраховано коефіцієнт кореляції між явищами і зроблено відповідні висновки. Дизайн якого дослідження описано?
a. Когортне
b. Опис серії випадків
c. Випадок-контроль
*d. Екологічне
e. Клінічний експеримент

55. Визначте ресурси, які додатково можна використати для досягнення прийнятного рівня здоров'я населення світу відповідно до Алма-Атинської декларації ВООЗ.
a. Ресурси країн, спрямовані на розвиток економіки
b. Світові ресурси, що витрачаються на розвиток туризму
c. Світові ресурси, що витрачаються на розвиток медицини країн
d. -
*e. Світові ресурси, які витрачаються на озброєння та військові конфлікти

56. Яка з нижченаведених характеристик стосується сліпого дослідження?
a. Отримані дані обробляються не за місцем його проведення, а незалежною стороною
b. Ні пацієнт, ні лікар не знають, яке лікування отримує пацієнт
c. Усі учасники (лікарі, пацієнти, організатори) знають, який препарат використовується для конкретного хворого
*d. Пацієнт не знає, а лікар знає, яке лікування отримує пацієнт
e. Отримані дані обробляються за місцем проведення дослідження

57. За даними Державної служби статистики країни встановлено, що серед працівників охорони здоров'я 83% становлять жінки. Серед лікарів частка жінок становить 62% загальної чисельності, середнього медичного персоналу - 94%. За національним обліком, чисельність лікарів становить 57,6 тис. осіб, лікарок - 99,3 тис., медичних сестер - 294 тис., медичних братів - 19 тис. Найбільш точно охарактеризуйте стан медичної галузі країни з урахуванням гендерного аспекту.
*a. Спостерігається гендерний дисбаланс та галузева гендерна сегрегація
b. Присутні ознаки гендерного дисбалансу
c. -
d. Визначена лише галузева гендерна сегрегація
e. Визначається вертикальна сегрегація

58. Укажіть найдієвіший спосіб профілактики на індивідуальному рівні, зважаючи на значення внеску у ризик розвитку НІЗ кожного виду детермінант.
*a. Ведення здорового способу життя
b. Укласти декларацію із сімейним лікарем у найкращій сімейній амбулаторії міста
c. Щорічно проходити повне медичне обстеження
d. Перереєструватися на обслуговування в приватний заклад охорони здоров'я
e. Переїзд для проживання в більш безпечний регіон з екологічного погляду

59. На території Сумської області виявлено стихійне захоронення решток овець. За результатами експертизи встановлено, що падіж пов'язаний із захворюванням тварин на сибірку. До якого виду, залежно від характеру походження, належить надзвичайна ситуація?
a. Техногенного характеру
b. Воєнного характеру
c. -
*d. Природного характеру
e. Соціального характеру

60. Показання глюкози крові пацієнтки з діабетом за останні 2 тижні коливалися в межах 7-7,4 ммоль/л, за винятком двох вимірювань 19 і 21 ммоль/л під час останнього епізоду кетоацидозу. Ураховуючи цей набір даних, на який із представлених показників найбільш суттєво вплинуть ці 2 додаткові екстремальні значення?
a. Моду
b. Третій квартиль
c. Медіану
d. Перший квартиль
*e. Середнє арифметичне

61. Вірогідність розвитку, прогресування та несприятливого результату захворювань підвищують потенційно небезпечні для здоров'я фактори. Укажіть, які фактори належать до екзогенних некерованих?
*a. Сонячна радіація, геологічні особливості ґрунту
b. Стан медичного обслуговування населення
c. Вік, стать
d. Забруднення води, ґрунту, повітря
e. Артеріальна гіпертензія, підвищений рівень глюкози в крові

62. Комунальне некомерційне підприємство ''Міська поліклініка'' подало заяву до Головної акредитаційної комісії щодо проведення акредитації. Який із нижченаведених документів обов'язково у двомісячний термін із дня подання заяви повинна розглянути комісія на предмет його відповідності переліку, визначеному Порядком?
a. Звіт про медичну допомогу в районі обслуговування лікувального закладу (ф.12)
b. Акредитаційний сертифікат терміном на 3 роки
c. Загальну характеристику району обслуговування
d. Табель оснащення закладу
*e. Результати самоаналізу діяльності закладу щодо якості медичної допомоги

63. Фонди соціального страхування отримували дві третіх суми внесків безпосередньо від робітників й одну третю від працедавців. Із цих коштів оплачувалися лікування, пенсії, допомога по безробіттю. Згодом ці фонди перетворилися на лікарняні каси, а потім - у страхові компанії. Для якої системи притаманний такий механізм формування фондів соціального страхування?
a. Джорджа
*b. Бісмарка
c. Тетчер
d. Беверіджа
e. Семашка

64. До лікаря сімейної практики звернувся пацієнт зі скаргами на порушення роботи шлунково-кишкового тракту. Збираючи анамнез, лікар встановив, що пацієнт не займається фізичною активністю, із підліткового віку в його раціоні переважають вуглеводи в середньому 500 г на добу, білків пацієнт вживає 60 г, а жирів - лише 30 г на добу. Яка група негативних детермінантів визначається в цього пацієнта?
a. Харчові
*b. Поведінкові
c. Спадкові
d. Біологічні
e. Соціально-економічні

65. Для перевірки гіпотензивного ефекту препарату відібрано 100 людей з артеріальною гіпертензією, яким призначили прийом цього препарату. Для оцінки статистичної значущості результатів буде порівняно значення систолічного артеріального тиску (САТ) до початку лікування та через тиждень після початку. Який статистичний метод потрібно використати, якщо розподіл значень САТ відрізняється від нормального?
a. Критерій Ст'юдента для пов'язаних вибірок
b. U-критерій Манна-Уітні
c. Критерій Ст'юдента для незалежних вибірок
d. -
*e. Т-критерій Вілкоксона

66. Інтегральним показником суспільного прогресу країн світу є Індекс людського розвитку, що поєднує в собі характеристики здоров'я населення, освіти та рівня життя. Який показник здоров'я входить до Індексу людського розвитку?
a. Показник інвалідності населення
b. Рівень смертності населення
*c. Середня очікувана тривалість життя
d. Рівень захворюваності на основні соціально-значущі захворювання
e. Рівень загальної захворюваності населення

67. Вивчається кореляція між рівнем глюкози крові та рівнем систолічного артеріального тиску. Який із методів потрібно використати для візуалізації даних у цьому разі?
*a. Діаграму розсіювання
b. Лісову діаграму (forest plot)
c. ROC-криву
d. Дендрограму (tree diagram)
e. Криву Каплана-Мейєра

68. Вікова структура населення суттєво впливає на стан популяційного здоров'я та визначає потребу в послугах охорони здоров'я. Що характерно для вікової структури населення України?
a. Невелика питома вага осіб дитячого віку та осіб старшого віку
*b. Велика питома вага осіб старшого віку і невелика молодого віку
c. Невелика питома вага осіб старшого віку і велика питома вага осіб молодого віку
d. Велика питома вага осіб дитячого віку та осіб старшого віку
e. Велика питома вага осіб працездатного і молодого віку

69. Укажіть основні об'єкти епідеміологічного нагляду у разі епідемії сибірки.
a. Джерела водопостачання
b. Лікувально-профілактичні заклади
*c. Ферми, тваринницькі господарства
d. Продовольчі склади, зерносховища
e. Організації, що займаються санітарно-гігієнічним обслуговуванням населення

70. У чоловіка, який хворіє на цукровий діабет, суттєво погіршився стан здоров'я, виникли ускладнення. Після лікування в стаціонарі його було направлено до місцевого санаторію. До якого комплексу заходів належить цей випадок?
a. Скринінгу захворюваності
b. Моніторингу захворюваності
c. Вторинної профілактики
d. Первинної профілактики
*e. Третинної профілактики

71. Фахівцю з громадського здоров'я доручили провести аналіз захворюваності на ВІЛ-інфекцію за 10-річний період. Який вид графічного зображення найбільш доцільно використати для якісної візуалізації статистичних даних?
a. Радіальну діаграму
b. Секторну діаграму
c. Картодіаграму
*d. Лінійну діаграму
e. Діаграму розсіювання

72. До лікаря на прийом звернулася мати десятирічної дівчинки з метою оцінки здоров'я дитини. Лікар пояснив, що здоров'я людини залежить від впливу різних детермінант. Серед них важливу роль відіграють біологічні фактори. Що з нижченаведеного належить до біологічних факторів?
a. Рухова активність, спосіб життя
b. Темпи росту, стан здоров'я матері, неповна сім'я
c. Спадковість, фізичний розвиток, гіподинамія
*d. Спадковість, конституція, рівень статевої зрілості, вік
e. Генетичний фактор, рівень статевої зрілості, багатодітна сім'я

73. Протягом останніх 5-ти років серед населення громади спостерігається постійне зростання захворюваності на дифтерію. Які профілактичні заходи слід запланувати та організувати в громаді з метою стабілізації показників захворюваності?
*a. Вакцинацію від дифтерії
b. Медикаментозну профілактику дифтерії
c. Лікування контактних осіб
d. Виявлення носіїв дифтерії
e. Лікування хворих на дифтерію

74. Кількість іммігрантів в Україні (тобто іноземців, які проживають за посвідками на постійне проживання) становить 250 тис. осіб, із них 75,2 тис. проживають за посвідками на тимчасове проживання. Це переважно іноземні студенти, які навчаються в Україні протягом 5-6 років. Який це вид міграції за тривалістю?
*a. Тимчасова
b. Маятникова
c. Постійна
d. Внутрішня
e. Сезонна

75. Представниками неурядової організації було вирішено провести адвокаційну кампанію з метою впливу на рівень поширеності неінфекційних захворювань серед мешканців громади. Із чого потрібно розпочинати цю інтервенцію відповідно до принципів адвокації?
a. З аналізу впливу на керовані фактори ризику
*b. З аналізу місцевих потреб та вимог людей
c. З аналізу нормативної бази
d. З аналізу цільової аудиторії
e. З аналізу некерованих факторів ризику

76. Ґрунт є середовищем, що може бути причиною поширення серед населення інфекційних захворювань. Яке інфекційне захворювання вражає людину після контакту із зараженим ґрунтом?
a. Сальмонельоз
*b. Ботулізм
c. Лептоспіроз
d. Туберкульоз
e. Гепатит А

77. В одній із областей України зареєстровано поширення заразної хвороби тварин, що значно перевищує звичайний рівень захворюваності цією хворобою на відповідній території. Як називається ця небезпечна ситуація?
*a. Епізоотія
b. Стихійне лихо
c. Аварія
d. Епідемія
e. Епіфітотія

78. Під час дослідження успішності непрацюючих здобувачів університету та тих, які поєднують навчання з роботою, було виявлено, що середній бал у непрацюючих становив 8,7±0,09, у тих, які поєднують навчання з роботою - 6,8±0,05. Обчисленням якого коефіцієнта (критерію) можна оцінити суттєвість різниці цих результатів?
a. Критерій відповідності (критерій chi^2)
b. Критерій знаків (z-критерій)
c. Критерій Колмогорова-Смирнова
d. Т-критерій Вілкоксона
*e. Коефіцієнт вірогідності (t-критерій Ст'юдента)

79. За результатами моніторингу отримано дані про стан навколишнього середовища і здоров'я населення за рік. Який метод статистичної обробки даних необхідно використовувати для оцінки ступеня впливу чинників навколишнього середовища на здоров'я населення?
a. Аналіз динамічного ряду
b. Розрахунок відносних і середніх величин
*c. Кореляційний аналіз
d. Метод стандартизації
e. Метод оцінювання достовірності відмінностей

80. Максимальна користь для здоров'я дітей раннього віку досягається за умов дотримання всіх рекомендацій щодо фізичної активності та тривалості сну протягом доби. Укажіть рекомендовану Всесвітньою організацією охорони здоров'я тривалість сну у дітей віком 3-4 роки.
a. 12-15 год
b. 8-11 год
*c. 10-13 год
d. -
e. 7-10 год

81. Укажіть, хто з перерахованих осіб є суб'єктом збереження лікарської таємниці?
a. Пацієнт
b. Член сім'ї пацієнта
c. Близький родич пацієнта
*d. Лікуючий лікар
e. -

82. Проводилося дослідження ефективності лікування артеріальної гіпертензії новим лікарським засобом у порівнянні з традиційною терапією. У дослідженні взяли участь 3000 осіб, яких розділили на дві ідентичні групи відповідно до віку, статі, стадії перебігу хвороби тощо. Одна група отримувала лікування новим препаратом, інша - традиційну терапію (контрольна група). Досліджувані не знали, яку терапію вони отримували. Який тип дослідження застосовувався?
*a. Сліпе контрольоване рандомізоване дослідження
b. Дослідження ''випадок-контроль''
c. Перехресне дослідження
d. Подвійне сліпе контрольоване рандомізоване дослідження
e. Проспективне когортне дослідження

83. Держава за допомогою протиепідемічних заходів здійснює безпосередній вплив на епідемічний процес та зниження інфекційної захворюваності, що в подальшому призводить до ліквідації епідемічного перебігу деяких інфекційних хвороб. Одним із протиепідемічних заходів є проведення імунопрофілактики. Для якого захворювання не існує засобів імунопрофілактики?
a. Епідемічного паротиту
b. Кашлюка
*c. Шигельозу
d. Краснухи
e. Кору

84. Яка управлінська стратегія визначена основною в політиці Всесвітньої організації охорони здоров'я у сфері громадського здоров'я в ХХІ столітті?
a. Розвиток державного управління
b. Удосконалення діяльності Міністерства охорони здоров'я
*c. Міжгалузева взаємодія
d. Удосконалення управління системою охорони здоров'я
e. Підвищення ролі місцевих адміністрацій

85. Яка інфекційна хвороба не входить до ''Переліку нозологічних форм інфекційних хвороб, що мають міжнародне значення''?
*a. Кір
b. Холера
c. COVID-19
d. Віспа (натуральна)
e. Малярія

86. Відповідно до наукових досліджень (А. І. Robbins, 1980) визначено чотири групи провідних детермінант, що впливають на здоров'я населення. Яке співвідношення за питомою вагою між групами провідних детермінант здоров'я встановлено автором дослідження?
a. Спосіб життя - 30%; генетика - 20%; довкілля - 20%; медицина - 30%
b. Спосіб життя - 45%; генетика - 25%; довкілля - 25%; медицина - 5%
c. Спосіб життя - 35%; генетика - 25%; довкілля - 15%; медицина - 25%
d. Спосіб життя - 40%; генетика - 10%; довкілля - 30%; медицина - 20%
*e. Спосіб життя - 50%; генетика - 20%; довкілля - 20%; медицина - 10%

87. Обласний департамент охорони здоров'я проводить аналіз рівня смертності немовлят в області та визначає, наскільки він залежить від керованих причин, пов'язаних із недоліками в організації медичної допомоги дітям. Який показник найбільш точно це відображає?
a. Питома вага постнатальної смертності в загальній смертності немовлят
b. Показник смертності немовлят за календарний місяць
c. Показник перинатальної смертності в різні періоди
*d. Питома вага неонатальної смертності в загальній смертності немовлят
e. Показник смертності дітей у віці до 1-го року

88. Із метою створення найбільш репрезентативної вибірки рекомендується відбирати учасників дослідження у випадковому порядку. Як називається процес випадкового відбору учасників та їх розподілу на експериментальну і контрольну групи?
a. Сортування
*b. Рандомізація
c. Нормальний розподіл
d. Селекція
e. Розмежування

89. Керівник підрозділу запросив на нараду найбільш авторитетних у колективі співробітників із метою обговорення можливих варіантів графіку роботи в літній період. Укажіть стиль управління в цій ситуації.
a. Авторитарний
*b. Демократичний
c. Ліберальний
d. -
e. Комбінований

90. Проведено дослідження впливу додаткових психотерапевтичних методик на лікування пацієнтів із тривожними розладами. У дослідження включено сорок осіб із тривожними розладами. Додатково до медикаментозної терапії з усіма пацієнтами проводили розвантажувальні психотерапевтичні сеанси двічі на тиждень впродовж трьох місяців. Який із варіантів відповіді описує цей дизайн дослідження?
*a. Серія випадків
b. Когортне
c. Рандомізоване клінічне
d. Випадок-контроль
e. Перехресне

91. Під час соціологічного дослідження було проведено опитування певної категорії населення щодо обізнаності у поведінкових факторах ризику виникнення неінфекційних захворювань. Що з нижченаведеного належить до поведінкових факторів ризику?
a. Забруднення навколишнього середовища
*b. Споживання недостатньої кількості овочів та фруктів
c. Рівень доходів
d. Психологічне середовище в колективі
e. Вік та стать

92. Провести оцінку якого показника можна за допомогою Національного рахунку охорони здоров'я (НРОЗ)?
a. Цін
b. Прибутків
c. Вартості
d. -
*e. Витрат

93. Через значне поширення серед населення територіальної громади хронічних захворювань серцево-судинної системи керівництво вирішило підготувати комунікаційну стратегію з метою первинної профілактики хронічних неінфекційних захворювань. Який етап повинен бути першим при підготовці та проведенні вказаної стратегії?
a. Планування програми
b. Вибір цільових груп
c. Визначення цілей
d. Вибір каналів та механізмів реалізації
*e. Оцінка ситуації

94. Через тривалі сильні дощі на території області сталося руйнування захисної дамби. Унаслідок надзвичайної ситуації у двох районах цієї області було затоплено декілька населених пунктів, постраждало 67 осіб, 3 мешканці загинуло. Було затоплено 271 житловий будинок, де проживали близько 1000 мешканців. Визначте рівень надзвичайної ситуації природного характеру.
a. Державний
b. Світовий
c. Об'єктовий
d. Місцевий
*e. Регіональний

95. Досліджують сезонні коливання захворюваності на ГРВІ протягом року. Який із методів потрібно використати для візуалізації даних у цьому разі?
a. Лісову діаграму (forest plot)
b. Криву Каплана-Мейєра
c. ROC-криву
*d. Радіальну діаграму
e. Секторну діаграму

96. Посадова особа органу державного нагляду (контролю) за дотриманням вимог санітарного законодавства у відповідній сфері має право ухвалювати рішення про тимчасове припинення виробництва та/або обігу продукції, виконання робіт, надання послуг, що становлять загрозу для здоров'я та/або життя людини. Укажіть максимальний термін тимчасового припинення виробництва та/або обігу продукції, виконання робіт, надання послуг, що становлять загрозу для здоров'я та/або життя людини.
a. На термін не більше ніж 30 календарних днів
*b. На термін не більше ніж 10 календарних днів
c. На термін не більше ніж 1 рік
d. На термін не більше ніж 10 робочих днів
e. На термін не більше ніж 3 роки

97. До сімейного лікаря звернулася жінка віком 35 років. Під час проведення антропометричних вимірювань було визначено: індекс маси тіла - 18,2 кг/м^2, окружність талії - 75 см. Дайте оцінку індексу маси тіла та ризику можливого розвитку серцево-судинної патології.
*a. Недостатня вага, ризик можливого розвитку серцево-судинної патології низький
b. Недостатня вага, ризик можливого розвитку серцево-судинної патології високий
c. Недостатня вага, ризик можливого розвитку серцево-судинної патології підвищений
d. Зайва вага, ризик можливого розвитку серцево-судинної патології низький
e. Нормальна маса тіла, ризик можливого розвитку серцево-судинної патології низький

98. Онкологічна патологія займає провідне місце в структурі загальної захворюваності та смертності населення. Який фактор ризику розвитку онкологічного захворювання є найсуттєвішим?
a. Стрес
*b. Тютюнопаління
c. Старіння
d. Вірус герпесу
e. Надлишкова маса тіла

99. Обласний центр контролю та профілактики хвороб вирішив провести опитування серед населення щодо впливу територіальних факторів ризику на рівень здоров'я. Що може бути критерієм ''винятку'' з вибірки цього дослідження?
*a. Проживання на території досліджуваного регіону менше 1-го року
b. Невідвідування закладів охорони здоров'я протягом року
c. Відсутність офіційного працевлаштування більше 1-го року
d. Відсутність вищої освіти
e. Відсутність декларації з сімейним лікарем

100. На території об'єднаної громади постійно проживає населення чисельністю 46500 осіб, із яких: 7500 - діти віком до 14 років, 26500 - особи віком від 15 до 49 років, а решта - 50 років і старше. Який тип вікової структури населення характерний для вказаної громади?
a. Динамічний
b. Стаціонарний
c. Статичний
d. Прогресивний
*e. Регресивний

101. Із метою оцінки демографічної ситуації в області фахівцю з громадського здоров'я доручили визначити рівні народжуваності, смертності та природного приросту за минулий рік. Які показники слід використати для визначення вказаних рівнів?
a. Стандартизації
b. Екстенсивні
c. Співвідношення
d. Наочності
*e. Інтенсивні

102. Фахівцю із громадського здоров'я доручили сформувати цільову групу для проведення вакцинації від папіломавірусної інфекції. Яку категорію населення слід першочергово включити у вказану цільову групу?
*a. Дівчата-підлітки
b. Діти до 1 року
c. Хлопці-підлітки
d. Вагітні жінки
e. Особи з виявленим вірусом

103. Досліджується структура первинної захворюваності в області. Який із методів потрібно використати для візуалізації даних у цьому разі?
a. Криву Каплана-Мейєра
b. Лісову діаграму (forest plot)
c. ROC-криву
*d. Секторну діаграму
e. Радіальну діаграму

104. Укажіть суспільно-небезпечні явища, які не регулюються міжнародними медико-санітарними правилами.
a. Заходи у відповідь на поширення хвороб на рівні суспільної охорони здоров'я, що співмірні з ризиками для здоров'я населення та обмежені ними
b. Боротьби з хворобами
c. Міжнародне поширення хвороб
*d. Міжнародне поширення тероризму
e. Оберігання від поширення хвороб

105. Центром громадського здоров'я України запропонована ідея створення національної програми ''Здоровий спосіб життя''. Який орган державної влади повинен розглядати концепцію такої державної цільової програми та приймати рішення щодо її затвердження?
a. Органи медичного самоврядування
b. Конституційний Суд України
c. Верховна Рада України
*d. Кабінет Міністрів України
e. Міністерство охорони здоров'я України

106. При землетрусі сталося руйнування великої кількості багатоповерхових будинків, в окремих місцях виникли пожежі, з'явилася величезна кількість потерпілих, у тому числі загиблих. Бригади служби ЕМД та МК надавали екстрену медичну допомогу в умовах дефіциту персоналу та ресурсів, розподіляючи потерпілих на певні групи залежно від стану, медичних показань та терміновості потреби в евакуації. Як називається процес розподілу потерпілих за такими принципами?
a. Екстрене сортування
*b. Медичне сортування
c. Медичне групування
d. Розподіл хворих
e. Медична евакуація

107. Дослідник порівнював ефективність нового методу лікування гіпертензії з використанням плацебо в експериментальній групі, що складалась із 10 осіб, та контрольній групі теж із 10 осіб. Укажіть найбільш імовірну причину того, що отримані результати виявилися статистично недостовірними (Р>0,05).
a. Незначна відносна різниця показників
b. Незначна абсолютна різниця показників
*c. Мала кількість спостережень
d. Неоднорідні групи
e. Невелика тривалість лікування

108. Чоловік віком 45 років звернувся до сімейного лікаря, який провів збір анамнезу та встановив, що на пацієнта впливають ендогенні керовані фактори ризику. Які з нижченаведених факторів належать до ендогенних керованих?
*a. Артеріальна гіпертензія, дисліпідози
b. Вік, стать
c. Стан довкілля, спосіб життя
d. Недоліки медицини, спадковість
e. Клімат, природні умови

109. На металургійному комбінаті великого промислового міста працює 230 осіб, що проживають у сільській місцевості, які щоденно витрачають 2 год часу на дорогу до комбінату і назад. Визначте, яку міграцію за тривалістю здійснюють робітники.
a. Постійну
*b. Маятникову
c. Виробничу
d. Сезонну
e. Щоденну

110. Якісне збалансоване харчування сприяє гарному самопочуттю, знижує ризик нездорового збільшення ваги та розвиток неінфекційних захворювань. Вкажіть рекомендовану Всесвітньою організацією охорони здоров'я щоденну кількість споживання овочів і фруктів для дорослих?
a. Щонайменше 200 г
b. Щонайменше 500 г
c. -
*d. Щонайменше 400 г
e. Щонайменше 300 г

111. Досліджуються зміни структури смертності за останні 5 років. Який із методів потрібно використати для візуалізації даних у цьому разі?
a. ROC-криву
b. Дендрограму (tree diagram)
c. Криву Каплана-Мейєра
d. Лісову діаграму (forest plot)
*e. Внутрішньостовпчикову діаграму

112. Для регіону характерний високий рівень захворюваності на ендемічний зоб. Які харчові продукти слід рекомендувати населенню для вживання з метою профілактики виникнення вказаного захворювання?
a. Молоко та молочні продукти
b. Зернові продукти
c. Овочі та фрукти
d. М'ясо та м'ясні продукти
*e. Рибу та морепродукти

113. Якість і безпека питної води за хімічним складом формується на основі вмісту окремих хімічних елементів. Який хімічний елемент із нижченаведених може викликати водну інтоксикацію серед споживачів?
a. Кальцій
b. Залізо
*c. Свинець
d. Алюміній
e. Марганець

114. Лікар загальної практики-сімейної медицини проаналізував віковий склад серед населення, яке він обслуговує. Його здивував той факт, що найвищий відсоток (35%) становлять особи похилого віку. Що обов’язково повинен врахувати лікар для організації надання медичної допомоги особам похилого віку?
a. Сезонний характер захворювань
*b. Велику кількість тривалих хронічних захворювань
c. Збільшення захворювань із нетяжким типовим перебігом
d. Велику кількість неускладнених захворювань
e. Збільшення гострих інфекційних захворювань

115. Лікар під час стажування в Африці надавав допомогу пацієнтам із гарячкою Ебола. За 21 день після повернення зі стажування йому встановлено діагноз: геморагічна гарячка Ебола. Яких заходів має вжити головний лікар закладу охорони здоров'я у цьому разі?
a. Ізолювати протягом 10-ти днів увесь персонал відділення, який знаходився безпосередньо в контакті з хворим лікарем
*b. Ізолювати протягом 21-го дня увесь персонал відділення, який знаходився безпосередньо в контакті з хворим лікарем
c. Призначити iмуномодулятори з профiлактичною метою
d. Призначити контактному персоналу iмуноглобулiн
e. Ізолювати протягом 3-х днів увесь персонал відділення, який знаходився безпосередньо в контакті з хворим лікарем

116. Громадське об'єднання бере участь у конкурсі проєктів, метою якого є зменшення рівня тяжкості неінфекційних хвороб, запобігання передчасній смертності та підвищення тривалості життя населення. Що першочергово необхідно врахувати під час складання плану комунікації?
a. Кількість видатків
b. Чисельність населення
*c. Цільову аудиторію
d. Демографічну ситуацію
e. Поширеність хвороб

117. Як впливає розвинений ринок медичних послуг на збільшення тривалості життя, поліпшення здоров'я, збереження генофонду нації?
*a. Опосередковано
b. Не впливає
c. Погано
d. Безпосередньо
e. Добре

118. Фахівець із громадського здоров'я на прохання сімейного лікаря проводив інформаційно-роз'яснювальну роботу з метою залучення населення до скринінгового обстеження щодо наявності серцево-судинних захворювань. Під час бесіди фахівець допоміг визначити присутнім індекс маси тіла (ІМТ), показники якого були в межах 18,5-28,9 кг/м^2. Особам, з якими показниками ІМТ, було рекомендовано звернутися до сімейного лікаря для обстеження щодо наявності фактора ризику хвороб серцево-судинної системи?
a. 18,5-19,9 кг/м^2
b. 23,0-24,9 кг/м^2
c. 20,0-22,9 кг/м^2
*d. 25,0-28,9 кг/м^2
e. -

119. Під час обстеження жінки віком 55 років встановлено наявність таких факторів ризику: обтяжений спадковий анамнез, безпліддя, постменопаузальне ожиріння, уживання алкоголю, куріння. Які першочергові управлінські дії доцільно застосувати для такої пацієнтки?
a. Опитування
b. Направлення на швидкий тест на ВІЛ
c. Направлення на санаторно-курортне лікування
d. Направлення на стаціонарне лікування
*e. Направлення на мамографію

120. Який нормативно-правовий документ регламентує захист населення в умовах надзвичайної ситуації?
a. Закон України ''Про захист населення від інфекційних хвороб''
b. Основи законодавства України про охорону здоров'я
c. Закон України ''Про забезпечення санітарного та епідемічного благополуччя населення''
*d. Кодекс цивільного захисту населення
e. Закон України ''Про охорону навколишнього середовища''

121. У якому дослідженні проводиться тривале вивчення стану здоров'я однієї сукупності осіб за допомогою багаторазової реєстрації певних показників через встановлені проміжки часу з метою визначення динаміки їх зміни та взаємовпливу?
a. Повторному
b. Трендовому
*c. Лонгітюдному
d. Оперативному
e. Когортному

122. Відділ із контролю за вакцинацією населення проводить розрахунок потреб у вакцинах для щеплення дітей до 1-го року згідно з Календарем щеплення на наступний рік. Який демографічний показник потрібно взяти для розрахунку?
*a. Кількість новонароджених
b. Чисельність населення
c. Природний приріст населення
d. Чисельність вакцинованих у минулому році
e. Кількість відмов з вакцинації за рік

123. В одному з районів показник смертності немовлят за звітний період становив 13,8 випадків на 1000 новонароджених, у той час як в іншому районі цей показник - 12,4. Який статистичний метод потрібно застосувати для порівняння цих показників?
a. Нормування інтенсивних показників
b. Визначення достовірності різниці між показниками
c. Кореляційного аналізу
*d. Стандартизації
e. Динамічного аналізу

124. У приватній офтальмологічній клініці відзначається зниження цін на медичні послуги та товари медичного призначення. Це призвело до збільшення купівельної спроможності населення. Як називається кількісний показник, що відображає ступінь кількісних змін запропонованих товарів і послуг у відповідь на зміну їхніх цін?
*a. Коефіцієнт еластичності пропозиції
b. Еластичність пропозиції
c. Сумація
d. Еластичність попиту
e. Капітація

125. Для дослідження розбіжностей у рівні здоров'я населення вирішено провести дослідження соціального градієнта. Що означає соціальний градієнт здоров'я?
a. Не встановлено ні залежності здоров'я від рівня прибутків, ні її відсутності
b. Зворотна залежність рівня здоров'я від рівня прибутків
c. -
*d. Пряма залежність рівня здоров'я від рівня прибутків
e. Відсутність залежності рівня здоров'я від рівня прибутків

126. Унаслідок економічної кризи чоловік віком 45 років втратив роботу, має лише випадковий підзаробіток, згодом розлучився та почав зловживати алкоголем, що негативно позначилося на його здоров'ї. Що характеризує його нинішнє становище?
a. Традиції, побут
b. Уклад життя
c. Якість життя
d. Рівень життя
*e. Стиль життя

127. Жінка віком 29 років з терміном вагітності 35 тижнів знаходилася на диспансерному обліку у зв'язку з цукровим діабетом 1-го типу, з наявністю ускладнень у вигляді нефропатії. У пацієнтки розвинулася еклампсія тяжкого ступеня. Інтенсивна терапія, проведена в стаціонарі пологового будинку, належного ефекту не дала, і пацієнтка померла. Який це вид смертності?
*a. Материнська смертність
b. Загальна смертність
c. Неонатальна смертність
d. Рання неонатальна смертність
e. Перинатальна смертність

128. Під час оцінки взаємозв'язку між віком та ожирінням існує прямий середньої сили кореляційний зв'язок. У яких межах має бути значення коефіцієнта кореляції?
a. Від (+0,70) до (+0,99)
*b. Від (+0,30) до (+0,69)
c. Від (-0,30) до (-0,99)
d. Від (-0,70) до (-0,99)
e. Від (-0,70) до (+0,70)

129. Територія порту в районі катастрофи танкера з розливом токсичних відходів хімічного виробництва знаходиться під постійним моніторингом служби з ліквідації наслідків. Постраждалих під час аварії шпиталізовано. Здорове населення порту в районі забруднення води на відстані 3 км відселено в інші райони, організована доставка води, продуктів харчування, теплих речей. Проводиться дегазація хімічних речовин на місці катастрофи, збір загиблих риби і тварин. Захворюваність населення в межах сезонних коливань. Який характер цієї надзвичайної ситуації?
a. Природний
*b. Техногенний
c. Політичний
d. Соціально-політичний
e. Військовий

130. В одній із областей України зареєстровано поширення заразної хвороби рослин, що значно перевищує звичайний рівень захворюваності на цю хворобу на відповідній території. Як називається ця небезпечна ситуація?
a. Стихійне лихо
b. Епідемія
c. Аварія
*d. Епіфітотія
e. Епізоотія

131. Створення та забезпечення функціонування системи епіднагляду за демографічним станом населення передбачає дослідження показників народжуваності населення. Який обліковий документ є джерелом інформації для вивчення показників народжуваності?
*a. Медичне свідоцтво про народження
b. Свідоцтво про народження
c. Історія пологів
d. Історія розвитку новонародженого
e. Обмінна карта

132. У промисловій зоні міста було проведено дослідження викидів у повітря заводів, які там розташовані. Паралельно цеховими лікарями цих підприємств досліджувалися рівні захворюваності працівників на обструктивний бронхіт та бронхіальну астму. Укажіть показник, за допомогою якого можливо встановити зв'язок між викидами та захворюваністю.
a. Критерій Ст'юдента
b. Стандартизований показник
*c. Коефіцієнт кореляції
d. Критерій співвідношення
e. Коефіцієнт варіації

133. Через складні погодні умови на автотрасі відбулося зіткнення вантажівки та рейсового автобуса. Внаслідок дорожньо-транспортної пригоди загинуло 6 осіб, травмовано 20 осіб. До якого виду, залежно від характеру походження, належить ця ситуація?
a. Надзвичайна ситуація воєнного характеру
*b. Надзвичайна ситуація техногенного характеру
c. Ця ситуація не належить до надзвичайних
d. Надзвичайна ситуація соціального характеру
e. Надзвичайна ситуація природного характеру

134. В окремій місцевості розроблена регіональна програма громадського здоров'я щодо протидії неінфекційним захворюванням. Визначте структуру, яка має право погодити проєкт концепції регіональної програми.
a. ВООЗ
*b. Виконавчий комітет обласної або місцевої ради
c. МОЗ України
d. Верховна Рада України
e. Центр громадського здоров'я МОЗ України

135. Сімейний лікар оцінює стан здоров'я своїх пацієнтів, які мають ризик розвитку захворювань серцево-судинної системи. За якою шкалою розраховується сумарний ризик розвитку фатального серцево-судинного захворювання?
a. МАВР
*b. SCORE
c. ASIST
d. STATA
e. EPIC

136. На станцію екстреної (швидкої) медичної допомоги міста надійшов виклик про значну дорожньо-транспортну пригоду (ДТП). У результаті ДТП зіткнулося 2 легкових автівки та перевернувся рейсовий автобус. На момент виклику є інформація про 15 потерпілих із травмами різного ступеня тяжкості. Яка оптимальна кількість бригад екстреної (швидкої) медичної допомоги повинна бути направлена до місця події?
a. 15 бригад
*b. 9 бригад
c. 12 бригад
d. 6 бригад
e. 5 бригад

137. У двох подібних за складом населення областях довгий час спостерігалися близькі за значеннями інтегральні показники здоров'я. Однак поява та збільшення відмінностей у поширеності хвороб на цих територіях останніми роками зумовили пошук причин цих явищ, зокрема й медико-демографічного характеру. Які дані є необхідними для оцінки природного руху населення?
a. Спеціальний показник народжуваності, нетто-коефіцієнт відтворення
*b. Народжуваність, смертність, природний приріст
c. Смертність немовлят
d. Загальна смертність, брутто-коефіцієнт відтворення
e. Смертність від окремих захворювань, середня очікувана тривалість життя

138. Вірогідність розвитку, прогресування та несприятливого результату захворювань підвищують потенційно небезпечні для здоров'я фактори. Укажіть, які фактори належать до ендогенних некерованих?
a. Артеріальна гіпертензія, підвищений цукор крові
*b. Вік, стать
c. Стан медичного обслуговування населення
d. Забруднення води, ґрунту, повітря
e. Сонячна радіація, геологічні особливості ґрунту

139. У громаді реалізується програма попередження травматизму та його наслідків. Якій цільовій групі населення необхідно реалізовувати заходи третинної профілактики дорожньо-транспортного та побутового травматизму?
*a. Особам із наслідками травм
b. Працівникам підприємств
c. Загальному населенню
d. Пішоходам
e. Водіям транспортних засобів

140. Нова Зеландія оголосила надзвичайну ситуацію, оскільки циклон ''Габріель'' спричинив масштабні повені, зсуви, величезні океанські хвилі та спровокував евакуацію населення. Унаслідок катаклізмів 225 тисяч мешканців Нової Зеландії залишилися без світла, дороги зруйновані. До якого виду належить ця надзвичайна ситуація?
*a. Природного характеру
b. Суспільного характеру
c. Соціального характеру
d. Воєнного характеру
e. Техногенного характеру

141. Оберіть правильну характеристику показника середнього споживання солі мешканцями України, який становить 12,6 г на добу згідно з результатами проведеного у 2019 році дослідження STEPS.
a. Не перевищує гранично допустимих норм вмісту мікроелементів у щоденному раціоні
b. Є нормальним (історично та культурно обумовленим) рівнем споживання солі для мешканців цього регіону
c. Є порівняно низьким показником для забезпечення необхідної кількості мікроелементів у щоденному раціоні
*d. Більше ніж удвічі перевищує рекомендовану ВООЗ норму
e. Більше ніж утричі перевищує рекомендовану ВООЗ норму

142. Укажіть міжнародний документ, у якому зазначено, що досягнення здоров'я неможливе без первинної медико-санітарної допомоги, яка має бути доступна всім.
a. Міжнародні медико-санітарні правила
b. Рамкова конвенція ВООЗ боротьби проти тютюну
c. Гельсінська заява щодо здоров'я у всіх політиках
*d. Алма-Атинська декларація ВООЗ
e. Оттавська хартія

143. Проводиться дослідження впливу куріння на виникнення раку легень. Для цього відібрано дві групи людей: учасники першої групи мають в анамнезі рак легень, учасники другої - ні. Після цього з'ясовують, хто з учасників зазнав впливу фактора, а хто ні. Потім розраховують необхідні статистичні показники і роблять висновки про вплив фактора на результат. Дизайн якого дослідження описано?
*a. Випадок-контроль
b. Клінічний експеримент
c. Когортне
d. Екологічне
e. Опис серії випадків

144. Діаграма Ішікави, відома як діаграма ''риб'ячої кістки'' (Fishbone Diagram), є одним із семи основних інструментів вимірювання, оцінювання, контролю та покращення якості виробничих процесів, у тому числі в медичній галузі. Які питання дозволяє вирішити побудова цієї діаграми в процесі вирішення проблеми?
a. Демонструє успіх виробничих процесів у закладі
b. Демонструє вектор виробничих процесів у закладі
c. Дозволяє визначити тенденції змін поширення хвороб
*d. Допомагає встановити причинно-наслідкові (каузальні) зв'язки
e. Ілюструє види діяльності закладу

145. Які управлінські підходи необхідні для усунення нерівностей у здоров'ї?
a. Вплив на екологічні детермінанти
b. Вплив на поведінкові детермінанти
c. Вплив на психологічні детермінанти
d. -
*e. Вплив на соціальні детермінанти

146. Всесвітня організація охорони здоров'я (ВООЗ) надає Україні інструкції та методологічні рекомендації щодо впровадження сучасних технологій лікування, реформування національної системи охорони здоров'я, впровадження нових методів та форм профілактики захворювань. Яку функцію ВООЗ виконує в цьому разі?
a. Посередницьку
b. Організаційну
*c. Наукового супроводу
d. Мотиваційну
e. Планування

147. Спеціаліст громадського здоров'я розробляє заходи щодо зменшення впливу на здоров'я громади факторів ризику. Який вид харчування об'єднує таку групу факторів: недостатнє щоденне споживання фруктів та овочів, відсутність контролю за вмістом жирів та вуглеводів у харчових продуктах, надмірне вживання солі та цукру?
a. Фітнес-харчування
b. Повноцінне харчування
c. Раціональне харчування
d. Спеціальне харчування
*e. Незбалансоване харчування

148. Недостатня фізична активність є одним із важливих факторів ризику, які є причиною смерті в глобальному вимірі. Всесвітньою організацією охорони здоров'я розроблено Глобальні рекомендації з фізичної активності для здоров'я. Укажіть рекомендовану тривалість фізичної активності помірної інтенсивності для дорослого населення у віковій групі 18-64 роки впродовж тижня?
a. Не менше ніж 60 хв
b. Не менше ніж 120 хв
*c. Не менше ніж 150 хв
d. -
e. Не менше ніж 90 хв

149. Через значне поширення серед населення області ожиріння та надлишкової маси тіла було вирішено розробити інформаційні матеріали щодо раціонального харчування. Яке рекомендоване обмеження споживання у структурі енергетичної цінності харчового раціону повинно бути включено до вказаного матеріалу?
a. Вуглеводів до 50%
*b. Жирів до 30%
c. Клітковини до 40%
d. -
e. Білків до 10%

150. Унаслідок надзвичайної ситуації в одній із областей України постраждало понад 100 осіб та було порушено нормальні умови життєдіяльності більш ніж на 3 доби у понад 10 тис. осіб. Який рівень цієї надзвичайної ситуації?
a. Регіональний
b. Об'єктовий
c. Місцевий
*d. Державний
e. Міждержавний

