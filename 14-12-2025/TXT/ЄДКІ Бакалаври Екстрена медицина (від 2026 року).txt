1. У жінки віком 60 років виникли біль у верхній частині живота з іррадіацією в спину, нудота та блювання, що не приносить полегшення. Об'єктивно спостерігається: тахікардія, аритмія, зниження АТ, позитивний симптом Мейо-Робсона. Для якого захворювання характерні ці клінічні прояви?
a. Перфоративної виразки шлунка
b. Перитоніту
c. Гострого апендициту
*d. Гострого панкреатиту
e. Хронічного некалькульозного холециститу

2. З якої дії медичному персоналу рекомендовано розпочати реалізацію основного плану дій на етапі "Допомоги в тактичних умовах" відповідно до рекомендацій із тактичної допомоги пораненим в умовах бойових дій (ТССС) при підготовці постраждалих до евакуації?
a. Закріпити ковдри/накидки/ремені, що застосовувалися для попередження гіпотермії
*b. Заповнити TCCC-картку (DD-форма 1380) та прикріпити її до пораненого
c. Закріпити всі кінці бандажів та пов'язок
d. Закріпити ремені нош, як передбачено інструкцією до їх застосування
e. Надати необхідні інструкції амбулаторним пораненим, якщо це необхідно

3. Прибувши на місце події, бригада екстреної (швидкої) медичної допомоги опинилася в зоні збройного протистояння. Що є пріоритетом під час надання невідкладної допомоги постраждалим?
a. Евакуація постраждалих
b. Серцево-легенева реанімація
c. -
d. Забезпечення прохідності дихальних шляхів
*e. Зупинка масивної кровотечі

4. Оберіть правильну тактику під час проведення реанімаційних заходів у новонароджених дітей.
a. Після 30 натискань на грудну клітку потрібно провести 5 рятівних вдихів
*b. Перед натисканням на грудну клітку потрібно провести 2 рятівні вдихи
c. Після 15 натискань на грудну клітку потрібно провести 5 рятівних вдихів
d. Перед натисканням на грудну клітку потрібно провести 5 рятівних вдихів з одночасною оцінкою їх ефективності
e. Перед натисканням на грудну клітку потрібно провести 3 рятівні вдихи з одночасною оцінкою їх ефективності

5. У постраждалого чоловіка під час евакуації до шпиталю об'єктивно спостерігається: свідомість збережена, чітко відповідає на запитання, у ділянці нижньої третини правої гомілки виявлено пошкодження одягу з великою просоченою темною плямою, липкою і теплою на дотик. Максимально високо на праве стегно накладено турнікет, час накладання - 40 хв до моменту огляду, пульс на периферичних судинах пораненої кінцівки не визначається. Укажіть дії, які необхідно провести стосовно турнікета в цьому разі.
a. Накласти ще один турнікет нижче рівня попереднього
b. Тимчасово послабити турнікет для поліпшення кровопостачання кінцівки
c. Затягнути турнікет ще сильніше
d. Жодних дій щодо турнікета не проводити
*e. Розглянути можливість переміщення або конверсії турнікета

6. Укажіть рекомендовану тривалість процедури гігієнічної обробки рук антисептиком, яку медичний персонал зобов'язаний проводити в закладі охорони здоров'я перед виконанням асептичної процедури.
a. 20 с
b. 10 с
c. 15 с
*d. 30 с
e. 5 с

7. Бригада екстреної (швидкої) медичної допомоги прибула на виклик до пацієнта віком 43 роки, який перебуває в тяжкому стані. Об'єктивно спостерігається: дихальні шляхи прохідні, ЧД - 30/хв, сатурація - 89% , під час аускультації легень дихальні шуми справа не вислуховуються, пульс на периферії не визначається, капілярне наповнення - 3 с, пульс на центральній артерії - 130/хв, за результатами кардіомоніторингу - синусова тахікардія. Який із нижченаведених методів дослідження доцільно також використати під час первинного обстеження пацієнта для підтвердження або спростування діагнозу: пневмоторакс?
*a. Перкусія грудної клітки
b. Пальпація грудної клітки
c. Комп'ютерна томографія ОГК
d. BLUE-протокол
e. -

8. У п'ятирічної дитини після парентерального введення препарату для зменшення нудоти та блювання виникли хитка хода, тремор рук, дратівливість. Який із нижченаведених лікарських засобів, найімовірніше, було введено дитині?
a. Ондансетрон
b. Дротаверин
c. Омепразол
*d. Метоклопрамід
e. Платифілін

9. За результатами аналізу газового складу артеріальної крові пацієнта виявлено підвищення рівня основ (>+3 ммоль/л) та бікарбонату (>26 ммоль/л). Укажіть порушення кислотно-основного стану.
*a. Метаболічний алкалоз
b. -
c. Респіраторний алкалоз
d. Метаболічний ацидоз
e. Респіраторний ацидоз

10. Бригада екстреної (швидкої) медичної допомоги прибула на виклик до пацієнтки віком 21 рік, яка перебуває в непритомному стані. Об'єктивно спостерігається: міоз з ослабленням реакції зіниць на світло, порушення дихання, брадикардія, артеріальна гіпотензія. Попередній діагноз: отруєння наркотичними речовинами. Який антидот доцільно застосувати в цьому разі?
a. Протаміну сульфат
b. Натрію тіосульфат
c. Унітіол
d. Натрію гідрокарбонат
*e. Налоксон

11. У якому положенні потрібно проводити транспортування пацієнта з гіпертонічним кризом, ускладненим набряком легень?
a. Лежачи на правому боці, з підведеними до живота колінами
b. -
c. Лежачи, з трохи піднятими нижніми кінцівками
*d. Напівсидячи, з опущеними вниз нижніми кінцівками
e. Лежачи, з піднятим головним кінцем ліжка

12. До якої сортувальної категорії належить потерпіла людина, у якої відсутнє дихання після відновлення прохідності дихальних шляхів?
a. І (червоної)
b. ІІ (жовтої)
c. ---
*d. ІV (чорної)
e. ІІІ (зеленої)

13. У якій позиції рекомендовано розташувати електродні накладки на відкритій (оголеній) грудній клітці пацієнта під час проведення базових реанімаційних заходів (BLS) із використанням автоматизованого зовнішнього дефібрилятора?
a. Передньонижній
b. Передньоверхній
*c. Передньобічній
d. Передньосередній
e. Передньозадній

14. Яке ускладнення може стрімко розвинутися в пацієнта внаслідок термоінгаляційного опіку верхніх дихальних шляхів?
a. Колоїдні рубці верхніх дихальних шляхів
b. Опіковий шок
c. Набряк Квінке
d. Напад бронхіальної астми
*e. Обструкція дихальних шляхів

15. У постраждалого внаслідок ДТП чоловіка з черепно-мозковою травмою об'єктивно спостерігається: свідомість відсутня, язик западає, зіниці розширені, брадикардія. Які заходи треба насамперед провести для забезпечення прохідності дихальних шляхів і попередження асфіксії?
a. Виконати прекардіальний удар
b. Надати потерпілому положення на лівому боці
c. Виконати прийом Геймліха
d. Надати потерпілому положення напівсидячи
*e. Застосувати ротоглотковий повітровід

16. Після виконання в/в ін’єкції ВІЛ-інфікованому пацієнту медичний працівник уколов свій палець голкою. Який профілактичний захід потрібно розпочати протягом 4-х год після контакту, але не пізніше, ніж за 48-72 год для запобігання інфікування медпрацівника?
a. Обробка ушкодженої ділянки розчином спирту
b. Запис у журналі реєстрації аварій
c. Видавлювання крові з ушкодженої ділянки
d. Термінове тестування медпрацівника на антитіла до ВІЛ
*e. Приймання антиретровірусних препаратів

17. Яке порушення серцевого ритму є первинним механізмом розвитку зупинки кровообігу в пацієнтів на догоспітальному етапі у 76% випадків?
*a. Фібриляція шлуночків
b. Асистолія
c. Електрична активність без пульсу
d. Фібриляція передсердь
e. Шлуночкова тахікардія без пульсу

18. Укажіть належну частоту натискань (компресій) на грудну клітку під час проведення зовнішнього масажу серця в дітей.
a. 90-110/хв
b. 110-130/хв
c. 120-140/хв
d. 80-100/хв
*e. 100-120/хв

19. Пацієнт віком 89 років скаржиться на біль за грудниною. За результатами ЕКГ-дослідження діагностовано гострий коронарний синдром з елевацією сегмента ST. В анамнезі: перенесений інсульт, постінсультна дисфагія. Укажіть оптимальне дозування інфузійного розчину нітрогліцерину в цьому разі.
a. 100-200 мкг/хв зі збільшенням дози до 600 мкг/хв (60 мг розвести у 200 мл ізотонічному розчині натрію хлориду (0,9% ), швидкість інфузії становіть 8 кр./хв, max - 80 кр./хв)
*b. 10-20 мкг/хв зі збільшенням дози до 200 мкг/хв (20 мг розвести у 200 мл 0,9% -го розчину натрію хлориду, швидкість інфузії складає 2-4 кр./хв, max - 40 кр./хв)
c. 100-200 мкг/хв зі збільшенням дози до 600 мкг/хв (20 мг розвести у 200 мл 0,9% -го розчину натрію хлориду, швидкість інфузії становить 2-4 кр./хв, max - 40 кр./хв)
d. 10-20 мкг/хв зі збільшенням дози до 600 мкг/хв (40 мг розвести у 200 мл 0,9% -го розчину натрію хлориду, швидкість інфузії становить 2-6 кр./хв, max - 80 кр./хв)
e. -

20. Який із нижченаведених заходів потрібно провести негайно для надання невідкладної допомоги пацієнту, у якого виявлено симптоми отруєння чадним газом?
a. Інфузійну терапію колоїдними розчинами
b. Внутрішньовенне введення адреналіну (епінефрину)
c. Промивання шлунка
d. Пероральне застосування активованого вугілля
*e. Оксигенотерапію (інгаляцію висококонцентрованим киснем)

21. Під час об'єктивного обстеження пацієнта виявлені позитивні симптоми Кера та Мерфі. Для ураження якого органа це характерно?
*a. Жовчного міхура
b. Дванадцятипалої кишки
c. Шлунка
d. Підшлункової залози
e. Нирки

22. Під час встановлення внутрішньовенного периферичного катетера пацієнту його кров випадково потрапила в очі медичному працівникові. Яким розчином йому потрібно негайно промити очі для переривання випадку контакту з джерелом потенційного інфікування ВІЛ?
a. Дистильованою водою та відваром звіробою
b. Розчином борної кислоти та дистильованою водою
c. Слабким спиртовим розчином та проточною водою
*d. Проточною водою або фізіологічним розчином
e. Відваром ромашки або розчином перманганату калію

23. Яке з нижченаведених вірусних інфекційних захворювань є найнебезпечнішим (висококонтагіозним) в епідеміологічному аспекті?
*a. Гарячка Ебола
b. Кліщовий вірусний енцефаліт
c. Триденна гарячка (раптова екзантема)
d. Сказ
e. Вірусний гепатит С

24. Укажіть одну з відмінностей у розвитку геморагічного шоку в дітей у порівнянні з дорослими пацієнтами.
a. У дітей значно вища частота серцевих скорочень та потреба в кисні, що сприяє швидкому прогресуванню шоку
b. Для розвитку шоку в дітей потрібно, щоб серцевий викид знизився приблизно на 25%
c. Діти менш чутливі до крововтрати за рахунок малого індексу маси тіла
*d. Для розвитку шоку в дітей частіше потрібна значна втрата об'єму циркулюючої крові
e. Діти краще компенсують шок завдяки меншій чутливості до гіпоксії

25. До якої сортувальної категорії належать постраждалі особи, надання медичної допомоги яким може бути відкладено на декілька годин без загрози для життя?
a. Чорної
b. Червоної
c. -
d. Зеленої
*e. Жовтої

26. У пацієнта віком 64 роки під час значного фізичного навантаження виник стискальний загруднинний біль, що іррадіює в ліве плече, супроводжується різкою слабкістю та страхом смерті, триває близько 2,5 год. Результати ЕКГ-дослідження: депресія сегмента ST, негативні зубці Т у відведеннях І, aVL та V5-V6. Дослідження рівня яких (якого) біомаркерів (а) у крові пацієнта доцільно насамперед провести з діагностичною метою?
a. Ревматоїдного фактора
b. Натрійуретичного пептиду
c. АлАТ і АсАТ
d. С-реактивного білка та антистрептолізину-О
*e. Кардіальних тропонінів Т та І

27. Укажіть патогномонічну об'єктивну ознаку набряку легень.
a. Стридорозне дихання
*b. Клекітливе дихання
c. Репризи
d. Дистанційні свистячі хрипи
e. Виділення склоподібного мокротиння

28. У разі парентерального введення гепарин уповільнює зсідання крові та активує фібриноліз. Через який час після внутрішньовенного болюсного введення гепарину досягається його максимальна концентрація в плазмі крові пацієнта?
a. 24 год
*b. 2-3 хв
c. 40-60 хв
d. 15-30 хв
e. 1-2 год

29. Який із нижченаведених критеріїв свідчитиме про якісне проведення електричної дефібриляції після проведення третього послідовного розряду під час серцево-легеневої реанімації?
a. -
*b. Коротка пробіжка асистолії на моніторі після подачі заряду
c. Короткочасне звуження зіниць
d. Розширення зіниць із відсутністю фотореакції
e. Відсутність покращення гемодинамічних показників

30. Які дії бригади екстреної (швидкої) медичної допомоги в разі виявлення небезпеки під час огляду місця події?
a. Провести первинний огляд постраждалих
b. Викликати додаткову бригаду екстреної (швидкої) медичної допомоги
*c. Звернутися за допомогою до фахівців рятувальної служби ДСНС або поліції
d. Розпочати надання медичної допомоги постраждалим
e. Самостійно намагатися ліквідувати небезпеку

31. У пацієнтки віком 67 років розвинувся гіпертонічний криз. Після сублінгвального застосування ніфедипіну в дозі 10 мг у неї значно посилився головний біль, з'явилися прискорене серцебиття, відчуття "жару" у ділянці обличчя, запаморочення. Об'єктивно спостерігається: виражена гіперемія обличчя, АТ - 130/70 мм рт. ст., пульс - 118/хв. Який процес, спричинений застосуванням цього лікарського засобу, зумовив появу таких симптомів?
a. Збільшення периферичного судинного опору
b. Порушення метаболізму
*c. Системна вазодилатація
d. Порушення зсідання крові
e. Порушення провідності серця

32. Жінка віком 27 років послизнулася під час катання на ковзанах, впала та втратила свідомість на 2 хв. Після відновлення свідомості скаржиться на головний біль, запаморочення, нудоту, шум у вухах, пітливість. Життєво важливі функції не порушені. Який вид травми в пацієнтки?
a. -
*b. Струс головного мозку
c. Перелом кісток склепіння черепа
d. Забій головного мозку
e. Перелом основи черепа

33. Після ДТП потерпілих евакуюють до найближчої лікарні. Медичні сили та ресурси цієї лікарні є обмеженими, і для надання повноцінної необхідної медичної допомоги кожному потерпілому їх недостатньо. Яку систему медичного сортування доцільно застосувати для визначення пріоритету в наданні медичної допомоги дорослим постраждалим?
a. MARCH
*b. START
c. SALT
d. -
e. JumpSTART

34. Які критерії входять до складу первинного враження про стан педіатричного пацієнта, оцінювання яких виконується на догоспітальному етапі для швидкого виявлення критичного стану, відповідно до протоколу проведення первинного огляду дитини?
a. Наявність больового синдрому, судом
b. Наявність критичної кровотечі, рівень глюкози в крові
c. Симетричність рухів грудної клітки, наявність дихальних шумів
d. Ментальний статус, температура тіла
*e. Колір шкіри, поведінка, дихання

35. Укажіть умови (обставини), за яких у червоній зоні поля бою медичну допомогу постраждалому не надають.
a. Поранений кричить, але не відповідає на запитання
b. Неможливість самостійної евакуації постраждалого в жовту зону поля бою
*c. Загроза власній безпеці медика, невизначена життєздатність постраждалого
d. Сплутаність свідомості в постраждалого
e. Надмірна маса тіла постражалого, що унеможливлює його переміщення

36. Вагітна жінка (термін вагітності 36 тижнів), яка постраждала під час ДТП, скаржиться на різкий біль у животі з правого боку, кров’янисті виділення зі статевих шляхів. Об'єктивно спостерігається: матка напружена, асиметрична, болюча під правим ребром, серцебиття плода глухе, 170/хв. Який патологічний стан розвинувся в постраждалої?.
a. Бокове передлежання плаценти
*b. Передчасне відшарування нормально розташованої плаценти
c. Пухирний занос
d. Центральне передлежання плаценти
e. Гіпотонічна маткова кровотеча

37. Який документ заповнюють під час медичного сортування поранених?
a. Направлення на шпиталізацію
b. Евакуаційний паспорт
c. Історія хвороби
d. Амбулаторна картка
*e. Первинна медична картка

38. Укажіть основний аспект у догляді за пацієнтом після відновлення спонтанного кровообігу, що сприятиме попередженню розвитку повторної зупинки кровообігу.
a. Уведення пацієнта в стан гіпотермії
b. Контроль моторно-сенсорних функцій
c. Погодинне взяття проб для біохімічного аналізу крові
d. Агресивна інфузійна терапія з використанням вазопресорів
*e. Постійний моніторинг серцевого ритму, АТ, S_pO_2

39. Укажіть основний профілактичний захід, спрямований на запобігання захворюваності на дифтерію.
a. Профілактична дезінфекція
b. Шпиталізація за клінічними показаннями
*c. Планова імунопрофілактика
d. Дератизація
e. Дезінсекція

40. Бригада екстреної (швидкої) медичної допомоги прибула на місце ДТП із великою кількістю постраждалих. Укажіть перший етап медичного сортування в цьому разі.
a. Оцінювання загального стану постраждалих
b. Допомога після переміщення постраждалих на сортувальне полотнище за пріоритетністю сортувального майданчика
*c. Знайомство з обставинами надзвичайної ситуації, перший контакт медичного працівника, який проводить медичне сортування, із постраждалими
d. Оцінювання стану свідомості постраждалих за шкалою ком Глазго
e. Оцінювання стану свідомості постраждалих за шкалою AVPU

41. У пацієнта із септичним шоком для прийняття рішення застосування вазопресорних препаратів на тлі інфузійної терапії необхідно контролювати середній артеріальний тиск (САТ). Яку формулу використовують для визначення середнього артеріального тиску?
a. (Діастолічний тиск х пульсовий тиск)/2
b. (Систолічний тиск -- діастолічний тиск)/3
*c. Діастолічний тиск + 1/3 пульсового тиску
d. Діастолічний тиск x 1/3 пульсового тиску
e. Систолічний тиск -- діастолічний тиск

42. Під час проведення первинного огляду пацієнтки віком 85 років з'ясувалося, що стан свідомості за шкалою AVPU відповідає U, ЧД - 4 дихальних рухи за 10 с, S_pО_2 - 89% , Під час аускультації легень вислуховується везикулярне дихання, перфузія знижена. Результати ЕКГ-дослідження: тахікардія з вузькими комплексами QRS, регулярний ритм із ЧСС - 186/хв. Живіт м'який, безболісний. Глюкоза крові - 9 ммоль/л. Яка подальша тактика лікування цієї пацієнтки?
a. Внутрішньовенне болюсне введення 150 мг аміодарону на 5% -му розчині глюкози
b. Внутрішньовенне введення 40% -го розчину глюкози
c. Непрямий масаж серця
d. Внутрішньовенне струминне введення 300 мг аміодарону на 5% -му розчині глюкози
*e. Синхронізована кардіоверсія

43. Під час оцінювання моторно-сенсорної функції в пацієнта спостерігаються анізокорія та порушення свідомості за шкалою AVPU - U. Укажіть найімовірнішу причину появи цих клінічних проявів у пацієнта.
a. Травма ока
b. Хребтово-спинномозкова травма
*c. Черепно-мозкова травма
d. Ретинопатія
e. Вроджена катаракта

44. Бригада екстреної (швидкої) медичної допомоги прибула на вуличний виклик до чоловіка без ознак життя. Одразу розпочато реанімаційні заходи. На ЕКГ-моніторі реєструється асистолія. Реанімаційні заходи за протоколом недефібриляційних ритмів проводилися 20 хв. Під час реанімаційних заходів виключено можливі зворотні причини раптової зупинки кровообігу ("4Г" та "4Т"). Які подальші дії бригади екстреної (швидкої) медичної допомоги?
*a. Припинити реанімаційні заходи
b. Провести кардіоверсію
c. Провести дефібриляцію розрядом 200 Дж
d. Провести дефібриляцію розрядом 150 Дж
e. Увести 300 мг аміодарону внутрішньовенно

45. Під час проведення пульсоксиметрії критичному нетравмованому пацієнту виявлено, що рівень кисню в крові становить 89% . У разі якого захворювання або стану такий показник кисню в крові пацієнта є допустимим і не вимагає додаткової оксигенотерапії?
*a. Хронічного обструктивного захворювання легень
b. Гострого інфаркту міокарда без підйому сегмента ST
c. Бронхіальної астми у фазі загострення
d. Гострого інфаркту міокарда з підйомом сегмента ST
e. Отруєння чадним газом

46. У пацієнта, у якого розвинувся анафілактичний шок, ЧД становить 5 дихальних рухів за 10 с, сатурація - 89% , додаткові м'язи не беруть участь в акті дихання. Бригадою екстреної (швидкої) медичної допомоги ухвалено рішення провести інгаляцію 100% -м киснем через нереверсивну маску. Яка концентрація F_iO_2 може бути досягнута за допомогою нереверсивної маски, якщо використовувати потік кисню 15 л/хв?
a. 20% -50%
*b. 60% -80%
c. 100%
d. 21%
e. 30% -60%

47. Яка схема введення та дозування аміодарону в разі виникнення в пацієнта фібриляції шлуночків або шлуночкової тахікардії без пульсу?
a. Вводиться після 2-го неефективного розряду в початковій дозі 300 мг, а після 4-го неефективного розряду повторно одноразово вводиться ще 150 мг
b. Вводиться після 1-го неефективного розряду в початковій дозі 300 мг, а після 3-го неефективного розряду повторно одноразово вводиться ще 150 мг
c. Вводиться після 3-го неефективного розряду в початковій дозі 150 мг, а після 5-го неефективного розряду повторно одноразово вводиться ще 150 мг
d. Вводиться після 3-го неефективного розряду в початковій дозі 150 мг, а після 5-го неефективного розряду повторно одноразово вводиться ще 300 мг
*e. Вводиться після 3-го неефективного розряду в початковій дозі 300 мг, а після 5-го неефективного розряду повторно одноразово вводиться ще 150 мг

48. Який елемент захисту одягається останнім відповідно до правил та послідовності одягання засобів індивідуального захисту?
a. Окуляри
b. Захисний екран
c. Халат
*d. Рукавички
e. Маска

49. Який патологічний стан може розвинутися в пацієнта внаслідок гіпокапнії, спричиненої гіпервентиляцією під час проведення штучної вентиляції легень?
*a. Ішемія мозку
b. Субарахноїдальний крововилив
c. Гостра ниркова недостатність
d. Ішемія міокарда
e. Обструкція дихальних шляхів

50. Пацієнт віком 57 років скаржиться на стискальний, пекучий біль у ділянці серця (за грудниною), що іррадіює в ліве плече, триває понад 20 хв та не зменшується після сублінгвального приймання нітрогліцерину. Об'єктивно спостерігається: пацієнт блідий, стривожений (відчуття страху смерті), дихання поверхневе, тони серця ослаблені, ритмічні, АТ - 90/50 мм рт. ст. Для якого патологічного стану характерні ці симптоми?
*a. Гострого коронарного синдрому
b. Міжреберної невралгії
c. Перфоративної виразки шлунка
d. Панічного розладу
e. Гіпертонічного кризу

51. У п'ятирічної дитини розвинулася фібриляція шлуночків. Укажіть необхідний рівень енергії розряду для проведення дефібриляції, якщо маса тіла дитини становить 20 кг.
*a. 80 Дж
b. 200 Дж
c. 40 Дж
d. 150 Дж
e. 120 Дж

52. Укажіть найефективніший метод відновлення прохідності дихальних шляхів у пацієнта з тяжким перебігом бронхіальної астми зі зворотною причиною гіпоксії.
a. Назофарингеальний повітровід
*b. Інтубація трахеї
c. Ларингеальна маска
d. Ларингеальна трубка King LT-D
e. Орофарингеальний повітровід

53. У пацієнта після внутрішньовенного введення 3 мг атропіну на кардіомоніторі зберігаються ознаки повної АВ-блокади, ЧСС - 35/хв, пульс на центральній артерії не визначається. Яка подальша тактика бригади екстреної (швидкої) медичної допомоги?
a. Провести вагусні проби
b. Розпочати інфузійну терапію дофаміном
c. Розпочати інфузійну терапію адреналіном 2 мкг/хв
d. Болюсно ввести ще 1 мг атропіну
*e. Розпочати розширені реанімаційні заходи

54. У пацієнта з пораненням грудної клітки спостерігається девіація (відхилення) трахеї в правий бік. Який патологічний стан розвинувся в пацієнта?
a. Флотуюча грудна клітка
b. Лівобічний відкритий пневмоторакс
c. Лівобічний гемоторакс
d. Правобічний напружений пневмоторакс
*e. Лівобічний напружений пневмоторакс

55. У постраждалого чоловіка, який отримав травму внаслідок падіння з висоти, виявлено парадоксальні рухи грудної клітки. Укажіть вид травми.
a. Вікончастий перелом ребер
*b. Флотуюча грудна клітка
c. Перелом лопатки
d. Закритий пневмоторакс
e. Напружений пневмоторакс

56. Під час проведення розширених реанімаційних заходів виявлено, що причиною раптової зупинки кровообігу в пацієнта є напружений пневмоторакс. Із анамнезу відомо, що він хворіє на бронхіальну астму. Які заходи невідкладної допомоги потрібно насамперед провести в цьому разі?
a. Інтубацію трахеї з якісною оксигенацією
*b. Декомпресію грудної клітки
c. Торакоцентез
d. Торакотомію
e. Накладання оклюзійної пов'язки

57. У чоловіка після в/в уведення цефтріаксону з'явилися задишка та запаморочення. Об'єктивно спостерігається: пацієнт блідий, вкритий холодним потом, АТ - 70/45 мм рт. ст., ЧД - 24/хв, пульс - 105/хв. Який лікарський засіб необхідно насамперед застосувати для надання невідкладної допомоги пацієнту?
a. Кофеїн
b. Морфін
*c. Епінефрин
d. Папаверин
e. Гідрокарбонат натрію

58. У трирічної дитини під час вдиху чутно гучний свистячий звук, що свідчить про часткову обструкцію верхніх дихальних шляхів та обумовлений швидким турбулентним потоком повітря через звужену частину верхніх дихальних шляхів, які розташовані над трахеєю. Укажіть цей звуковий симптом.
a. -
b. Дистанційні хрипи
*c. Стридор
d. "Півнячий крик"
e. Репризи

59. Бригада екстреної (швидкої) медичної допомоги прибула на місце ДТП і виявила, що постраждалий чоловік перебуває у стані глибокої сонливості, дезорієнтований, мовний контакт утруднений, надає односкладові відповіді на повторні питання, слова незрозумілі, очі відкриває на голосне звернення, виконує лише прості команди. Яке порушення свідомості спостерігається в постраждалого?
*a. Глибоке оглушення
b. Сопор
c. Глибока кома
d. Помірне оглушення
e. Помірна кома

60. У чоловіка віком 54 роки розвинулися тоніко-клонічні судоми, що тривають декілька хвилин. В анамнезі - епілепсія. Який лікарський засіб необхідно застосувати для усунення нападу судом?
a. Епінефрин
*b. Діазепам
c. Дексаметазон
d. Преднізолон
e. Морфін

61. У чоловіка після роботи з пестицидами з'явилися такі симптоми: блювання, розлади акту дефекації та сечовипускання, сльозотеча, гіперсалівація. Об'єктивно спостерігається: брадикардія, гіпотонія, звуження зіниць. Яка речовина, найімовірніше, спричинила отруєння?
*a. Фосфорорганічні сполуки
b. Ціаніди
c. Ртуть
d. Солі важких металів
e. Чадний газ

62. У чоловіка віком 29 років розвинувся напад бронхіальної астми. Об'єктивно спостерігається: експіраторна задишка, малопродуктивний кашель, сухі свистячі хрипи під час вдиху. Який лікарський засіб доцільно насамперед застосувати для надання невідкладної допомоги?
*a. Сальбутамол
b. Фуросемід
c. Пропранолол
d. Ацетилсаліцилову кислоту
e. Атенолол

63. У пацієнтки з травмованого варикозно-розширеного вузла правої нижньої кінцівки рясно, рівномірним струменем витікає темна кров. Укажіть найдоцільніший спосіб тимчасової зупинки кровотечі в цьому разі.
a. Накладання артеріального джгута
b. Пальцеве притиснення судини
c. Накладання механічного судинного шва
d. Максимальне згинання кінцівки в суглобі
*e. Тиснуча пов'язка

64. Пацієнтка скаржиться на загальну слабкість, підвищення температури тіла, біль у поперековій ділянці, часті позиви до сечовипускання. Під час об'єктивного обстеження виявлено позитивний симптом Пастернацького. Для якого захворювання це характерно?
a. Перфоративної виразки шлунка
b. Гострого холециститу
c. Гострого панкреатиту
d. Розриву аневризми черевного відділу аорти
*e. Гострого пієлонефриту

65. Якій із нижченаведених категорій пацієнтів необхідно обов'язково проводити вимірювання рівня глюкози в крові (глюкометрію) на догоспітальному етапі?
a. Усім дітям грудного віку з обтяженим анамнезом
b. Пацієнтам із порушенням ментального статусу та алкоголізмом в анамнезі
*c. Пацієнтам із порушенням свідомості, психіки та симптомами інсульту
d. Усім вагітним жінкам на 32-му тижні вагітності
e. Пацієнтам похилого віку, які мають супутні хронічні захворювання

66. У чоловіка віком 42 роки, який працює на фермерському господарстві, з'явилися скарги на загальну слабкість, сльозотечу, слинотечу, надмірне потовиділення, блювання, утруднення дихання та біль у животі. Об'єктивно спостерігається: стійкий міоз (звуження зіниць), брадикардія. Який лікарський засіб доцільно застосувати для надання невідкладної допомоги пацієнту в цьому разі?
a. Дексаметазон
b. Налоксон
*c. Атропіну сульфат
d. Глюкагон
e. Адреналін (епінефрин)

67. Під час відновлення прохідності дихальних шляхів за допомогою ларингеальної маски в пацієнта, у якого сталася раптова зупинка кровообігу, під час нагнітання повітря в манжетку маска піднялася на 1-1,5 см вище різців. Про що свідчить це явище?
a. Виникнення регургітації шлункового вмісту з подальшою його аспірацією
b. Відновлення спонтанного кровообігу, пацієнт потребує екстубації
c. Неправильне позиціювання ларингеальної маски
d. Анатомічну аномалію надгортанника
*e. Правильне встановлення ларингеальної маски

68. Чоловік під час вживання їжі раптово схопився за шию та перестав дихати. Об'єктивно спостерігається: пацієнт у свідомості, занепокоєний, метушиться, робить спроби зробити вдих, голос та кашель відсутні, шкіра ціанотична. Які заходи невідкладної допомоги треба насамперед провести в цьому разі?
a. Прекардіальний удар
b. Прийом Сафара
c. Штучне дихання методом "рот у рот"
*d. Прийом Геймліха
e. Інтубацію трахеї

69. Які дезінфікуючі засоби рекомендовано використовувати для експрес-дезінфекції автомобілів та обладнання ЕМД?
*a. Спиртовмісні
b. Фенолвмісні
c. Гаряче повітря
d. Хлорвмісні
e. Пароповітряну суміш

70. У пацієнта мовленнєва реакція за шкалою ком Глазго оцінена в 1 бал. Укажіть клінічну ознаку, що відповідає цьому показнику.
a. Сплутане мовлення
b. Збереження мовлення
*c. Відсутність мовлення
d. Вигукування нерозбірливих звуків
e. Нелогічне мовлення

71. Який вид кардіомоніторингу доцільно проводити пацієнту з критичним порушенням серцевого ритму, що в подальшому дасть можливість проводити синхронізовану кардіоверсію та моніторинг одночасно?
a. Холтерівський моніторинг
b. За допомогою малих електродів
c. За допомогою простих електродів
*d. За допомогою поліфункціональних електродів
e. Дванадцятиканальна електрокардіографія

72. Які дії передбачає перший пункт протоколу базових реанімаційних заходів під час надання невідкладної допомоги пацієнту з підозрою на раптову зупинку кровообігу?
*a. Впевнитися у власній безпеці та безпеці оточення
b. Забезпечити прохідність дихальних шляхів
c. Перевірити реакцію на вербальні подразники
d. Переконатися в наявності дихання
e. Переконатися в наявності пульсу на магістральних судинах

73. Укажіть найчастіше ускладнення, що виникає при проведенні інтубації трахеї, під час розширених реанімаційних заходів.
*a. Однолегенева інтубація
b. Перфорація стравоходу
c. Перегин інтубаційної трубки
d. Пошкодження трахеї
e. Пілороспазм

74. У пацієнта розвинулися виражені нудота та блювання, що спричинені цитотоксичною хіміотерапією. Який лікарський засіб доцільно застосувати на догоспітальному етапі для усунення цих симптомів?
*a. Ондансетрон
b. Аміодарон
c. Фуросемід
d. Адреналін (епінефрин)
e. Гідрокортизон

75. Бригада екстреної (швидкої) медичної допомоги обстежує роділлю віком 24 роки, у якої пологи відбуваються в домашніх умовах. Які ознаки вкажуть на завершення третього періоду пологів?
a. Відходження навколоплідних вод
b. Розкриття шийки матки на 2 см
*c. Виділення посліду
d. Народження плода
e. Повне розкриття шийки матки

76. Укажіть найтиповіше ускладнення доброякісних пухлин яєчників.
a. Стиснення прилеглих органів
*b. Перекрут ніжки пухлини
c. Крововилив у порожнину пухлини
d. Розрив капсули кістоми
e. Нагноєння вмісту пухлини

77. У чоловіка віком 26 років після переохолодження з'явилися скарги на закладеність носа та порушення носового дихання, незначні слизові виділення з носа. Об'єктивно спостерігається: слизова оболонка порожнини носа набрякла, майже повністю перекриває її просвіт. Який лікарський засіб доцільно застосувати для усунення цих симптомів?
a. Сальбутамол
b. Назоферон (інтерферон)
c. Фенотерол (беродуал)
*d. Ксилометазолін
e. Тобраміцин (тобрекс)

78. У пацієнта з травмою грудної клітки об'єктивно спостерігається: розширення вен шиї, приглушення тонів серця, артеріальна гіпотензія (тріада Бека), пародоксальний пульс. Для якого ускладнення травми грудної клітки характерні ці клінічні прояви?
a. Розриву аорти
b. Перелому ребер
*c. Тампонади серця
d. Ателектазу легені
e. Спонтанного пневмотораксу

79. Укажіть специфічний антагоніст амітриптиліну, що використовують у разі отруєнь трициклічними антидепресантами.
a. Кальцію глюконат
*b. Гідрокарбонат натрію
c. Корглікон
d. Налоксон
e. Кеторолак

80. У постраждалого внаслідок ДТП чоловіка віком 25 років діагностовано перелом середньої третини стегнової кістки. Який середній об'єм крововтрати можливий у разі такої локалізації травми?
a. Більше 3500 мл
b. 2500-3000 мл
c. -
*d. До 1500-2000 мл
e. 3000-3500 мл

81. Укажіть належний об'єм розчинника для розведення лікарських засобів перед введенням у периферичну вену пацієнта, у якого сталася раптова зупинка кровообігу, для забезпечення їх ефективного постачання в центральний кровообіг.
a. 10 мл
b. 15 мл
c. 2 мл
d. 5 мл
*e. 20 мл

82. Під час транспортування критичного нетравмованого пацієнта на штучній вентиляції легень з інгаляцією 100% -м киснем показники капнографа підвищилися до 53 мм рт. ст. Що необхідно перевірити для з'ясування причини змін показників капнографа?
a. Температуру тіла
b. Адекватність інфузійної терапії
c. Наявність патологічних рефлексів
*d. Наявність самостійного дихання
e. Зміни перфузії

83. Кардіомоніторинг за допомогою малих електродів дефібрилятора є сучасним методом контролю за серцевою діяльністю, що використовують як у стаціонарних умовах, так і під час надання екстреної (швидкої) медичної допомоги. Укажіть переваги цього методу, які варто врахувати під час його вибору.
a. Можливість виконувати екстрену дефібриляцію в разі необхідності
b. Здатність проводити синхронізовану кардіоверсію
c. Можливість виконувати кардіостимуляцію
*d. Безперервний контроль за частотою серцевих скорочень та серцевим ритмом
e. Можливість оцінити стан серця в 3D-проєкції

84. З якої дії медичному персоналу рекомендовано розпочати реалізацію основного плану дій на етапі "Допомоги в тактичних умовах" відповідно до рекомендацій із тактичної допомоги пораненим в умовах бойових дій (ТССС) для надання допомоги пораненим із ураженням тулуба або множинними травмами, з відсутністю пульсу та дихання?
a. Лише застосувати назофарингеальний повітровід
*b. Виконати голкову декомпресію плевральних порожнин з обох боків та впевнитися у відсутності напруженого пневмотораксу
c. Виконати аспірацію вмісту верхніх дихальних шляхів, якщо це можливо
d. -
e. Одразу розпочати серцево-легеневу реанімацію

85. Який елемент захисту знімається останнім відповідно до правил та послідовності одягання засобів індивідуального захисту?
*a. Маска
b. Халат
c. Захисний екран
d. Окуляри
e. Рукавички

86. У пацієнтки за результатами ЕКГ-дослідження зафіксовані часті політопні шлуночкові екстрасистоли. В анамнезі: мітральний стеноз, застійна серцева недостатність. Який із нижченаведених лікарських засобів доцільно застосувати для надання невідкладної допомоги пацієнтці?
a. Атропін
b. Гепарин
c. Морфін
*d. Аміодарон
e. Фуросемід

87. Укажіть першочергову дію медика-рятувальника в разі наближення до постраждалого, який перебуває у червоній зоні поля бою (у секторі обстрілу).
a. Зупинка кровотечі
b. Знеболювання
c. Забезпечення прохідності дихальних шляхів
*d. Роззброєння постраждалого
e. Іммобілізація ушкоджених частин тіла

88. Як називають специфічний патологічний стан, що розвивається в організмі пацієнта внаслідок ішемії, зумовленої тотальним порушенням кровообігу й реперфузії після успішної реанімації, та характеризується розладами різних ланок гомеостазу?
*a. Постреанімаційна хвороба
b. Синдром тривалого здавлення
c. Синдром поліорганної недостатності
d. Респіраторний дистрес-синдром
e. ДВЗ-синдром

89. Укажіть коректну тактику під час надання невідкладної допомоги пацієнту, в якого на ЕКГ зареєстровані широкі регулярні комплекси QRS, без наявності тривожних ознак, а в анамнезі - перенесений інфаркт міокарда два роки тому.
a. Увести 900 мг аміодарону гідрохлориду внутрішньовенно протягом 24 год
b. Увести 2,5-5 мг верапамілу внутрішньовенно
*c. Увести 300 мг аміодарону гідрохлориду внутрішньовенно протягом 20-60 хв
d. Увести 900 мг аміодарону гідрохлориду внутрішньовенно протягом 20-60 хв
e. Провести синхронізовану кардіоверсію

90. У пацієнта віком 72 роки на 3-ю добу перебігу гострого інфаркту міокарда з'явилися відчуття серцебиття та перебої в роботі серця. Об'єктивно спостерігається: пульс аритмічний, на електрокардіограмі - ознаки шлуночкової екстрасистолії. До якої групи ускладнень інфаркту міокарда належать ці симптоми?
*a. Електричних
b. Інфекційних
c. Гемодинамічних
d. Реактивних
e. Механічних

91. Який набір засобів індивідуального захисту застосовуються для запобігання зараженню фахівців бригади ЕМД під час відновлення прохідності дихальних шляхів та/або зупинки кровотечі чи обробки ран у постраждалих?
a. Респіратор FFP3, гумові рукавички, шапочка
b. Гумові рукавички, фартух, захисні окуляри
*c. Захисні окуляри, медична маска, гумові рукавички
d. Захисні окуляри, гумові рукавички, халат
e. Респіратор, гумові рукавички, фартух

92. У постраждалого внаслідок ДТП чоловіка бригада екстреної (швидкої) медичної допомоги виявила різану рану лівої гомілки, з якої яскраво-червоним пульсуючим струменем витікає кров. Який метод спинення кровотечі потрібно застосувати?
a. Підвищене положення кінцівки
b. Тугу тампонаду рани
c. Уведення розчину етамзилату
d. Пальцеве притиснення судини
*e. Накладання кровоспинного джгута

93. У пацієнтки віком 27 років після парентерального введення антибіотика, проба на чутливість до якого попередньо не проводилася, на місці введення препарату з'явилися еритема та свербіж. Через декілька хвилин пацієнтка відчула різку загальну слабкість, загруднинний біль, утруднення дихання. Об'єктивно спостерігається: порушення свідомості, ЧД - 30/хв, пульс - 120/хв, слабкого наповнення, АТ - 80/50 мм рт. ст. Який патологічний стан розвинувся в пацієнтки?
a. Інфаркт міокарда
b. Кардіогенний шок
*c. Анафілактичний шок
d. Гостре порушення мозкового кровообігу
e. Напад бронхіальної астми

94. Який із нижченаведених заходів входить до переліку маніпуляцій під час проведення тампонування рани в так званих місцях "вузлових" кровотеч?
a. Попереднє накладання кровоспинного джгута вище місця поранення
b. Видалення з рани сторонніх предметів
c. Накладання судинного затискача
d. Нанесення на рану порошкоподібного антибіотика
*e. Застосування прямого тиску на рану з використанням кровоспинного бинта

95. Бригада екстреної (швидкої) медичної допомоги прибула на виклик до пацієнта, який отримав опіки шкіри полум'ям. Укажіть правильну етапність (послідовність) надання невідкладної допомоги пацієнту.
a. Знеболювання, усунення дії термічного чинника, охолодження та накладання асептичної пов'язки на уражену ділянку
b. Накладання асептичної пов'язки на уражену ділянку, усунення дії термічного чинника, охолодження місця опіку, знеболювання
c. -
*d. Усунення дії термічного чинника, охолодження, знеболювання та накладання асептичної пов'язки на уражену ділянку
e. Знеболювання, видалення з поверхні опіку сторонніх тіл, охолодження та накладання асептичної пов'язки на уражену ділянку

96. Оберіть правильну (коректну) рекомендацію для інтубованих пацієнтів відповідно до протоколу рівня розширеної підтримки життя (протокол ALS) на догоспітальному етапі.
*a. Компресію грудної клітки потрібно проводити з частотою 100-120 на 1 хв, вентиляцію - з частотою 10 на 1 хв, без паузи під час проведення ШВЛ
b. Компресію грудної клітки потрібно проводити з частотою 100-120 на 1 хв, вентиляцію - з частотою 10 на 1 хв, з паузою під час проведення ШВЛ
c. Компресію грудної клітки потрібно проводити з частотою 100-120 на 1 хв, вентиляцію - з частотою 6-8 на 1 хв, з паузою під час проведення ШВЛ
d. Компресію грудної клітки потрібно проводити з частотою 80-90 на 1 хв, вентиляцію - з частотою 10 на 1 хв, без паузи під час проведення ШВЛ
e. Компресію грудної клітки потрібно проводити з частотою 100-120 на 1 хв, вентиляцію - з частотою 6-8 на 1 хв, без паузи під час проведення ШВЛ

97. У пацієнтки після фізичного перенавантаження раптово виник сильний нападоподібний біль у поперековій ділянці, що іррадіює в зовнішні статеві органи та стегно. Біль супроводжується частим сечовипусканням, нудотою, блюванням, повторними позивами до дефекації. Об'єктивно спостерігається: блідість шкіри обличчя, гематурія. Який патологічний стан розвинувся в пацієнтки?
a. Гострий холецистит
b. Кишкова коліка
*c. Ниркова коліка
d. Печінкова коліка
e. Гострий цистит

98. Які клінічні прояви свідчать про розвиток у пацієнта пресинкопального стану ІІ ступеня?
*a. Різко виражені загальна слабкість, запаморочення, шум у вухах з елементами порушення постурального (м'язового) тонусу
b. Тривала втрата свідомості (>10 хв) з подальшим розладом пам'яті
c. -
d. Короткочасна непритомність на декілька секунд із подальшою збереженою орієнтацією в просторі та часі
e. Загальна слабкість, нудота, пітливість, мерехтіння "мушок" перед очима

99. Пацієнт віком 57 років зателефонував до екстреної (швидкої) медичної допомоги зі скаргами на сильний пекучий біль у ділянці правої сідниці з іррадіацією в праву ногу, утруднення ходіння, кульгавість, порушення чутливості та відчуття "повзання мурашок" у правій нозі. До якої категорії звернень належить цей виклик?
a. Екстрених
*b. Неекстрених
c. -
d. Критичних
e. Непрофільних

100. Оберіть належну рекомендацію щодо положення тіла вагітної жінки під час проведення серцево-легеневої реанімації.
a. На спині, на твердій поверхні, під правий бік підкласти будь-що для досягнення максимального кута в 40^o або мануально змістити матку в лівий бік
b. На спині, на твердій поверхні, під правий бік підкласти будь-що для досягнення максимального кута в 50^o або мануально змістити матку в лівий бік
*c. На спині, на твердій поверхні, під правий бік підкласти будь-що для досягнення максимального кута в 30^o або мануально змістити матку в лівий бік
d. На животі, на твердій поверхні, під правий бік підкласти будь-що для досягнення максимального кута в 30^o або мануально змістити матку в лівий бік
e. На спині, на твердій поверхні, під лівий бік підкласти будь-що для досягнення максимального кута в 30^o або мануально змістити матку в правий бік

101. Жінка віком 30 років скаржиться на гострий біль унизу живота з іррадіацією в пряму кишку, запаморочення після фізичного навантаження. Шкіра і слизові оболонки бліді, пульс - 90/хв, АТ - 110/70 мм рт. ст. З анамнезу відомо: остання менструація була 2 тижні тому, своєчасна. Для якої патології характерні ці симптоми?
a. Гострого апендициту
*b. Апоплексії яєчника
c. Гострого ендометриту
d. Порушеної позаматкової вагітності
e. Ниркової коліки

102. Який неінвазивний метод є найефективнішим для оцінювання якості вентиляції пацієнта в критичному стані під час проведення штучної вентиляції легень (ШВЛ) на догоспітальному етапі?
*a. Капнографія
b. Аналіз газового складу артеріальної крові
c. Кардіомоніторинг
d. Аналіз газового складу венозної крові
e. Пульсоксиметрія

103. Під час евакуації пацієнта з черепно-мозковою травмою було проведено повторне обстеження та виявлено, що кількість балів за шкалою ком Глазго за останні 10 хв зменшилася на дві одиниці. Яка можлива причина виникнення цих змін?
a. Пошкодження ганглій черепно-мозкових нервів
b. Підвищення рівня СО_2 в крові
c. Перелом основи черепа
d. Зниження артеріального тиску
*e. Підвищення внутрішньочерепного тиску

104. Нітрогліцерин застосовують як препарат першої лінії на догоспітальному та ранньому госпітальному етапі в пацієнтів із набряком легень. У разі попереднього (протягом останніх 48-ми годин) застосування препаратів якої групи використання нітратів, зокрема нітрогліцерину, треба уникати?
a. Бронхолітиків
b. Нестероїдних протизапальних
c. Антигістамінних
d. Стимуляторів дихання
*e. Інгібіторів фосфодіестерази

105. У пацієнтки віком 54 роки, яка хворіє на цукровий діабет, раптово з'явилися загальна слабкість, відчуття голоду, тремтіння тіла, запаморочення та порушення свідомості. Який лікарський засіб доцільно насамперед увести внутрішньовенно для надання невідкладної допомоги пацієнтці?
a. Інсулін короткої дії
b. 5% -й розчин хлориду натрію
c. 0,1% -й розчин адреналіну
*d. 40% -й розчин глюкози
e. Дексаметазон

106. У пацієнтки віком 78 років на тлі нападу пекучого загруднинного болю, що триває понад 1,5 год, розвинулися такі симптоми: сплутаність свідомості, блідість шкіри, акроціаноз, холодний липкий піт, часте поверхневе дихання, олігурія, АТ - 60/40 мм рт. ст., пульс - 130/хв, ниткоподібний, ЧД - 30/хв. На ЕКГ: елевація сегмента ST>5 мм у відведеннях V1-V4. Який патологічний стан розвинувся в пацієнтки?
a. Колапс
b. Серцева астма
c. Напад бронхіальної астми
*d. Кардiогенний шок
e. Набряк легень

107. Який критерій шкали ком Глазго за реакцією очей оцінюється в 2 бали?
a. ---
b. Реакція очей (розплющування) відсутня на будь-який подразник
*c. Розплющування очей на больовий подразник
d. Самостійне розплющування очей
e. Розплющування очей на голосовий подразник

108. Чоловік віком 60 років після емоційного перенавантаження раптово відчув біль за грудниною, з'явилося прискорене серцебиття. Об'єктивно спостерігається: загальний стан тяжкий, шкірні покриви бліді, тони серця ослаблені, ритмічні, тахікардія, АТ - 90/60 мм рт. ст. Результати ЕКГ: ритм правильний, ЧСС - 190/хв, зубець Р відсутній, комплекс QRS - 0,14 с. Яке порушення ритму розвинулося в пацієнта?
a. Атріовентрикулярна блокада
b. Пароксизм миготливої аритмії
c. Політопна шлуночкова екстрасистолія
d. Фібриляція шлуночків
*e. Пароксизм шлуночкової тахікардії

109. Одним із препаратів, передбачених протоколом надання невідкладної допомоги пацієнту з діагнозом: гострий коронарний синдром з елевацією сегмента SТ, є ацетилсаліцилова кислота (аспірин). Укажіть фармакологічну назву ін'єкційної форми ацетилсаліцилової кислоти для внутрішньовенного введення, яка може бути викорастана в цьому разі.
*a. Ацелізин
b. Ацетилцистеїн
c. Еторикоксиб
d. Молсидомін
e. Парацетамол

110. У пацієнта віком 72 роки попередній діагноз: гострий коронарний синдром. Які зміни електрокардіограми вказують на інфаркт міокарда з елевацією сегмента ST?
*a. Підвищення сегмента ST і 0,2 мВ у відведеннях V1-V2 або і 0,1 мВ в інших відведеннях
b. Зниження сегмента ST і 0,1 мВ у відведеннях V1-V2 або і 0,1 мВ в інших відведеннях
c. Негативний зубець Т (глибиною?0,1 мВ)
d. -
e. Зниження сегмента ST

111. Які заходи невідкладної допомоги потрібно провести негайно в разі поранення шкіри голкою або іншим гострим інструментом, забрудненим кров'ю чи біологічними матеріалами людини, під час виконання медичних втручань?
a. Обробити пошкоджену ділянку розчином етилового спирту
b. Видавити краплі крові з рани, обробити перекисом водню
*c. Пошкоджену ділянку промити водою з милом
d. Обробити пошкоджену ділянку розчином йоду
e. Накласти асептичну пов'язку на пошкоджену ділянку

112. Під час оцінювання стану свідомості у травмованого пацієнта за шкалою AVPU виявлено Р. Укажіть оптимальні місця для визначення наявності пульсу в цьому разі.
a. -
b. Скронева артерія та тильна артерія стопи
c. Променева артерія та черевна аорта
*d. Сонна артерія, променева артерія
e. Плечова артерія та задня великогомілкова артерія

113. Укажіть крок (етап) алгоритму АВСDE, на якому визначають наявність гострого дихального дистрес-синдрому в нетравмованого пацієнта під час первинного обстеження.
a. A
b. D
c. E
d. С
*e. В

114. У пацієнтки віком 35 років 9 год тому з'явилися рясні, часті, зі специфічним фекальним запахом випорожнення, що досить швидко втратили колір і консистенцію калу та набули вигляду "рисового відвару", згодом виникло багаторазове рясне блювання без нудоти. Об'єктивно спостерігається: cтан пацієнтки тяжкий, температура тіла - 36^oC, шкіра суха, з ціанотичним відтінком, холодна на дотик, пульс слабкий, тони серця глухі, АТ - 80/50 мм рт. ст., язик сухий, живіт втягнутий, неболючий, судоми жувальних і литкових м'язів, олігурія. Для якого захворювання характерні ці клінічні прояви?
a. Лептоспірозу
b. Шигельозу
c. Харчової токсикоінфекції
d. Ротавірусного ентериту
*e. Холери

115. Для якого захворювання характерні епізоди швидкопрогресуючої задишки, кашлю, свистячого дихання, відчуття скутості в грудній клітці, виділення скловидного мокротиння або поєднання цих симптомів?
a. Пневмонії
b. Гострого бронхіту
c. Гострого стенозуючого ларинготрахеїту
*d. Бронхіальної астми
e. Сухого плевриту

116. Жінку з діагнозом: шигельоз - шпиталізовано до інфекційного стаціонару. З анамнезу відомо, що вона проживає в одній оселі з чоловіком та п'ятирічною дитиною. Укажіть термін спостереження за контактними особами в епідемічному осередку.
a. 25 днів
b. 12 днів
*c. 7 днів
d. 21 день
e. 14 днів

117. Для спинення носової кровотечі пацієнту проводиться передня тампонада носа. Який вид пов'язки накладається на ніс після закінчення процедури?
a. Тиснуча
b. Дезо
*c. Пращеподібна
d. Хрестоподібна
e. Вуздечка

118. У жінки віком 33 роки на 37 тижні вагітності, перебіг якої був ускладнений прееклампсією, розвинувся напад клоніко-тонічних судом. Йому передувало значне посилення головного болю, поява "пелени" і мерехтіння "мушок" перед очима, посмикування м'язів обличчя. Об'єктивно спостерігається: сплутана свідомість, виражені набряки нижніх кінцівок, АТ - 190/130 мм рт. ст. Укажіть рекомендований лікарський засіб для надання невідкладної допомоги пацієнтці в цьому разі.
a. Фуросемід
b. Верапаміл
c. Нітрогліцерин
*d. Магнію сульфат
e. Еналаприл

119. На основі максимально швидкого встановлення яких критеріїв проводять медичне сортування в разі масового надходження постраждалих?
a. Наявних травм/невідкладних станів у постраждалих
b. Наявних травм/невідкладних станів у постраждалих та прогнозу щодо збереження здоров'я
c. Тільки наявних травм у постраждалих та прогнозу щодо збереження життя
*d. Наявних травм/невідкладних станів у постраждалих та прогнозу щодо збереження життя
e. Прогнозу щодо збереження життя

120. У пацієнтки віком 73 роки, яка хворіє на артеріальну гіпертензію та 1,5 року тому перенесла інфаркт міокарда, після емоційного перенавантаження з'явилися різкий головний біль, слабкість, наростаюче відчуття нестачі повітря, кашель. Об'єктивно спостерігається: акроціаноз, ЧД - 28/хв, пацієнтка намагається перебувати в положенні сидячи, аускультативно в нижніх відділах легень вислуховуються поодинокі вологі хрипи, АТ - 190/110 мм рт. ст., пульс - 98/хв, аритмічний. Укажіть шлях введення гіпотензивних лікарських засобів під час надання невідкладної допомоги пацієнтці в цьому разі.
a. Підшкірний
b. Внутрішньом'язовий
*c. Внутрішньовенний
d. Пероральний
e. Сублінгвальний

121. У пацієнта віком 25 років після падіння з висоти виникли тетраплегія, порушення функцій тазових органів, втрата всіх видів чутливості. Який вид травми в пацієнта?
a. Забій головного мозку
b. Перелом грудного відділу хребта
*c. Перелом шийного відділу хребта з пошкодженням спинного мозку
d. Перелом поперекового відділу хребта
e. Перелом шийного відділу хребта без пошкодження спинного мозку

122. Пацієнтку віком 45 років, яка хворіє на цукровий діабет, шпиталізовано до лікарні в непритомному стані. Об'єктивно спостерігається: свідомість відсутня, шкіра суха, холодна на дотик, зі слідами розчухувань, риси обличчя загострені, очні яблука під час натискань м'які, рефлекси відсутні, тонус скелетних м'язів знижений, дихання шумне, глибоке, відчувається різкий запах ацетону з рота, АТ - 95/65 мм рт. ст., пульс - 110/хв, ритмічний. Який вид коми як ускладнення основного захворювання розвинувся в пацієнтки?
a. Гіперосмолярна
*b. Кетоацидотична
c. Гіперлактацидемічна
d. Гіпоглікемічна
e. -

123. Для лікування серцевої недостатності пацієнту призначено препарат із групи серцевих глікозидів. Яка супутня патологія може сприяти кумуляції серцевих глікозидів в організмі пацієнта?
*a. Хронічна ниркова недостатність
b. Артеріальна гіпертензія
c. Гіперацидний гастрит
d. Анорексія
e. Гіпоацидний гастрит

124. Жінка віком 30 років отримала опік полум'ям передньої поверхні грудної клітки. Визначте площу опіку за "правилом дев'яток".
a. 15%
*b. 9%
c. 25%
d. 18%
e. 5%

125. Укажіть джерело збудника інфекції більшості інфекційних хвороб.
*a. Інфікована людина чи тварина
b. Кліщі, москіти, комарі
c. Вакцини, імуноглобуліни
d. Продовольча сировина
e. Предмети побуту, харчові продукти

126. Який із нижченаведених лікарських препаратів, що належить до групи органічних нітратів, чинить антиангінальну та коронаророзширювальну дію, зменшуючи потребу міокарда в кисні?
a. Ніфедипін
b. Еуфiлiн
c. Стрептокiназа
d. Атенолол
*e. Iзосорбiду динiтрат

127. Які заходи невідкладної допомоги треба застосувати негайно, якщо дитину покусав бродячий пес?
a. Обробити місце укусу 3% -м розчином перекису водню
*b. Промити місце укусу мильним розчином, накласти асептичну пов'язку та негайно шпиталізувати
c. Жодних дій не виконувати, терміново шпиталізувати
d. Обробити місце укусу 70% -м розчином спирту та 1% -м розчином брильянтового зеленого
e. Обробити місце укусу розчином хлоргексидину

128. Як називають інциденти, що відбуваються більше ніж з одним потерпілим і потребують медичного сортування та певних медичних компромісів, оскільки кількість постраждалих, яким потрібна екстрена (швидка) медична допомога, перевищує можливості рятувальних служб?
*a. Масові
b. Одиничні
c. Ізольовані
d. Групові
e. Індивідуальні

129. У пацієнтки віком 21 рік розвинувся напад бронхіальної астми. Укажіть провідну клінічну ознаку, що свідчить про наявність бронхообструкції.
*a. Дистанційні свистячі хрипи
b. Біль у грудній клітці
c. Тахікардія
d. Клекітливе дихання
e. Виділення пінистого рожевого мокротиння

130. З якого матеріалу виготовлені медичні рукавички, що забезпечують високий рівень захисту від бактерій?
a. Вінілу
b. Бавовни
c. Нітрилу
d. Неопрену
*e. Латексу

131. Пацієнту віком 56 років, який раптово втратив свідомість, діагностовано зупинку кровообігу. Після 20 хв проведення реанімаційних заходів зберігається відсутність свідомості, дихання та пульсу на магістральних артеріях. За даними кардіомоніторингу протягом реанімації реєструється повна відсутність електричної активності серця. Водночас виключено й усунено всі зворотні причини зупинки кровообігу. Які умови є підставою для припинення проведення реанімаційних заходів?
*a. Відсутність гіпотермії, EtСО_2 нижче 20 мм рт. ст.
b. -
c. Наявність гіпотермії, EtСО_2 вище 20 мм рт. ст.
d. Наявність гіпотермії, EtСО_2 нижче 20 мм рт. ст.
e. Відсутність гіпотермії, EtСО_2 нижче 30 мм рт. ст.

132. Укажіть основні фактори, що впливають на ефективність непрямого масажу серця під час проведення базових реанімаційних заходів (BLS)?
*a. Правильне положення рук рятувальника, глибина та швидкість натискань на грудну клітку
b. Правильне положення рук рятувальника, вік пацієнта, місце події
c. Спосіб натискань на грудну клітку та ступінь її розправлення
d. Частота і глибина натискань на грудну клітку та ступінь її розправлення
e. Правильне положення рук рятувальника, глибина натискань на грудну клітку, стать пацієнта

133. Укажіть оптимальні параметри штучної вентиляції легень під час проведення розширених реанімаційних заходів, спрямованих на захисну вентиляцію легень.
a. 60-80 мл/кг ідеальної ваги тіла і позитивний тиск у кінці видиху 40-80 см вод. ст.
*b. 6-8 мл/кг ідеальної ваги тіла і позитивний тиск у кінці видиху 4-8 см вод. ст.
c. 3-5 мл/кг ідеальної ваги тіла і позитивний тиск у кінці видиху 4-8 см вод. ст.
d. -
e. 500 мл ідеальної ваги тіла і позитивний тиск у кінці видиху 4-8 см вод. ст.

134. Які дезінфікуючі засоби рекомендовано використовувати для генерального прибирання автомобілів та обладнання екстреної (швидкої) медичної допомоги?
a. Кисневмісні
b. Феноловмісні
c. Спиртовмісні
*d. Хлорвмісні
e. Альдегідовмісні

135. Скільки секунд повинен тривати кожен штучний вдих під час базових реанімаційних заходів, якщо ШВЛ проводять методом "рот у рот"?
a. 4 с
b. 2 с
c. 3 с
*d. 1 с
e. 5 с

136. Укажіть невідкладну процедуру для забезпечення остаточної прохідності дихальних шляхів пацієнта в умовах, коли інтубація трахеї неможлива.
a. Штучне дихання методом "рот у рот"
b. Введення повітропроводу
*c. Конікотомія
d. Прийом Геймліха
e. Прийом Сафара

137. Яка найпоширеніша причина летальності в разі отруєння опіатами?
a. Набряк легень
b. Гостра печінкова недостатність
c. Гостра ниркова недостатність
*d. Пригнічення дихального центру
e. Гіпостатична пневмонія

138. Який тип порушення дихання характерний для нападу бронхіальної астми?
*a. Експіраторна задишка
b. Інспіраторна задишка
c. Брадипное
d. Апное
e. Дихання Чейна-Стокса

139. У пацієнта віком 67 років, який для лікування артеріальної гіпертензії приймає бісопролол, виявлено симптоми передозування beta-адреноблокаторами: артеріальна гіпотензія, брадикардія, порушення атрівентрикулярної провідності. Який лікарський засіб доцільно застосувати для надання невідкладної допомоги пацієнту?
a. Гепарин
b. Метопролол
c. Пропранолол
*d. Атропіну сульфат
e. Ацетилсаліцилову кислоту

140. До якої сортувальної категорії належать постраждалі особи, які мають сумнівний прогноз щодо успішності лікування, з огляду на тяжкість (характер) травми (невідкладного стану) та за умови дефіциту сил і засобів для надання медичної допомоги в повному обсязі?
a. ІІ
b. ІІІ
*c. І
d. IV
e. -

141. Бригада екстреної (швидкої) медичної допомоги прибула на виклик до пацієнтки віком 84 роки, в якої розвинувся набряк легень. Лікарські засоби якої групи використовують для корекції гіперволемії в цьому разі?
a. Сорбенти
*b. Діуретики
c. Анальгетики
d. Нітрати
e. Антациди

142. Пацієнту, який отримав травму внаслідок падіння з висоти та має порушення прохідності дихальних шляхів, бригадою екстреної (швидкої) медичної допомоги встановлено ларингіальну маску №4. Який об'єм повітря потрібно подати в манжетку, щоб маска ефективно розмістилася в дихальних шляхах?
a. 10 мл
*b. 30 мл
c. 20 мл
d. 40 мл
e. 50 мл

143. У приймальному відділенні багатопрофільної лікарні проводиться медичне сортування у зв'язку з масовим надходженням постраждалих. Під час об'єктивного обстеження постраждалого чоловіка віком приблизно 40-45 років з'ясувалося, що частота дихання (ЧД) становить 24/хв, капілярне наповнення - більше 2 с. До якої сортувальної категорії належить постраждалий чоловік?
*a. Червоної
b. Чорної
c. -
d. Зеленої
e. Жовтої

144. Який із нижченаведених ритмів, що виникає у разі зупинки кровообігу, є дефібриляційним?
*a. Шлуночкова тахікардія без пульсу
b. Фібриляція передсердь
c. Torsades de pointes
d. Безпульсова електрична активність
e. Асистолія

145. У пацієнта на 10-й хвилині проведення розширених реанімаційних заходів показники капнографа різко підвищилися, відновився пульс на центральній артерії, на моніторі фіксується синусовий ритм. Після відновлення спонтанного кровообігу об'єктивно спостерігається: ЧД - 2 дихальних рухи за 10 с, показник пульсоксиметра не відтворюється, порушення перфузії, АТ - 80/40 мм рт. ст., симетрична гіпотонія, показники глюкометрії в нормі. Які фактори впливають на тяжкість постреанімаційної хвороби?
a. Показники капнографа впродовж реанімаційних заходів
b. Вік і стать пацієнта
c. Кількість введених доз адреналіну
*d. Тривалість і причина зупинки серця
e. Кількість проведених дефібриляцій

146. Під час транспортування пацієнта з черепно-мозковою травмою на штучній вентиляції легень із використанням мішка Амбу з'ясувалося, що показник концентрації вуглекислого газу в кінці видиху на капнографі фіксується на рівні 28 мм рт. ст. Про що свідчить цей показник?
a. Інтубацію стравоходу
b. Гіповентиляцію
c. Колапс трахеї
d. Нормальну вентиляцію
*e. Гіпервентиляцію

147. Аміодарон - це лікарський засіб, що має антиаритмічні властивості та подовжує ІІІ фазу потенціалу дії серцевих клітин. У якій із нижченаведених клінічних ситуаціях доцільно застосувати аміодарон у дозі 300 мг внутрішньовенно протягом 10-20 хв, зважаючи на його фармакологічні властивості?
a. Лише у пацієнтів дитячого віку під час проведення кардіостимуляції
b. У нестабільного пацієнта з фібриляцією передсердь для контролю частоти серцевих скорочень
c. -
d. У разі раптової зупинки кровообігу, спричиненою гіпермагніємію, після п’ятої послідовної дефібриляції
*e. Після третьої синхронізованої кардіоверсії за наявності тахікардії з широкими комплексами

148. Спортсмен під час спортивних змагань отримав черепно-мозкову травму, що супроводжувалася декількома епізодами втрати свідомості, між якими виникав світлий проміжок. Із об'єктивних ознак: правобічний птоз і мідріаз. Укажіть найімовірнішу причину появи цих клінічних проявів у пацієнта.
*a. Епідуральна гематома
b. Субдуральна гематома
c. Забій головного мозку
d. Ішемічний інсульт
e. Дифузне аксональне ушкодження головного мозку

149. У разі наявності якого з нижченаведених супутніх станів у пацієнта з порушенням свідомості перевірка дихання та пульсу в нього має проводитися протягом 1 хв, а не упродовж 10 с?
a. Гіпертермії
b. Гіповентиляції
c. Гіперкапнії
*d. Гіпотермії
e. Гіповолемії

150. Під час визначення ступеня порушення свідомості в пацієнта за шкалою ком Глазго реакція очей оцінена в 4 бали. Укажіть клінічну ознаку, що відповідає цьому показнику.
a. Цілеспрямовані рухи очей у бік подразника
b. Розплющування очей у відповідь на больовий подразник
*c. Самостійне розплющування очей
d. Розплющування очей у відповідь на голосовий подразник
e. Відсутність реакції очей на будь-який зовнішній подразник

