1. Укажіть метод функціональної діагностики, що досліджує електричні потенціали, які виникають в міокарді з їх подальшим графічним зображенням.
a. Полікардіографія
b. Фонокардіографія
c. Ехокардіографія
d. Ультразвукове дослідження серця
*e. Електрокардіографія

2. Після поранення в ділянці пахвової ямки пацієнт відчуває труднощі з розгинанням і приведенням плеча до тулуба, а також обертанням його досередини. Який м'яз ушкоджено в пацієнта?
a. Надостьовий
b. Двоголовий м'яз плеча
c. Дельтоподібний
*d. Великий круглий
e. Триголовий м'яз плеча

3. У пацієнта перелом середньої третини плечової кістки. Йому накладено гіпсову пов'язку й рекомендовано курс ЛФК. На які періоди поділяється курс ЛФК цього пацієнта, залежно від етапів і термінів його лікування?
a. Щадний, функціональний, тренувальний
*b. Іммобілізація, постіммобілізація, відновний
c. Ліжковий, напівліжковий, вільний
d. Стаціонарний, амбулаторно-поліклінічний
e. Догоспітальний, госпітальний, загальний

4. Для встановлення толерантності до фізичних навантажень та складання програми реабілітації для пацієнта після перенесеного інфаркту міокарда фізичний терапевт запланував проведення тредмілергометрії. Який тип навантаження при тредмілергометрії найчастіше застосовують у цьому разі?
a. Зі східчастим зменшенням навантаження
b. З рівномірним навантаженням
c. З постійно зростаючим навантаженням
d. Зі східчастим збільшенням навантаження з періодами відпочинку
*e. Зі східчастим збільшенням навантаження без періодів відпочинку

5. Пацієнт скаржиться на експіраторну задишку. Об'єктивно виявлено: чутно дистанційні хрипи, положення ортопное, лице набрякле, ціанотичне, допоміжна мускулатура грудної клітки бере участь в акті дихання. Грудна клітка збільшена, у стані максимального вдиху, екскурсія її різко зменшена. Під час пальпації грудна клітка ригідна, голосове тремтіння ослаблене по всіх полях. При порівняльній перкусії відчувається гучний коробковий перкуторний звук у всіх полях, при топографічній - екскурсія нижнього краю легень різко обмежена. Аускультативно: ослаблене везикулярне дихання з подовженим видихом, сухі свистячі хрипи різної тональності (високі, низькі). Укажіть наявний синдром ураження системи дихання.
*a. Синдром бронхоспазму
b. Синдром емфіземи
c. Синдром порожнини в легені
d. Синдром пневмотораксу
e. Синдром гідротораксу

6. Фізичний терапевт проводить прийом пацієнтів, серед яких є особи з ознаками респіраторних захворювань. Він хоче мінімізувати ризик інфікування та дотримуватися правил індивідуального захисту. Який засіб індивідуального захисту він має обов'язково використовувати під час контакту з пацієнтом?
a. Захисний екран або окуляри як єдиний засіб захисту
b. -
*c. Респіратор або маску для захисту дихальних шляхів
d. Гумові чоботи та спеціальний ізоляційний костюм
e. Будь-який елемент захисту, який терапевт вважає достатнім

7. Пацієнту віком 27 років, який хворіє на бронхіальну астму, сімейний лікар призначив 20 профілактичних сеансів переривчастої гіпоксичної терапії на стадії ремісії захворювання. Який очікуваний ефект дозованих інтервальних гіпоксичних тренувань сприятиме попередженню виникнення наступного загострення хвороби?
a. Зниження тонусу гладеньких м'язів мікросудин
b. Підвищення ефективності мукоциліарного кліренсу
c. Підвищення тонусу гладеньких м'язів мікросудин
d. Підвищення тонусу гладеньких м'язів бронхіол
*e. Зниження тонусу гладеньких м'язів бронхіол

8. Фізичний терапевт працює у клініці з високим навантаженням. Через нестачу персоналу він змушений часто залишатися після зміни, пропускати перерви та відчуває емоційне виснаження. Останнім часом у нього знизилася концентрація, з'явилися проблеми зі сном і дратівливість. Який підхід найбільш ефективно сприятиме його психологічній безпеці?
a. Формування стійкості до стресу шляхом прийняття високого темпу роботи як неминучого професійного виклику без надмірного фокусування на власному самопочутті
b. -
c. Посилена концентрація на виконанні професійних обов’язків із максимальним залученням у робочий процес, що сприятиме підтримці дисципліни та ефективності
d. Використання стратегій емоційного дистанціювання у взаємодії з пацієнтами та колегами для зниження психологічного навантаження
*e. Оптимізація робочого графіка з поступовим упровадженням чітких меж між роботою та відпочинком, включаючи раціональне планування перерв

9. Для проведення реабілітації пацієнта після перенесеного інфаркту міокарда необхідно оцінити толерантність до фізичного навантаження. Який діагностичний метод потрібно застосувати в цьому разі?
a. Електрокардіографію
b. Пікфлоуметрію
*c. Велоергометрію
d. Плавання
e. Пульсоксиметрію

10. Під час дослідження моделі ходи в пацієнта спостерігається втрата природного замаху руки та перетягування ураженої ноги півколом. Який це тип аномальної ходи?
a. Паркінсонічний
*b. Геміплегічний
c. Міопатичний
d. Атактичний
e. Невропатичний

11. Постінсультному пацієнту віком 60 років діагностовано: спастичний геміпарез, спастичність м'язів-згиначів верхньої кінцівки становить 3-4 бали за шкалою Ашфорта, больовий синдром. Яке втручання ерготерапії є оптимальним для пацієнта з урахуванням ступеня спастичності?
*a. Ботулінотерапія
b. Тривале статичне розтягнення м'язів
c. Ортезування
d. Вібраційний масаж
e. Теплові процедури

12. Чоловік віком 45 років скаржиться на задишку, що посилюється під час незначного фізичного навантаження та малопродуктивний кашель. В анамнезі: ХОЗЛ. Укажіть найбільш інформативний метод для визначення дихальної недостатності в пацієнта.
*a. Спірографія
b. Комп'ютерна томографія легень
c. Рентгенографія органів грудної клітки
d. Бронхографія
e. Бронхоскопія

13. Який із нижченаведених варіантів відповідей характеризує фізичні вправи у відкритому кінематичному ланцюгу?
a. Відтворення функціональних схем рухів
b. Багатосуглобові вправи із залученням декількох м'язових груп
c. Залучення в роботу м'язів - агоністів, синергістів та антагоністів
*d. Більш вільний та швидкий рух, але менша стабільність
e. Збільшення компресійних сил стосовно сил зсуву

14. До фізичного терапевта звернувся військовослужбовець після перелому правої великогомілкової кістки. Наразі права нижня кінцівка знерухомлена гіпсовою іммобілізацією до нижньої третини стегна. Які вправи можна призначити пацієнту?
a. Пасивні вправи для гомілковостопного суглоба
b. Пасивні вправи для колінного суглоба
c. Ізотонічні вправи для м'язів гомілки
d. Активні динамічні вправи для колінного суглоба
*e. Ізометричні вправи для м'язів гомілки

15. Упродовж якого часу рекомендовано позиціонувати пацієнта з ішемічним інсультом в одному положенні для профілактики контрактур?
a. 3-4 год
*b. 1-2 год
c. 9-10 год
d. 7-8 год
e. 5-6 год

16. Під час обстеження пацієнта з наслідками ЧМТ за тестом "Встань та йди" було отримано результат - 15 с. Яка здатність до переміщення у цього пацієнта?
a. Обмежена здатність до переміщення
*b. Переважно незалежна здатність до переміщення
c. Переважно обмежена здатність до переміщення
d. Порушена здатність до переміщення
e. Вільна здатність до переміщення

17. Яка мета використання допоміжних засобів у роботі з пацієнтами?
*a. Забезпечити пацієнту більшу мобільність під час відновлення його здатності пересуватися
b. Тренування сили нижніх кінцівок
c. Запобігання пасивно-активній роботі з пацієнтом
d. Зменшення проявів слабкості м'язів
e. Навчити його нових навичок, які можуть знадобитися в житті

18. Новонародженій дитині виконується погладжування щоки праворуч. Оберіть рефлекторну відповідь, яка буде вказувати на зрілий пошуковий рефлекс.
*a. Поворот голови праворуч та відкривання рота
b. Поворот голови ліворуч та відкривання рота
c. -
d. Поворот голови праворуч та закривання рота
e. Поворот голови ліворуч та закривання рота

19. Які дії виконує фізичний терапевт при маніпуляційному втручанні "мануальна вібрація"?
a. Вібрацію середньої частоти на грудну клітку під час видиху пацієнта
*b. Вібрацію високої частоти на стінку грудної клітки під час видиху пацієнта
c. Вібрацію низької частоти на грудну клітку під час вдиху пацієнта
d. Вібрацію високої частоти на стінку грудної клітки під час вдиху пацієнта
e. Вібрацію низької частоти на стінку грудної клітки під час видиху пацієнта

20. Під час проведення проби з фізичним навантаженням реакція серцево-судинної системи характеризувалася підвищенням систолічного артеріального тиску більше ніж на 70 мм рт. ст., а показник діастолічного становив більше 95 мм рт. ст. Який iз нижченаведених типів реакцій спостерігається в пацієнта?
a. Гіпотонічний
b. Астенічний
c. Дистонічний
d. Нормотонічний
*e. Гіпертонічний

21. Пацієнт віком 73 роки хворіє на хворобу Паркінсона, акінетико-регідну форму. Після тестування визначена IV стадія хвороби за модифікованою шкалою Хена та Яра. Якому рівню рухової активності відповідає ця стадія хвороби в пацієнта?
*a. Істотне обмеження рухової активності, але залишається можливим самостійне пересування
b. Легке обмеження рухової активності, пацієнт не потребує сторонньої допомоги
c. Помірне обмеження рухової активності, пацієнт потребує істотної сторонньої допомоги в повсякденному житті
d. Істотне обмеження рухової активності, пацієнт не може самостійно пересуватися
e. Помірне обмеження рухової активності, легка залежність пацієнта від сторонньої допомоги в повсякденному житті

22. З якого положення треба починати вертикалізацію пацієнта, який тривалий час перебував у ліжку після гострого порушення мозкового кровообігу?
*a. Положення Фаулера
b. Положення стоячи
c. Дорсально лежачи
d. Положення лежачи на животі
e. Латерального або бокового положення лежачи

23. Яку стратегію потрібно вибрати для реалізації завдання із вдосконалення навичок пересідання на рівновисокі поверхні особою з наслідками хребетно-спинномозкової травми на рівні С7 (ASIA С)?
*a. Пересідання за допомогою ковзкої поверхні
b. Пересідання з вербальною допомогою фізичного терапевта
c. Пересідання з повною допомогою фізичного терапевта
d. Пересідання з частковою допомогою фізичного терапевта
e. Пересідання з відпрацюванням належного рівня рівноваги тіла

24. Правильне положення пацієнта під час мануально-м'язового тестування дозволяє запобігти включенню в рух інших м'язів при оцінюванні сили відповідного м'яза. Яке вихідне положення пацієнта передбачено для оцінювання сили чотириголового м'яза на 4 бали?
a. Лежачи на боці, зверху розігнута нога, яка тестується
*b. Сидячи на кушетці зі звішеними ногами
c. Сидячи на кушетці з витягнутими ногами
d. Лежачи на спині, ноги розігнуті
e. Лежачи на животі з зігнутою ногою, яка тестується

25. Укажіть найефективніший спосіб профілактики пролежнів у пацієнтів з хребетно-спинномозковою травмою.
*a. Часта зміна положення тіла
b. Повноцінне харчування
c. Гігієна тіла
d. Мазі з трофічностимулювальними властивостями
e. Протипролежневі матраци та подушки

26. Після перенесеної травми пацієнт не може зігнути праве плече в плечовому суглобі та привести його до тулуба. Який м'яз було травмовано?
a. Великий круглий
b. Малий круглий
*c. Дзьобо-плечовий
d. Плечовий
e. Підлопатковий

27. Чоловіку віком 60 років два дні тому виконано ендопротезування правого кульшового суглоба. Укажіть обмеження, яких повинен дотримуватися пацієнт упродовж 3-х місяців.
a. Відводити пряму нижню кінцівку більше ніж на 30^о
*b. Сідати під кутом більше ніж на 90^о між тулубом та нижніми кінцівками
c. Лягати на здоровий бік із подушкою між ногами
d. Підніматися сходами
e. Піднімати пряму кінцівку на 30^о при розігнутому коліні

28. Пацієнту віком 66 років, який хворіє на ішемічну хворобу серця, з метою розроблення ефективної комплексної програми фізичної терапії призначено проведення функціональної проби для оцінки швидкості його адаптаційних можливостей на фізичне навантаження з визначенням часу відновлювальних процесів. Якою пробою визначається здатність серцево-судинної системи відновлюватися після занять фізичними вправами?
a. Штанге
b. Генчі
*c. Мартіне-Кушелевського
d. Руф'є
e. Вальсальви

29. Передчасно народжена дитина щоденно отримує до 10-12 стресових процедур догляду, зокрема забір крові. Яку шкалу застосовують для вимірювання процедурного болю недоношених і доношених немовлят?
a. Шкалу ВАШ
b. -
c. NBAS
*d. NIPS
e. N-PASS

30. Постінсультний пацієнт у післягострий період реабілітації скаржиться на зниження чутливості, виражену слабкість м'язів у руці та помірний біль у плечі. Якої доказової стратегії втручання необхідно дотримуватися з метою попередження сублюксації та болю в плечі пацієнта?
a. Обмеження усіх рухів в плечовому суглобі, підтримування руки за два суглоби, носіння бандажа
*b. Правильне позиціювання кінцівки, підтримувальні пов'язки, щадне ставлення до руки
c. Сидіння в кріслі з підлокотниками, ортез на променево-зап'ястковий суглоб, масаж руки
d. -
e. Тейпування плеча, пасивні вправи, розтирання плеча здоровою рукою

31. Під час огляду грудної клітини пацієнта асистент фізичного терапевта встановив, що ребра розташовані майже горизонтально, міжреберні проміжки широкі, передньо-задній та поперечний розміри практично однакові, нижня апертура грудної клітки широка, епігастральний кут тупий. Обидві половини грудної клітки симетрично беруть участь у диханні. Для якої форми грудної клітки характерні виявлені ознаки?
a. Плоскої
*b. Конічної
c. Астенічної
d. Циліндричної
e. Діжкоподібної

32. Укажіть причину виникнення дефекту ходьби "підйом на носок" у пацієнта із протезом на трансфеморальному рівні.
a. Контрактура відвідних м'язів стегна
b. Слабкість м'язів задньої поверхні стегна
c. Приймальна гільза в зігнутому положенні
d. Жорсткий протез стопи
*e. Занадто довгий протез

33. Пацієнт віком 69 років за 6 місяців після ендопротезування правого колінного суглоба перебуває на довготривалій реабілітації. Який тест доцільно застосувати фізичному терапевту для оцінки швидкості ходьби?
a. 6-хвилинний тест ходьби
b. Тест Ласега
c. Тест Філіпса
*d. 10-метровий тест ходьби
e. Тест "Встань та йди"

34. Постізометричну релаксацію використовують для ліквідації міогенних контрактур. Після закінчення ізометричного напруження м'язів пацієнта фізичний терапевт легко й повільно виконує пасивне розтягування м'язів. Упродовж скількох секунд він це робить?
*a. 6-10
b. 16-20
c. До 5
d. 10-15
e. 21-25

35. Укажіть допоміжний засіб, який у разі неправильного використання може викликати компресійну нейропатію у зв'язку з пахвовою, передплечовою або зап'ястною компресією серединного нерва.
*a. Милиці
b. Тростини
c. Крісло колісне
d. Ходунки
e. Реабілітаційні бруси

36. Після проведення фізичної терапії пацієнту з дорсопатією шийного відділу хребта дано рекомендації і продемонстровано виконання вправ із самоопором для м'язів шиї. Як активуються м'язи при виконанні таких вправ?
a. Розслаблення м'язів-синергістів та напруження м'язів-антагоністів
b. -
c. Напруження м'язів-синергістів та розслаблення м'язів-антагоністів
d. Напруження м'язів-синергістів без включення м'язів-антагоністів
*e. Одночасне напруження м'язів-синергістів та м'язів-антагоністів

37. Передчасно народжене немовля (скоригований вік 36 тижнів) має підвищений рівень розвитку апное. Укажіть позиціонуюче положення для здійснення орального годування через соску.
a. Альтернативне положення "живіт до живота"
b. Вертикальне положення (сидячи)
*c. Альтернативне положення на спині
d. -
e. Горизонтальне положення на спині

38. Під час оцінювання рівня спастичності двоголового м'яза плеча за шкалою Ашфорта фізичний терапевт відчуває опір м'яза протягом усього руху, але пасивний рух виконано в повній амплітуді. Якою кількістю балів за шкалою Ашфорта можна оцінити спастичність м'яза в цьому разі?
*a. 2
b. 4
c. 0
d. 3
e. 1

39. Після родової травми в новонародженої дитини спостерігається: обмеження руху верхньої кінцівки, гіпорефлексія, м'язова атрофія. До якого виду рухових порушень належать ці зміни нервової системи?
a. Бульбарні розлади
b. Міастенія
c. Пірамідальні порушення
*d. Порушення нижнього мотонейрона
e. Порушення верхнього мотонейрона

40. Пацієнт після інсульту має порушення ходьби, часто спотикається через слабкість ураженої ноги, відзначається обмежена активна дорсальна флексія стопи (проявляється "падінням стопи" під час кроку). Який підхід у фізичній терапії буде найбільш ефективним у цьому разі?
a. Вправи виключно на верхні кінцівки, оскільки відновлення ходьби можливе пізніше
b. Виконання вправ лише в положенні лежачи для збільшення сили м'язів
*c. Використання ортеза для стопи та тренування правильного патерна ходьби
d. Повна відмова від ходьби, щоб уникнути падінь
e. Надання пацієнту милиць без навчання техніки ходьби

41. Передчасно народжене немовля досягло координації в моделі "смоктання-ковтання-дихання". Соску якої форми буде рекомендовано для збереження смоктального рефлексу?
a. Симетричної плоскої
b. -
c. Асиметричної плоскої
d. Циліндричної
*e. Округлої

42. Пацієнт за призначенням фізичного терапевта виконує вправу "планка". Укажіть характерну особливість статичної роботи м'язів у цьому разі.
*a. Значне напруження
b. Незначне напруження
c. Наявне переміщення
d. Відносно пізнє настання втоми
e. Значне скорочення м'яза

43. У постінсультного пацієнта з геміпарезом за результатами мануально-м'язового тестування сила двоголового м'яза стегна становить 1 бал. Якому кваліфікатору МКФ для функцій організму відповідає зазначений показник сили м'язів?
a. 4
b. 2
*c. 3
d. 1
e. 0

44. У передчасно народженої дитини оцінюється здатність до орального годування. Укажіть фазу ковтання, під час якої будуть активно задіяні нижня щелепа, язик, м'яке та тверде піднебіння з частковим залученням губ.
a. Езофагеальна
b. Фарингеальна
c. Початкова езофагеальна
d. -
*e. Ротова

45. Які заходи рекомендовано комбінувати з метою виховання координаційних навичок і відновлення тактильної, м'язової та суглобової чутливості в решті кінцівки під час стояння та ходіння з протезом?
*a. Масаж, вправи на розвиток рівноваги, догляд за шкірою кукси
b. Вправи на координацію та спротив, апаратна фізіотерапія, загартовування
c. Масаж, вправи на опір і витривалість, загартовування
d. Силові вправи, вправи на тренування дрібної моторики, бальнеопроцедури
e. Вправи на тренажерах, вправи зі складною координацією, гігієнічні процедури

46. До фізичного терапевта звернулася пацієнтка віком 61 рік за повторною консультацією. Вона 2 тижні виконувала призначену програму кардіореабілітації за післягострим періодом після інфаркту міокарда. Пацієнтка зазначила, що стала почувати себе краще, може проходити більшу дистанцію та виконувати значний обсяг побутових навантажень без задишки. Яку динаміку функціонального показника роботи серця, найімовірніше, буде встановлено під час обстеження у цьому разі?
*a. Збільшення фракції викиду лівого шлуночка
b. Збільшення кінцево-діастолічного об'єму лівого шлуночка
c. Збільшення частоти серцевих скорочень у спокої
d. Збільшення активності синусового вузла правого передсердя
e. Зменшення максимального споживання кисню

47. Оберіть мобілізаційний прийом, який використовується при згинальній контрактурі в променево-зап'ястковому суглобі, з урахуванням правила опуклості-вгнутості.
a. -
b. Ковзання латерально
c. Ковзання медіально
*d. Ковзання вниз
e. Ковзання вгору

48. У пацієнта віком 34 роки під час заняття терапевтичними вправами спостерігається: прискорене дихання, невисока пітливість та незначне почервоніння шкіри. Чоловік не має ніяких скарг та безпомилково виконує вказівки. Укажіть рівень втоми в пацієнта.
a. Втома відсутня
b. Різкий
c. Виражений
d. Значний
*e. Незначний

49. Який спірографічний показник вважається найкращим для оцінки ступеня обструкції дихальних шляхів?
*a. Об'єм форсованого видиху за першу секунду (ОФВ1)
b. Функціональна залишкова ємність легень (ФЗЄ)
c. Форсована життєва ємність легень (ФЖЄЛ)
d. Максимальна вентиляція легень (МВЛ)
e. Хвилинний об'єм дихання (ХОД)

50. Постінсультному пацієнту діагностовано: лівобічний геміпарез, виражений у руці, помірний у нозі. Після обстеження ерготерапевтом верхньої кінцівки пацієнту призначено такі втручання: компресійний одяг, електростимуляцію, тривале виконання пасивних рухів у підвищеному положенні, підняття кінцівки під час відпочинку. Про наявність якого ускладнення паретичної кінцівки свідчать призначені втручання?
a. Контрактури
b. Спастичності
*c. Набряку
d. Болю
e. Сублюксації

51. Укажіть, у якому випадку проводиться протинабрякова терапія та терапія, спрямована на покращення трофіки тканин, особливо м'язів, збереження амплітуди рухів у проксимальному суглобі, зняття больового синдрому, наявність трофічних розладів, тренування на опірність тканин, профілактика контрактур.
a. Сформованої кукси
b. Фантомної кінцівки
*c. Несформованої кукси
d. Фантомного болю
e. Закритої травми периферійних нервів

52. Як називається захисний рефлекс розтягування, що запобігає перерозтягуванню м'язів?
a. Сухожильний рефлекс
b. Тонічний рефлекс
c. Аутогенне гальмування
d. Сегментарний рефлекс
*e. Міотатичний рефлекс

53. Пацієнтка віком 66 років перебуває на консультації у фізичного терапевта після нещодавно перенесеного гострого інфаркту міокарда. Під час обстеження виявлено: ЧСС - 88/хв, АТ - 148/89 мм рт. ст., тест "встань та йди" - 22 с. Які вправи протипоказані для цієї пацієнтки?
*a. Зі статичним напруженням
b. На розтягнення м'яких тканин
c. На координацію рухів
d. Дихальні вправи із подовженням видиху
e. На витривалість на велотренажері

54. Під час огляду пацієнта з бронхіальною астмою фізичний терапевт встановив, що передньо-задній розмір грудної клітки збільшений переважно у верхній частині, ребра мають горизонтальне положення, міжреберні проміжки розширені, над- та підключичні ямки згладжені. Для якої форми грудної клітки характерні виявлені ознаки?
a. Циліндричної
*b. Емфізематозної
c. Астматичної
d. Конічної
e. Обструктивної

55. Фізичний терапевт вимірює амплітуду рухів у надп'ятково-гомілковому суглобі пацієнта. Навколо якої вісі відбувається згинання та розгинання стопи із загальним обсягом до 60-70^о?
a. Поперечної
b. Сагітальної
c. Горизонтальної
*d. Фронтальної
e. Поздовжньої

56. Жінка віком 49 років, викладач, скаржиться на біль у попереку та скутість у поперековому відділі хребта під час здійснення побутової діяльності. Яке доступне функціональне дослідження доцільно застосувати, щоб дослідити амплітуду руху хребта в цьому разі?
*a. Тест Шобера
b. Проба підборіддя-груднина
c. Тест з 6-хвилинною ходьбою
d. Тест Форестьє
e. Тест Отта

57. Пацієнтка віком 32 роки має в анамнезі: рецидивно-ремітуючий розсіяний склероз. Під час обстеження виявлено: дискоординація рухів, порушення балансу та хитання при ходьбі. Який патологічний стан виник у пацієнтки?
a. Анозогнозія
b. Астереогнозія
c. Апраксія
*d. Атаксія
e. Афазія

58. Військовослужбовець віком 42 роки переніс вогнепальне поранення нижньої кінцівки, що спричинило обмеження в пересуванні. Після виписки з лікарні він мав розпочати курс фізичної терапії, але зіткнувся з труднощами. Реабілітаційний центр розташований за 10 км від його місця проживання, а чоловік не має власного транспорту. Громадський транспорт у його районі відсутній, а таксі коштує дорого. Водночас він мотивований до реабілітації та має високий рівень фізичної витривалості. Який із нижченаведених аспектів є "фактором середовища" (e) за МКФ, що впливає на реабілітацію пацієнта?
a. Його фізична витривалість
b. Обмеження рухів у суглобі
*c. Відсутність доступного громадського транспорту
d. Больовий синдром у нозі
e. Рівень мотивації до реабілітації

59. Яку концептуальну модель практики використовує у своїй професійній діяльності ерготерапевт, коли аналізує заняттєву активність та важливі для особи заняття з метою їх покращення, враховуючи вплив середовища та наратив самої особи?
a. Модель KAWA "Річка"
b. Модель заняттєвої активності людини (MOHO)
c. Модель процесу ерготерапевтичного втручання (OTIPM)
d. Канадська модель виконання заняття та залучення (CMOP-E)
*e. Модель "Особа-середовище-заняття-виконання" (PEOP)

60. У разі ураження якого рівня спинного мозку пацієнту надається повна допомога під час прийому їжі?
a. С7-С8
b. С5-С6
c. Т1-Т2
*d. С1-С4
e. С6-С7

61. Які дії має виконувати фізичний терапевт для підвищення ефективності дренажної позиції в разі накопичення мокротиння і гною в бронхах у пацієнта?
a. Під час затримки дихання виконувати легке постукування на відповідній ділянці грудної клітки
b. Під час затримки дихання виконувати вібраційний масаж
c. Під час затримки дихання натискати на відповідну ділянку грудної клітки
*d. Під час видиху натискати на відповідну ділянку грудної клітки, виконуючи вібраційний масаж
e. Під час вдиху натискати на відповідну ділянку грудної клітки, виконуючи вібраційний масаж

62. Чим зумовлений мінімальний час кардіотренування незалежно від рівня здоров'я?
a. Поступовим утворенням достатньої кількості енергії для роботи на витривалість
*b. Адаптацією дихальної та серцево-судинної систем до фізичного навантаження
c. Зростанням інтенсивності обміну речовин під час кардіотренування
d. Дотриманням загальних умов застосування аеробних терапевтичних вправ у фізичній терапії
e. Функціональним станом дихальної та серцево-судинної систем

63. Пацієнтка віком 61 рік скаржиться фізичному терапевту на задишку під час ходьби, що змушує її зупинятися для відновлення дихання, після проходження дистанції до 100 м. Із анамнезу відомо, що 8 тижнів тому вона була виписана з кардіологічного стаціонару, де перебувала через інфаркт міокарда. Фізичний терапевт для оцінювання використав Шкалу вираженості задишки (modified Medical Research Council (mMRC), рекомендовану МОЗ України. Яким є рівень задишки в цієї пацієнтки?
*a. 3
b. 0
c. 1
d. 4
e. 2

64. Пацієнт скаржиться, що не може розігнути верхню кінцівку в ліктьовому, променево-зап'ястковому та п'ястково-фалангових суглобах, відвести великий палець, а також здійснити супінацію передпліччя та кисті. Який нерв, найімовірніше, пошкоджено?
a. М'язово-шкірний
b. Ліктьовий
c. Присередній шкірний нерв передпліччя
*d. Променевий
e. Серединний

65. Пацієнт віком 56 років проходить ранній етап реабілітації після тотального ендопротезування кульшового суглоба. Яку модель ходьби необхідно застосовувати в цьому разі?
*a. Триточкову з милицями
b. Чотириточкову з милицями
c. З шестипроменевими палками
d. З ходунками
e. Двоточкову з милицями

66. Пацієнтка віком 67 років, проходить повторний курс реабілітації після ішемічного інсульту в басейні правої середньої мозкової артерії. Скаржиться на обмеженість рухів у лівих кінцівках, слабкість та порушення рухів у кінцівках, головний біль, коливання АТ, хиткість під час ходьби. Який тест доцільно застосувати для виміру функціональної рухливості та ризику падінь у пацієнтки, що не вимагає спеціального обладнання та багато часу?
a. Шкала рівноваги Берга (BBS)
b. "10-метровий тест ходьби" (10MWT)
c. "2-хвилинний тест ходьби" (2MWT)
*d. "Встань та йди" (TUG)
e. Динамічний індекс ходьби (DGI)

67. Пацієнт із травмою спинного мозку на рівні Th6 після стабілізації стану проходить реабілітацію. Він має параплегію, збережену силу м'язів верхніх кінцівок і труднощі з підтриманням рівноваги в сидячому положенні. Тренування якої навички першочергово необхідне пацієнту для самостійного пересаджування в крісло колісне?
a. Нахилу тулуба вперед без опори на руки
b. Переносу ваги тіла на нижні кінцівки в положенні сидячи
c. Утримання положення стоячи у вертикалізаторі протягом 5 хв
*d. Переміщення в різних напрямках в положенні сидячи з опорою на руки
e. Утримання балансу сидячи без опори на руки протягом 1 хв

68. Пацієнт віком 62 роки перебуває на підгострому періоді реабілітації після перенесеного інсульту в басейні середньої мозкової артерії. Яка шкала є оптимальною для визначення можливості здійснення самостійної діяльності пацієнта та формування цілей ФТ?
a. Хокінса
b. Освестрі
c. Ренкіна
*d. Функціональної незалежності (FIM)
e. Візуальна аналогова шкала (VAS)

69. У постінсультного пацієнта з помірним лівобічним геміпарезом у післягострий період реабілітації спостерігається порушення селективного рухового контролю, згинальна синергія в руці, розгинальна - у нозі, спастичність м'язів 2-3 бали за шкалою Ашфорта. Який із тестів є оптимальним для оцінювання сили м'язів нижніх кінцівок пацієнта з урахуванням зазначених проявів?
a. Мануальний м'язовий тест
b. Тест 4-ох квадратного кроку
*c. Моторний контроль вертикалізації
d. Тест 6-и хвилинної ходьби
e. Time Up and Go Test

70. Що є протипоказанням для проведення тесту на толерантність до фізичного навантаження?
a. Синусова тахікардія
b. Серцева недостатність І ступеня
c. Поодинокі екстрасистоли
*d. Коронарна недостатність із частими нападами стенокардії
e. Артеріальна гіпертензія

71. Пацієнт скаржиться на затерплість та оніміння безіменного пальця та мізинця правої кисті. Під час огляду виявлено: порушення згинання та шкірної чутливості цих пальців, долонного згинання кисті, зведення і розведення пальців кисті, а також приведення великого пальця кисті. Міжкісткові, а також м'язи підвищення мізинця частково атрофовані (починає формуватися "пазуриста лапа"). Який нерв уражений в пацієнта?
a. Присередній шкірний нерв передпліччя
*b. Ліктьовий
c. Серединний
d. М'язово-шкірний
e. Променевий

72. Яку шкалу використовують в ерготерапії для стандартизованої оцінки рівня розвитку великих моторних функцій у дітей із церебральним паралічем?
a. FMS
b. CFCS
*c. GMFCS
d. FIM
e. MACS

73. Пацієнт через місяць після черепно-мозкової травми демонструє ознаки 4 рівня когнітивного функціонування Ранчо. Яке втручання буде оптимальним для цього пацієнта?
a. Заняття тривалістю 20 хв з виконанням подвійних завдань
*b. Заняття тривалістю до 20 хв у спокійному оточенні з виконанням простих команд
c. -
d. Заняття тривалістю 40 хв з виконанням простих команд
e. Заняття з гучним звуковим супроводженням тривалістю 30 хв

74. У чоловіка раптово виникли сильний біль у лівій половині грудної клітки, кашель, рясне кровохаркання, температура тіла підвищилася до 38,2^оС. Під час обстеження встановлено, що ліва половина грудної клітки дещо відстає в акті дихання. Під час аускультації прослуховується крепітація і шум тертя плеври. Установіть попередній діагноз.
*a. Пневмонія
b. Емфізема
c. Гострий бронхіт
d. Хронічний бронхіт
e. Бронхіальна астма

75. У пацієнта спостерігається розлад рухової функції верхньої кінцівки після геморагічного інсульту. Для оцінки якого показника використовують шкалу Ашфорта, шкалу оцінки інвалідизації та шкалу стійкості до пасивних рухів у цьому разі?
a. Активності в повсякденному житті
b. Діапазону рухів
c. Сили м'язів
*d. Спастичності
e. Точності та координованості рухів

76. У дворічного хлопчика діагностовано периферичний параліч Дюшена-Ерба праворуч, зумовлений травматичним ураженням верхнього стовбура плечового сплетення. Під час об'єктивного обстеження пацієнта виявлено: значне зниження згинально-ліктьового та п'ястково-променевого рефлексів праворуч, розлади поверхневої чутливості на зовнішній поверхні плеча і передпліччя, болючість у надключичній ямці праворуч при натисканні. Які ще порушення спостерігатимуться в пацієнта?
a. Приведення плеча та згинання в ліктьовому суглобі
b. Відведення плеча та розгинання в ліктьовому суглобі
c. -
*d. Відведення плеча та згинання в ліктьовому суглобі
e. Приведення плеча та розгинання в ліктьовому суглобі

77. Чоловік віком 62 роки переніс ішемічний інсульт у басейні середньої мозкової артерії правої півкулі 3 місяці тому. Об'єктивно спостерігається: виражена спастичність у лівій верхній кінцівці, особливо у згиначах кисті та лікті (за шкалою Ашфорт - 3 бали). Пацієнт має труднощі в розгинанні руки, утриманні предметів та виконанні функціональних рухів. Яка техніка фізичної терапії є найбільш ефективною для зменшення спастичності в цьому разі?
a. Тренування сили тільки в ураженій кінцівці без участі здорової
b. Виконання швидких і різких рухів у суглобах
c. Позиціонування в середньофізіологічному положенні
d. Застосування холодових компресів на спастичні м'язи
*e. Використання методики повільного розтягування спазмованих м'язів

78. Жінка віком 35 років має синдром зап'ясткового каналу. Скаржиться на те, що не може друкувати більше 10 хв, перш ніж біль стане непереборним. Які заходи фізичної терапії та ерготерапії застосовуватимуться з метою зменшення больових відчуттів у перші 5 днів?
a. Ортезування та зміцнення м'язів передпліччя
*b. Ортезування почергово з вправами з полегшених вихідних положень
c. Покращення нейром'язового контролю
d. Покращення мобільності променево-зап'ясткового суглоба та ергономіка робочого місця
e. Розтягування м'язів передпліччя почергово з ортезуванням

79. Із якою метою проводиться профілактика респіраторних ускладнень в осіб із ураженням шийного відділу хребта в гострому періоді хребетно-спинномозкової травми?
a. Збільшення екскурсії грудної клітки
b. Попередження ателектазу
c. Збільшення екскурсії діафрагми
d. Видалення мокротиння з трахіобронхіального дерева
*e. Забезпечення вентиляції легень

80. У пацієнтки віком 56 років, яка хворіє на бронхіальну астму, об'єктивно спостерігається: обличчя ціанотичне, шийні вени набухлі, кашляє, під час дихання чути свистячі хрипи, жінка налякана. Яке положення необхідно надати пацієнтці для полегшення стану?
*a. Ортопное
b. Лежачи з піднятим головним кінцем
c. Стоячи
d. Лежачи з піднятими ногами
e. Лежачи на животі

81. Пацієнтка віком 35 років перебуває в терапевтичному відділенні з приводу пневмонії. Загальний стан задовільний, єдине, що турбує жінку, це погане відходження мокротиння під час кашлю, що створює для неї дискомфорт. Який елемент масажу необхідно застосувати, щоб полегшити відходження мокротиння?
a. Вижимання
b. Погладжування
c. Розминання
d. Розтирання
*e. Вібрацію

82. Який клінічний інструмент використовується для оцінювання тяжкості та рівня пошкодження спинного мозку?
a. Шкала COVS
b. Шкала VFM
*c. Шкала ASIA
d. Шкала FIM
e. Шкала SCIM

83. Пацієнт з тяжкою травмою головного мозку в післягострому періоді реабілітації самостійно не переміщується, є ризик аспірації. Який з варіантів позиціонування після приймання їжі доцільно обрати в цьому разі?
a. Латеральне або бокове положення лежачи
b. Напівлежачи на животі
*c. Напівлежачи на спині з піднятим узголів'ям ліжка принаймні на 30-45^о
d. -
e. Лежачи на спині

84. Фізичний терапевт проводить обстеження колінного суглоба пацієнта з підозрою на пошкодження передньої хрестоподібної зв'язки. Пацієнт лежить на спині, коліно зігнуте під кутом приблизно 30^о. Фізичний терапевт однією рукою стабілізує стегно, а іншою намагається змістити великогомілкову кістку вперед. Який тест використовується в цьому разі для оцінки надмірного зміщення великогомілкової кістки?
a. Тест передньої висувної шухлядки
b. Тест Патріка
c. Тест Х'юстона
d. Тест МакМюррея
*e. Тест Лахмана

85. Яке положення потрібно надати суглобу під час оцінки пасивних додаткових рухів?
a. Анатомічне
b. Індивідуальне
*c. Нещільно укладене
d. Щільно укладене
e. Вимушене

86. Пацієнта віком 56 років шпиталізовано зі скаргами на інтенсивний пекучий біль за грудниною, який іррадіює в ліву руку, лопатку, нижню щелепу, триває більше години та не знімається нітрогліцерином. Встановлено діагноз: інфаркт міокарда. Якою буде основна мета першого (стаціонарного) етапу реабілітації для цього пацієнта?
a. Підготовка пацієнта до повернення до професійної діяльності, зниження факторів ризику
b. Поступове підвищення рівня функціональної здатності, зниження факторів ризику серцево-судинних захворювань
*c. Протидія негативним впливам тривалого ліжкового режиму та підготовка пацієнта до повернення до нормальної повсякденної діяльності
d. Забезпечення психологічної підтримки пацієнта, повернення до професійної діяльності
e. Покращення функціонального стану серцево-судинної системи, формування адекватного колатерального кровообігу в міокарді

87. Як називається вільний у просторі рух, що виконується дистальним сегментом кінцівки?
a. Функціональна вправа
b. Поступальна вправа
*c. Вправа з відкритим кінематичним ланцюгом
d. Зворотна вправа
e. Вправа із закритим кінематичним ланцюгом

88. Під час обстеження виявлено, що пацієнт не може здійснити підошвове згинання стопи та пальців, але при цьому він може стояти на п'ятках, але не може стояти на пальцях. Який нерв, найімовірніше, пошкоджено?
a. Бічний підошвовий
*b. Великогомілковий
c. Загальний малогомілковий
d. Сідничний
e. Задній шкірний нерв стегна

89. Пацієнту віком 45 років встановлено діагноз: негоспітальна лівобічна нижньодольова пневмонія. Укажіть дренажне положення, яке буде сприяти відходженню мокротиння.
a. Зміна положення тіла не вплине на відходження мокротиння
b. На лівому боці з опущеним головним кінцем
c. На правому боці з піднятим головним кінцем
d. На лівому боці з піднятим головним кінцем
*e. На правому боці з опущеним головним кінцем

90. Пацієнт із обмеженою рухливістю, який проходить реабілітацію після травми, перебуває на етапі відновлення ходьби. Під час одного з сеансів він починає відчувати невпевненість у рухах і може впасти. Як потрібно організувати процес, щоб уникнути падінь?
a. Дозволити пацієнту рухатися без обмежень, щоб стимулювати його самостійність і впевненість
b. Страхувати пацієнта лише в кінці заняття, коли він наближається до завершення вправ
*c. Використовувати спеціальний пояс для страхування пацієнта під час ходьби, щоб знизити ризик падінь
d. Проводити заняття лише в присутності медичного персоналу, щоб мати додаткову підтримку за необхідності
e. -

91. Який метод обстеження пацієнтів із патологією органів дихання використовують під час перевірки голосового тремтіння, визначення тургору, вологості шкіри, тонусу м'язів, товщини підшкірного жирового шару та периферичних лімфатичних вузлів?
*a. Пальпацію
b. Ларингоскопію
c. Мануально-м'язове тестування
d. Перкусію
e. Аускультацію

92. Чому на початку реабілітації травм плечового суглоба надається перевага вправам у закритому кінематичному ланцюзі?
a. Залучення в роботу м'язів-антагоністів та синергістів
*b. Менша швидкість руху, але більша стабільність
c. Менша стимуляція пропріоцептивної чутливості
d. Ізольована робота певних м'язових груп
e. Відтворення певних схем рухів

93. Під час оцінки результатів проби Мартіне-Кушелевського виявилося, що в пацієнта збудливість пульсу більше 80%, час відновлення пульсу 5 хв. Визначте тип реакції, якщо артеріальний тиск до навантаження - 120/80 мм рт. ст., а після навантаження - систолічний значно підвищився, діастолічний значно знизився (180/50 мм рт. ст.).
a. Астенічний
b. Гіпертонічний
c. Нормотонічний
*d. Дистонічний
e. Східчастий

94. Які завдання фізичної терапії будуть пріоритетними в перші три дні хребетно-спинномозкової травми?
a. Відновлення втрачених функцій
b. Навчання навичок самообслуговування
*c. Профілактика ускладнень
d. Сприяння процесам нейропластичності
e. Навчання навичок переміщення

95. Постінсультний пацієнт віком 62 роки: післягострий період реабілітації, вертикалізований у положення сидячи, труднощі з утриманням балансу. Яке тренування для покращення самостійного сидіння є оптимальним для такого пацієнта?
*a. Тренування з дотягуванням випрямленою рукою, сидячи
b. Тренування опорної функції рук, сидячи
c. -
d. Вправи з імітації ходьби, сидячи
e. Вправи з підйомом таза, лежачи в ліжку

96. Укажіть правильну позицію рук фізичного терапевта при страхуванні пацієнта під час ходьби.
*a. Одна рука страхує за пояс, інша тримає за плече
b. Одна рука розміщена на куприку, інша - попереду грудей
c. Обидві руки страхують за пояс
d. Одна рука тримає за плече
e. Одна рука розміщена на стегнах, інша тримає за плече

97. Пацієнтка віком 65 років із діагнозом: остеопороз - має високий ризик падінь та переломів. Які з нижченаведених терапевтичних вправ є найбільш ефективним для профілактики падінь та зменшення ризику переломів?
a. Вправи для рівноваги та для розслаблення
b. Вправи для розтягнення та аеробні вправи
*c. Вправи для рівноваги та сили
d. Вправи на силу та для розтягнення
e. Вправи для розслаблення та аеробні вправи

98. Які заходи фізичної терапії доцільно використати з метою відновлення стереогнозу?
a. Відчуття пасивних рухів у пальцях верхніх і нижніх кінцівок
b. Визначення здатності сприймати відокремлено два подразники одночасно
c. Визначення напрямку руху шкірної складки
*d. Впізнання предмета шляхом його обмацування із заплющеними очима
e. Визначення із заплющеними очима цифри, що накреслена на шкірі

99. Пацієнт з бронхіальною астмою перебуває на стаціонарному етапі лікування. Після завершення бронхоспазму асистент фізичного терапевта рекомендує використовувати терапевтичні дихальні вправи. Укажіть ці вправи.
a. Швидке глибоке дихання
*b. Дихальні вправи з промовою звуків на подовженому видиху
c. Дихання з форсованим видихом
d. Дихання з форсованим вдихом
e. Повільне дихання без вольового керування

100. У пацієнтки віком 67 років гостре порушення мозкового кровообігу, виражений геміпарез. В анамнезі: цукровий діабет, нестабільна гемодинаміка, високий ризик утворення пролежнів. Який проміжок часу є оптимальним для зміни положення тіла пацієнтки для профілактики пролежнів?
a. Кожні 6 годин
b. Кожні 4 години
c. 2 рази на добу
*d. Кожні 2 години
e. 1 раз на добу

101. Під час обстеження пацієнта виявлено спастичність двоголового м'яза верхньої кінцівки з оцінкою 1+ за модифікованою шкалою Ашфорта. Що буде демонструвати двоголовий м'яз з такою оцінкою під час пасивного розгинання передпліччя?
a. -
b. Помірне підвищення м'язового тонусу, що проявляється хапанням, з незначним опором протягом подальшої (більше половини) амплітуди руху
*c. Незначне підвищення м'язового тонусу, що проявляється хапанням, з мінімальним опором протягом подальшої (менше половини) амплітуди руху
d. Незначне підвищення м'язового тонусу, що проявляється хапанням, з подальшим розслабленням або мінімальним опором в кінці амплітуди руху
e. Значне підвищення м'язового тонусу, пасивні рухи утруднені

102. Укажіть найбільш ефективне положення для зменшення болю та полегшення екскурсії грудної клітки для пацієнта з плевритом на ліжковому режимі.
a. Напівсидячи
b. На животі
c. На здоровому боці
*d. На хворому боці
e. На спині

103. Завданням комплексних реабілітаційних програм фізичної терапії пацієнтів хворих на ішемічну хворобу серця є покращення метаболічного забезпечення міокардіальних функцій через зниження потреби міокарда в кисні й адекватну його доставку. Завдяки чому реалізується сприятливий вплив індивідуально спланованих систематичних фізичних навантажень на гемодинаміку?
a. Зростанню артеріального тиску й розширенню коронарних артерій
b. Зростанню артеріального тиску і звуженню коронарних артерій
c. Зниженню артеріального тиску і звуженню коронарних артерій
d. Зростанню частоти серцевих скорочень і розширенню коронарних артерій
*e. Зменшенню частоти серцевих скорочень і розширенню коронарних артерій

104. Укажіть метод фізичної терапії, який доцільно застосовувати при пневмонії з метою збільшення надходження антибіотиків до легеневої тканини.
a. Бальнеотерапія
b. Спелеотерапія
c. Інгаляції з морською сіллю
d. Точковий масаж
*e. Дихальні вправи

105. Чоловіку віком 38 років, у результаті воєнної травми виконано трансфеморальну ампутацію лівої кінцівки. Функціонування верхніх кінцівок значних обмежень не має, проживає у приватному секторі, де середовище не безбар'єрне. Який допоміжний засіб реабілітації доцільно обрати на період передпротезної реабілітації?
a. Палиця
b. Крісло колісне
c. Рама для ходьби
*d. Милиці пахвові
e. Ролатор

106. Під час вибору допоміжних засобів пересування орієнтуються на величину кута в ліктьовому суглобі. Який кут згинання в ліктьовому суглобі рекомендований при виборі тростини (ходунків, милиць, паралельних брусів)?
a. 10-15^о
b. 25-30^о
c. 20-25^о
d. 5-10^о
*e. 15-20^о

107. Пацієнт скаржиться на змішану задишку. Об'єктивно виявлено: тахіпное, відставання однієї половини грудної клітки в акті дихання та згладженість міжреберних проміжків на цьому боці. Під час пальпації цього боку грудної клітки не визначається голосове тремтіння, при порівняльній перкусії виявляється тимпанічний звук. Аускультативно - над зоною тимпанічного перкуторного звуку везикулярне дихання відсутнє. Укажіть наявний синдром ураження системи дихання.
a. Синдром гідротораксу
b. Синдром порожнини в легені
*c. Синдром пневмотораксу
d. Синдром бронхообструкції
e. Синдром емфіземи

108. Які вправи доцільно рекомендувати пацієнтам, що хворіють на гіпертонічну хворобу в різних стадіях, з метою зниження артеріального тиску?
a. Ізотонічні
b. Ізометричні
c. Дихальні із затримкою дихання на вдиху
*d. Дихальні із затримкою дихання на видиху
e. Ритмопластичні

109. Як має рухатися фахівець, страхуючи пацієнта під час спуску зі сходів?
a. Стояти позаду пацієнта та переходити після того як пацієнт зробив крок
b. Стояти двома ногами на одній і тій самій сходинці при кожному кроці пацієнта
c. Переходити одночасно з пацієнтом
*d. Стояти нижче пацієнта та переходити на сходинку нижче, після того як пацієнт зробив крок
e. Стояти на рівні з пацієнтом та рухатись одночасно з ним

110. Укажіть неврологічний рівень пошкодження спинного мозку, за якого прогностично пацієнт з ASIA A-В буде здатний до навчання ходьби за допомогою ортезів і милиць.
*a. L2-L3
b. L1-L2
c. S2-S4
d. L1-Th11
e. L4-S1

111. Рентгенологічно в пацієнта діагностовано перелом плечової кістки в ділянці міжгорбкової борозни. Сухожилок якого м'яза може бути насамперед травмований уламками кістки в цьому разі?
a. Найширшого м'яза спини
*b. Двоголового м'яза плеча
c. Дельтовидного м'яза
d. Великого круглого м'яза
e. Великого грудного м'яза

112. Які функції нижньої кінцівки будуть порушені при розриві двоголового м'яза стегна, що виник у результаті падіння з висоти?
a. Згинання стегна та гомілки
b. Супінація стопи
c. Згинання та пронація гомілки
*d. Розгинання стегна та згинання гомілки
e. Розгинання стегна та гомілки

113. У чоловіка віком 68 років - геморагічний інсульт, бал за шкалою ком Глазго - 8. Який із заходів фізичної терапії застосовують у перші 4 дні в реанімаційному відділенні?
a. Позиціонування та активні вправи
b. Активні динамічні вправи
*c. Позиціонування та пасивні вправи
d. Активні дихальні вправи
e. Дренажні положення та динамічні вправи

114. Асистенту фізичного терапевта необхідно оцінити рівень задишки під час фізичного навантаження в пацієнта віком 50 років з хронічним обструктивним захворюванням легень, який амбулаторно проходить реабілітацію. Який тест або шкалу треба застосувати для суб'єктивної оцінки задишки під час фізичних навантажень?
a. Тест 6-хвилинної ходьби
b. Шкалу NYHA
c. Шкалу Берга
*d. Шкалу Борга
e. Тест 2-хвилинної ходьби

115. Пацієнтці віком 16 років після перенесеної гострої правосторонньої пневмонії для запобігання розвитку спайок призначено лікувальний масаж. Укажіть правильну послідовність прийомів проведення лікувального масажу при захворюваннях органів дихання.
a. Погладжування, вібрація, розминання, розтирання
b. Розтирання, погладжування, розтирання, вібрація
c. Вібрація, розминання, погладжування, розтирання
*d. Погладжування, розтирання, розминання, вібрація
e. Погладжування, розминання, розтирання, вібрація

116. Жінка віком 42 роки після підняття важкого предмета відчула різкий біль у попереково-крижовому відділі хребта з іррадіацією в сідницю та по передній поверхні стегна і внутрішній поверхні гомілки праворуч. Об'єктивно спостерігається: напружені м'язи поперекової ділянки, сколіоз, випрямлення поперекового лордозу, обмеження рухів у поперековому відділі хребта та болючість під час глибокої пальпації паравертебральних точок L4-S1 праворуч. Симптом Ласега позитивний з правого боку. Ахіловий рефлекс праворуч не викликається. Гіпестезія по зовнішньому краю правої стопи. Який найімовірніший діагноз?
*a. Радикулопатія S1
b. Люмбалгія
c. Люмбаго
d. Радикулопатія L5
e. Люмбоішіалгія

117. У чоловіка під час дослідження встановлено відсутність усіх видів чутливості на правій половині тіла. Який вид порушення чутливості спостерігається в пацієнта?
a. Парестезія
b. Гіпестезія
c. Каузалгія
d. Гіперестезія
*e. Анестезія

118. Пацієнт віком 45 років скаржиться фізичному терапевту на біль у спині та обмеження рухів у грудному відділі хребта. В анамнезі: травма спини 5 років тому. Для оцінки рухливості хребта фізичний терапевт вирішив провести тест Отта. Під час виконання тесту фізичний терапевт відзначив нормальну рухливість хребта. На скільки сантиметрів збільшується відстань під час виконання тесту Отта при нормальній рухливості хребта?
*a. 3,5-5
b. 7-10
c. 8-9,5
d. 1-2
e. 0,5-3

119. Під час стоматоскопічного та антропометричного огляду чоловіка виявлено перевагу поздовжніх розмірів тіла над поперечними: довгі та тонкі кінцівки, довга та тонка шия, вузькі плечі, вузька та плоска грудна клітка, гострий епігастральний кут, крилоподібні лопатки, сутулість, тонка, суха і бліда шкіра, слабо розвинені м'язи та незначні жировідкладення. До якого типу тілобудови належить пацієнт (за Черноруцьким)?
*a. Астенічного
b. Гіперстенічного
c. Гіпостенічного
d. Нормостенічного
e. Атонічного

120. Укажіть особливості позиціонування пацієнтів, які перенесли ендопротезування кульшового суглоба, у перші дні.
a. У положенні на оперованому боці, щоб суглоб набув правильної позиції
b. Таких рекомендацій немає
c. У положенні на неоперовану сторону тіла, між колінами розміщений валик
*d. У положенні лежачи на спині, оперована нога в положенні відведення
e. У зручному положенні, немає значення, на якому боці

121. Під час проведення аускультації над нижньою частиною легень не вислуховується дихання. Для якого захворювання це характерно?
a. Сухого плевриту
b. Муковісцидозу
c. Бронхоектатичної хвороби
*d. Ексудативного плевриту
e. Пневмонії

122. Які індивідуальні соціальні чинники потрібно враховувати під час опитування пацієнта?
a. Професія, матеріальне становище, сімейний стан, наявність домашніх тварин
b. -
c. Професія, сімейний стан, хобі, хороші побутові умови
*d. Професія, хобі, сімейний стан, наявність домашніх тварин, тип і поверх помешкання
e. Соціальний статус, сімейний стан, наявність домашніх тварин, тип помешкання

123. Який основний метод проведення інструктажу з правильного користування допоміжним засобом?
a. Підбадьорювання
*b. Демонстрація
c. Фасилітація
d. Підтримка позитивного психоемоційного стану
e. Страхування

124. Виконуючи з пацієнтом вправи для розтягування м'язів кульшового суглоба, фізичний терапевт звернув увагу на патологічні зміни, які є протипоказанням до виконання таких вправ. Укажіть це протипоказання.
*a. Гіпермобільність суглоба
b. Патологічно стягувальні рубці
c. Укорочення сухожилків
d. Порушення постави
e. Обмежений діапазон рухів

125. Пацієнт скаржиться на біль та оніміння в ділянці передпліччя та кисті правої руки, які посилюються вночі та під час роботи за комп'ютером. Фізичний терапевт провів два тести: запропонував пацієнту зігнути кисть максимально вниз та утримувати в такому положенні руку протягом 30–60 с; виконав постукування в ділянці зап'ястя та середини передпліччя. Про компресію якого нерва свідчитимуть позитивні результати цих тестів?
*a. Серединного
b. Дистальної гілки плечового нерва
c. Ліктьового
d. Променевого
e. Міжкісткового нерва передпліччя

126. Які клінічні ознаки свідчитимуть про погіршення стану пацієнта, що хворіє на бронхіальну астму?
a. Інспіраторна задишка, клекочуче дихання
b. Експіраторна задишка з подовженим видихом, вологі хрипи
c. Експіраторна задишка з подовженим видихом, крепітація
d. Інспіраторна задишка з подовженим видихом, сухі свистячі хрипи
*e. Експіраторна задишка з подовженим видихом, сухі свистячі хрипи

127. Військовослужбовець віком 30 років отримав вогнепальне поранення нижньої кінцівки, що призвело до порушення ходьби та необхідності використання допоміжних засобів. Під час реабілітації фізичний терапевт проводить оцінку стану пацієнта. Він ураховує не тільки обсяг рухів у суглобах та м'язову силу, а й емоційний стан пацієнта, рівень соціальної підтримки, архітектурну доступність житла та доступність транспорту для відвідування реабілітаційного центру. Який принцип використовує терапевт у цій ситуації відповідно до МКФ?
a. Соціальну модель
b. Діагностичний підхід
c. Лише психологічну модель
*d. Біопсихосоціальний підхід
e. Медичну модель

128. Під час огляду фізичний терапевт оцінює амплітуду рухів у груднинно-ключичному суглобі пацієнта. Навколо якої вісі можливе піднімання та опускання ключиці?
a. Горизонтальної
b. Вертикальної
c. Поперечної
*d. Сагітальної
e. Фронтальної

129. Фізичний терапевт проводить мануальне м'язове тестування привідних м'язів стегна. Який принцип є основним правилом тестування та оцінювання м'язової сили?
*a. Напруження та подолання
b. -
c. Розслаблення та напруження
d. Напруження та розслаблення
e. Розслаблення та подолання

130. Фізичному терапевту необхідно визначити структуру походження за характером болю в пацієнта. Який біль має такі характеристики: глибокий, свердлячий, локалізований?
*a. Кістковий
b. М'язовий
c. Судинний
d. Фасціальний
e. Нервовий

131. Що дозволяє оцінити Бартел Індекс (BI) у пацієнтів, які перенесли інсульт?
a. Когнітивні функції
b. Короткотривалу пам'ять
*c. Рівень самообслуговування
d. Силу м'язів
e. Тонус м'язів

132. Чоловік віком 25 років потрапив до лікувального закладу внаслідок гіпотонічного кризу. Після надання допомоги і проведення лікування його стан поліпшився. Які терапевтичні вправи найбільш доцільно призначити для цього пацієнта?
*a. Швидкісно-силові вправи та вправи з невеликим обтяженням
b. Вправи з швидкою зміною положення тіла у просторі
c. Дихальні вправи із затримкою дихання на видиху
d. Активні фізичні вправи для малих м'язових груп
e. Пасивні фізичні вправи для великих м'язових груп

133. Пацієнт скаржиться на змішану задишку. Об'єктивно виявлено: тахіпное, відставання однієї половини грудної клітки в акті дихання та згладженість міжреберних проміжків на цьому боці. У нижньому відділі цього боку грудної клітки під час пальпації не визначається голосове тремтіння, при порівняльній перкусії виявляється притуплений звук, а при топографічній - обмеження рухомості нижнього краю легені. Під час аускультації над зоною притуплення перкуторного звуку везикулярне дихання відсутнє, а вище цієї зони - ослаблене. Який наявний синдром ураження системи дихання?
a. Синдром порожнини в легені
*b. Синдром гідротораксу
c. Синдром пневмотораксу
d. Синдром бронхообструкції
e. Синдром емфіземи

134. Пацієнт віком 64 роки після ендопротезування кульшового суглоба тренує навички ходьби сходами. Де повинен перебувати фізичний терапевт під час страхування пацієнта?
a. Дещо позаду і збоку від пацієнта, притримуючи пояс для страхування двома руками
b. -
c. Позаду від пацієнта, притримуючи пояс для страхування двома руками
*d. Дещо позаду і збоку від пацієнта, притримуючи пояс для страхування однією рукою, а іншою - надпліччя пацієнта
e. Позаду і збоку від пацієнта, притримуючи пояс для страхування однією рукою, а іншою - руку пацієнта

135. Пацієнту віком 65 років діагностовано СОVID-19. SpO_2 - 70%. Яке позиціонування може посприяти значному підвищенню показників сатурації?
a. На лівому боці
b. Напівсидячи
*c. На животі
d. На спині
e. На правому боці

136. У пацієнта віком 67 років під час огляду виявлено: відсутність пропріоцептивної та тактильної чутливості шкіри верхньої кінцівки та верхньої половини тулуба. Про ураження якого провідного шляху це свідчить?
a. Спинномозково-покрівельного
b. Тонкого пучка Голля
*c. Клиноподібного пучка Бурдаха
d. Переднього спинномозково-мозочкового Говерса
e. Спинномозково-оливного

137. У пацієнта в анамнезі гостре порушення мозкового кровообігу. Об'єктивно виявлено: правобічний геміпарез. На досягнення якої цілі в довготривалому реабілітаційному періоді буде спрямовувати програму фізичний терапевт?
a. Удосконалення дихальних рухів
b. Профілактика виникнення контрактур
c. Покращення самопочуття
*d. Удосконалення навичок самообслуговування
e. Профілактика болю

138. Що є протипоказанням до постурального дренажу?
a. Субфебрильна температура
b. Наявність бронхоектазів
c. Емфізема легень
*d. Легенева кровотеча
e. Артеріальна гіпертензія

139. Пацієнту віком 37 років встановлено діагноз: повне ушкодження спинного мозку на рівні Т5. Під час занять у ліжку раптово почервонів та поскаржився на різкий головний біль і серцебиття, розпливчатість перед очима, сильну пітливість. Під час обстеження артеріальний тиск становив 185/100 мм рт. ст. Які дії повинен здійснити фізичний терапевт як домедичну допомогу в цьому разі?
a. Залишити пацієнта в положенні лежачи без подушки та повідомити лікаря
*b. Надати пацієнту положення сидячи та повідомити лікаря
c. Швидко забезпечити доступ свіжого повітря та повідомити лікаря
d. Виконати з пацієнтом дихальну гімнастику та повідомити лікаря
e. Вдягнути на ноги еластичні панчохи та стискальний корсет на живіт

140. У пацієнта віком 48 років - лівобічний гонартроз 2 ступеня, пошкодження медіального меніска лівого колінного суглоба. Виражений больовий синдром. Який метод обстеження дозволить визначити обсяг активних рухів у пошкодженому суглобі?
a. Рентгенографія
*b. Гоніометрія
c. Мануально-м'язове тестування
d. Комп'ютерна томографія
e. Пальпація

141. Пацієнт віком 72 роки потрапив до лікувального закладу внаслідок гіпертонічного кризу. Після проведеного лікування його стан частково поліпшився. Укажіть одне з основних завдань терапевтичних вправ при гіпертонічній хворобі.
a. Попередження екстракардіальних чинників кровообігу
b. -
c. Стимулювання психоемоційного стану пацієнта і зниження рухового режиму
*d. Покращення діяльності ЦНС, усунення порушень процесів регуляції артеріального тиску
e. Пригнічення обміну речовин у міокарді та колатерального кровообігу

142. Що з нижченаведеного є протипоказанням для фізичної терапії при гастриті в підгострій стадії?
a. Зміна апетиту
*b. Виражений больовий синдром
c. Зниження секреторної функції
d. Диспептичні явища
e. Підвищення секреторної функції

143. Після оперативного лікування колінного суглоба в пацієнта сформувалася післяіммобілізаційна м'язова контрактура. Для збільшення амплітуди руху пацієнт самостійно розгинає колінний суглоб, утримуючи його у крайній можливій точці амплітуди за допомогою напруження чотириголового м'яза. Як називається цей тип розтягнення?
a. Балістичний
b. Пасивний
*c. Активний
d. Постізометричний
e. Динамічний

144. Оберіть один зайвий пункт зі шкали повсякденної активності Бартел.
a. Приймання їжі, купання, вмивання, одягання
b. Користування туалетом, ходьба по сходах, одягання та купання
*c. Приймання їжі, одягання, ходьба по сходах, біг по рівній поверхні
d. Купання, одягання, користування туалетом, приймання їжі
e. Приймання їжі, купання, вмивання, акт дефекації, сечопускання

145. Яку здатність людини ерготерапевту дозволяє оцінити універсальний опитувальник "активності у повсякденному житті" (Activities of Daily Living-ADL)?
a. Заняттєву активність
b. Інструментальну активність повсякденного життя
c. Задоволеність від виконання певної діяльності
*d. До самостійного існування
e. Діяльність в аспекті її важливості для пацієнта

146. Як правильно зробити вимір сили кисті методом динамометрії?
a. У пiднятiй руцi, різко
b. У вiдведенiй убiк прямiй руцi, одноразово
c. У вiдведенiй убiк зiгнутiй у лiктi руцi, тричi
*d. У вiдведенiй убiк прямiй руцi, тричі
e. В опущенiй вниз руцi, одноразово

147. Чоловік віком 46 роки з індексом маси тіла - 30,2 кг/м^2 скаржиться на зниження фізичної та розумової працездатності. Професійна діяльність пов'язана з роботою за комп'ютером. Інші скарги відсутні. Вправи якої спрямованості та інтенсивності доцільно рекомендувати пацієнту?
a. Анаеробні, субмаксимальної інтенсивності
b. Аеробні, субмаксимальної інтенсивності
c. Анаеробні, великої інтенсивності
*d. Аеробні, помірної інтенсивності
e. Анаеробні, помірної інтенсивності

148. Пацієнтка віком 27 років перебуває 5 день у неврологічному відділенні після операції зі стабілізації хребта на рівні хребців Т11-L1. З анамнезу відомо, що місяць тому, після дорожньо-транспортної пригоди, жінка була шпиталізована до лікарні з діагнозом перелом хребта на рівні Т12 з повним пошкодженням спинного мозку. Фізичний терапевт планує на занятті навчити пацієнтку техніці самостійної стимуляції кашлю. Яке вихідне положення протипоказане для пацієнтки під час проведення цієї процедури?
a. Сидячи
b. Лежачи на животі
*c. Лежачи на спині
d. Лежачи на правому боці
e. Лежачи на лівому боці

149. Пацієнт віком 37 років із клінічним діагнозом: нестабільний нефіксований перелом хребта на рівні Th12-L1, забій спинного мозку, нижня параплегія. Яка амплітуда згинання прямої ноги при виконанні пасивних вправ у нижніх кінцівках такого пацієнта?
a. Не більше 90^о
b. Не більше 80^о
c. Не більше 70^о
*d. Не більше 60^о
e. Не більше 50^о

150. Під час опитування ерготерапевтом пацієнтка надала таку інформацію: "Я працюю бібліотекаркою та навчаюся на курсах медсестринства…". До якого домену МКФ належить отримана інформація про пацієнтку?
a. Фактори середовища
b. Особистісні фактори
c. Активність
d. Функції
*e. Участь

