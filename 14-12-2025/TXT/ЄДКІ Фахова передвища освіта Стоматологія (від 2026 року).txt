1. Пацієнту віком 25 років проводять пломбування зубів 44, 45 та 46. Для ізоляції відпрепарованих порожнин від ротової рідини використовують тонкий квадрат з латексу. За допомогою якого інструмента зроблено отвори для ізоляції зубів?
a. Щипці-затискачі
b. Щипці для накладання кламерів
c. Байонетні щипці
d. Крампонні щипці
*e. Щипці-пробійник

2. Під час профілактичного огляду дітей віком 8-12 років лікар-стоматолог іноді виявляє білі плями на вестибулярних поверхнях фронтальної групи зубів верхньої щелепи, що прорізалися з цими дефектами. Під час вітального фарбування плями не зафарбовуються. Про який імовірний діагноз свідчать ці ознаки?
*a. Гіпоплазія емалі
b. Гострий початковий карієс
c. Ерозія емалі
d. Гострий поверхневий карієс
e. Некроз емалі

3. Яку назву має хейліт, спричинений підвищеною чутливістю червоної облямівки губ до інсоляції?
a. Метеорологічний
*b. Актинічний
c. Атопічний
d. Ексфоліативний
e. Екзематозний

4. На якому тижні вагітності починається мінералізація зачатків перших молочних зубів?
a. 23-му
b. 9-му
c. 6-му
d. 30-му
*e. 17-му

5. Яке положення треба надати пацієнту в разі стану непритомності?
a. Фаулера
b. На боці
c. Сімса
*d. Тренделенбурга
e. На животі

6. Який термін зберігання простерилізованих медичних виробів у стерилізаційних коробках з фільтром?
a. 3 доби
b. 16 діб
c. 28 діб
d. 10 діб
*e. 20 діб

7. Як називається патологічний процес, що розвивається після прорізування зубів і характеризується демінералізацією та руйнуванням твердих тканин зуба із подальшим утворенням дефекту у вигляді порожнини.
a. Остеомієліт
b. Пульпіт
*c. Карієс
d. Періодонтит
e. Пародонтит

8. Який інструментарій на ортопедичному прийомі використовує лікар-стоматолог для вигинання кламерів?
a. Елеватор
*b. Крампонні щипці
c. Пінцет
d. Зонд
e. Байонетні щипці

9. До лікаря-стоматолога звернувся хлопець віком 18 років зі скаргами на випадіння зуба 11 після отриманої травми годину тому. Було вирішено зуб помістити у власну комірку альвеолярного відростка та провести шинування. Як називається ця операція?
a. Трансплантація
b. Імплантація
c. Гемісекція
*d. Реплантація
e. Ампутація

10. Чоловік віком 40 років звернувся до лікаря-стоматолога для санації порожнини рота. Під час огляду виявлено каріозну порожнину в зубі 45 в межах плащового дентину світлого кольору, що легко знімається за допомогою екскаватора. З анамнезу відомо, що пацієнт відзначає больові відчуття під час вживання солодкого в ділянці цього зуба. Про який патологічний стан можуть свідчити ці результати обстеження?
a. Гострий глибокий карієс
b. Гострий поверхневий карієс
c. Хронічний глибокий карієс
*d. Гострий середній карієс
e. Хронічний середній карієс

11. Як називається методика ендодонтичного лікування зубів під час якої кореневу частину пульпи насичують речовинами, що глибоко дифундують, муміфікують і перетворюють її на септичний тяж або склоподібну масу?
a. Ремінералізація
b. Девіталізація
*c. Імпрегнація
d. Ампутація
e. Екстирпація

12. Після стоматологічного прийому необхідно виконати повну обробку інструментів. Яка послідовність обробки використаного стоматологічного інструментарію?
a. -
b. Передстерилізаційне очищення, стерилізація
c. Передстерилізаційне очищення, дезінфекція, стерилізація
*d. Дезінфекція, передстерилізаційне очищення, стерилізація
e. Передстерилізаційне очищення, стерилізація, дезінфекція

13. Пацієнтка віком 18 років звернулася до лікаря-стоматолога зі скаргами на відчуття оскомини на зубах верхньої щелепи протягом двох тижнів. Під час огляду в пришийковій ділянці зубів 11 та 21 виявлено білі плями з матовим відтінком та нечіткими контурами, що інтенсивно сприймають барвники. Що треба підготувати для проведення лікування?
a. Композитний матеріал
b. Нітрат срібла для імпрегнації
c. Муміфікуючу пасту
d. Антисептичні розчини
*e. Ремінералізаційні розчини

14. Для постійного пломбування каріозної порожнини І класу за Блеком був використаний пломбувальний матеріал світлового затвердіння. Які компоненти входять до складу композитів світлового затвердіння?
a. Тільки порошок
b. Паста-рідина
c. Порошок-рідина
d. Паста-паста
*e. Тільки паста

15. Пацієнтка скаржиться на самовільний наростаючий біль у ділянці нижньої щелепи праворуч, що посилюється під час накушування. З анамнезу відомо: тиждень тому було проведено лікування глибокого карієсу зуба 44. Об'єктивно спостерігається: вертикальна перкусія зуба 44 різкоболісна, ЕОД - 100 мкА, рентгенологічно виявлено нерівномірне розширення періодонтальної щілини в ділянці верхівки кореня зуба 44. Яка тактика надання допомоги?
a. Замінити пломбу
*b. Розкрити порожнину зуба та кореневий канал
c. Видалити пломбу
d. Видалити зуб
e. Провести корекцію пломби

16. Лікар-стоматолог проводить ендодонтичне лікування зуба 37. Який метод дослідження треба виконати для контролю якості проведеного лікування?
*a. Рентгенологічне дослідження
b. Термопробу
c. Бактеріологічне дослідження
d. ЕОД
e. Глибоке зондування

17. Після використання ендодонтичного інструментарію помічник лікаря-стоматолога провів його дезінфекцію та передстерилізаційне очищення. Яка мета дезінфекції?
a. Знищення залишків лікарських препаратів
b. Знищення умовно-патогенних видів мікроорганізмів
*c. Знищення патогенних та умовно-патогенних видів мікроорганізмів
d. Знищення білкових, жирових забруднень
e. Механічне знищення забруднень

18. Уявіть, що ви стали свідком надзвичайної ситуації та помітили постраждалого. Виберіть крок, згідно з алгоритмом MARCH, який є найпріоритетнішим до виконання?
a. Відновлення дихання
*b. Зупинка кровотечі
c. Запобігання гіпотермії
d. Накладання шини
e. Особиста безпека

19. П'ятнадцятирічному хлопцю планується видалення зуба 14 за ортодонтичними показаннями. Коронка зуба збережена. Які щипці треба підготувати для видалення?
a. Дзьобоподібні зі щічками, що сходяться
b. Дзьобоподібні зі щічками, що не сходяться
c. Прямі
*d. S-подібні
e. Байонетні

20. Що належить до допоміжного обладнання стоматологічного кабінету?
a. Стоматологічна установка
b. Рукомийник для миття рук
c. Стоматологічне крісло
d. Стоматологічний пересувний стілець
*e. Cтоматологічний рентген апарат

21. Пораненому надається допомога згідно з алгоритмом MARCH. Якою літерою позначено етап виявлення черепно-мозкових травм?
a. A
b. M
c. C
*d. H
e. R

22. Пацієнт звернувся до лікаря-стоматолога зі скаргами на неприємні відчуття в зубі 46 під час вживання гарячого. Після огляду встановлено попередній діагноз: хронічний гангренозний пульпіт. Після проведеної ЕОД діагноз підтвердився. Який діапазон показників ЕОД характерний для хронічного гангренозного пульпіту?
*a. 50-90 мкА
b. Більше 100 мкА
c. 30-40мкА
d. 15-30 мкА
e. -

23. Для хірургічної дезінфекції рук рекомендовано застосовувати засоби на основі спирту. Яка частка спирту має бути в дезінфікуючих розчинах?
a. 30%
b. 55%
c. 40%
*d. 65%
e. 100%

24. Після проведення дезінфекції та передстерилізаційного очищення медичний інструментарій є підготовленим до етапу стерилізації. Хто має право проводити стерилізацію медичних інструментів?
a. Будь-які працівники відділення
*b. Середній медичний персонал, який має відповідну підготовку
c. Санітарки
d. Працівники, які пройшли навчання
e. Медичний персонал, який пройшов інструктаж із техніки безпеки

25. Одним із етапів препарування каріозної порожнини є некректомія розм'якшеного дентину. Який інструмент треба підготувати для проведення цього етапу препарування?
a. Полір
b. Фінір
c. Алмазний бор
*d. Твердосплавний бор
e. Карборундова головка

26. Лікар-стоматолог проводить ендодонтичне лікування першого премоляра верхньої щелепи. Який варіант рентгенологічного дослідження треба провести асистенту лікаря-стоматолога?
a. Тривимірний рентген
*b. Прицільний рентген
c. Контрастний рентген
d. Панорамний рентген
e. Прикусний рентген

27. Укажіть відбитковий матеріал, що належить до групи на основі окису цинку й евгенолу та використовується для отримання відбитків індивідуальною ложкою при повній відсутності зубів на щелепі.
*a. Репін
b. Speedex
c. Ортокор
d. Ypeen
e. Фторакс

28. До лікаря-стоматолога звернувся пацієнт віком 40 років зі скаргами на виникнення післяопераційної чутливості в ділянці зуба 21 після проведення значної реставрації. Який препарат треба приготувати асистенту для усунення чутливості твердих тканин зубів?
a. Компомер
b. Кондиціонер
*c. Десенситайзер
d. Ормокер
e. Пасту з тимолом

29. Дев'ятирічна дівчинка отримала опік шкіри обличчя оцтовою кислотою. Який розчин можна застосувати для нейтралізації травмуючої речовини в цьому разі після тривалого промивання ураженої ділянки водою?
a. 0,05%-ий хлоргексидину біглюконат
b. 10%-ий розчин аміаку
c. 96%-ий етиловий спирт
*d. 2-5%-ий натрію гідрокарбонат
e. 5%-ий спиртовий розчин таніну

30. Лікар-стоматолог проводить визначення індексу гігієни Федорова-Володкіної в дітей молодшого шкільного віку. Який розчин треба підготувати для проведення цієї процедури?
a. Фуксину
b. Фурациліну
c. Метиленового синього
*d. Йодисто-калієвий
e. Еритрозину

31. Лікар-стоматолог проводить лікування хронічного середнього карієсу зуба 11. Пломбування каріозної порожнини буде здійснюватися композитним матеріалом світлового твердіння. Яка лампа необхідна для роботи з композитними матеріалами світлового твердіння?
a. Світлодіодна
b. Люмінесцентна
c. Кварцева
*d. Фотополімерна
e. Солюксова

32. Чим треба закапати очі після їх промивання проточною водою у разі потрапляння стороннього тіла на слизову оболонку очей?
a. 0,1%-м розчином перманганату калію
b. 0,0002%-м розчином кетаміну
c. 1%-м розчином фурациліну
*d. 30%-м розчином альбуциду
e. 0,12%-м розчином хлоргексидину

33. Які антисептики належать до групи окисників?
*a. Перекис водню, калію перманганат
b. Мурашина кислота, борна кислота
c. Хлорамін Б, хлоргексидину біглюконат
d. Карболова кислота, соляна кислота
e. Фурацилін, фуразолідон

34. Ротова порожнина є початком травної системи і складається з присінка та власне порожнини рота. Укажіть межі власне порожнини рота.
*a. Зверху - тверде та м'яке піднебіння, знизу - язик та дно порожнини рота, спереду та з боків - ясна та зуби
b. Зверху та знизу - альвеолярний відросток, вкритий слизовою оболонкою, спереду - присінок, з боків - слизова оболонка щік
c. Зверху та знизу - присінок ротової порожнини, спереду - язик та зуби, з боків - ясна та зуби
d. Зверху - тверде піднебіння, знизу - м'язи дна порожнини рота, спереду - альвеолярний відросток, з боків - щоки
e. Зверху - вуздечка верхньої губи, знизу - вуздечка нижньої губи, спереду - зуби, знизу - язик

35. На ортопантомограмі пацієнта, що звернувся для профілактичного огляду, виявлено осередок просвітлення округлої форми розміром до 5 мм у ділянці верхівки кореня зуба 34, кореневий канал якого частково заповнений пломбувальним матеріалом. З анамнезу відомо: раніше зуб 34 був ендодонтично лікований. Для якого захворювання характерні ці рентгенологічні ознаки?
a. Гострий дифузний пульпіт
b. Хронічний фіброзний пульпіт
c. Хронічний гранулюючий періодонтит
*d. Хронічний гранулематозний періодонтит
e. Гострий серозний періодонтит

36. Під час ортопедичного прийому планується зняття відбитків щелеп. Укажіть, який інструментарій необхідний лікарю-стоматологу-ортопеду для отримання відбитка альгінатною масою.
a. Каталізатор та інгібітор
b. Шпатель для замішування та стоматологічне скельце
c. Блокнот для замішування та стоматологічне скельце
*d. Гумова колба та шпатель для замішування
e. Гумові рукавички та каталізатор для затвердіння

37. Які лампи використовують для знезараження повітря та поверхонь у стоматологічному кабінеті?
a. Люмінесцентні
b. Розжарювання
*c. Бактерицидні
d. Фотополімерні
e. Світлодіодні

38. Який інструмент використовують для механічного розширення кореневих каналів?
*a. Дрильбор
b. Коренева голка
c. Плагер
d. Каналонаповнювач
e. Спредер

39. До устаткування стоматологічного кабінету належить електричний мікромотор. Який діапазон регулювання швидкості обертання бора має електричний мікромотор?
a. Від 50000 до 100000 об/хв
b. Від 100 до 1000 об/хв
c. -
d. Від 100000 до 300000 об/хв
*e. Від 1000 до 40000 об/хв

40. Під час роботи виїзної стоматологічної станції проводилося лікування карієсу зубів у дітей молодших класів. Який пломбувальний матеріал використовується під час застосування АRT-методики лікування карієсу в дітей?
a. Компомер
b. Текучий композит
c. Композит хімічної полімеризації
d. Силікатний цемент
*e. Склоіономерний цемент

41. Після використання стоматологічного інструментарію була проведена його дезінфекція та передстерилізаційне очищення. Яка мета передстерилізаційного очищення?
a. Знищення всіх видів мікроорганізмів
b. Знищення вірусів
c. Знищення патогенних видів мікроорганізмів
*d. Видалення білкових, жирових та механічних забруднень
e. Знищення умовно-патогенних видів мікроорганізмів

42. Укажіть, чи можна накладати стискальну пов'язку або джгут при пораненні в шию та кровотечі з сонної артерії.
*a. Так, можна. Але з протилежного боку кровотечі піднімається рука вгору, охоплюючи голову, та накладається пов'язка
b. Ні, не можна. Інакше буде гіпоксія мозку, що не сумісна з життям
c. Так, можна. Але з боку кровотечі піднімається рука вгору, охоплюючи голову, та накладається пов'язка
d. Так, можна. Але проводиться трахеотомія
e. Ні, не можна. Інакше буде механічна асфіксія, бо пов'язка накладається на усю шию

43. Під час обстеження тринадцятирічного хлопчика лікар-стоматолог виявив прогнатичний прикус. До патології в якій площині належить цей прикус?
a. Вертикальній
b. Орбітальній
*c. Сагітальній
d. Мезіальній
e. Трансверзальній

44. Під час огляду семирічної дівчинки лікар-стоматолог виявив на присінкових поверхнях зубів 11, 21, 31, 41 і на горбиках зубів 16, 26, 36, 46 темні плями. З анамнезу відомо, що зуби прорізалися ураженими. Лікар встановив діагноз: флюороз. Надлишок якого хімічного елемента в питній воді буде причиною виникнення цього захворювання?
a. Фосфору
b. Кальцію
c. Заліза
*d. Фтору
e. Йоду

45. Що насамперед треба зробити у випадку потрапляння хімічної речовини в око під час надання першої допомоги?
a. Накласти антисептичну мазь
b. Закапати в уражене око очні краплі
c. Накласти пов'язку на уражене око
d. -
*e. Промити уражене око чистою водою

46. Після стоматологічного прийому необхідно провести стерилізацію медичних виробів, у конструкції яких використовуються термолабільні матеріали. Який метод стерилізації доцільно застосувати?
a. -
b. Паровий
*c. Хімічний
d. Повітряний
e. Кип'ятіння

47. Під час стоматологічного прийому пацієнт знепритомнів, почалися клонічні та тонічні судоми, спостерігається посилене пінисте слиновиділення, мимовільне сечовипускання та дефекація. Який стан, найімовірніше, виник у пацієнта?
a. Колапс
b. Гіпоглікемічна кома
*c. Епілептичний напад
d. Анафілактичний шок
e. Гіперглікемічна кома

48. Скільки зубів має повний сформований тимчасовий прикус?
a. 24
b. 12
c. 18
*d. 20
e. 32

49. Під час профілактичного огляду пацієнту проводили оцінку гігієнічного стану порожнини рота за допомогою фарбування жувальними таблетками. Окрім зубних відкладень на вестибулярній поверхні зубів 42, 43 виявлено плями, що зафарбувалися барвником. Про який патологічний стан можуть свідчити ці результати обстеження?
a. Гострий поверхневий карієс
b. Гіпоплазія емалі
c. Ерозія емалі
d. Хронічний поверхневий карієс
*e. Гострий початковий карієс

50. На терапевтичному прийомі лікар-стоматолог використовує алмазні бори, що відрізняються за розміром робочої частини, властивостями алмазу, щільністю посадки алмазного зерна. Який середній розмір зерна в алмазного бора з червоним маркуванням?
a. 100 мкм
*b. 50 мкм
c. 180 мкм
d. 135 мкм
e. 30 мкм

51. Одним із етапів проведення ендодонтичного лікування в постійних зубах є розширення кореневих каналів. Яким ендодонтичним інструментом проводиться розширення кореневих каналів?
*a. К-файлом
b. Спредером
c. Пульпоекстрактором
d. Плагером
e. Каналонаповнювачем

52. Яка кислота і в якій концентрації використовується для протравлювання дентину та емалі в разі застосування адгезивної техніки пломбування каріозних порожнин?
a. 10%-ий розчин ортофосфорної кислоти
*b. 37%-ий розчин ортофосфорної кислоти
c. 15%-ий розчин полікарбонових кислот
d. 5%-ий розчин полікарбонових кислот
e. 3%-ий розчин ортофосфорної кислоти

53. Які інструменти необхідно підготувати для проведення обстеження стоматологічного пацієнта?
*a. Зонд зубний зігнутий, дзеркало стоматологічне, пінцет стоматологічний
b. Зонд зубний зігнутий, шпатель, пінцет
c. Штопфер, дзеркало стоматологічне, пінцет
d. Екскаватор, гладилка, дзеркало стоматологічне
e. Дзеркало стоматологічне, пінцет стоматологічний, екскаватор

54. Пацієнту проводиться ендодонтичне лікування зуба 43. Для антисептичного оброблення та видалення ошурків з кореневого каналу використовується розчин гіпохлориту натрію. Яка концентрація цього антисептика використовується для іригації кореневого каналу?
a. 0,03%
b. 12%
c. 6%
*d. 3%
e. 9%

55. Розуміння будови та функцій різних частин ясен допомагає лікарям-стоматологам в ефективному веденні лікування пацієнтів та догляду за здоров'ям порожнини рота. Укажіть, на які частини поділяють ясна.
a. -
b. Тверді та м'які
c. Внутрішні та зовнішні
*d. Прикріплені та вільні
e. Епітеліальні та базальні

56. У пацієнтки під час огляду виявлено глибоку каріозну порожнину на жувальній поверхні зуба 35 зі світлим розм'якшеним дентином. Зондування дна каріозної порожнини зуба дещо болюче. Який інструмент треба вибрати для некректомії?
a. Зонд
b. Штопфер
c. Алмазний бор
*d. Екскаватор
e. Гладилку

57. Для проведення розширення кореневих каналів зуба 27 лікарю-стоматологу треба подати К-ример. Яким графічним символом позначено цей вид ендодонтичних інструментів?
a. Коло
*b. Трикутник
c. П'ятикінцева зірочка
d. Восьмикінцева зірочка
e. Квадрат

58. Назвіть поверхню зуба, на якій найчастіше для профілактики карієсу проводять герметизацію?
a. Контактна
b. -
c. Оральна
*d. Жувальна
e. Вестибулярна

59. Яка кістка належить до кісток лицьового черепа?
a. Клиноподібна
b. Лобова
*c. Вилична (парна)
d. Решітчата
e. Тім'яна (парна)

60. У пацієнтки віком 26 років під час лікування гострого глибокого карієсу зуба 36 випадково була відкрита пульпова камера зуба. Який лікарський засіб треба підготувати в цьому разі?
a. Пасту на основі параформальдегіду
b. Склоіономерний цемент
c. Ізоляційну прокладку
d. Пасту на основі миш'яку
*e. Одонтотропну пасту

61. Пацієнт віком 27 років звернувся до лікаря-стоматолога зі скаргами на випадіння пломби та наявність великої каріозної порожнини в зубі 37. З анамнезу відомо, що раніше в зубі було проведено ендодонтичне лікування. Для відновлення анатомічної форми зуба лікар вирішив застосувати методику <<сендвіч-техніки>>. Які матеріали потрібно підготувати асистенту лікаря-стоматолога для пломбування каріозної порожнини?
a. Компомер та силікатний цемент
b. Текучий композит та силікатний цемент
c. Текучий композит та компомер
*d. Композит та склоіономерний цемент
e. Композит та силікофосфатний цемент

62. Який найімовірніший шлях передачі вірусних гепатитів В, С та ВІЛ-інфекції в лікувально-профілактичних закладах у разі порушення правил асептики та санітарно-протиепідемічного режиму?
a. Водний
b. Повітряно-краплинний
*c. Парентеральний
d. Аліментарний
e. Контактний

63. Назвіть відбитковий матеріал, що належить до силіконової групи і застосовується під час виготовлення металокерамічного мостоподібного протеза.
a. Ypeen
*b. Speedex
c. Репін
d. Ортокор
e. Редонт

64. До лікаря-стоматолога звернулася пацієнтка віком 17 років зі скаргами на наявність глибокої каріозної порожнини в зубі. Після проведеного обстеження встановлено діагноз: гострий глибокий карієс зуба 26. Для проведення лікування асистент лікаря-стоматолога підготувала пасту на основі кальцію гідроксиду. Яка дія препарату?
a. Седативна, адгезивна
b. Адгезивна, протизапальна
c. Антисептична, знеболювальна
d. Знеболювальна, седативна
*e. Протизапальна, одонтотропна

65. Лікар-стоматолог планує провести обстеження первинного пацієнта. Для цього він просить асистента подати градуйований зонд. З якою метою лікар-стоматолог використовує цей інструмент?
a. Провести замірювання довжини вуздечки язика
b. Дослідити наявність каріозних порожнин на зубах верхньої щелепи
*c. Дослідити глибину зубо-ясенного прикріплення
d. Провести дослідження міжзубних сосочків
e. Дослідити наявність каріозних порожнин на зубах нижньої щелепи

66. Укажіть назву частини порожнини рота, що обмежена губами і щоками зовні та зубами і яснами зсередини.
a. Ретромолярна ділянка
*b. Присінок порожнини рота
c. Перехідна складка рота
d. Власне порожнина рота
e. Слизова оболонка рота

67. Пацієнту з гострим періодонтитом зуба 47 проведено інфільтраційну анестезію в ділянці набряклих тканин навколо зуба. Після введення анестетика пацієнт не відчув змін. Чому ефект знеболювання не настав?
a. Алергічна реакція на анестетик
b. Лікування не потребує знеболювання
c. Недостатня кількість введеного препарату
*d. Неправильно вибраний вид анестезії
e. -

68. Під час лікування карієсу пацієнту було встановлено пломбу з амальгами без ізоляційної прокладки. Яке ускладнення може розвинутися в цьому разі?
*a. Запалення пульпи
b. Папіліт
c. Вторинний карієс
d. Верхівковий періодонтит
e. Випадіння пломби

69. Яка кількість коренів та кореневих каналів найчастіше спостерігається в нижньому першому і другому премолярах?
a. Три корені, три канали
b. Два корені, один канал
c. Один корінь, два канали
d. Два корені, два канали
*e. Один корінь, один канал

70. Лікар-стоматолог під час препарування каріозної порожнини ІІ класу за Блеком вибрав техніку тунельного методу. Який пломбувальний матеріал раціонально застосовувати в разі вибору цієї методики?
a. Макрофільний композит
b. Мікрофільний композит
c. Склоіономерний цемент
*d. Текучий композит
e. Гібридний композит

71. Під час стоматологічного обстеження підлітку віком 16 років встановлено діагноз: хронічний фіброзний пульпіт зуба 36 та проведено ендодонтичне лікування. Який ендодонтичний інструмент застосовують під час пломбування кореневих каналів?
*a. Каналонаповнювач
b. Пульпоекстрактор
c. К-файл
d. К-ример
e. U-файл

72. Лікар-стоматолог під час профілактичного огляду запропонував пацієнту розжувати таблетку синього кольору, а потім сполоснути ротову порожнину. Для чого лікар проводить цю процедуру?
a. Виявлення запального процесу на слизовій оболонці ротової порожнини
b. Виявлення каріозних порожнин
c. Контролю крайового прилягання пломб на зубах
d. Виявлення запального процесу в яснах
*e. Контролю гігієнічних навичок пацієнта

73. Укажіть, яке ускладнення може виникнути під час проведення операції видалення зубів нижньої щелепи.
*a. Перелом коронки або кореня зуба
b. Альвеоліт лунки зуба
c. Неврит нижньоальвеолярного нерва
d. Відламування горба щелепи
e. Проштовхування зуба в гайморову пазуху

74. У пацієнта віком 45 років лікар-стоматолог діагностував гострий обмежений пульпіт зуба 44. Об'єктивно спостерігається: порожнина рота санована, гігієна в задовільному стані. З анамнезу відомо: пацієнт соматично здоровий. Що є протипоказанням до лікування пульпіту біологічним методом у цьому разі?
a. Стан гігієни порожнини рота
b. Соматичні захворювання
c. Інтенсивність каріозного процесу
*d. Вік понад 30-35 років
e. Вік понад 18-20 років

75. На ортопантомограмі пацієнта, що звернувся для профілактичного огляду, виявлено нерівномірне розширення періодонтальної щілини в ділянці верхівки кореня зуба 35. Скарг немає, перкусія і термопроба негативні, раніше зуб 35 був лікований з приводу глибокого карієсу. Для якого захворювання характерні ці рентгенологічні ознаки?
a. Гострий серозний періодонтит
*b. Хронічний фіброзний періодонтит
c. Гострий дифузний пульпіт
d. Хронічний гранулюючий періодонтит
e. Хронічний фіброзний пульпіт

76. Жінка віком 46 років звернулася до лікаря-стоматолога-хірурга для видалення зуба 16 зуба. Коронкова частина зуба збережена. Які щипці треба підготувати в цьому разі?
a. S-подібні ліві
*b. S-подібні праві
c. Багнетоподібні кореневі
d. Багнетоподібні коронкові
e. Прямі

77. Лікар-стоматолог проводить лікування гострого глибокого карієсу зуба 27. Який метод дослідження можна застосувати для визначення рівня некректомії?
a. Люмінесцентну діагностику
b. ЕОД
c. Термопробу
*d. Фарбування карієс-маркером
e. Метод трансілюмінації

78. Пацієнтці віком 35 років встановлено діагноз: ерозія твердих тканин зубів 11, 21, 34, 35, 44, 45. Який матеріал треба підготувати для пломбування в цьому разі?
*a. Композитний матеріал світлової полімеризації
b. Амальгаму
c. Склоіономерний цемент
d. Силікатний цемент
e. Композитний матеріал хімічної полімеризації

79. Під час препарування каріозної порожнини лікар повинен працювати з перервами за відповідної кількості обертів бора та його охолодження. Яке ускладнення виникає у разі недотримання цієї рекомендації?
a. Швидке зношування наконечника
b. Швидке затуплення борів
c. Ушкодження прилеглих зубів
*d. Запалення або загибель пульпи
e. Збільшення пилу у повітрі

80. Для лікування карієсу І класу за Блеком у постійних зубах використовують амальгаму. Який складник амальгами підвищує пластичність матеріалу та забезпечує щільне крайове прилягання пломби?
a. Ртуть
b. Срібло
*c. Мідь
d. Олово
e. Цинк

81. Який препарат треба підготувати в разі виникнення гіпоглікемічної коми в пацієнта?
a. 20 ОД інсуліну
b. 0,05%-ий строфантину
c. 0,5%-ий розчин дибазолу
*d. 40%-ий розчин глюкози
e. 2,4%-ий розчин еуфіліну

82. Під час оброблення каріозної порожнини лікар-стоматолог видаляє всі патологічно змінені тканини зуба. Що спричиняє зміну кольору коронки зуба після неякісного препарування каріозної порожнини?
a. Значне стоншення шару емалі
b. Перегрів та запалення пульпи зуба
*c. Розм'якшений дентин насичується пігментами
d. Опік твердих тканин зуба
e. Запалення та пошкодження ясенного сосочка

83. Пiд час огляду порожнини рота дванадцятирічної дівчинки виявлено, що верхнi фронтальнi зуби повнiстю перекривають нижнi. Бiчнi зуби в сагiтальнiй i трансверзальнiй площинах змикаються в межах норми. Установлено дiагноз: глибокий прикус. Порушенням яких функцiй супроводжується ця аномалiя?
a. Дихання, ковтання
b. Дихання, порушення дикції
*c. Відкушування їжі, вимова звуків
d. Вiдкушування їжi, дихання
e. Жування, ковтання

84. Дівчина віком 17 років скаржиться на печіння та сухість слизової оболонки порожнини рота. Із анамнезу відомо, що пацієнтка хворіє на цукровий діабет протягом трьох років. Об'єктивно спостерігається: слизова оболонка щік суха, укрита білим нальотом, що легко знімається. Установлено діагноз: кандидозний стоматит. Яку мазь доцільно рекомендувати для лікування в цьому разі?
a. Інтерферонову
b. Еритроміцинову
c. Преднізолонову
*d. Клотримазолову
e. Ланолінову

85. Потерпілий внаслідок дорожньо-транспортної пригоди отримав черепно-мозкову травму та перелом щелепи. Як здійснити тимчасову зупинку сильної кровотечі в щелепно-лицьовій ділянці?
a. Накласти джгут
*b. Притиснути загальну сонну артерію
c. Накласти холодний компрес
d. Накласти міхур з льодом
e. Надати пацієнту положення з опущеною головою

86. Яка помилка, що виникла під час препарування каріозної порожнини, може викликати виникнення вторинного карієсу?
*a. Недостатнє препарування
b. Перфорація стінки каріозної порожнини
c. Перфорація дна каріозної порожнини
d. Ушкодження бором прилеглих зубів
e. Обламування стінки каріозної порожнини

87. У клініку хірургічної стоматології звернувся пацієнт для видалення зуба 13. Які щипці треба приготувати лікарю-стоматологу-хірургу для проведення цієї операції?
*a. Прямі
b. Зігнуті по ребру із щічками, що змикаються
c. Багнетоподібні
d. S-подібні
e. Зігнуті по ребру із щічками, що не змикаються

88. У підлітка віком 17 років для пломбування карієсу зуба 16 лікар-стоматолог застосував амальгаму. Яким інструментом амальгамову масу вносять у підготовлену порожнину?
a. Екскаватором
b. Гладилкою
*c. Амальгамтрегером
d. Штопфером
e. Кюретою

89. Пацієнт скаржиться на біль та рухомість верхньої щелепи, кровотечу з носа. Об'єктивно спостерігається: рухомість верхньої щелепи, подовження середньої третини обличчя, кровотеча з носа, нудота, блювання, крововилив у кон'юнктиву. Яке травматичне ушкодження виникло?
*a. Перелом верхньої щелепи
b. Вивих нижньої щелепи
c. Перелом нижньої щелепи
d. Вивих верхньої щелепи
e. Перелом зуба

90. На прийомі в лікаря-стоматолога через емоційне напруження та страх перед маніпуляцією пацієнт відчув дискомфорт, відчуття нудоти, запаморочення, шум у вухах, неясність зору, нестачу повітря, появу холодного поту, оніміння язика, губ, кінчика носа. Який невідкладний стан, найімовірніше, виник у пацієнта?
a. Алергічна реакція
b. Асфіксія
*c. Непритомність
d. Анафілактичний шок
e. Колапс

91. Пацієнту віком 50 років на прийомі в лікаря-стоматолога потрапило стороннє тіло у верхні дихальні шляхи, що спричинило обтураційну асфіксію. Укажіть подальші дії лікаря, якщо дістати стороннє тіло неможливо.
a. Просимо пацієнта лягти на спину та проводимо штучну вентиляцію легень
b. Проводимо трахеотомію
c. Просимо пацієнта лягти на спину та проводимо непрямий масаж серця
d. Проводимо інтубацію
*e. Проводимо поштовхи за Геймліхом

92. До лікаря-стоматолога звернувся пацієнт, якому три тижні тому було видалено зуб, зі скаргами на наявність незакритого дефекту слизової оболонки в ділянці видаленого зуба. Об'єктивно спостерігається: порушення закриття лунки в місці видаленого зуба, розростання грануляцій, слизова оболонка в ділянці лунки синюшна. Про яке захворювання можуть свідчити ці ознаки?
a. Хронічний періостит
b. Гострий остеомієліт
c. Абсцес
*d. Хронічний альвеоліт
e. Хронічний остеомієліт

93. Вагітна жінка віком 26 років звернулася до лікаря-стоматолога для професійної гігієни порожнини рота. Які насадки треба підготувати для проведення завершального етапу видалення зубних відкладень?
a. Міжзубні йоржики
*b. Гумові ковпачки
c. Міжзубні стимулятори
d. Мануальні скейлери
e. Флосети

94. Що із нижченаведеного належить до загальної профілактики карієсу?
a. Полоскання ремінералізаційними розчинами
b. Герметизація фісур
c. Покриття поверхні зубів фторлаком
d. Раціональна гігієна порожнини рота
*e. Вживання таблеток фториду натрію

95. Батьки шестимісячної дівчинки скаржаться на наявність сироподібного нальоту на слизовій оболонці щік та язика в дитини. Після огляду лікар-стоматолог встановив діагноз: гострий кандидозний стоматит. Який збудник викликає це захворювання?
a. Веретеноподібна паличка
b. Вірус герпесу
c. Паличка Леффлера
*d. Дріжджоподібні гриби
e. Спірохета Венсана

96. Одним із найрозповсюдженіших та доступних засобів місцевої профілактики карієсу зубів у наш час треба вважати використання фторвмісних зубних паст. Яка найнижча межа норми фтору в питній воді?
a. 2 мг/л
b. 1,2 мг/л
*c. 0,5 мг/л
d. 1 мг/л
e. 0,3 мг/л

97. Під час виконання азопірамової проби протягом 1 хв на одному інструменті з усієї партії з'явилося фіолетово-бузкове забарвлення. Що потрібно зробити в цьому разі?
*a. Здійснити повторне передстерилізаційне очищення всієї партії інструментів
b. Промити інструмент під проточною водою
c. Простерилізувати всі інструменти, за винятком того, на якому виявилася позитивна азопірамова проба
d. Промити всю партію інструментів під проточною водою
e. Ополоснути інструмент дистильованою водою та висушити

98. На якому етапі пломбування каріозної порожнини композитним матеріалом світлової полімеризації треба проводити <<фінішне>> засвічування матеріалу?
a. Після формування пломби
b. Після внесення кожної порції пломбувального матеріалу
c. Після шліфування пломби
d. Після внесення останньої порції матеріалу
*e. Після остаточного оброблення пломби

99. Під час профілактичного огляду пацієнта на ортопантомограмі в ділянці верхівки кореня зуба 12 виявлено осередок просвітлення кісткової тканини з нечіткими межами у вигляді язиків полум'я. Об'єктивно спостерігається: зуб змінений у кольорі, на яснах у ділянці проєкції верхівки кореня наявний рубець. Для якого захворювання характерна ця рентгенологічна картина?
a. Хронічний гангренозний пульпіт
*b. Хронічний гранулюючий періодонтит
c. Хронічний гранулематозний періодонтит
d. Хронічний гіпертрофічний пульпіт
e. Хронічний фіброзний періодонтит

100. Виберіть метод лікування хронічного середнього карієсу тимчасового моляра в шестирічної дитини.
a. Видалення
b. Протезування
c. Ремінералізація
d. Герметизація
*e. Пломбування

101. Назвіть відбитковий матеріал, що належить до альгінатної групи і використовується для виготовлення часткового знімного пластинкового протеза.
a. Ортокор
b. Репін
c. Протакрил
d. Speedex
*e. Ypeen

102. У пацієнта діагностовано дефект коронкової частини зуба 34, що відповідає ІІ класу каріозних порожнин за Блеком. Визначте топографічне розміщення каріозної порожнини на поверхні зуба в цьому разі.
a. Контактна поверхня з ураженням різального краю
*b. Контактна поверхня
c. Жувальна поверхня
d. Різальний край
e. Пришийкова ділянка

103. Дівчина віком 15 років скаржиться на біль та кровоточивість ясен під час вживання їжі та чищення зубів. Об'єктивно спостерігається: слизова оболонка ясен у ділянці нижніх і верхніх фронтальних зубів набрякла, гіперемована, має ціанотичний відтінок. Ясенні сосочки кровоточать від дотику, збільшені в розмірах і перекривають коронкові частини зубів на 1/3 їхньої висоти. На зубах верхньої та нижньої щелеп встановлена незнімна ортодонтична конструкція (брекет-система). Установіть попередній діагноз.
*a. Гіпертрофічний гінгівіт
b. Генералізований пародонтит
c. Виразковий гінгівіт
d. Фіброматоз ясен
e. Катаральний гінгівіт

104. Як, за перебігом, називається карієс, що супроводжується множинним ураженням практично всіх зубів, часто в одному зубі виникають 2-3 каріозні порожнини?
a. Ускладненим
b. Хронічним
c. Гострим
*d. Квітучим
e. Рецидивним

105. Пацієнтка звернулася до лікаря-стоматолога зі скаргами на естетичний дефект. Під час огляду виявлено, що зуб 11 змінений у кольорі (рожево-фіолетового відтінку). З анамнезу відомо: зуб був раніше ендодонтично лікований. Яка помилка під час едодонтичного лікування може спричинити ці наслідки?
a. Недостатнє механічне оброблення кореневого каналу
b. Травма периапікальних тканин
c. Виведення пломбувального матеріалу за верхівку кореневого каналу
d. Перфорація стінки кореневого каналу
*e. Неправильний вибір пломбувального матеріалу

106. Яку температуру застосовують під час стерилізації паровим методом?
a. 155-170^oC
*b. 110-134^oC
c. 170-200^oC
d. 135-155^oC
e. 200-220^oC

107. Під час препарування каріозної порожнини в межах емалі використовують турбінні наконечники. Яку швидкість обертання бора може забезпечити цей наконечник?
a. 15000-20000 об/хв
b. 50000-100000 об/хв
c. 100000-200000 об/хв
*d. 300000-400000 об/хв
e. 20000-70000 об/хв

108. Укажіть, яке ускладнення може виникнути в пацієнта після операції з видалення зуба.
a. Потрапляння зуба в дихальні шляхи
b. Вивих нижньої щелепи
*c. Альвеоліт лунки зуба
d. Ушкодження зуба-антагоніста
e. Проштовхування зуба в м'які тканини

109. Для індивідуального догляду за порожниною рота лікар-стоматолог порекомендував семирічній дівчинці зубну пасту з мікроелементами та призначив курс ремінералізаційної терапії. Який із нижченаведених методів належить до екзогенної профілактики карієсу?
a. Уживання продуктів, багатих на кальцій та фтор
b. Уживання таблеток фториду натрію
c. Додавання в їжу фторованої солі
*d. Накладання фторвмісних лаків на поверхню зубів
e. Уживання морепродуктів

110. Пацієнт скаржиться на постійний ниючий біль у ділянці видаленого зуба 46, неприємний запах з рота. З анамнезу відомо, що п'ять днів тому проведено видалення зуба 46. Об'єктивно спостерігається: комірка видаленого зуба виповнена залишками згустка сірого кольору, слизова оболонка набрякла, гіперемована. Який найімовірніший діагноз?
*a. Гострий альвеоліт
b. Гострий остеомієліт
c. Гострий періостит
d. Невропатія трійчастого нерва
e. Хронічний остеомієліт

111. Пацієнтка звернулася до лікаря-стоматолога зі скаргами на неприємні відчуття в зубах нижньої щелепи від термічних та хімічних подразників. Об'єктивно спостерігається: у пришийковій ділянці зубів 35, 34, 44, 45 дефекти в межах дентину з гладкими, блискучими стінками, що сходяться під кутом. Який найімовірніший діагноз?
*a. Клиноподібний дефект
b. Системна гіпоплазія емалі
c. Ерозія емалі
d. Некроз твердих тканин
e. Гострий середній карієс

112. Дівчина віком 16 років під час тренування на спортивній секції отримала травму. Скаржиться на біль у ділянці нижньої щелепи праворуч. Під час огляду порушення цілісності шкірних покривів не виявлено, спостерігається незначний набряк у ділянці тіла нижньої щелепи праворуч, відкривання рота не обмежене. Яку невідкладну допомогу треба надати в цьому разі?
*a. Холод на травмовану ділянку в перші 30 хв
b. Компрес 2-5%-им розчином натрію гідрокарбонату
c. Застосувати слабодезінфікуючу мазь
d. Призначити протинабрякову терапію
e. Обробити ділянку шкіри антисептиком

113. Лікар-стоматолог-хірург планує видалення зуба пацієнту через загострення хронічного періодонтиту. Лікар просить подати йому багнетоподібні щипці. Який зуб планується видаляти?
a. 33 зі збереженою коронковою частиною
*b. 16 зі зруйнованою коронковою частиною
c. 26 зі збереженою коронковою частиною
d. 46 зі збереженою коронковою частиною
e. 36 зі зруйнованою коронковою частиною

114. Які інструменти використовують для оброблення твердих тканин зуба під час препарування каріозних порожнин?
a. Карборундові головки, фініри
*b. Кулясті бори, екскаватор
c. Карборундові головки, плагери
d. Кулясті бори, плагери
e. Кулясті бори, матриці

115. Пацієнту показано видалення зубів 21, 22 через загострення хронічного періодонтиту. Коронкові частини зубів 21, 22 зруйновані на 1/2. Який інструмент треба вибрати для видалення?
a. S-подібні щипці
b. Кутовий елеватор
*c. Прямі щипці
d. Дзьобоподібні щипці
e. Байонетні щипці

116. Який комплекс заходів буде здійснювати асистент лікаря-стоматолога для знищення мікроорганізмів у рані та в патологічному осередку?
a. Дезінфекцію
b. Стерилізацію
c. Асептику
d. Передстерилізаційне очищення
*e. Антисептику

117. Підліток віком 14 років звернувся до лікаря-стоматолога для планової санації. Під час стоматологічного огляду лікар виявив порушення крайового прилягання пломби в зубі 16. Яким інструментом проводять визначення крайового прилягання пломби?
a. Шпателем
*b. Зондом
c. Штопфером
d. Екскаватором
e. Гладилкою

118. Який з елементів будови скронево-нижньощелепного суглоба має еліпсоподібну форму, у 2-3 рази більший за суглобову головку, укритий хрящем, знаходиться на скроневій кістці?
a. Суглобовий горбок
b. Суглобова капсула
c. Суглобова головка
d. Внутрішньосуглобовий диск
*e. Суглобова ямка

119. Що треба підготувати для лікаря-стоматолога з метою видалення надлишків композитного матеріалу та для попереднього полірування приясенних ділянок реставрацій у ділянці переходу пломбувального матеріалу на емаль на контактних поверхнях зубів?
a. Фінішні алмазні бори
*b. Полірувальні штрипси
c. Гумові головки
d. Полірувальні щітки
e. Полірувальні диски

120. Чоловік віком 67 років звернувся до лікаря-стоматолога для видалення коренів зубів 37 та 36. Пацієнту планується проведення аплікаційної анестезії перед проведенням провідникової анестезії. Яка концентрація розчину лідокаїну використовується для аплікаційної анестезії?
a. 25%
*b. 10%
c. 15%
d. 30%
e. 20%

121. Укажіть, яку першу допомогу необхідно надати потерпілому при переломі нижньої щелепи в ментальному відділі без зміщення.
a. Накласти стискальну пов'язку в ділянці поранення та скерувати потерпілого до щелепно-лицевого відділення
*b. Накласти пращоподібну пов'язку та скерувати потерпілого до щелепно-лицевого відділення
c. Накласти головну та стискальну пов'язки та скерувати потерпілого до отоларингологічного відділення
d. Накласти стискальну пов'язку в ділянці поранення та скерувати потерпілого до отоларингологічного відділення
e. Накласти пращоподібну пов'язку та скерувати потерпілого до отоларингологічного відділення

122. Для дотримання санітарно-протиепідемічного режиму у стоматологічній клініці передбачено проведення генерального прибирання в комплексі заходів, спрямованих на попередження поширення інфекції. Укажіть, з якою кратністю проводиться цей вид прибирання.
a. У кінці робочої зміни
b. Щодня
c. На початку робочої зміни
*d. 1 раз на тиждень
e. 1 раз на місяць

123. У чотирирічної дівчинки під час огляду лікар-стоматолог виявив каріозну порожнину на жувальній поверхні зуба 55 у межах плащового дентину з широким вхідним отвором. Дно та стінки каріозної порожнини щільні, пігментовані, під час зондування безболісні. Який матеріал найдоцільніше застосувати для пломбування?
a. Амальгаму
*b. Склоіономерний цемент
c. Силікофосфатний цемент
d. Полікарбоксилатний цемент
e. Цинк-фосфатний цемент

124. Яку пробу треба виконати для контролю якості передстерилізаційного очищення стоматологічного інструментарію від залишків крові?
a. З Суданом ІІІ
*b. Амідопіринову
c. Фенолфталеїнову
d. Тетрациклінову
e. -

125. Після стоматологічного обстеження підлітка віком 16 років лікар-стоматолог встановив діагноз: хронічний фіброзний пульпіт зуба 36. Пацієнту проведено ендодонтичне лікування. Яким інструментом проводять видалення судинно-нервового пучка?
a. Римером
*b. Пульпоекстрактором
c. Каналонаповнювачем
d. Спредером
e. Плагером

126. Під час стоматологічного прийому лікар одягнув нову медичну маску. Як часто треба змінювати маску?
a. Кожні 4 год
b. Кожні 5 год
c. Кожні 3 год
d. Кожні 6 год
*e. Кожні 2 год

127. Стоматологічне дзеркало застосовують для огляду порожнини рота. Яке зображення дає поверхня дзеркала?
a. Обернене, збільшене, дійсне
b. Пряме, зменшене, уявне
c. Пряме, зменшене, дійсне
d. Обернене, збільшене, уявне
*e. Пряме, збільшене, уявне

128. Чим обумовлена поява трем та діастем між молочними зубами в період підготовки заміни їх на постійні?
a. Надмірним жувальним навантаженням
b. Короткими комірковими відростками щелеп
c. Широкою коронковою частиною молочного зуба
*d. Ростом щелеп, більшим розміром зачатків постійних зубів
e. Подовженими комірковими відростками щелеп

129. Вагітна жінка віком 25 років скаржиться на появу білих плям на передніх зубах верхньої щелепи, що з'явилися на п'ятому місяці вагітності. Для диференційної діагностики захворювання лікар вирішив провести кольоровий тест. Який барвник треба підготувати для проведення тесту?
a. Йодинол
b. 0,2%-ий розчин хлоргексидину
c. Йодовмісний розчин Шіллера-Писарєва
d. 2%-ий розчин фтористого натрію
*e. 2%-ий розчин метиленового синього

130. У пацієнта діагностовано передпухлинний процес слизової оболонки порожнини рота. Лікар пояснив, що без належного лікування з часом він обов'язково призведе до розвитку раку. Який діагноз встановлено пацієнту?
*a. Обмежений гіперкератоз
b. Шкірний ріг
c. Папіломатоз
d. Лейкоплакія
e. Кератоакантома

131. Назвіть, з яких частин складається перший постійний моляр на верхній щелепі праворуч.
a. Корінь, пародонт, альвеолярний відросток
*b. Коронка, шийка, корінь
c. Коронка, шийка, ясна
d. Ясна, корінь, пародонт
e. Коронка, корінь, альвеолярний відросток

132. Лікар-стоматолог готується до останнього етапу пломбування зуба. Які інструменти йому знадобляться?
a. Фреза, поліри, екскаватор, штрипси
b. Фініри, поліри, оклюзійний папір, матриці
c. Фініри, гладилка, оклюзійний папір, штопфер
*d. Фініри, поліри, оклюзійний папір, штрипси
e. Штопфер, поліри, оклюзійний папір, штрипси

133. Під час лікування карієсу зуба 16 у підлітка віком 15 років для пломбування застосовано композитний матеріал, що має розмір частинок наповнювача 8-45 мкм. Який композитний матеріал застосовано для пломбування?
a. Гібридний
b. Мікрофільний
c. Мікрогібридний
*d. Макрофільний
e. Нанонаповнений

134. Для яких маніпуляцій використовують спредер під час ендодонтичного лікування?
a. Вертикальної конденсації гутаперчевих штифтів у кореневому каналі
b. Розпломбування кореневих каналів під час повторного ендодонтичного лікування
c. Горизонтальної конденсації гутаперчевих штифтів у кореневому каналі
d. Внесення пломбувального матеріалу в кореневий канал
*e. Латеральної конденсації гутаперчевих штифтів у кореневому каналі

135. Пацієнт звернувся до лікаря-стоматолога зі скаргами на естетичний дефект переднього зуба. Після огляду встановлено діагноз: гострий середній карієс зуба 23 із локалізацією каріозної порожнини в пришийковій ділянці. Для якого класу каріозних порожнин за Блеком характерна ця локалізація дефекту?
a. ІІ
b. ІІІ
c. І
d. ІV
*e. V

136. Який час перебування (експозиції) стоматологічного інструментарію в дезінфекційному розчині 3%-го хлораміну?
a. 45 хв
b. 90 хв
*c. 60 хв
d. 30 хв
e. 50 хв

137. Після використання стоматологічного інструментарію асистенту лікаря-стоматолога необхідно провести його дезінфекцію, передстерилізаційне очищення та cтерилізацію. Який режим стерилізації стоматологічних інструментів у сухожаровій шафі?
a. При температурі 160^oС - 120 хв
*b. При температурі 180^oС - 60 хв
c. При температурі 140^oС - 45 хв
d. При температурі 200^oС - 30 хв
e. При температурі 120^oС - 90 хв

138. Яка помилка під час пломбування каріозних порожнини може призвести до виникнення папіліту, гінгівіту, пародонтиту?
a. Неправильний вибір пломбувального матеріалу
*b. Відсутність контактного пункту
c. Неправильне накладання ізоляційної прокладки
d. -
e. Завищення висоти оклюзії на пломбі

139. Під час обстеження порожнини рота пацієнта було виявлено, що внаслідок звуження верхньої зубної дуги щічні горбки нижніх бічних жувальних зубів розташовані назовні від однойменних верхніх, фронтальні зуби змикаються правильно. Який прикус має пацієнт?
*a. Перехресний
b. Відкритий
c. Глибокий
d. Прогенічний
e. Прогнатичний

140. Яке з передракових захворювань слизової оболонки порожнини рота та червоної облямівки губ належить до факультативних передраків із низькою потенціальною злоякісністю?
a. Обмежений передраковий гіперкератоз червоної облямівки губ
*b. Папіломатоз піднебінний
c. Абразивний преканцерозний хейліт Манганотті
d. Бородавчастий передрак червоної облямівки губ
e. Еритроплакія Кейра

141. У стоматологічній клініці провели стерилізацію використаних інструментів паровим методом без індивідуального пакування. Ці інструменти склали на стерильних столах та накрили стерильними простирадлами. Скільки часу інструменти можуть зберігати свою стерильність у цьому разі?
a. 24 год
b. 9 год
c. 12 год
d. 48 год
*e. 6 год

142. Під час препарування каріозних порожнин використовуються алмазні бори різного ступеня зернистості. Який колір має маркувальне кільце алмазного бору, призначеного для кінцевого полірування композиційних реставрацій?
a. Червоний
b. Чорний
*c. Білий
d. Синій
e. Зелений

143. Назвіть блок стоматологічної установки, до складу якого входять скейлер та наконечники.
a. -
b. Стоматологічне крісло
c. Освітлювальний блок
*d. Блок інструментів
e. Блок управління

144. До комплексної програми профілактики основних стоматологічних захворювань входить обстеження стану тканин пародонту. Який діагностичний індекс треба застосувати, щоб оцінити потребу в лікуванні захворювань тканин пародонту в дітей віком 15 років?
a. PMA (Парма)
b. PІ (Рассела)
c. OHІ-S (Гріна-Вермільйона)
*d. CPITN (ВООЗ)
e. Індекс Рамф'єрда

145. Перед початком прийому пацієнта лікар-стоматолог провів оброблення рук із метою видалення та знищення транзиторної патогенної та умовно-патогенної мікрофлори. Яку назву має оброблення, що попереджає розповсюдженню інфекції через руки?
a. Хірургічна обробка рук
b. -
*c. Гігієнічна обробка рук
d. Миття рук
e. Стерилізація рук

146. Пацієнт звернувся до лікаря-стоматолога зі скаргами на біль у ділянці зуба верхньої щелепи праворуч. Після огляду встановлено попередній діагноз: гострий обмежений пульпіт зуба 14. Після проведеної ЕОД діагноз підтвердився. Які показники ЕОД характерні для гострого обмеженого пульпіту?
a. 80-90 мкА
*b. 15-30 мкА
c. 30-40 мкА
d. 100 мкА
e. 60-70 мкА

147. Асистент лікаря-стоматолога проводить рентгенологічне дослідження зубів 24, 25 та 26. Які з обстежуваних зубів мають найчастіше три корені?
a. Верхні премоляри
b. Верхні ікла
*c. Верхні моляри
d. Нижні премоляри
e. Нижні моляри

148. Укажіть, за допомогою якої групи матеріалів лікарю-стоматологу найдоцільніше зняти відбиток для виготовлення металокерамічної коронки.
*a. Силіконових відбиткових матеріалів
b. Композитних матеріалів
c. Гіпсу медичного
d. Термопластичних мас
e. Альгінатних відбиткових матеріалів

149. У пацієнта виявлено каріозну порожнину, розташовану на різальному краї різця, що утворилася через стирання емалі і оголення дентину. До якого класу за класифікацією Блека належить ця каріозна порожнина?
*a. VI
b. II
c. III
d. I
e. IV

150. Лікар-стоматолог проводить пломбування каріозної порожнини ІІ класу за Блеком. У каріозну порожнину після нанесення адгезивної системи потрапила кров. Яка тактика в цьому разі?
*a. Повторне кислотне протравлювання емалі та дентину та нанесення адгезиву
b. Провести повторне протравлювання дентину, нанести адгезив
c. Обробити каріозну порожнину спиртом, нанести адгезив
d. Обробити каріозну порожнину 3%-м перекисом водню, нанести адгезив
e. Промити та висушити каріозну порожнину, нанести адгезив

