1. Контроль яких факторів може призвести до зниження ризику розвитку діабетичної ретинопатії та уповільнення її прогресування?
a. Полів зору та гостроти зору
b. Індексу маси тіла, гостроти зору, полів зору
c. Рівня гемоглобіну, коагулограми, ліпідограми
*d. Оптимального рівня глюкози у крові, рівня артеріального тиску, ліпідів крові
e. Рівня креатиніну, венозного тиску, показників оксиметрії

2. Батьки помітили у півторарічної дитини відхилення правого ока до носа на 15^o та лейкокорію - білий рефлекс зіниці під час спалаху світла від камери під час фотографування. Об’єктивно спостерігається: правим оком дитина не фіксує предмети. Передній відрізок, рухливість обох очей в нормі. У правому оці візуалізується жовто-сірий рефлекс із очного дна. Під час офтальмоскопії та біомікроскопії ретролентально виявлено бугристе жовте утворення з великою кількістю судин, ДЗН не визначається. Під час УЗД виявляється акустично щільне утворення з вогнищами значної ехогенності (фокусами кальцифікації). Укажіть найвірогідніший діагноз.
a. Ендофтальміт
*b. Ретинобластома
c. Центральна серозна хоріоретинопатія
d. Вроджене відшарування сітківки
e. Токсокарозний хоріоретиніт

3. Пацієнт віком 50 років скаржиться на зниження гостроти зору поблизу, почервоніння, відчуття сухості та втоми очей у вечірній час. Раніше окулярами не користувався. Об'єктивно спостерігається: оптичні середовища обох очей прозорі, очне дно без видимої вогнищевої патології. Гострота зору вдалину ОU - 1,0. Який найімовірніший діагноз?
a. -
b. Гіперметропія
c. Спазм акомодації
d. Пресбіопія
*e. Астенопія

4. Які зміни в макулярній ділянці за класифікацією AREDS належать до ранньої стадії вікової дегенерації макули (категорія 2)?
a. Множинні друзи середнього розміру, принаймні, одна велика друза (діаметр <125 мікрон) або географічна атрофія, що не зачіпає центральної ямки
*b. Множинні дрібні друзи, невелика кількість друз середнього розміру (діаметр від 63 до 124 мікрон) або початкові зміни пігментного епітелію сітківки з 5-річним ризиком розвитку пізньої стадії 18%
c. Хоріоідальна неоваскуляризація
d. Відсутність або невелика кількість дрібних друз (діаметр <63 мікрон) з 5-річним ризиком розвитку пізньої стадії 1,3%
e. Географічна атрофія пігментного епітелію сітківки та хоріокапілярного шару в ділянці центральної ямки сітківки

5. Пацієнтка віком 60 років хворіє на цукровий діабет 2-го типу та гіпертонічну хворобу, приймає цукрознижуючу та гіпотензивну терапію. 2 дні тому, на фоні головного болю та підвищення артеріального тиску, з'явилися скарги на різке погіршення та затуманення зору правого ока. Під час огляду виявлено: гострота зору правого ока - 0,2 і не кригується, внутрішньоочний тиск - 22 мм рт. ст., передній відрізок ока без змін, у склоподібному тілі спостерігаються плаваючі помутніння. На очному дні виявлено: ДЗН блідо-рожевий, межі чіткі, у макулярній ділянці та по ходу нижніх судинних аркад - множинні інтраретинальні крововиливи. На ОКТ виявлено: кистоподібний набряк макули. Встановіть діагноз.
a. Оклюзія гілки центральної артерії сітківки
*b. Оклюзія гілки центральної вени сітківки
c. Оклюзія центральної артерії сітківки
d. Гіпертонічна ретинопатія
e. Оклюзія центральної вени сітківки

6. Пацієнт віком 35 років скаржиться на постійну сльозотечу та слизисто-гнійні виділення в лівому оці впродовж 1,5 років. Під час огляду спостерігається: у лівому оці сльозотеча, слізні точки займають правильне положення. Під час натискання в ділянці сльозного міхура зі слізних точок виділяються слизисто-гнійні виділення. Передній відділ не змінений. Встановіть діагноз.
*a. Хронічний дакриоцистит
b. Хронічний кон'юнктивіт
c. Бактеріальний кон'юнктивіт
d. Блефарит простий
e. Каналікуліт хронічний

7. Укажіть найхарактерніші симптоми myasthenia gravis.
a. Монокулярна диплопія, птоз, позитивна холодова проба
*b. Бінокулярна диплопія, птоз, позитивна холодова проба, наявність антитіл до ацетилхолінових рецепторів
c. Монокулярна диплопія, птоз, який посилюється після сну або прикладання холоду на верхню повіку
d. Бінокулярна диплопія, ретракція верхньої повіки, наявність антитіл до ацетилхолінових рецепторів
e. Бінокулярна диплопія, екзофтальм, часткова офтальмоплегія

8. Пацієнту після проведення офтальмологічного обстеження встановлено діагноз: тританопія. Який прилад дозволив визначити цю патологію?
a. Ретиноскоп
b. Фліпер
*c. Аномалоскоп
d. Периметр
e. Кератотопограф

9. У пацієнта гострота зору правого ока - 0,7 і не покращується з корекцією, гострота зору лівого ока - 0,6 і також не покращується з корекцією. Поле зору звужено на 150^o із внутрішньої сторони. На очному дні диск зорового нерва блідо-рожевого кольору з крайовою екскавацією. Яка стадія первинної глаукоми у пацієнта?
a. Преглаукома
b. Задавнена
c. Початкова
*d. Розвинена
e. Термінальна

10. Укажіть найхарактерніший симптом ядерної катаракти.
a. Зниження гостроти зору зблизька
b. Поява та збільшення гіперметропічної рефракції
*c. Стрімке зниження гостроти зору вдалину
d. Підвищення внутрішньоочного тиску
e. Звуження меж поля зору

11. Пацієнтка віком 43 роки скаржиться на неможливість читання на близький відстані. Гострота зору обох очей 1,0. Які окуляри потрібні пацієнтці для роботи на близькій відстані?
a. +1,5 Д
b. +0,5 Д
c. +1,25 Д
d. +0,75 Д
*e. +1,0 Д

12. Пацієнт скаржиться на появу сильного болю у правому оці, із іррадіацією у праву половину голови, почервоніння ока та значну втрату зору, сльозотечу та світлобоязнь. Ці скарги виникли раптово та турбують протягом декількох днів. Об’єктивно спостерігається: Vis OD 0,05, не корегується, виражена застійна ін’єкція очного яблука, рогівка набрякла, передня камера мілка, зіниця діаметром 6 мм, на світло не реагує. Рефлекс з очного дна тьмяний. Пальпаторно око тверде. Встановіть діагноз.
*a. Гострий напад глаукоми
b. Гострий кон’юнктивіт
c. Відкритокутова глаукома
d. Вірусний кератоувеїт
e. Гострий іридоцикліт

13. У пацієнтки діагностовано передній вузликовий склерит на фоні ревматоїдного артриту. Яке лікування протипоказане у цьому разі?
a. Краплі з кортикостероїдами
b. Системно кортикостероїди
c. Системно нестероїдні протизапальні препарати
d. Місцево нестероїдні протизапальні препарати
*e. Субкон’юнктивальні ін’єкції з кортикостероїдами

14. Батьки однорічного хлопчика звернулися до дитячого лікаря-офтальмолога зі скаргами на "жовтувате світіння" зіниці лівого ока, збільшення очного яблука (екзофтальм) і косоокість. Об'єктивно спостерігається: червоний рефлекс відсутній. Встановіть діагноз.
a. Увеїт
b. Хоріоретиніт
c. Вроджена глаукома
*d. Ретинобластома
e. Вроджена катаракта

15. Укажіть, що відноситься до суб’єктивних методів дослідження рефракції.
a. Скіаскопія
*b. Підбір корегуючих лінз
c. Ретиноскопія
d. Авторефрактометрія
e. -

16. У пацієнта зі скаргами на слизово-гнійні виділення та сльозотечу виявляється припухлість у внутрішньому куті ока, при натисканні на яку кількість виділень збільшується. Яке лікування буде найбільш патогенетично виправдане?
a. Місцево - антибіотики широкого спектра, за неефективності - посів із кон'юнктиви з визначенням чутливості
*b. Промивання та зондування слізних шляхів, за неефективності - дакріоцисторіностомія
c. Теплі компреси на ділянку припухлості, системно антибіотики та нестероїдні протизапальні препарати
d. Масаж мейбомієвих залоз, гігієна повік, місцево антибіотики
e. -

17. Пацієнт віком 15 років, скаржиться на раптову втрату зору на правому оці (Vis OD - 0,05, який не відновлюється), через місяць втрата зору на лівому оці (Vis OS - 0,1). Спостерігається поступовий розвиток атрофії зорового нерва на обох очах. Під час гострої атаки у полі зору виявляється центроцекальна скотома на OU. Встановіть діагноз.
a. Синдром Фостера-Кенеді
b. -
c. Колобома ДЗН
d. Ретробульбарний неврит
*e. Оптична нейропатія Лебера

18. До лікаря-офтальмолога звернувся чоловік віком 42 роки зі скаргами на погіршення зору на праве око, особливо у вечірній час, зміну кольору райдужки на іржавий. Півроку тому переніс операцію з приводу проникаючого поранення ОD, проведено ПХО рани OD та видалення металічного стороннього тіла. Під час огляду виявлено: OD спокійне, зіниця мляво реагує на світло, райдужка жовто-бурого кольору, на епітелії передньої капсули кришталика іржаві плями, на очному дні - ознаки пігментного ретиніту. Встановіть імовірний діагноз.
a. Ірит
b. Симпатична офтальмія
*c. Сидероз
d. Металоз
e. Халькоз

19. Під час проведення статичної периметрії виявлено MD (середнє відхилення світлочутливості від норми) 4 дБ. Укажіть стадію глаукоми у цьому разі.
a. -
b. Термінальна
*c. Початкова
d. Розвинена
e. Запущена

20. Пацієнтка віком 36 років скаржиться на головний біль, що посилюється до кінця робочого дня. Відмічає погіршення зору при роботі на близькій відстані. Visus OU - 0,6, зі Sph +2,0 D коригує до 1,0. Які окуляри треба призначити цій пацієнтці?
a. Окуляри Sph +1,0 D для далі
b. Окуляри Sph + 2,0 D для близької відстані
c. Окуляри Sph +1,0 D для близької відстані
*d. Окуляри Sph +2,0 D для постійного носіння
e. Окуляри не потрібні

21. Пацієнт віком 52 роки скаржиться на раптове зниження гостроти зору у правому оці. Із анамнезу відомо, що він хворіє на гіпертонічну хворобу. Об’єктивно спостерігається: гострота зору правого ока - 0,09, із корекцією не покращується, гострота зору лівого ока - 1,0. Передній відділ та оптичні середовища правого ока не змінені. На очному дні виявлено: диск зорового нерва темно-червоний, набряклий із нечіткими межами, вени сітківки розширені, артерії звужені. По всьому очному дну спостерігаються обширні крововиливи різної форми і величини, сітківка набрякла. Встановіть діагноз.
a. Непрохідність гілок центральної артерії сітківки
*b. Непрохідність центральної вени сітківки
c. Непрохідність гілок центральної вени сітківки
d. Ретинальний крововилив
e. Непрохідність центральної артерії сітківки

22. Пацієнт віком 35 років знаходився у траншеї та контактував із дрібними гризунами. Під час огляду спостерігається: гарячка, головний біль, біль у м’язах. Об'єктивно виявлено: змішана ін’єкція, гіпопіон OU, зіниця ригідна до світла, в'яло реагує на мідратики. Visus OU - 0,05. Який найімовірніший діагноз?
a. Міопія
b. Відшарування сітківки
c. Глаукома
*d. Лептоспірозний увеїт
e. Катаракта

23. Пацієнт із кератоконусом користується склеральними лінзами але захворювання прогресує. Який наступний етап лікування?
a. Медикаментозне лікування
*b. Кросслінкінг
c. Імплантація стромальних кілець
d. Пошарова кератопластика
e. Наскрізна кератопластика

24. У пацієнта віком 40 років, який отримав мінно-вибухову травму, спостерігається: іридодонез, нерівномірна глибина передньої камери, зміна офтальмотонуса. Встановіть діагноз.
a. Наявність контузіонної катаракти
b. Відшарування сітківки
c. Вторинна контузійна глаукома
d. Міопія
*e. Підвивих кришталика

25. Після травми ока гілкою дерева у дитини з'явилися скарги на погіршення зору. Під час обстеження об'єктивно спостерігається: блефароспазм, світлобоязнь, перикорнеальна ін'єкція, на рогівці в меридіані 6 год - дефект епітелію 2-3 мм, перифокальний набряк. Внутрішньоочний тиск в нормі. Який найімовірніший діагноз?
*a. Ерозія рогівки
b. Контузія
c. Проникаюче поранення рогівки
d. Герпетичний кератит
e. Кератокон'юнктивіт

26. У пацієнта віком 63 роки, який скаржиться на чорні плями і "пелену" перед очима, спостерігається порушення сприйняття кольору і помітне погіршення загального стану зору. Встановлено діагноз: незріла катаракта обох очей. Який метод лікування показаний цьому пацієнту?
a. Планове спостереження
b. Не потребує лікування
*c. Факоемульсифікація катаракти
d. Лазерне лікування
e. Закрапування вітамінних крапель

27. Яке ускладнення є протипоказанням для проведення лазерної корекції зору при міопії?
a. -
b. Амбліопія
c. Анізометропія
*d. Відшарування сітківки
e. Вроджена короткозорість

28. Пацієнтка віком 30 років помітила, що зіниця лівого ока менша ніж правого, особливо при сутінковому світлі. Одночасно з цим вона скаржиться на опущення повіки лівого ока. Порушення роботи якого м’яза є причиною птозу у цьому разі?
a. Ріолана
*b. Мюллера
c. Горнера
d. Верхнього косого м’яза ока
e. Колового м’яза повіки

29. Пацієнт звернувся до лікарки-офтальмологині зі скаргами на те, що він почав бачити картини в синьо-зелених кольорах. Після проведення офтальмологічного обстеження встановлено діагноз: протанопія. Який прилад дозволив визначити цю патологію?
a. Кератотопограф
b. Периметр
c. Ретиноскоп
d. Фліпер
*e. Аномалоскоп

30. У пацієнта одразу після мінно-вибухової травми з'явилися скарги на різке зниження зору і біль у правому оці. Під час обстеження об'єктивно спостерігається: Vis OD - 0,02, не коригується, сльозотеча, світлобоязнь, блефароспазм, перикорнеальна ін'єкція очного яблука, на рогівці рана із залученням всіх шарів до 4 мм, у якій ущемлена райдужна оболонка. Передня камера мілка, візуалізуються кришталикові маси. Визначається тотальне помутніння кришталика. Який найімовірніший діагноз?
a. Проникаюче корнео-склеральне поранення, факогенний увеїт
b. Проникаюче поранення рогівки, дислокація кришталика
c. Контузія тяжкого ступеня, травматична катаракта
*d. Проникаюче поранення рогівки, травматична катаракта
e. Проникаюче поранення склери, травматична катаракта

31. У дитини вроджена катаракта правого ока. Який вид амбліопії спостерігається у цьому разі?
a. Анізометропічна
b. Рефракційна
c. Змішана
*d. Обскураційна
e. Дисбінокулярна

32. Пацієнт віком 56 років скаржиться на біль у лівому оці, світлобоязнь, сльозотечу, почервоніння ока в медіальному куті протягом 2-х тижнів. Гострота зору обох очей - 1,0. Під час огляду спостерігається: біля внутрішнього кута лівого ока інфільтрат у вигляді круглого утворення, яке підвищується над склерою. Під час пальпації ділянка інфільтрату болюча. Яке захворювання спостерігається у пацієнта?
a. Увеїт
b. Склеромаляція
c. Кератит
d. Склерит
*e. Епісклерит

33. Пацієнт скаржиться на почервоніння ока, слизові виділення та свербіж. Із анамнезу відомо, що він користується контактними лінзами. Під час огляду спостерігається: гіпертрофовані сосочки на верхній пальпебральній кон’юнктиві, зміщення посадки лінзи. Укажіть вид кон’юнктивіту.
a. Вірусний
*b. Гігантський папілярний
c. Весняний катаральний
d. Алергічний
e. Трахома

34. Пацієнт віком 29 років скаржиться на раптове зниження гостроти зору лівого ока та появу плями перед оком. Гострота зору правого ока - 1,0, лівого ока - 0,05, із корекцією не покращується. У полі зору виявлено центральну скотому та порушення кольоровідчуття в лівому оці. Передній відрізок та оптичні середовища обох очей не змінені. На очному дні лівого ока диск зорового нерва гіперемований, із нечіткими межами, вени сітківки розширені, звиті. Встановіть діагноз.
a. Ретробульбарний неврит
*b. Неврит зорового нерва
c. Атрофія зорового нерва
d. Колобома зорового нерва
e. Застійний диск зорового нерва

35. Укажіть назву методу дослідження поля зору за допомогою нерухомих тестових об'єктів, що з'являються в різних ділянках поля зору, величина і яскравість яких змінюється.
a. Кампіметрія
b. Комп'ютерна периметрія
c. Сферопериметрія
*d. Статична периметрія
e. Контрольний метод визначення поля зору

36. Пацієнт спостерігається протягом 5-ти років із приводу кількох епізодів одностороннього підвищення ВОТ до діапазону 40-50 мм рт. ст. Під час цих епізодів об’єктивно відзначаються дрібні преципітати на рогівці та незначна циліарна болючість. Райдужка без змін. Ознаки кожного епізоду зникають після використання місцевих кортикостероїдів та місцевих і системних beta-блокаторів. Укажіть найімовірнішу причину епізодичної глаукоми?
a. Саркоїдоз
b. Синдром Фогта-Коянагі-Харада
*c. Синдром Познера-Шлосмана
d. Ювенільний ревматоїдний артрит
e. Гетерохромний іридоцикліт Фукса

37. Пацієнтка, яка кілька років користувалася окулярами - 9 Дптр, відмітила викривлення предметів перед лівим оком. Під час оптичної когерентної томографії виявлено фіброваскулярну мембрану в центрі макули. Якому захворюванню відповідають такі патологічні зміни?
*a. Міопічній хоріоідальній неоваскуляризації
b. Міопічному ретиношизису
c. Міопічній хоріоідальній атрофії
d. Преретинальному фіброзу
e. Відшаруванню сітківки

38. Під час хімічного опіку ока який фактор найбільше впливатиме на відновлення зорових функцій?
*a. Ступінь ураження лімбального епітелію
b. Наявність симблефарону
c. Супутній іридоцикліт
d. Площа ерозії рогівки
e. Підвищення ВОТ

39. Пацієнтка віком 49 років звернулась до лікаря-офтальмолога із приводу почервоніння та болючості лівого ока. Зі слів пацієнтки, ці симптоми з’явились гостро на фоні загальної гострої респіраторної вірусної інфекції. Під час огляду лівого ока спостерігається: світлобоязнь, сльозотеча, помірний набряк повік та кон'юнктиви, на склері в темпоральному сегменті обмежений набряк темно-червоного кольору з жовтим відтінком і гнійною інфільтрацією. Встановіть діагноз.
a. Епісклерит лівого ока
*b. Гнійний склерит лівого ока
c. Передній вузликовий склерит лівого ока
d. Склеромаляція лівого ока
e. Передній дифузний склерит лівого ока

40. Пацієнтка віком 45 років скаржиться на свербіж та набряк повік, відчуття стороннього тіла в обох очах, що турбують її протягом місяця. Із анамнезу відомо, що вона протягом року нарощує вії та полюбляє спати на пір'яній подушці. Об'єктивно спостерігається: почервоніння та набряк маргінального краю повік, муфти біля коренів вій. Яке захворювання можна запідозрити у цьому разі?
a. Виразковий блефарит
b. Халазіони верхніх повік
c. Лусочковий блефарит
d. Алергічний блефарит
*e. Демодекозний блефарит

41. Пацієнта з мінно-вибуховою травмою очної ділянки шпиталізовано у відділення мікрохірургії ока для надання хірургічної допомоги. Під час огляду виявлено: множинні рвані рани повік, проникаюче поранення очного яблука, іридодіаліз та гіфему, травматичну набухаючу катаракту, осколкові переломи орбіти. Яке з уражень має хірургічно лікуватися в останню чергу?
a. Іридодіаліз і гіфема
b. Травматична набухаюча катаракта
c. Множинні рвані рани повік
d. Проникаюче поранення очного яблука
*e. Осколкові переломи орбіти

42. Під час обстеження зліва у пацієнта виявлено: птоз, міоз й енофтальм. Що може бути причиною цього стану?
a. Травма
b. Параліч лицевого нерва
c. Пухлина орбіти
*d. Синдром Горнера
e. Нейрофіброматоз

43. Пацієнт проходить дослідження на автоматизованому периметрі Хамфрі. Апарат проектує світло в його сліпу зону і пацієнт натискає кнопку. Що означає відповідь цього пацієнта?
a. Хибнопозитивну відповідь
b. Короткочасне коливання
c. Хибнонегативну відповідь
*d. Втрату фіксації
e. Правильну фіксацію

44. Пацієнт віком 20 років хворіє на міопію -4,5 Д обох очей. Постійно користується окулярами. Звернувся до лікарки-офтальмологині із приводу хірургічного лікування міопії. Яку сучасну рефракційну операцію рекомендовано в цьому разі?
a. Склеропластика
b. Лазерний епітеліальний кератомілез (LASEK)
c. Лазерний кератомілез in situ (LASIK)
*d. Femto-Lasik
e. Фоторефракційна кератектомія (ФРК)

45. Яке ураження ока не пов’язане з контузією очного яблука?
a. Кільце Воссіуса
*b. Ретинопатія Вальсальви
c. Регматогенне відшарування сітківки
d. Циклодіаліз
e. Берлінівський набряк

46. Пацієнт віком 30 років після удару в око пензлем поступово почав втрачати зір на лівому оці. Під час огляду виявлено розеткоподібне змутніння кришталика. Укажіть тактику лікування.
a. Лазерна коагуляція
b. Вітамінні краплі
c. Вітректомія
*d. Факоемульсифікація
e. Лазерна дисцизія

47. Укажіть найкращий метод видалення катаракти у сучасній офтальмохірургії.
a. Лазерний метод лікування катаракти
b. Екстракапсулярна екстрація катаракти
c. Метод видалення катаракти з капсульним мішком
d. Метод видалення катаракти без капсульного мішка
*e. Факоемульсифікація катаракти

48. Пацієнта віком 30 років турбує постійний головний біль протягом 2-х місяців. Під час огляду спостерігається: гострота зору обох очей - 1,0. Під час статичної периметрії виявлено збільшення меж фізіологічної скотоми. Передній відрізок та оптичні середовища обох очей не змінені. На очному дні виявлено: диски зорових нервів збільшені у розмірі, сіруватого кольору, межі не чіткі та грибоподібно випинаються в склисте тіло. Вени сітківки розширені, звиті. Біля диску і поблизу нього поодинокі геморагії. Яке захворювання спостерігається у цього пацієнта?
a. Колобома зорового нерва
b. Ретробульбарий неврит
c. Неврит зорового нерва
*d. Застійний диск зорового нерва
e. Атрофія зорового нерва

49. До якого шару сітківки належить шар волокон Генле?
*a. Нервових клітин
b. Внутрішнього плексиформного
c. Клітин Мюллера
d. Гангліозних клітин
e. Зовнішнього плексиформного

50. Жінка віком 36 років скаржиться на головний біль. Гострота зору обох очей - 1,0. Під час дослідження полів зору виявлено бітемпоральну геміанопсію. Пошкодження якої структури спостерігається в пацієнта?
a. Пошкодження зорового нерва OD
b. Пошкодження зорового нерва OS
*c. Пошкодження хіазми
d. Інтраорбітальне пошкодження зорових нервів обох очей
e. Коркове пошкодження зорового аналізатора (17 поля Бродмана)

51. Укажіть, у якiй стадiї набряку диска зорового нерва з'являються ознаки атрофії.
a. Першiй
b. Третiй
c. П'ятiй
*d. Четвертiй
e. Другiй

52. Пацієнт віком 52 роки скаржиться, що зранку раптово знизилась гострота зору лівого ока. Із анамнезу відомо, що напередодні він переніс гіпертонічний криз. Об'єктивно спостерігається: Vis OD - 1,0, Vis OS - 0,02, не корегується. Під час біомікроскопії виявлено OS: оптичні середовища прозорі. Під час офтальмоскопії спостерігається OS: ДЗН блідий, межі стушовані, судини звивисті, вени повнокровні, артерії звужені, склерозовані. У макулярній ділянці виявлено пастозність. За даними флюоресцентної ангіографії спостерігається: диск зорового нерву промінує, межі стушовані більше у верхньому секторі. Виявлено виражену гіперфлюоресценцію зорового нерва. Встановіть діагноз.
a. Неврит трійчастого нерва
*b. Передня ішемічна оптикопатія
c. Неврит лицевого нерва
d. Низхідна атрофія зорового нерва
e. Неврит зорового нерва

53. Який вид внутрішьоочного стороннього тіла призводить до найвираженішої запальної реакції?
a. Скляне
b. Пластикове
c. Срібне
d. Дерев’яне
*e. Залізне

54. Пацієнт віком 68 років звернувся зі скаргами на відсутність предметного зору на правому оці. Зір знижувався поступово впродовж двох років. Гострота зору OD - правильна світлопроекція, OS - 0,9 і не коригує. Об’єктивно спостерігається: очі спокійні, рогівка прозора, передня камера середньої глибини, реакція зіниць на світло збережена. Під час біомікроскопії виявлено: OD - кришталик дифузно мутний, рефлекс із очного дна відсутній, очне дно не візуалізується, OS - спицеподібні помутніння на периферії кришталика, очне дно в нормі. ВОТ ОD - 19 мм рт. ст., OS - 18 мм рт. ст. Встановіть діагноз.
a. Перезріла вікова катаракта правого ока, незріла вікова катаракта лівого ока
*b. Зріла вікова катаракта правого ока, початкова вікова катаракта лівого ока
c. Незріла катаракта правого ока, початкова катаракта лівого ока
d. Розвинена глаукома правого ока, незріла вікова катаракта лівого ока
e. Перезріла вікова катаракта лівого ока, незріла вікова катаракта правого ока

55. У пацієнта віком 37 років зір лівого ока поступово знизився після травми. Об'єктивно спостерігається: гострота зору лівого ока - 0,01, не коригується. Рогівка прозора, зіниця округла. Виявлено дифузне помутніння кришталика з кільцем Фоссіуса (кільцеподібне помутніння з часток пігменту на передній капсулі кришталика відповідно до зіничного краю). Очне дно під флером. Укажіть тактику лікування.
*a. Екстракапсулярна екстракція кришталика
b. -
c. Інстиляції вітамінних крапель
d. Операція "LASEK"
e. Операція "LASIK"

56. Пацієнт віком 14 років отримав травму лівого ока під час вибуху. Об'єктивно спостерігається: гострота зору правого ока - 1,0, лівого ока - 0,02, із корекцією не покращується. Зліва очна щілина звужена, змішана ін’єкція очного яблука. На рогівці, поблизу лімба, на 5 годинах рана довжиною до 5 мм через всю її товщу. У рані ущемлена темно-коричнева тканина. Передня камера мілка, гіфема до 4 мм. Зіниця неправильної форми і зміщена до низу. Рефлекс із очного дна рожевий. Встановіть діагноз.
a. Проникаюче поранення лімба
b. Тупа травма ока
c. Проникаюче поранення склери
d. Проникаюче рогівково-склеральне поранення
*e. Проникаюче поранення рогівки

57. Пацієнтка віком 54 роки скаржиться на сльозотечу, світлобоязнь, сильний біль у лівому оці. Із анамнезу відомо, що чотири дні тому в око випадково потрапило стороннє тіло, яке вона самостійно видалила. Близько 2-х років хворіє на рецидивуючий кератоувеїт. Гострота зору Vis OS = 1/ p.l.certae. Об'єктивно спостерігається ОS: блефароспазм, сльозотеча, змішана ін'єкція. У центрі рогівки визначається дефект строми. Один край підритий, протилежний пологий, гіпопіон. Через патологічний процес у рогівці глибші структури ока не візуалізуються. Внутрішньоочний тиск пальпаторно в нормі. Яка найімовірніша патологія спричинила таку клінічні картину?
a. Гострий іридоцикліт
b. Стороннє тіло рогівки
c. Травматична ерозія рогівки
*d. Гнійна повзуча виразка рогівки
e. Гострий кератоувеїт

58. Пацієнтка віком 35 років звернулась до приватної клініки на підбір окулярів. Із анамнезу відомо, що раніше їй встановлювали діагноз: катаракта. Відмічає незначне погіршення зору на далеку відстань. Працює програмістом. Гострота зору 0,5/0,6, зі sph concave -1,5 D sph concave -1,25 D коригується до 1,0/1,0. Об’єктивно спостерігається: на обох очах помутніння біло-блакитного кольору у вигляді штрихоподібних помутнінь у кіркових шарах. Гліколізований гемоглобін - 5,5%. Яку катаракту діагностовано в пацієнтки?
a. Передньополярну
b. Пошарову
c. Діабетичну
*d. Веретеноподібну
e. Задньополярну

59. Пацієнт звернувся в оптику для підбору окулярів. Під час рефрактометрії у пацієнта виявлено змішаний косий астигматизм, який не піддавався повній корекції на праве око. Після проведеної кератотопографії виявлено кератоконус ІІ і І ступеня відповідно правого та лівого ока. Який показник товщини рогівки є показанням до крос-лінкінгу з деепітелізацією?
a. Товщина рогівки більше ніж 450 мкм
*b. Товщина рогівки не менше ніж 400 мкм
c. Товщина рогівки не має значення
d. Товщина рогівки менше ніж 350 мкм
e. Товщина рогівки менше ніж 300 мкм

60. Через 48 год після операції з видалення катаракти пацієнт скаржиться на біль в очах і втрату зору. Під час огляду виявлено: змішана ін'єкція, набряк рогівки та відсутній рефлекс із очного дна. Яке ускладнення варто запідозрити першочергово?
a. Передній увеїт
b. Крововилив у передню камеру
c. Відшарування сітківки
*d. Бактеріальний ендофтальміт
e. Вторинну глаукому

61. У яких межах астигматизм вважається фізіологічним?
a. До 0,75 дптр
*b. До 0,5 дптр
c. До 1,0 дптр
d. -
e. До 0,25 дптр

62. Пацієнтка, яка лікується в неврологічному відділенні, почала скаржитися на темну пляму перед лівим оком. Під час консультації у лікаря-офтальмолога встановлено: око спокійне, середовища прозорі, диск зорового нерва блідо-рожевий, межі чіткі, вени дещо розширені, артерії звичайного калібру, сітківка без вогнещевої патології. Якому офтальмологічному захворюванню відповідають такі патологічні зміни?
*a. Ретробульбарному невриту
b. Гіпертонічній нейропатії
c. Катаракті
d. Оптичній ішемічній нейропатії
e. Макулопатії

63. Під час обстеження семирічної дитини виявлено: Vis OU - 0,8 і не коригується. Під час біомікроскопії виявлено OU: обмежене помутніння кришталика у вигляді "крапки" біля переднього полюсу. Встановіть діагноз.
a. Зонулярна катаракта обох очей
*b. Передня полярна катаракта обох очей
c. Задня полярна катаракта обох очей
d. Ядерна катаракта обох очей
e. Веретеноподібна катаракта обох очей

64. Військовослужбовець віком 23 роки під час виконання службових обов'язків отримав травму внаслідок вибуху міни. Одразу відчув різкий біль та погіршення зору лівого ока. Під час обстеження об'єктивно спостерігається: Vis OS - 0,09, не корегується, блефароспазм, око подразнене, на кон'юнктиві рана 2х3 мм, що помірно кровоточить, під кон'юнктивою візуалізується дефект склери довжиною 2 мм, рогівка помірно набрякла, передня камера глибока. Який найімовірніший діагноз?
a. Проникаюче поранення рогівки
b. Контузія тяжкого ступеня
*c. Проникаюче поранення склери
d. Проникаюче корнео-склеральне поранення
e. Ерозія рогівки

65. Пацієнту з більмом рогівки після опіку проведено наскрізну кератопластику. Через 7 місяців після операції він звернувся зі скаргами на поганий зір через астигматизм, цікавиться лазерною рефракційною хірургією. Яка доцільна рекомендація для цього пацієнта?
a. PRK є найкращим варіантом, оскільки створення клаптя LASIK створює ризик розриву трансплантата
b. Через ризик розриву трансплантата треба уникати лазерної рефракційної хірургії тим, хто переніс наскрізну кератопластику
c. Потрібна корекція жорсткими газопроникними контактними лінзами для досягнення хорошого зору
d. LASIK є найкращим варіантом для уникнення післяопераційного помутніння, викликаного PRK
*e. Потрібно почекати щонайменше 1 рік після наскрізної кератопластики, а рефракція має бути стабільною

66. У який термін проводиться оперативне лікування при вроджених тотальних (повних) катарактах?
a. Після 14 років
b. Після 1 року життя
*c. У перші місяці життя
d. -
e. Після 7 років

67. У пацієнта віком 43 роки з'явилися скарги на зниження зору обох очей. Під час офтальмологічного обстеження виявлено, що гострота зору правого ока - 0,3, лівого ока - 0,7, які не корегуються, внутрішньоочний тиск правого ока - 26 мм рт. ст., лівого ока - 27 мм рт. ст., поле зору звужене у верхньоносовому квадранті, співвідношення екскавації до площі диску зорового нерва складає 0,8 і 0,6 відповідно. Якому діагнозу відповідають такі патологічні зміни?
a. Катаракті
b. Атрофії зорового нерва
c. Застійному диску зорового нерва
*d. Глаукомі
e. Ішемічній нейропатії

68. Пацієнт віком 48 років скаржиться на зниження гостроти зору у правому оці. Помічає це протягом 5-ти років. Гострота зору правого ока - 0,06, із корекцією не покращується, гострота зору лівого ока - 1,0. Передній відділ та оптичні середовища правого ока не змінені. На очному дні спостерігається: у центральній ділянці сітківки вогнище світло-жовтого кольору, із чіткими межами та глибками пігменту по периферії вогнища. Інші ділянки сітківки та зоровий нерв не змінені. Встановіть діагноз.
a. Задній увеїт
b. Гострий хоріоретиніт
*c. Перенесений хоріоретиніт
d. Гострий нейроретиніт
e. Панувеїт хронічний

69. Укажіть неінвазивний діагностичний метод, за допомогою якого можна візуалізувати судинні структури судинної оболонки в трьох вимірах, без необхідності введення контрастної речовини.
a. Ретиноскопія
b. Біомікрофотографія очного дна фундус камерою
*c. Оптична когерентна томографія
d. B-скан
e. Флюоресцентна ангіографія

70. Пацієнтка віком 56 років скаржиться на знижений зір і викривлення предметів. Гострота зору обох очей 0,5, із корекцією не покращується. Передній відділ очей і оптичні середовища прозорі. Яке обстеження найдоцільніше провести пацієнтці для встановлення діагнозу?
a. Офтальмохромоскопію
b. Периметрію
c. Біомікроскопію
*d. Оптичну когерентну томографію
e. Гоніоскопію

71. У пацієнтки віком 50 років з’явилися скарги на періодичне затуманення зору. Під час офтальмологічного обстеження спостерігається: гострота зору - 1,0, внутрішньоочний тиск правого ока - 25 мм рт. ст., лівого - 26 мм рт. ст., у полі зору правого ока - симптом "розширення сліпої плями", лівого ока - парацентральна скотома. Під час офтальмоскопічного обстеження виявлено: диски зорових нервів не змінені, навколодискове витончення сітківки. Якому діагнозу відповідає цей стан?
a. Макулодистрофії
b. Ішемічній нейропатії
c. -
*d. Глаукомі
e. Ангіопатії сітківок

72. Пацієнт скаржиться на появу різкого болю в очах, світлобоязнь та сльозотечу. Об’єктивно спостерігається: повіки набряклі та гіперемовані, ін’єкція очного яблука, сльозотеча, блефароспазм, набряк епітелію рогівки. Відомо, що того ж дня він займався зварюванням в цеху. Яке захворювання очей спостерігається у цього пацієнта?
a. Термічний опік
b. Контузія
*c. Електроофтальмія
d. Хімічний опік
e. Кератит

73. Пацієнт віком 72 роки скаржиться на погіршення зору та "туман" перед правим оком. Вищенаведені скарги помічає протягом останніх 2-х років. Під час дослідження виявлено: Vis OD - 0,02 зі sph -2,0 D коригує до 0,05. Об’єктивно спостерігається OD: око спокійне, рогівка прозора, передня камера мілка. У кришталику виявлено гомогенні ядерні помутніння. Очне дно не офтальмоскопується. Який метод лікування рекомендований у цьому разі?
*a. Факоемульсифікація катаракти з імплантацією інтраокулярної лінзи
b. Інтракапсулярна екстракція катаракти з імплантацією інтраокулярної лінзи
c. Динамічне спостереження
d. Медикаментозне лікування
e. Екстракапсулярна екстракція катаракти з імплантацією інтраокулярної лінзи

74. У пацієнта виявлено бітемпоральну геміанопсію. Який відділ зорового тракту уражений?
*a. Внутрішній відділ хіазми
b. -
c. Латеральне колінчасте тіло
d. Зоровий тракт в підкірковій області
e. Зоровий нерв

75. Укажіть особливість будови очного яблука, яка є найчастішою причиною гіперметропії.
a. Довге очне яблуко і плоска рогівка
b. Коротке очне яблуко і випукла рогівка
c. -
d. Довге очне яблуко і випукла рогівка
*e. Коротке очне яблуко і плоска рогівка

76. Прийом якої групи препаратів не провокує гострий напад глаукоми?
a. Антихолінергічних
b. Протипаркінсонічних
c. Антидепресантів
*d. Антибіотиків
e. Симпатоміметиків

77. У пацієнта спостерігаються: головний біль, нудота, фебрильна температура тіла, пульсуючий біль в орбіті, екзофтальм, диплопія, значний твердий набряк, гіперемія повік, кон'юнктиви (хемоз), зниження гостроти зору, обмеження рухливості ока, набряк зорового нерва. Для якого невідкладного стану найхарактерніші ці симптоми?
*a. Флегмони орбіти
b. Флегмони сльозового міхура
c. Алергічного набряку повік
d. Дакріоаденіту
e. Абсцесу повік

78. Пацієнтка віком 72 роки скаржиться на неспроможність закрити ліве око. Об’єктивно спостерігається: ліва очна щілина ширша від правої, нижня ліва повіка атонічна, не прилягає до очного яблука, епіфора. На очному дні - без патологічних змін. Встановлено діагноз: лагофтальм зліва. Патологією якого нерва обумовлено це захворювання?
a. N. Opticus
b. N. Abducens
c. N. Trigeminus
*d. N. Facialis
e. N. Oculomotorius

79. Пацієнтка віком 67 років скаржиться на поступове зниження зору на обох очах. Із анамнезу відому, що два роки тому їй провели факоемульсифікацію катаракти з імплантацією штучних ІОЛ, після чого вона бачила дуже добре. Об’єктивно спостерігається:  Vis OD - 0,3 і не корегує, OS - 0,4 і не коригує. OU - спокійні, рогівка прозора, райдужка без особливостей, зіниці реагують на світло, на задній капсулі кришталика наявні фіброзні зміни. Якому захворюванню відповідають такі патологічні зміни?
a. Ускладненій катаракті обох очей
b. Віковій зрілій катракті обох очей
c. Факодонезу обох очей
d. Вивиху кришталика
*e. Вторинній катаракті обох очей

80. Пацієнту віком 20 років під час перевірки функції кольоросприйняття за поліхроматичними таблицями встановлено діагноз: дейтеранопія. Яке порушення кольоросприйняття спостерігається у пацієнта?
*a. Не бачить зеленого кольору
b. Плутає червоний колір із синім
c. Не бачить червоного кольору
d. Не бачить синього кольору
e. Плутає зелений колір із червоним

81. У пацієнта під час офтальмоскопії виявлено клапанний розрив сітківки на периферії. Укажіть тактику лікаря-офтальмолога.
a. Спостереження в динаміці
*b. Фокальна лазеркоагуляція сітківки
c. Медикаментозне лікування
d. Панретінальна лазеркоагуляція сітківки
e. Вітректомія

82. У пацієнта виявлено атрофію зорового нерва на одному оці і застійний диск зорового нерва на другому оці. Із чим пов’язані ці зміни?
a. Розсіяним склерозом
b. Токсичним ураженням зорових нервів
*c. Синдромом Фостер-Кеннеді
d. Доброякісною внутрішньочерепною гіпертензією
e. Атеросклерозом

83. Пацієнт віком 27 років, звернувся зі скаргами на періодичне затуманення зору, хворіє на цукровий діабет 1-го типу. Під час огляду виявлено: гострота зору правого ока - 0,4 із корекцією - 0,7, лівого ока - 0,3 із корекцією - 0,5. ВОТ обох очей у межах норми. Під час обстеження очного дна виявлено: у макулярній ділянці точкові інтраретинальні крововиливи, тверді ексудати, на периферії сітківки спостерігаються поодинокі інтраретинальні крововиливи. Під час обстеження ОКТ виявлено дифузно-кистоподібний набряк макули обох очей. Яке лікування буде найефективнішим у цьому разі?
a. Панретинальна фотокоагуляція
*b. Інтравітреальні ін'єкції анти-VEGF препаратів
c. Субтотальна вітректомія
d. Корекція інсулінотерапії
e. Решітчаста фотокоагуляція макули

84. Укажіть вид неконтрольованої глаукоми, для якої ефективно проводити лазерну трабекулопластику.
a. Відкритокутова
b. Запальна
*c. Пігментна
d. Діабетична неоваскулярна
e. Факогенна

85. Пацієнт віком 14 років скаржиться на поганий зір та відхилення обох очей, окулярами не користується. Під час огляду: праве і ліве око відхилені до носа з кутом косоокості за Гіршбергом 15^o, рухи очного яблука в повному обсязі, кут первинного та вторинного відхилення однакові. Якому захворюванню відповідають такі патологічні зміни?
a. Паралітичній косоокості
b. Гіпертропії
c. Екзотропії
d. Ністагму
*e. Езотропії

86. Пацієнтка віком 31 рік звернулася до лікаря-офтальмолога зі скаргами на двоїння предметів і відхилення лівого очного яблука до носа, що з’явились 1 місяць тому на фоні грипу та зберігаються досі. Під час огляду спостерігається: ліве око відхилене до носа, обмеження рухливості лівого очного яблука назовні, вторинний кут відхилення більше первинного. Параліч якого очного м'яза є причиною цієї клінічної картини?
a. Нижнього косого
b. Нижнього прямого
c. Внутрішнього прямого
d. Верхнього косого
*e. Зовнішнього прямого

87. Дев'ятирічний хлопчик скаржиться на біль, набряк повік і виділення з кон'юнктивальної порожнини обох очей. Під час огляду спостерігається: збільшені та болючі привушні і підщелепні лімфовузли, на кон’юнктиві хряща виявлено щільні брудно-сірі плівки, що важко знімаються, із некротизованою та кровоточивою поверхнею під ними. Який найвірогідніший діагноз?
*a. Дифтерійний кон’юнктивіт
b. Грибковий кон’юнктивіт
c. Гострий епідемічний кон’юнктивіт Коха-Уікса
d. Пневмококовий плівчастий кон’юнктивіт
e. Аденовірусний кон’юнктивіт

88. Під час профілактичного огляду пацієнт віком 60 років не бачить першого рядка спеціалізовної таблиці для перевірки зору з відстані 5 м. Як перевірити гостроту зору у цього пацієнта?
*a. Зменшити відстань до таблиці
b. Скіаскопією
c. Показом картинок
d. Офтальмоскопією
e. Читанням тексту зблизька

89. Пацієнт віком 54 роки скаржиться на зниження гостроти зору лівого ока після тупої травми лівого ока 1,5 місяці тому. Під час огляду спостерігається: гострота зору правого ока - 1,0, лівого ока - 0,2, із корекцією не покращується. Передній відрізок лівого ока та оптичні середовища не змінені. На очному дні виявлено: диск зорового нерва блідо-рожевий, межі чіткі. Через макулярну ділянку проходить світло-жовта серповидна смужка з пігментацією навколо. Судини сітківки звужені. Встановіть діагноз.
a. Дистрофія макули
b. Гострий хоріоретиніт
c. Субретинальний крововилив
*d. Розрив хоріоідеї
e. Хронічний хоріоретиніт

90. Сьогодні широко застосовується лазерне лікування для пацієнтів із недостатньо компенсованим очним тиском. Серед популярних методів є мікроімпульсна лазерна циклодиструкція, яку проводять при псевдофакії. Що є протипоказом до проведення цієї процедури?
*a. Закритий кут передньої камери
b. Попередньо проведена селективна трабекулопластика
c. Відкритий кут передньої камери
d. Пігментація кута передньої камери
e. -

91. Пацієнт віком 65 років хворіє на цукровий діабет 2-го типу протягом 15 років, має гіпертонічну хворобу, отримує цукрознижуючі та гіпотензивні преперати, а також інтравітреальні ін'єкції анти-VEGF препаратів нерегулярно. Періодично відзначає погіршення зору та плаваючі помутніння перед правим оком, які майже повністю зникають через декілька днів. Скаржиться на те, що 5 днів тому раптово виникло значне погіршення зору, "туман" перед правим оком до втрати предметного зору, за кілька днів зір не покращився. Під час огляду діагностовано субтотальний гемофтальм правого ока. Яке найефективніше лікування необхідне у цьому разі?
a. Місцева протизапальна та розсмоктуюча терапія
b. Обмеження фізичних навантажень та корекція загальної терапії
*c. Закрита субтотальна вітректомія
d. Панретинальна фотокоагуляція
e. Інтравітреальні ін'єкції анти-VEGF препаратів

92. У пацієнта, який хворіє на кератит, виявлено: "шаблевидні" гомілки, зуби Гатчінсона та лабіринтна глухота. Який різновид кератиту спостерігається у пацієнта?
a. Туберкульозно-алергічний
*b. Паренхіматозний
c. Герпетичний
d. Кандидозний
e. Авітамінозний

93. Пацієнт віком 36 років скаржиться на світлобоязнь, сльозотечу та зниження гостроти зору обох очей. Із анамнезу відомо, що вчора він отримав опромінення світловою гранатою, тактичними окулярами не користувався. Під час обстеження спостерігається: гострота зору OU - 0,7, легка гіперемія кон'юнктиви, світлобоязнь. Рогівка фарбується флюоресцеїном у вигляді окремих крапок. Чутливість рогівки знижена. Інші відділи ока незмінені. Встановіть діагноз.
a. Кератоувеїт
b. Відшарування сітківки
c. Симпатичне запалення
d. Інфекційний кератит
*e. Електроофтальмія

94. До лікаря-офтальмолога звернувся молодий чоловік, який під час тренування отримав удар тенісним м'ячем у ділянку правого ока. Після удару він відзначив короткотривале зниження гостроти зору на OD) Під час огляду виявлено: Vis OU - 1,0. OD - наявні підшкірні гематоми на обох повіках, рогівка прозора, передня камера середньої глибини, уміст прозорий, у зовнішньому куті очної щілини - тотальний субкон'юнктивальний крововилив. Під час дообстеження лікар запідозрив субкон'юнктивальний розрив склери. Укажіть, який симптом є ознакою субкон'юктивального розриву склери?
a. Окулярів
*b. Болючої точки Пріпечека
c. Салюса-Гуна
d. Пігментного кільця Фоссіуса
e. Берлінівського помутніння

95. Пацієнтка віком 56 років скаржиться на випинання правого ока. Уперше помітила ці зміни півроку тому. Під час візіометрії виявлено: Vis OD - 1,0, Vis OS - 1,0. Об'єктивно спостерігається: відставання верхньої повіки правого ока від рухів очного яблука під час погляду вниз, тремор при закритих повіках з обох боків і пігментація повік. Який стан розвинувся у пацієнтки?
a. Міастенія
b. Новоутворення орбіти
c. Дерматоміозит
*d. Ендокринна офтальмопатія
e. Каротидно-кавернозне співустя

96. Пацієнт прокинувся вночі від болю в оці, який посилювався при натисканні на око. Під час огляду виявлено: перикорнеальна ін’єкція судин склери, на ендотелії рогівки точкові відкладення, волога передньої камери змутніла, зіниця вузька. Під час оптичної когерентної томографії переднього відрізка визначаються гоніосінехії. Якому офтальмологічному діагнозу відповідають такі патологічні зміни?
a. Склериту
*b. Іридоцикліту
c. Хворобі сухого ока
d. Кон’юнктивіту
e. Кератиту

97. У пацієнта з мінно-вибуховою травмою очної ділянки виявлено: множинні рвані рани повік, проникаюче поранення очного яблука, внутрішньоочне стороннє тіло, травматичну набухаючу катаракту, осколкові переломи орбіти. Яке хірургічне втручання має виконуватися в останню чергу?
a. Видалення внутрішньоочного стороннього тіла
b. ПХО та ушивання ран повік
c. Ушивання проникаючого поранення очного яблука
*d. Репозиція осколкових переломів орбіти
e. Видалення травматичної набухаючої катаракти

98. Пацієнт віком 38 років хворіє на цукровий діабет 2-го типу. Під час обстеження у лікарки-офтальмологині встановлено: гострота зору обох очей - 1,0, передній відрізок та оптичні середовища не змінені. На очному дні спостерігається: диски зорових нервів блідо-рожеві, межі чіткі, вени сітківки розширені, артерії не змінені. У зовнішній половині очного дна виявлено поодинокі та невеликі групи мікроаневризми. Ділянка макули в нормі. Встановіть діагноз.
a. Гіпертонічна ретинопатія
b. Діабетична макулопатія
c. Діабетична ретинопатія проліферативна форма
d. Діабетична ретинопатія препроліферативна форма
*e. Діабетична ретинопатія непроліферативна форма

99. Скільки повинна складати відстань від очей до об’єктів під час читання та письма відповідно до вимог проведення навчання дітей?
a. Бути більше 40 см
*b. Від 30 до 35 см
c. Від 25 до 30 см
d. Від 20 до 25 см
e. За комфортом дитини

100. Пацієнт віком 22 роки скаржиться на прогресуюче зниження зору правого ока. Останнім часом часто змінює окуляри, ввечері бачить "світлі" кола навколо предметів. Із анамнезу відомо, що зір знижений із підліткового віку. Vis OD - 0,1, не корегується. Під час біомікроскопії на задній частині рогівки спостерігаються стрії Фогта. Під час ретиноскопії встановлено "симптом ножиць". На кератотопограмі виявляється картина "асиметричного метелика" із підвищенням діоптрійності рогівки в нижньому секторі до 54,0 дптр, за даними пахіметрії товщина рогівки - 410 мкн. Встановлено діагноз: кератоконус 2-го ступеня правого ока. Який метод лікування рекомендовано пацієнту для попередження прогресування стану?
a. Динамічне спостереження
*b. Кросслінкінг рогівки
c. М'які контактні лінзи
d. Ортокератологічні лінзи
e. Ексимерлазерна корекція

101. Фоторефракційна кератектомія (ФРК), на відміну від LASIK, є дешевшою процедурою, під час якої знімається верхній шар рогівки. Із цією процедурою довше проходить загоєння та реабілітація. Який вплив лазеру на тканини є основним при фоторефракційній кератектомії?
a. Фотохімічна реакція
b. Фототомія
c. Плазма-індукована абляція
*d. Фотоабляція
e. Фотодисрапція

102. Пацієнтка віком 20 років звернулася зі скаргами на поступове погіршення зору протягом року і тепер стала відмічати, що не бачить ліву половину лекційної аудиторії. Зір на близьку відстань не порушений. Яке обстеження найдоцільніше провести цій пацієнтці?
*a. Визначення поля зору контрольним методом
b. Рефрактометрію
c. Тестування зіничних реакцій
d. Перевірку рухомості очних яблук
e. Біомікроскопію

103. Пацієнт віком 60 років звернувся зі скаргами на погіршення зору на ліве око. Із анамнезу відомо, що рік тому йому провели ФЕК із імплантацію ІОЛ. Під час біомікроскопічного обстеження виявлено помутніння задньої капсули. Яке лікування буде менш травматичним і найефективнішим для цього пацієнта?
a. Дисцизія задньої капсули діодним лазером
b. Вітректомія та задній капсулорексис
*c. YAG-дисцизія задньої капсули
d. Передня вітректомія та задній капсулорексис
e. Капсулотомія

104. У пацієнта із тривалим погано контрольованим цукровим діабетом спостерігається втрата зору (0,1) на одному оці. Під час клінічних обстежень виявлено: легкий крововилив у склоподібне тіло, мінімальний макулярний набряк за межами центральної зони макули та добре перфузований зоровий нерв. Флюоресцентна ангіографія демонструє ділянку неоваскуляризації в іншому місці та фовеальну аваскулярну зону діаметром 1500 мкм. Яка найімовірніша причина поганого зору?
a. Ретинальний крововилив
*b. Ішемічна макулопатія
c. Макулярний набряк
d. Гемофтальм
e. Тракційне відшарування сітківки

105. Укажіть найефективнішу групу медичних препаратів для медикаментозного лікування глаукоми, що використовуються як ліки першого вибору при відкритокутовій глаукомі.
a. beta-блокатори
b. М-холіноміметики
*c. Аналоги простагландинів
d. alpha-адреноміметики
e. Інгібітори карбоангідрази

106. Дайте визначення синдрому Фостера-Кеннеді.
a. Первинна атрофія зорового нерва, офтальмоплегія й екзофтальм
*b. Первинна атрофія зорового нерва на одному оці і застійний диск на іншому оці
c. Первинна атрофія зорового нерва на одному оці і макулярний набряк на іншому оці
d. Псевдонабряк диска зорового нерва з відсутністю екскавації
e. Переміжна сліпота, параліч черепних нервів і оклюзія ЦАС

107. Пацієнт віком 50 років із діагнозом: міопічний астигматизм, планує факоемульсифікацію з імплантацією ІОЛ. Який оптимальний вид корекції у цьому разі?
a. Монофокальна ІОЛ + окуляри для далі та близької відстані
b. Монофокальна торична ІОЛ + окуляри
c. Мультифокальна ІОЛ + окуляри для корекції
*d. Мультифокальна торична ІОЛ
e. Монофокальна ІОЛ із подальшою лазерною корекцією

108. Пацієнт віком 15 років скаржиться на появу метаморфопсій та зниження гостроти зору лівого ока. Visus OD - 1,0, Visus OS - 0,8 і не коригує. Оптичні середовища OU прозорі, ВОТ обох очей у нормі. Офтальмоскопічно спостерігається: у макулярній ділянці лівого ока візуалізується округле вогнище діаметром 1-1,5 мм, жовто-оранжевого кольору у вигляді "яєчного жовтка". Встановіть діагноз.
a. Хвороба Штаргардта
b. Вікова макулодистрофія
c. Макулодистрофія Сорсбі
d. Сонячна ретинопатія
*e. Хвороба Беста

109. Пацієнтка у третьому триместрі вагітності шпиталізована зі скаргами на сильний головний біль. Під час комплексного огляду спеціалістів, зі сторони очного дна виявлено: застійний диск зорового нерва сірувато-рожевий із нечіткими межами, вени розширені, артерії звужені. Якому загальному захворюванню притаманний такий симптом клінічної картини очного дна?
a. Цукровому діабету
b. Нефропатії
c. Синуситу
d. Гіпертонічній хворобі
*e. Пухлині головного мозку

110. Пацієнт віком 62 роки звернувся до лікарки-офтальмологині для проходження планового огляду. Об'єктивно спостерігається: Vis OD - 0,9, Vis OS - 1,0. Під час проведення офтальмоскопії на OU виявлено: диск зорового нерва блідо-рожевий, межі чіткі, артерії звужені, позитивний симптом "срібного" дроту, у макулярній зоні дрібні вени звивисті. Встановіть діагноз.
a. Ниркова ретинопатія
*b. Гіпертонічний ангіосклероз
c. Ендокринна офтальмопатія
d. Діабетична ретинопатія
e. Гіпертонічна ретинопатія

111. Пацієнт віком 16 років звернувся до офтальмологічної клініки зі скаргами на погіршення зору. Оптичною корекцією користується з 10 років. За даними авторефрактометрії визначається: OD shp -2,0 D cyl -2,0 D ax 45; OS shp -3,25 D cyl -4,7 5D ax 85. Який метод діагностики рекомендований для виключення діагнозу: кератоконус?
a. ОКТ заднього відрізку
*b. Кератотопографія
c. Оптична біометрія
d. Авторефрактометрія
e. ОКТ переднього відрізку

112. Пацієнт віком 57 років скаржиться на поступове зниження гостроти зору правого ока. Під час огляду спостерігається: гострота зору правого ока 0,2/0,4 із корекцією sph +3,25 D) Поле зору звужене в носовому та верхньому секторі до 10^o. ВОТ - 34 мм рт. ст. Під час офтальмоскопії виявлено: ДЗН блідий, межі чіткі, глаукоматозна екскавація 9/10 діаметра ДЗН. Під час гоніоскопії встановлено: кут ПК відкритий. Укажіть діагноз.
a. Закритокутова ІІІ С глаукома
b. Закритокутова ІІ В глаукома
c. Відкритокутова ІІ В глаукома
d. Відкритокутова ІІІ В глаукома
*e. Відкритокутова ІІІ С глаукома

113. До лікаря-офтальмолога звернувся чоловік віком 45 років зі скаргами на головний біль, нудоту, короткочасні "затуманення зору", інколи тимчасову повну втрату зору. Об’єктивно спостерігається: Visus OU - 1,0, кольоросприйняття та поле зору не порушені. Рухи очей у повному обсязі, неболючі. Офтальмоскопічно виявлено OU: ДЗН збільшений у діаметрі, межі розмиті, дещо промінує у склоподібне тіло, колір ДЗН рожево-сірий, артерії звужені, вени розширені, макулярна ділянка без патологічних змін. Встановіть діагноз.
*a. Набряк диска зорового нерва
b. Передня ішемічна нейропатія зорового нерва
c. Друзи диска зорового нерва
d. Неврит зорового нерва
e. Атрофія зорового нерва

114. Під час профілактичного огляду тримісячної дитини лікар-педіатр виразив сумніви щодо її зору. Як перевірити зорові функції у дитини такого віку?
a. Виявити реакцію дитини чи впізнає вона маму
b. Виявити реакцію дитини на зміну світла
*c. Виявити реакцію дитини на рух яскравого предмету
d. Наближати палець до обличчя дитини
e. Виявити реакцію дитини на показ картинок

115. Пацієнт віком 38 років звернувся до лікаря-офтальмолога зі скаргами на різкий односторонній біль, погіршення зору, світлобоязнь та почервоніння правого ока, які спостерігаються протягом 2-х днів. Із анамнезу відомо, що він спостерігається у лікарки-ревматологині із приводу анкілозуючого спондилоартриту. Об’єктивно спостерігається: Vis OD - 0,2, не коригується, око подразнене, змішана ін’єкція, у передній камері гіпопіон - 2 мм, опалесценція вологи. На ендотелії рогівки в нижньому секторі виявлено дрібні преципітати. Малюнок райдужки згладжений. Зіниця звужена, на світло не реагує, кругова задня синехія. Кришталик - прозорий. Тонометрія за Маклаковим - 27 мм рт. ст. Який найімовірніший діагноз?
*a. Гострий передній увеїт
b. Гострий напад закритокутової глаукоми
c. Синдром Познера-Шлосмана
d. Задній увеїт
e. Ендофтальміт

116. Водій віком 58 років скаржиться на погіршення зору вдалину, для читання користується окулярами +4,5 D. Під час обстеження патології прозорих середовищ, сітківки та зорового нерва не виявлено. Що викликало ці скарги?
a. Втома очей
b. Катаракта
c. Астигматизм
*d. Гіперметропія із пресбіопією
e. Короткозорість

117. Пацієнт віком 22 роки, скаржиться на поступове зниження зору обох очей. Із анамнезу відомо, що у пацієнта зареєстровано контузію середнього ступеня важкості, після чого з'явилися вищенаведені скарги. Об'єктивно спостерігається: Vis OD - 0,2 не корегує, Vis OS - 0,3 не корегує. Під час біомікроскопії виявлено ОU: оптичні середовища прозорі. Під час офтальмоскопії спостерігається ОU: диск зорового нерва блідий, межі чіткі, співвідношення артерій до вен - 2:3. За даними оптичної когерентної томографії диска зорового нерва виявлено ОU: зниження товщини шару нервових волокон у верхньо-носовому секторі. Встановіть діагноз.
a. Передня ішемічна оптикопатія
b. Неврит трійчастого нерва
c. Неврит лицевого нерва
d. Неврит зорового нерва
*e. Низхідна атрофія зорового нерва

118. Пацієнт віком 62 роки раптово зранку виявив відсутність предметного зору правого ока. Об’єктивно спостерігається: гострота зору правого ока дозволяє розрізнити кількість пальців біля обличчя, не коригується. На очному дні виявлено: ДЗН темно-червоного кольору, збільшений у розмірі, межі його не візуалізуються, вени різко розширені, повнокровні, звивисті. У сітківці навколо ДЗН, у макулярній ділянці, по всій сітківці - множинні крововиливи різної форми та розміру. Під час обстеження лівого ока спостерігається: гострота зору - 1,0, ДЗН блідо-рожевий, межі чіткі, симптом Салюса-Гунна ІІ-ІІІ. Препарати якої групи необхідно застосувати першочергово?
a. Анальгетики
*b. Антикоагулянти
c. Інгібітори фактору росту ендотелію судин
d. Діуретики
e. Вітаміни

119. Пацієнт віком 49 років скаржиться на періодичне затуманення зору лівого ока вранці та після фізичного навантаження. Користується окулярами для далі. Об'єктивно спостерігається: ВОТ OD - 23,0 мм рт. ст., OS - 27,0 мм рт. ст. Кут передньої камери відкритий, камера середньої глибини, зіниця центральна, рухома, кришталик прозорий, на ендотелії рогівки відкладення пігменту по вертикалі. На лівому оці розширена екскавація ДЗН. Який вид вторинної глаукоми найімовірніший у цього пацієта?
a. Факоанафілактична
*b. Пігментна
c. Факолітична
d. Псевдоексфоліативна або ексфоліативна
e. Увеальна

120. У якому випадку у пацієнта, який хворіє на глаукому та має гостроту зору 20/20, абсолютним показом буде проведення видалення катаракти?
a. Спостерігається прогресування зниження гостроти зору
b. Спостерігається прогресування звуження полів зору
*c. Є компонент закриття кута передньої камери
d. Внутрішньоочний тиск перевищує 20 мм рт. ст.
e. Спостерігається прогресування втрати нейроретинального паска

121. Пацієнт віком 52 роки звернувся до лікаря-офтальмолога зі скаргами на зниження гостроти зору на близькій відстані. Із анамнезу відомо, що його батько хворіє на глаукому. Об'єктивно спостерігається: гострота зору обох очей - 0,8 із корекцією sph +1,0 D - 1,0. ВОТ OU - 26 мм рт. ст. Передній відрізок очей не змінений. Проведено огляд очного дна. Які зміни під час офтальмоскопії будуть ранніми ознаками глаукоматозного ураження?
a. Зміна співвідношення калібру артерій до вен
b. Гіперемія і розмитість меж зорового нерва
c. Перипапілярна атрофія
*d. Вертикальне подовження екскавації
e. Крововилив на диску зорового нерва

122. У пацієнтки віком 70 років під час огляду спостерігається: передній відділ ока спокійний, на очному дні в парамакулярній ділянці жовтий осередок зі стушованими межами, оточений набряклою сітківкою. Попередній діагноз: задній увеїт. За допомогою якого методу дослідження проводиться діагности­ка заднього увеїту?
a. Гоніоскопії
*b. Офтальмоскопії
c. Фокального освітлення
d. Біомікроскопії
e. Екзофтальмометрії

123. Укажіть алгоритм невідкладних дій при опіках очного яблука.
a. Промити очі водою, закапати антибіотик
b. Закапати антисептик, закласти мазь, накласти пов’язку
c. Промити очі водою, закласти мазь, відправити в офтальмологічне відділення
d. Накласти пов’язку та відправити в офтальмологічне відділення
*e. Закапати анестетик, промивати очі водою протягом 15-20 хв, закапати антибіотик

124. Пацієнт віком 42 роки звернувся зі скаргами на зміщення очного яблука донизу, двоїння й обмеження рухів очного яблука правого ока. Травми та операції обох очей він заперечує. Лікар підозрює, що в пацієнта захворювання орбіти. Укажіть найінформативніше обстеження для диференціальної діагностики цього захворювання.
a. Тонкоголкова аспіраційна біопсія
*b. КТ орбіти та мозку (в аксіальній та корональній проєкції)
c. Рентген орбіти в двох проекціях
d. Ультрасонографія орбіти
e. beta сканування орбіти

125. Пацієнтка віком 35 років, якій рік тому діагностовано розсіяний склероз, скаржиться на біль за правим оком, який посилюється під час рухів очного яблука, наявність плями перед оком і світлобоязнь. Vis OD - 0,4 і не коригує, OS 1,0. ВОТ у межах норми. Передній відрізок без змін. Оптичні середовища прозорі. На очному дні правого ока спостерігається: ДЗН блідо-рожевий, межі чіткі, співвідношення артерії до вени - 2:3, екскавація фізіологічна, макулярна ділянка без змін. Встановіть діагноз.
a. Ішемічна оптична нейропатія
b. Атрофія ЗН OD
*c. Ретробульбарний неврит OD
d. Оптичний папіліт
e. Центральна серозна хоріоретинопатія OD

126. Пацієнтка віком 19 років скаржиться на біль та почервоніння верхньої повіки. Хворіє 2 доби. Під час огляду спостерігається: гіперемія та набряк верхньої повіки, більше в центральній ділянці, різка болючість під час пальпації, флюктуація. Край повіки не змінений. Який найімовірніший попередній діагноз?
a. Флегмона орбіти
*b. Абсцес верхньої повіки
c. Блефарит
d. Дакріоаденіт
e. Халазіон верхньої повіки

127. Гілкою якої артерії є A.ophthalmica?
*a. Внутрішньої сонної
b. Зовнішньої сонної
c. Задньої циліарної
d. Центральної артерії сітківки
e. Середньої мозкової

128. На диспансерному спостереженні протягом 5-ти років знаходиться молодий чоловік із кількома епізодами одностороннього підвищення ВОТ до діапазону 40-50 мм рт. ст. Під час цих епізодів об'єктивно відзначаються дрібні преципітати на рогівці, незначна циліарна болючість. Райдужка - без змін. Ознаки кожного епізоду зникають після використання місцевих кортикостероїдів, і місцевих і системних beta-блокаторів. Укажіть найімовірнішу причину епізодичної глаукоми.
*a. Синдром Познера-Шлоссмана
b. Гетерохромний іридоцикліт Фукса
c. Ювенільний ревматоїдний артрит
d. Синдром Фогта-Коянагі-Харада
e. Саркоїдоз

129. У пацієнта, який користується контактними лінзами, виник різкий біль, світлочутливість, сльозотеча та блефароспазм. Під час огляду спостерігається: перикорнеальна ін'єкція судин склери, крайовий інфільтрат на рогівці. Встановіть діагноз.
a. Кон'юнктивіт
b. -
*c. Кератит
d. Блефарит
e. Увеїт

130. Пацієнт віком 52 роки звернувся до лікаря-офтальмолога зі скаргами на зниження гостроти зору на близькій відстані. Із анамнезу відомо, що його батько хворіє на глаукому. Об'єктивно спостерігається: гострота зору обох очей - 0,8 із корекцією sph + 1,0 D = 1,0. ВОТ OU 26 мм рт. ст. Передній відрізок очей не змінений. Проведено огляд очного дна. Які зміни під час офтальмоскопії будуть ранніми ознаками глаукоматозного ураження?
*a. Вертикальне подовження екскавації
b. Зміна співвідношення калібру артерій до вен
c. Гіперемія і розмитість меж зорового нерва
d. Крововилив на диску зорового нерва
e. Перипапілярна атрофія

131. У пацієнта віком 25 років після перенесеного гострого синуситу знизився зір лівого ока. Під час обстеження виявлено: гострота зору лівого ока - 0,1 і не коригується, передній відрізок лівого ока без особливостей. На очному дні спостерігається: ДЗН гіперемований, межі нечіткі, навколо диска є легкий перипапілярний набряк сітківки, поле зору концентрично звужене. Виявлено порушення кольоровідчуття лівим оком. Праве око без патологічних змін, гострота зору - 1,0. Укажіть найвірогідніший діагноз.
a. Первинна атрофія зорового нерва
b. Застійний набряк зорового нерва
c. Друзи зорового нерва
*d. Неврит зорового нерва
e. Вторинна атрофія зорового нерва

132. У пацієнта зі скаргами на тривалу сльозотечу та слизисто-гнійні виділення з ока виявлено припухлість у ділянці внутрішньої спайки повік, при натисканні на яку кількість виділень збільшується. Який метод дослідження буде недоцільним для встановлення діагнозу?
a. Тест Джонса
b. Дакріоцистографія з контрастом
*c. Тест Ширмера
d. Канальцева проба
e. -

133. У молодої жінки, яка постійно лікується у лікаря-ревматолога із приводу системного захворювання, виник локальний біль у правому оці зі скроневого боку, світлочутливість і сльозотеча. Під час об'єктивного обстеженя виявлено: червоний вузлик на склері, діаметром до 0,5, Vis OU 1,0. Встановіть діагноз.
a. Глаукома
b. Кон'юнктивіт
c. Іридоцикліт
*d. Склерит
e. Хвороба сухого ока

134. Укажіть основний метод дослідження для визначення клінічної форми катаракти.
a. Офтальмоскопія
b. Рефрактометрія
c. Біометрія
*d. Біомікроскопія
e. Візометрія

135. Пацієнтка звернулася до лікарки-офтальмологині зі скаргами на зниження гостроти зору, яке виникло після удару м'ячем. Яке ураження ока не пов'язане з контузією очного яблука?
*a. Ретинопатія Вальсальви
b. Кільце Воссіуса
c. Циклодіаліз
d. Берлінівський набряк
e. Регматогенне відшарування

136. Пацієнт віком 12 років скаржиться на зниження гостроти зору у правому оці. Із анамнезу відомо, що рік тому він отримав травму ока (удар м’ячем в око). Об'єктивно спостерігається: гострота зору правого ока - 0,01, із корекцією не покращується, гострота зору лівого ока - 1,0. Рогова оболонка, передня камера та зіниця правого ока не змінені. Кришталик гомогенно мутний. Рефлекс із очного дна відсутній. Ліве око здорове. Встановіть діагноз.
a. Афакія
b. Набута катаракта
c. Вроджена катаракта
d. Підвивих кришталика
*e. Ускладнена катаракта

137. Пацієнт віком 32 роки звернувся зі скаргами на зниження гостроти зору правого ока, сльозотечу, підвищену чутливість до світла. Із анамнезу відомо, що протягом трьох днів у нього спостерігалася підвищена температура тіла та нежить. Під час огляду правого ока виявлено: світлобоязнь, сльозотеча, блефароспазм, змішана ін’єкція очного яблука, на рогівці множинні дрібні крапчасті сірого кольору субепітеліальні інфільтрати. Встановіть діагноз.
*a. Аденовірусний кератит правого ока
b. Туберкульозний кератит правого ока
c. Бактеріальний кератит правого ока
d. Грибковий кератит правого ока
e. Герпетичний кератит правого ока

138. Пацієнтка віком 45 років скаржиться на різке погіршення зору лівого ока. Появу скарг пов’язує з фізичним навантаженням. Вважає себе хворою протягом 7-ми днів. Напередодні помічала появу спалахів та блискавок перед лівим оком. Із анамнезу відомо, що вона хворіє на високу ускладнену осьову міопію, із дитинства користується оптичною корекцією. Під час обстеження виявлено: Vis OS - 0,01, не коригується. Під час біомікроскопії спостерігається: передній відрізок ока без змін, факосклероз. Під час офтальмоскопії виявлено OS: ДЗН блідо-рожевий, міопічна стафілома. Візуалізується тотально відшарована набрякла сітківка, хоріоретинальний малюнок не визначається, ретинальні судини темні. Яка тактика лікування необхідна пацієнтці в цьому разі?
a. Динамічне спостереження
*b. Вітректомія з ендотампонадою силіконом
c. Факоемульсифікація з імплантацією інтраокулярної лінзи
d. Пневморетинопексія
e. Склеральне пломбування

139. Після кіносеансу у жінки віком 50 років з’явилися біль та затуманювання зору правого ока. Під час огляду спостерігається: око виглядає застійно червоним, рогівка набрякла, зіниця розширена, подальші відділи не візуалізуються. Яка діагностична процедура є основною для встановлення діагнозу у цьому разі?
a. Біомікроскопія
b. Офтальмоскопія
*c. Вимірювання внутрішньоочного тиску
d. Гоніоскопія
e. Проба Ширмера

140. Пацієнтка віком 74 роки скаржиться на затуманення зору, диплопію та зниження контрастності кольорів. Із анамнезу відомо, що півроку тому проводилася факоемульсифікація катаракти лівого ока з імплантацією інтраокулярної лінзи. Після операції спостерігалось: Vis OS - 1,0. Наразі Vis OS - 0,3 і не коригується. Під час біомікроскопії у просвіті зіниці виявляється тонка сірувата плівка. Встановіть діагноз.
a. Початкова катаракта
b. Перезріла катаракта
c. Гострий напад глаукоми
d. Більмо рогівки
*e. Вторинна плівчаста катаракта

141. Під час обстеження пацієнта, який більше 20-ти років хворіє на цукровий діабет, на очному дні виявлено: мікроаневризми, розсіяні інтраретинальні мікросудинні аномалії та кілька великих крововиливів. Яке лікування необхідно йому призначити?
a. Анти-VEGF терапію
b. Вітректомію
*c. Лазерну фотокоагуляціяю сітківки
d. -
e. Інсулінотерапію

142. До лікарки-офтальмологині звернувся пацієнт віком 32 роки зі скаргами на зниження зору на правому оці. Із анамнезу відомо, що 6 місяців тому після автодорожньої пригоди йому провели видалення кришталика. Під час огляду спостерігається: ОU - спокійні, рогівка прозора, райдужка без особливостей, зіниця реагує на світло, на правому оці дещо в'яло, передня камера на OD - глибока, на OS - середньої глибини. Visus OD 0,05 з корекцією + 14 D коригує до - 1,0, OS - 1,0. Встановіть діагноз.
a. Вторинна катаракта правого ока
b. Травматична катаракта правого ока
c. Псевдофакія правого ока
*d. Афакія правого ока
e. Ускладнена катаракта правого ока

143. У п'ятирічної дитини на прийомі у лікарки-офтальмологині виявлено, що гострота зору обох очей - 1,0. Рогова оболонка, передня камера та зіниця - без змін. Під час огляду у прохідному світлі виявлено обмежене помутніння кришталиків біля переднього полюса. Очне дно обох очей без змін. Встановіть діагноз.
a. Афакія
b. Набута катаракта
c. Вроджена зонулярна катаракта
d. Вторинна катаракта
*e. Вроджена полярна катаракта

144. Пацієнтка віком 19 років скаржиться на зниження гостроти зору, біль в оці при рухах, появу шуму в лівому вусі. Значне зниження зору відчула декілька днів тому. Об'єктивно спостерігається: Vis OD - 1,0, Vis OS - 0,005, не коригується. Під час біомікроскопії виявлено ОS: оптичні середовища прозорі, на очному дні диск зорового нерва гіперемований, межі стушовані, промінує, перипапілярний набряк, судини звужені, макулярний рефлекс згладжений. Який найімовірніший діагноз?
a. Неврит трійчастого нерва
b. Неврит лицевого нерва
c. Ішемічна оптикопатія
*d. Неврит зорового нерва
e. Низхідна атрофія зорового нерва

145. Який метод дозволяє провести диференційну діагностику відкритокутової та закритокутової глаукоми?
a. Біомікроскопія
b. Тонометрія
*c. Гоніоскопія
d. Ультразвукове сканування
e. Пахіметрія

146. За допомогою якого метода визначається товщина центральної зони сітківки?
a. Флуоресцентної ангіографії
b. -
c. Офтальмоскопії
d. Ультразвукового сканування
*e. Оптичної когерентної томографії

147. Пацієнт віком 68 років скаржиться на зниження гостроти зору протягом двох років, погіршення помітив упродовж останніх двох місяців. Об'єктивно спостерігається: Vis OD 1/p.l.certae, Vis OS 0,2 не коригується. Під час біомікроскопії OD - гомогенні помутніння у всіх шарах кришталика, рефлекс відсутній. ОS - спицеподібні помутніння, які не доходять до центра зіниці, рефлекс рожевий. Встановіть діагноз.
*a. Зріла катаракта правого ока, незріла катаракта лівого ока
b. Зріла катаракта обох очей
c. Перезріла катаракта правого ока, початкова катаракта лівого ока
d. Незріла катаракта обох очей
e. Перезріла катаракта правого ока, незріла катаракта лівого ока

148. Семирічна дитина на уроках у школі почала відчувати в очах печіння, стомленість, тяжкість і різь. Під час обстеження у лікарки-офтальмологині виявлено, що гострота зору обох очей - 1,0, на тлі циклоплегії спостерігається гіперметропія +1,5 Д. Який стан розвинувся у дитини?
a. М’язова астенопія
*b. Аккомодативна астенопія
c. Амбліопія
d. Симптоматична астенопія
e. Анізометропія

149. У пацієнта віком 67 років очне яблуко випинається з очної ямки та пульсує. Також це відчувається при торканні. Під час натиснення очне яблуко вправляється в очну ямку. Над оком під час аускультації стетоскопом вислуховується систолічний "дуючий" шум (часто сам пацієнт чує шум), який зникає при здавлюванні сонної артерії на шиї. Якому захворюванню відповідають такі патологічні зміни?
*a. Пульсуючому екзофтальму (каротидно-кавернозна фістула)
b. Ретробульбарній гематомі
c. Флегмоні орбіти
d. Ендокринній офтальмопатії
e. Дирофіляріозу орбіти

150. У пацієнтки, яка хворіє на ревматоїдний артрит і постійно приймає кортикостероїди, з'явилася виразка рогівки. Дно виразки представлене пухирцем десцеметової оболонки, краї чисті, підриті. Укажіть метод лікування.
a. Кортикостероїди місцево
b. Кератопротектори місцево
*c. Кератопластика
d. -
e. Лазерна стимуляція

