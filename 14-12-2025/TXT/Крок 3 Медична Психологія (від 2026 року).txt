1. Який напрям психотерапії описує принцип "тут і зараз"?
a. Психоаналіз
b. Психодрама
*c. Гештальт-терапія
d. Кататимно-імагінативна психотерапія
e. Арт-терапія

2. Дівчину віком 18 років шпиталізовано до приймального відділення лікарні зі скаргами на запаморочення, головний біль і нудоту під час повітряної тривоги. Пацієнтка тривожна, тремтить, пітніє та важко дихає. В очікуванні лікаря почала скаржитися на відчуття поколювання у пальцях і навколо рота. Яку тактику потрібно використати першочергово?
a. Зробити скринінг сечі на наркотики
b. Дати кисневу маску
c. Призначити бензодіазепіни
d. Негайно ввести розчин глюкози
*e. Застосувати дихальні техніки (подихати в паперовий мішок)

3. Укажіть протипоказання до застосування когнітивно-поведінкової психотерапії.
a. Генералізований тривожний розлад
b. Панічний розлад
c. Шизофренія
*d. Психози в стадії загострення
e. Депресивний епізод

4. Як називається комплекс заходів спрямований на попередження рецидивів та хронізації нервово-психічних захворювань і відновлення працездатності людини, що перенесла захворювання?
a. -
b. Первинна психопрофілактика
c. Екстрена психопрофілактика
*d. Третинна психопрофілактика
e. Вторинна психопрофілактика

5. Чоловік віком 35 років викликав екстрену (швидку) медичну допомогу через відчуття задухи, страх смерті та прискорене серцебиття. Мав думки, що помирає, стан не проходив упродовж 15-20 хв, потім нормалізувався. З анамнезу відомо: здоровий, хронічні соматичні захворювання відсутні. За результатами обстеження у лікаря-кардіолога патологій не виявлено. Проте ці епізоди повторювалися й надалі. Яку тактику доцільно застосувати у цьому разі?
*a. Направити до лікаря-психіатра
b. Направити до лікаря-гастроентеролога
c. Лікування у стаціонарі
d. Направити до лікаря-невролога
e. Повторне обстеження в іншого лікаря-кардіолога

6. Який тип методів найдоцільніше застосувати під час встановлення діагнозу шестирічній дитині з підозрою на депресивний або тривожний розлад?
a. Анкетування
b. Експериментальні
c. Генетико-моделюючі
d. Скринінгові
*e. Проєктивні

7. Визначте психотерапевтичні техніки, що характерні для психоаналітичного підходу.
a. Персональне знаходження позиції, зміщення перспективи, метод знаходження сенсу, дерефлексія
b. Щоденник думок, аргументи "за" та "проти", сократівський діалог, переоцінка фактів
*c. Метод вільних асоціацій, тлумачення сновидінь, інтерпретація, аналіз опору, аналіз переносу
d. Систематична десенсибілізація, імплозивна терапія, метод інструкцій, імітаційне навчання, рольовий тренінг
e. Рефлективна техніка, техніка повторів, парадоксальна інтенція, дерефлексія, концентрування уваги на почуттях

8. Укажіть розлади пам'яті, коли людина має помилкові, вигадані, фантастичного змісту спогади про події, яких не було і не могло бути в житті ("галюцинації пам'яті").
a. Амнезія
b. Псевдоремінісценції
*c. Конфабуляції
d. Синдром Капгра
e. Ілюзії

9. Ускладненням якого методу психотерапії гострого стресового розладу та ПТСР є повторна психологічна травматизація пацієнтів?
a. Майндфулнес
*b. Раннього дебрифінгу
c. Прогресивної релаксації
d. Когнітивно-поведінкової терапії
e. Аутотренінгу

10. Пацієнтка віком 34 роки звернулася до лікаря-психолога зі скаргами на зниження настрою протягом 7 місяців, зниження мотивації до роботи, порушення взаємовідносин між членами сім'ї, висловлює думки: "мене ніхто не розуміє", "чоловік та діти мене не люблять", "я жахлива дружина та матір". Порушення сну у вигляді труднощів під час засинання, періодичні пробудження, при яких важко заснути. Апетит знижений, схудла на 8 кг. Укажіть провідний регістр-синдром.
*a. Афективно-ендогенний
b. Екзогенно-органічний
c. Психогенно-психотичний
d. Психогенно-невротичний
e. Ендогенно-органічний

11. На що повинна бути спрямована психопрофілактика у професійній діяльності лікаря?
a. Попередження емоційного вигорання та конфліктних ситуацій у сімейному середовищі
b. Психотерапію емоційного вигорання та професійної деформації
c. Попередження конфліктних ситуацій у сімейному середовищі
*d. Попередження професійних та особистих криз, професійної деформації особистості й емоційного вигорання
e. Попередження професійних конфліктних ситуацій із медичним персоналом

12. Укажіть властивості особистості, для оцінки яких використовується опитувальник Спілбергера (STAI).
a. Алекситимія
*b. Особистісна та реактивна тривожність
c. Акцентуації характеру
d. Тривога та депресія
e. Когнітивні порушення

13. Через який час після перенесеної психотравмуючої події можна застосовувати травмофокусовані інтервенції?
a. Через 24 год після психотравмуючої події
b. Через 48 год після психотравмуючої події
*c. Не раніше ніж через 2 тижні після психотравмуючої події
d. Не раніше ніж через 2 місяці після психотравмуючої події
e. У перші години після психотравмуючої події

14. Яка з нижченаведених методик застосовується в неврологічній практиці для диференційної діагностики ішемічних розладів, а також при інших ураженнях головного мозку первинного та вторинного генезу, коли є ризик розвитку деменції?
*a. Шкала Хачинського
b. МОСА
c. MMSE
d. Опитувальник нейроповедінкових симптомів
e. Клінічна рейтингова шкала деменції

15. Укажіть препарати з найбільшою доказовою базою для лікування депресивного епізоду.
*a. СІЗЗС
b. Інгібітори МАО
c. ТЦА
d. Нормотимічні засоби
e. Психостимулятори

16. Який психотерапевтичний підхід є найефективнішим для полегшення прийняття втрати та адаптації до нового способу життя у пацієнтів після ампутації кінцівки?
a. Майндфулнес та релаксаційні техніки
*b. Когнітивно-поведінкова терапія
c. Експозиційна терапія
d. Психодинамічна терапія
e. Групова терапія для осіб із фізичними ушкодженнями

17. У чоловiка віком 43 роки спостерігається стан психомоторного збудження: зазирає за двері і переконаний, що там знаходяться його приятелi. Говорить, що чує голоси знайомих та стороннiх людей, які сперечаються між собою щодо нього і вимагають його покарання, а інші захищають його. Повторює слова, якi нiбито почув iз-за стiни. Який патологічний стан виник у пацієнта?
a. Нав’язливi iдеї
b. Конфабуляцiї
c. Вербальнi iлюзiї
*d. Гострий галюциноз
e. Маячiння

18. Пацієнту, який був тренером з акробатики, після отримання поранення ампутували одну ногу. Після протезування і відновлення функції ходіння він вирішив повернутися до попередньої професії, старанно працював над цим і здійснив свій намір. Який рівень компенсації дефекту спостерігається у пацієнта?
a. Низький рівень (пристосування до дефекту)
b. Середній рівень
*c. Високий рівень (активне подолання дефекту)
d. Гіпокомпенсація
e. Гіперкомпенсація

19. Укажіть тривожний стан, за якого людина має постійний страх захворіти, нав'язливу думку про хворобу або дефект фізичних властивостей та надмірне занепокоєння своїм зовнішнім виглядом.
a. Алекситимія
*b. Іпохондрія
c. Ятрогенія
d. Фрустрація
e. Дисморфофобія

20. Яка патологія є протипоказанням до застосування Eye Movement Desensitization and Reprocessing (EMDR)?
a. Обсесивно-компульсивний розлад
b. Тривожний розлад
c. ПТСР
*d. Відшарування сітківки ока
e. Депресія

21. Батьки звернулися на консультацію щодо свого трирічного сина. Під час занять із батьками дитина часто вовтузиться на місці або встає зі стільчика і починає бігати по квартирі, легко відволікається на сторонні предмети чи явища, може не звертати увагу, коли до нього звертаються. У садочку виникають труднощі у комунікації з однолітками, під час розмови може піти, вихователів не слухає, під час "тихої години" не спить, грається і може будити своїх друзів. Укажіть попередній клінічний діагноз.
a. Олігофренія
b. Аутизм
c. Синдром гіперактивності без дефіциту уваги
*d. Синдром дефіциту уваги з гіперактивністю
e. Синдром дефіциту уваги без гіперактивності

22. Жінка амбулаторно впродовж шести тижнів отримує препарат есциталопрам для лікування депресивного епізоду. Після нервування на роботі у неї виникли симптоми тривоги, що турбує її більшу частину дня. Яка терапевтична тактика лікування пацієнтки?
*a. Додати до лікування бензодіазепіни не довше, ніж на 14 днів
b. Додати до лікування антипсихотики
c. Перейти на лікування антидепресантом іншої групи
d. Перейти на лікування іншим антидепресантом
e. Додати до лікування антигістамінні препарати

23. Укажіть стан потьмарення свідомості, за якого спостерігається збереження усіх видів орієнтування та здатність здійснювати звичні дії, але ускладнюється розуміння поточної ситуації.
a. Абсанс
*b. Обнубіляція
c. Сопор
d. Оглушення
e. Кома

24. Чоловік протягом трьох місяців отримує циталопрам 20 мг/добу з приводу лікування ПТСР та проходить ТФ-КПТ. У пацієнта зникли скарги, нормалізувався сон та настрій. Яка подальша тактика лікаря?
a. Різка відміна антидепресанта
b. Продовження фармакотерапії до 3-х місяців
c. Поступова відміна психотерапії
*d. Продовження фармакотерапії до 12-ти місяців
e. Поступова відміна антидепресанта

25. Оберіть шкалу, яку використовують для оцінки генералізованого тривожного розладу.
a. SIAS
*b. Пенсільванський опитувальник занепокоєння
c. SPIN
d. Шкала соціальної тривоги Лібовіца
e. Опитувальник страху Метьюза та Маркса

26. Яка діагностична шкала є скрінінговою для генералізованого тривожного розладу?
a. Госпітальна шкала тривоги і депресії HADS
b. Шкала тривоги Гамільтона HAM-A
c. Шкала тривоги Кові
*d. Шкала тривоги GAD-7
e. Шкала особистісної та реактивної тривожності Спілбергера-Ханіна

27. У пацієнта віком 65 років три тижні тому померла дружина, яка тривалий час хворіла на онкологічне захворювання. Чоловік звернувся зі скаргами на сум, постійні згадки про дружину, самотність, частий плач, прагнення передивлятися фотокартки, де вони разом, потребує більше спілкуватися з дітьми. Під час проведення обстеження супутньої психіатричної патології виявлено не було. Укажіть тактику лікаря-психіатра у цьому разі.
a. Призначити курс травма-фокусованої когнітивно-поведінкової терапії
b. Призначити есциталопрам 10 мг уранці, курс 2 тижні
c. Запропонувати пройти курс лікування в умовах денного стаціонару
*d. Провести психоосвіту щодо процесу нормального горювання
e. Призначити пірацетам у відповідних дозуваннях, курс 4 тижні з подальшим спостереженням

28. Укажіть форму психічного розладу, що проявляється у сутінковому затьмаренні свідомості, зовні впорядкованій поведінці та автоматичному здійсненні різних дій із подальшою амнезією.
a. Обнубуляція
b. Аменція
c. Пасивний негативізм
d. Автоматичне підкорення
*e. Транс

29. До лікаря-психолога направлена пацієнтка віком 28 років із підозрою на розлад особистості. Під час контакту жінка інертна, у комунікації не зацікавлена, часто відволікається, спостерігається її відстороненість. Відзначає, що має незначне коло соціальних контактів та майже не має хобі чи інтересів. Емоційно невиразна, у минулому не відзначає епізодів значного підвищеного або зниженого настрою. Який розлад особистості спостерігається у пацієнтки?
a. Тривожний
*b. Шизоїдний
c. Залежної особистості
d. Дисоціальний
e. Ананкастний

30. Пацієнтку віком 23 роки шпиталізовано до лікарні у зв'язку з втратою свідомості та нападом тоніко-клонічних судом. Який метод діагностики необхідно використати у цьому разі?
a. Ангіографію судин головного мозку
b. Ехоенцефалографію
c. Комп'ютерну томографію
*d. Електроенцефалографію
e. Магніто-резонансну томографію

31. Скільки невдалих курсів лікування потрібно, щоб визначити терапевтично резистентну депресію?
a. 1 невдалий повний курс терапії
b. 3 послідовних курси терапії
c. Понад 3 невдалих курси терапії
*d. 2 послідовних курси терапії
e. ---

32. Визначте психогенно зумовлений субдепресивний розлад тривалістю 2 роки і більше, симптомами якого є: переважно сумний настрій, адинамія та астено-вегетативні прояви.
*a. Дистимія
b. Ларвована депресія
c. Рекурентна депресія
d. Реактивна депресія
e. Смуток породіллі

33. Укажіть патологічний стан, за якого відсутні безумовні рефлекси.
a. Ступор
b. Оглушення
c. Делірій
*d. Кома
e. Сопор

34. Здобувач закладу вищої освіти отримав на іспиті першу низьку оцінку та дійшов висновку, що йому не вдасться скласти успішно іспити з інших предметів. Визначте тип когнітивної помилки.
a. Передбачення
b. Наклеювання ярликів
c. Персоналізація
d. Читання думок
*e. Надмірне узагальнення

35. Яка група препаратів буде найбільш доцільною для медикаментозного лікування посттравматичного стресового розладу?
a. Седативні засоби
*b. Антидепресанти
c. Транквілізатори
d. Психостимулятори
e. Нейролептики

36. Укажіть засновника нейролінгвістичного програмування (НЛП).
a. Ф. Перлз
b. К. Роджерс
c. В. Сатир
d. З. Фройд
*e. Р. Бендлер

37. Для оцінки ступеня тяжкості порушень яких психічних явищ використовується Коротке дослідження психічного стану (MMSE)?
a. Інтелекту
b. Моторики
*c. Когнітивних функцій
d. Емоцій та настрою
e. Відчуттів

38. Лікар в окулярах справляє на пацієнта краще враження, тому що асоціюється з вищими розумовими здібностями. Визначте цей тип когнітивної помилки.
a. Персоналізація
*b. Наклеювання ярликів
c. Передбачення
d. Читання думок
e. Надмірне узагальнення

39. Який метод є найефективнішим для вирівнювання сезонних коливань настрою та запобігання зимовій депресії у лікуванні пацієнтів із сезонним афективним розладом?
a. Психодинамічна терапія
*b. Світлотерапія
c. Фармакотерапія з антидепресантами
d. Когнітивно-поведінкова терапія
e. Групова підтримуюча терапія

40. Який із нижченаведених лікарських засобів належить до групи антипсихотиків, та може використовуватися в малих дозах для лікування безсоння та генералізованої тривоги?
a. Клозапін
b. Вальпроат
c. Міртазапін
*d. Кветіапін
e. Галоперидол

41. Які чинники зменшують вплив травматичної події на людину?
a. Сприйняття того, що сталося, як несправедливості
b. Пасивність у прийнятті рішень
c. Відсутність соціальної підтримки
*d. Активна поведінка
e. Фізична перевтома

42. Юнак віком 17 років скаржиться на підвищену тривожність, негативні емоції, підвищену втомлюваність, панічні атаки. Виберіть психотерапевтичний підхід для допомоги цьому пацієнтові.
a. Сугестія
b. Психоаналіз
c. Групова психотерапія
d. Арт-терапія
*e. Тілесно-орієнтована психотерапія

43. Пацієнта, лежачого із закритими очима на кушетці або сидячого у зручному кріслі, вводять у стан розслаблення. Після досягнення пацієнтом стану розслаблення йому пропонують уявити образи на задану психотерапевтом тему у відкритій формі. Уявляючи образи, пацієнт розповідає про свої переживання психотерапевту. Який метод психотерапії використано в цьому разі?
a. Транзактний аналіз
b. Символдраму
c. Психодраму
d. Психодинамічну психотерапію
*e. Кататимно-імагінативну психотерапію

44. Яка група антидепресантів є препаратами першої лінії для медикаментозного лікування посттравматичного стресового розладу?
a. Селективні інгібітори зворотного захоплення норадреналіну
*b. Селективні інгібітори зворотного захоплення серотоніну
c. Трициклічні антидепресанти
d. Інгібітори моноамінооксидази
e. Селективні інгібітори зворотного захоплення дофаміну і норадреналіну

45. За спостереженнями одного з видатних сучасних психотерапевтів К. Роджерса, якщо людині дозволити без перешкод виразити свої негативні емоції, то поступово вони самі собою змінюються на позитивні. Як називається цей метод погашення конфлікту?
*a. Принцип "виходу почуттів"
b. Принцип "авторитетного третього"
c. Принцип "емоційного заміщення"
d. Принцип "примусового вислуховування опонента"
e. Принцип "оголення агресії"

46. Укажіть симптом, що характеризується утрудненням або нездатністю людини точно оцінити чи описати власні почуття та здатністю відрізняти емоційні стани від тілесних відчуттів за P. Sifneos.
a. Гіпобулія
b. Апатія
c. Ангедонія
d. Абулія
*e. Алекситимія

47. Укажіть психогенні реакції, що виникають у зв'язку із соматичним захворюванням та належать до групи реактивних станів за Смулевичем.
a. Неврози
b. Соматогенії
c. Ятрогенії
d. Соматоформні реакції
*e. Нозогенії

48. Пацієнтка віком 58 років хворіє на ішемічну хворобу серця та цукровий діабет 2-го типу. У пацієнтки спостерігається надлишкова маса тіла, курить, працює бухгалтером, зарплата маленька, але допомагає матеріально дорослим дітям. Практично не відпочиває. Скаржиться на періодичний головний біль, поганий сон, дратівливість, слабкість. До лікування ставиться скептично. Оберіть метод та мету втручання на першому етапі.
a. Сімейна терапія для перерозподілу навантаження
b. Когнітивно-поведінкова терапія для змін способу життя
c. Аутотренінг для профілактики психічних розладів
d. М’язова релаксація для зменшення дратівливості
*e. Мотиваційне інтерв’ю для формування ефективної прихильності

49. Який вид терапії має найбільшу ефективність та доказовість щодо специфічної фобії?
*a. Експозиційна терапія
b. Групова когнітивно-поведінкова терапія (КПТ)
c. Когнітивно-поведінкова терапія (КПТ) + фармакотерапія
d. Систематична десенсибілізація
e. Психодинамічна психотерапія

50. Якому віку, згідно з психоаналітичною теорією З.Фройда, відповідає латентна стадія психосексуального розвитку людини?
a. 1-2 роки
b. 7-8 років
c. 2-3 роки
d. 3-5 років
*e. 5-6 років

51. Укажіть найчастішу причину деліріозного синдрому (делірію).
*a. Екзогенне ураження головного мозку
b. Істерія
c. Шизофренія
d. Біполярний розлад
e. Епілепсія

52. Яка стадія емоційного вигорання характеризується зниженням інтересу до роботи та потреби в спілкуванні, апатією, дратівливістю, почуттям виснаженості навіть після сну та вихідних?
a. П'ята
b. Третя
*c. Друга
d. Четверта
e. Перша

53. Укажіть, до якої складової частини профілактики професійного вигорання належить твердження: "Використання методів медитації, візуалізації (з використанням образів улюбленого куточка природи)".
a. Соціальної
*b. Духовної
c. Медичної
d. Біологічної
e. Психологічної

54. Для якого стану дисгармонійного характеру доведеним методом терапії є діалектично-поведінкова терапія?
a. Обсесивно-компульсивного розладу
b. Тривожно-депресивних розладів
c. Прокрастинації
d. Вікових криз
*e. Межового розладу особистості

55. Для якого синдрому характерний симптом ехолалії?
a. Кататонічний ступор
b. Маніакальний синдром
*c. Кататонічне збудження
d. Іпохондричний синдром
e. Психоорганічний синдром

56. Наявність якої ознаки при розладах статевої ідентифікації потребує психотерапевтичної інтервенції?
a. Трансвестизму
b. Садомазохізму
c. Вуайеризму
d. Транссексуалізму
*e. Гендерної дисфорії

57. Який розділ загальної профілактики займається розробленням і впровадженням у практику заходів щодо запобігання психічним захворюванням, їх хронізації та заходів із реабілітації психічно хворих?
a. Психіатрія
b. Психологічне консультування
c. Психогігієна
d. Психотерапія
*e. Психопрофілактика

58. Які препарати потрібно призначити насамперед як доповнення до немедикаментозних методів лікування посттравматичного стресового розладу у випадках, коли спостерігається значне і короткотривале порушення сну?
a. Антидепресанти, до 14-ти днів
b. Снодійні, похідні бензодіазепіну, коротким курсом
*c. Снодійні, переважно небензодіазепінові, коротким курсом
d. Снодійні, переважно небензодіазепінові на постійній основі
e. Седативні на ніч щоденно

59. Пацієнта віком 48 років шпиталізовано до психіатричного відділення. На момент обстеження стверджує, що він давно вже помер, його тіло було обезкровлене на патологоанатомічному столі, а зараз це лише лялькова оболонка. Який патологічний стан спостерігається у пацієнта?
a. Паранояльний синдром
b. Парафренний синдром
c. Синдром Кандинського-Клерамбо
*d. Синдром Котара
e. Синдром Капгра

60. На початку проведення обстеження лікар вибирає стиль спілкування зі своїм пацієнтом на основі його особистісних характеристик. Який стиль спілкування серед нижченаведених не рекомендовано використовувати у медичній практиці?
a. Ліберальний
*b. Маніпулятивний
c. Демократичний
d. Ритуальний
e. Авторитарний

61. Укажіть шкалу вимірювання інтелекту.
a. Шкала Бека
b. Шкала Манії
c. Шкала MMPI
d. Шкала Спілберга
*e. Шкала Векслера

62. У військовослужбовця, який повернувся з зони активних бойових дій 2 місяці тому, діагностовано посттравматичний стресовий розлад. Який напрям психотерапевтичного лікування доцільно застосувати?
a. Клієнт-центровану психотерапію
b. Екзистенціальну психотерапію
*c. EMDR
d. Гештальт-терапію
e. Психоаналіз

63. У контексті психотерапевтичної допомоги первинне інтерв'ю необхідне для збору інформації про пацієнта. Яка рекомендована тривалість першого інтерв'ю?
a. 30 хв
*b. 50 хв
c. 20 хв
d. 90 хв
e. 15 хв

64. У чоловіка з тяжким перебігом COVID-19, на тлі високої температури та задишки, виникло видіння його покійної матері, яка ніби кликала його. Який найімовірніший психопатологічний розлад виник у пацієнта?
*a. Соматогенія
b. Нозогенія
c. Неврастенія
d. Психогенія
e. Соматизована психічна реакція

65. Який метод ґрунтується на усвідомленні зв'язку між думками та почуттями, що в результаті спричиняють негативні емоції та незадовільну поведінку?
a. Транзактний аналіз
b. Релаксація
*c. Когнітивна реструктуризація
d. Ситуаційне управління
e. Поведінкова активація

66. Який із нижченаведених напрямів психотерапії використовує рольові техніки та аналіз несвідомих механізмів захисту?
a. Сімейна психотерапія
b. Поведінкова психотерапія
c. Емоційно-фокусована психотерапія
d. Гештальт-терапія
*e. Психодинамічна психотерапія

67. Після перенесеної психотравми пацієнтку турбує порушення сну, мінливість настрою, прискорене серцебиття, задишка, зниження апетиту, втрата чутливості рук. Об’єктивно спостерігається: егоцентрична, бурхливо виявляє емоції, емоційно лабільна, легко навіювана, схильна до маніпулятивної поведінки. Вкажіть психопатологічний синдром.
a. Депресивний
b. Астенічний
c. Обсесивно-компульсивний
*d. Істеричний
e. Іпохондричний

68. Яка з нижченаведених психодіагностичних шкал застосовується для діагностики безсоння?
a. MMPI
b. HADS
c. PCL-5
d. NSI
*e. PSQI

69. Який із нижченаведених методів є найефективнішим у відновленні когнітивних функцій та покращенні якості життя, включаючи пам'ять, увагу та розв'язування проблем у пацієнтів після перенесеного інсульту?
a. Рефлексотерапія
b. Арт-терапія
*c. Нейропсихологічний тренінг
d. Гештальт-терапія
e. Медикаментозна терапія

70. Укажіть психолога, який запропонував трансперсональну психотерапію та є засновником Міжнародної трансперсональної організації.
a. П'єр Жане
*b. Станіслав Гроф
c. Зигмунд Фройд
d. Йозеф Брейєр
e. Іпполіт Бернгейм

71. Яка тактика лікування вважається найбільш доречною для пацієнтів із ранніми ознаками шизофренії, особливо з урахуванням необхідності зменшення психозу та попередження подальшої прогресії захворювання?
a. Негайна фармакотерапія та психодинамічна терапія
*b. Фармакотерапія та підтримуюча психотерапія
c. Групова терапія та арт-терапія
d. Когнітивно-поведінкова терапія та тренінг соціальних навичок
e. Майндфулнес та релаксаційні техніки

72. Пацієнт віком 28 років, звернувся на консультацію, із висловленням агресивних тенденцій до свого партнера. Під час бесіди чоловік приглядається до погляду лікаря, на запитання уточнювального характеру відповідає: "Саме так, тільки такі ж розумні люди, як ми з Вами, можуть зрозуміти один одного". Принижує партнера, ставлячи його на друге місце, підносячи власну персону. Не сприймає критику, постійно очікує схвалення дій та думок. Який розлад особистості спостерігається у пацієнта?
*a. Нарцисичний
b. Шизоїдний
c. Тривожний
d. Дисоціальний
e. Емоційно-нестабільний

73. Через яку побічну дію психологічного дебрифінгу його не рекомендовано на початкових етапах терапії ПТСР та розладів адаптації?
a. Дезадаптацію
b. Сенсибілізацію
c. Суїцидальну налаштованість
*d. Ретравматизацію
e. Соматизацію

74. До якого типу ознак синдрому емоційного вигорання належить формальне виконання роботи?
a. Поведінкових
*b. Інтелектуальних (когнітивних)
c. Емоційних
d. Соціальних
e. Соматичних

75. Яку допомогу необхідно надати людині, що перебуває у стані гострої реакції на стрес?
a. Провести дебрифінг
b. Провести сеанс когнітивно-поведінкової терапії
c. Увести розчин діазепаму внутрішньом'язово
*d. Першу психологічну допомогу
e. Шпиталізувати до психіатричного стаціонару

76. Укажіть психологічну травму, яка характеризує психологічний чи емоційний ефект, що відчувають люди, які мешкають поряд із тими, хто пережив травму.
a. Повторювана травма
*b. Інтергенераційна травма
c. Трансгенераційна травма
d. Монотравма
e. Травма розвитку

77. Вкажіть систему наукових знань і профілактичних заходів, спрямованих на збереження та зміцнення психічного здоров'я населення.
*a. Психогігієна
b. Психотерапія
c. Психопрофілактика
d. Психологія
e. Психодіагностика

78. Пацієнтка віком 28 років на третій день після пологів почала агресивно поводити себе у відділенні, відмовляється годувати дитину, стверджуючи що її дитина загинула, а медичний персонал зробив іграшку з тіла новонародженого і вставив туди спеціальні технології, щоб "іграшка" могла кричати та їсти. Який найімовірніший діагноз?
a. Сутінкове потьмарення свідомості
b. Післяпологова депресія
*c. Післяпологовий психоз
d. Гостра реакція на стрес
e. Сепсис

79. Укажіть твердження, що характеризує редукцію особистісних досягнень.
*a. Розчарування результатами власної роботи
b. Вичерпаність емоційних ресурсів
c. Негативне ставлення працівника до колег по роботі
d. Зникнення емоційності
e. Зниження емоційного тонусу

80. Укажіть розлади пам'яті, коли людина має помилкові спогади, яких не було в цей час, але які були чи могли бути в минулому житті ("ілюзії пам'яті") .
a. Антероградна амнезія
b. Амнестичне дезорієнтування
c. Ретроградна амнезія
*d. Псевдоремінісценції
e. Конфабуляції

81. Які фундаментальні аспекти психотерапії ПТСР?
a. Відтворення індивідуальних та фізичних якостей
*b. Зниження тривоги та встановлення особистості
c. Підняття самовпевненості та самооцінки
d. Сприймання навколишнього середовища та себе в ньому
e. Когнітивна корекція автоматичних думок та переконань щодо себе та своєї поведінки

82. Укажіть короткочасне почуття повної спустошеності та байдужості, що виникає під дією раптових важких психічних травм.
a. Ейфорія
b. Тривога
*c. Емоційний параліч
d. Апатія
e. Емоційна лабільність

83. Укажіть один із розладів, що характеризується посиленням харчового потягу, проявляється у постійному нездоланному відчуттю голоду, ненажерливості та відсутності відчуття насичення.
*a. Булімія
b. Парабулія
c. Гіпербулія
d. Анорексія
e. Полідипсія

84. Пацієнт, у якого місяць тому діагностовано загострення епізоду шизофренії та якого шпиталізовано, виписується з відділення. Лікування призвело до значного покращення стану, він почуває себе задовільно, проте дізнався, що під час перебування на стаціонарному лікуванні його було звільнено з роботи, оскільки керівник дізнався про лікування в психіатричному закладі та був переконаний, що його підлеглий буде лякати персонал, клієнтів та провалить справи на роботі. Як можна оцінити переконання начальника пацієнта в розрізі подальшої реабілітації пацієнта?
a. Насильство
*b. Стигматизація
c. Психо-соціальна підтримка
d. Ефективний менеджмент
e. -

85. Що насамперед передбачає медико-психологічний супровід пацієнта з тяжкою деменцією?
a. Когнітивний тренінг для пацієнта
b. Тренінг соціальних навичок для пацієнта
c. Психологічну підтримку та психоосвіту пацієнта
d. Сімейну психотерапію (пацієнт та доглядальник)
*e. Психологічну підтримку та психоосвіту доглядальника

86. Пацієнтку віком 78 років шпиталізовано до лікарні у стані психоемоційного збудження. Зі слів родичів, жінка не впізнає членів своєї родини вже протягом 2-3 років, має сомнамбулізм, трапляються прояви дитячої поведінки, настрій змінюється декілька разів упродовж дня. У день шпиталізації взяла до рук ножа та почала погрожувати членам сім'ї, стверджуючи що вони грабіжники. Який найімовірніший діагноз?
a. Гостра реакція на стрес
b. Шизофренія
c. Патологічний афект
d. Циклотомія
*e. Деменція

87. На вирішення яких завдань спрямована соціально-корекційна терапія?
a. На виправлення викривлених соціальних стереотипів та норм поведінки
b. Будь-яких соціальних проблем, за винятком тих, що пов’язані з психічними захворюваннями
*c. Будь-яких соціальних проблем, включаючи ті, що пов’язані з психічними захворюваннями
d. На підкорення людини будь-яким нормам суспільства, включаючи не прийнятні для неї
e. На лікування дисоціального розладу особистості (соціопатії)

88. Укажіть лікаря-психіатра, який широко використовував у своїй практиці гіпноз та виділив основні його стадії.
*a. Жан-Мартен Шарко
b. Іван Павлов
c. П’єр Жане
d. Іпполіт Бернгейм
e. Джеймс Бред

89. Який антидепресант протипоказаний при епілепсії?
a. Вортіоксетин
b. Моклобемід
*c. Бупропіон
d. Агомелатин
e. Міртазапін

90. Що із нижченаведеного належить до поведінкових технік поведінкової психотерапії?
a. Когнітивне викривлення
b. Зважування плюсів і мінусів
c. Відволікання
*d. Експеримент-відкриття
e. Аналіз "за" і "проти"

91. Яка психотерапія є першою лінією для інтеграції у життя та пошуку сенсу травматичного досвіду?
*a. Наративна експозиційна терапія
b. Розповідна експозиційна терапія
c. Коротка еклектична психотерапія
d. Травма-фокусована психотерапія
e. Когнітивно-реконструктивна пролонгована експозиція

92. Визначте основну мету когнітивно-поведінкової психотерапії хронічного болю.
a. Зменшення психологічних симптомів у пацієнта
b. Зміна сприйняття болю через вплив на психологічний складник
c. Послаблення когнітивних факторів, що посилюють больові відчуття
d. Поведінкова активізація та декатастрофізація переживань
*e. Покращення дієздатності та якості життя людини

93. У якому разі в терапії великого депресивного епізоду застосовуються тимостабілізатори?
a. Лише в період ремісії
b. Під час лікування антидепресантами другого ряду
c. За наявності виражених симптомів тривоги
*d. За відсутності терапевтичного ефекту лікування антидепресантами впродовж 4-х тижнів
e. Під час амбулаторного лікування

94. Укажіть першу лінію індивідуальної психотерапії при гострому депресивному епізоді.
a. Позитивна психотерапія
*b. Когнітивно-поведінкова терапія (КПТ) та міжособистісна терапія
c. Психодинамічна терапія та емоційно-сфокусована терапія
d. Когнітивно-поведінкова терапія + фармакотерапія
e. Система психотерапії когнітивно-поведінкового аналізу

95. Жінка звернулася до сімейного лікаря зі скаргами на втому та безсоння, що час від часу то зникали, то з'являлися надовго. Сімейний лікар направив пацієнтку до лікаря-психіатра. У процесі діагностики з'ясувалося, що пацієнтка була учасницею бойових дій. Має кошмарні повтрювані сновидіння, флешбеки, уникнення схожих до травматичних подій обставин, віддалилася від своїх друзів, родини, майже не виходить із дому, має підвищену тривогу та панічні атаки. Встановлено діагноз: посттравматичний стресовий розлад. Яке лікування необхідно призначити пацієнтці?
a. Психодинамічну психотерапію
b. Гештальт-терапію
*c. КТП або EMDR
d. Тілесно-орієнтовану психотерапію
e. Емоційно-фокусовану терапію

96. Як називається комплекс заходів, спрямований на максимально раннє виявлення початкових фаз нервово-психічних захворювань та їх своєчасне (раннє) активне лікування?
*a. Вторинна психопрофілактика
b. -
c. Психокорекція
d. Третинна психопрофілактика
e. Первинна психопрофілактика

97. Пацієнт віком 23 роки скаржиться на свербіж і печіння шкіри, відчуття повзання та укусів "якихось паразитів". "Спочатку це було лише на лівому стегні ввечері та вночі, зараз майже постійно та розповсюджується не тільки на ноги, а й на все тіло". Відчуває неприємний запах від тіла, все це дуже виснажує. Який патологічний стан спостерігається у пацієнта?
a. Нюхове марення
*b. Дерматозойне марення
c. Дисморфофобія
d. Обсесивно-компульсивний синдром
e. Психогенний свербіж

98. До лікаря-психолога був направлений пацієнт для діагностики психопатологічних станів, психологічних феноменів та індивідуальних особливостей. Який метод отримання інформації про індивідуальні медико-психологічні якості особистості найдоцільніше використати у цьому разі?
a. Проєктивні методики
b. Діагностичні тестові методи
c. Огляд
d. Скринінгові методики
*e. Клінічне інтерв'ю

99. Укажіть комплекс заходів, спрямованих на відновлення здоров'я, функціонального стану і працездатності організму та використання всіх можливостей для зниження впливу станів, що обмежують життєдіяльність або призводять до інвалідизації. Основною метою є забезпечення особам із обмеженнями життєдіяльності можливості досягнення оптимальної соціальної інтеграції.
a. Психологічна діагностика
*b. Реабілітація
c. Психотерапія
d. Психічна депривація
e. Психосоціальна підтримка

100. Лікар-психіатр складає індивідуальну психотерапевтичну програму для пацієнта з шизоафективним розладом. Який елемент програми є найпершим?
a. Тренінг соціальних навичок
b. Когнітивний тренінг
*c. Психоосвіта
d. Поведінкова терапія
e. Арт-терапія

101. Яка основна побічна дія антипсихотиків першого покоління?
a. Серотоніновий синдром
*b. Екстрапірамідні розлади
c. Метаболічні порушення
d. Стимулююча дія на психіку
e. Когнітивні порушення

102. Пацієнтка три тижні тому під час пограбування отримала удар кулаком в обличчя. Сліди забоїв уже значно зменшилися, але жінка боїться виходити з дому через страх повторного нападу. Вона відчуває себе "на межі", легко лякається, легко може заплакати. Сон переривчастий, іноді повторюються нав'язливі сни про подальші напади. Установіть найбільш імовірний діагноз.
*a. Гостра реакція на стрес
b. Панічний розлад з агорафобією
c. Посттравматичний стресовий розлад
d. Генералізований тривожний розлад
e. Специфічна фобія

103. Для якого синдрому характерна наявність несистематизованих маревних ідей різного змісту в поєднанні з галюцинаціями, псевдогалюцинаціями?
a. Парафренного
*b. Параноїдного
c. Соматичного
d. Кандинського-Клерамбо
e. Паранояльного

104. Для якого захворювання характерний такий психопатологічний симптом, як псевдогалюцинації?
a. Невротичного розладу
*b. Шизофренії
c. Інфекційного психозу
d. Інтоксикаційного психозу
e. Реактивного психозу

105. Який тест із нижченаведених використовується для оцінки симптомів посттравматичного стресу?
a. MADRS
b. GAD-7
*c. PCL-5
d. HADS
e. PHQ-9

106. Укажіть визначення, що характеризує зміст когніцій в осіб із панічним розладом.
*a. Викривлена катастрофічна інтерпретація симптомів тривоги
b. Інтеріоризація негативної зовнішньої оцінки з її подальшою соматизацією
c. Перебільшення загрози та прогнозування високого ризику небажаного результату
d. Помилкове пояснення нешкідливих тілесних симптомів як проявів небезпечного захворювання
e. Запобігання негативним ситуаціям, що можуть статися з людиною чи її близьким оточенням

107. До якого типу ознак синдрому емоційного вигорання необхідно віднести зміни апетиту та ваги?
*a. Соматичних
b. Емоційних
c. Соціальних
d. Поведінкових
e. Інтелектуальних (когнітивних)

108. Пацієнтка віком 22 роки звернулася на консультацію у зв'язку з раптовим посиленням сексуального потягу, від якого вона не може позбутися протягом доби, відсутністю оргазму. Мала стосунки з чоловіком, сексуальний контакт із яким був 1-2 рази на тиждень, однак протягом останніх 2-х тижнів змінила шість партнерів, кількість сексуальних контактів зросла до 1-2 на добу. Який найімовірніший діагноз?
a. Диспареунія
b. Вагінізм
c. Сексуальна аверсія
*d. Німфоманія
e. Сатиріазис

109. Який метод психотерапії використовується для когнітивної реструктуризації сенсу та інтеграції травматичного досвіду в минуле з формуванням відчуття контролю над травмою?
a. Наративна експозиційна терапія
b. Травма-фокусована психотерапія
*c. Коротка еклектична психотерапія
d. Розповідна експозиційна терапія
e. Когнітивно-реконструктивна пролонгована експозиція

110. Батьки звернулись на консультацію щодо своєї восьмирічної доньки. Дівчинка навчається у другому класі, з останнього року почала раптово викрикувати різні звуки або слова, які не стосуються контексту розмови, через певний час почалися посмикування, притискання плеча до голови та биття самої себе в різні ділянки тіла. Спочатку батьки думали, що це прояв дитячої грайливості, але такий стан стає все частішим і все більш неприємним для дитини. У школі стан погіршується, що заважає дівчинці комунікувати з однолітками та навчатися. Який найімовірніший діагноз?
a. Транзиторний тіковий розлад
*b. Синдром Туретта
c. Тривалий вокальний тіковий розлад
d. Синдром дефіциту уваги та гіпереактивності
e. Тривалий моторний тіковий розлад

111. Під час огляду пацієнта віком 32 роки було виявлено руховий розлад, зокрема втрату здатності ходити та стояти, попри відсутність органічних порушень. Для якої патології характерні такі рухові розлади?
a. Апраксії
*b. Абазії
c. Атаксії
d. Асинергії
e. Астезії

112. Укажіть, поєднання яких лікарських засобів використовують для лікування депресивного синдрому, обтяженого психотичною симптоматикою.
a. Антидепресантів першого та другого покоління
b. -
*c. Антидепресантів та нейролептиків другого покоління
d. Нейролептиків першого та другого покоління
e. ТЦА та антихолінергічних засобів

113. Укажіть форму потьмарення свідомості з переважанням незв'язності мовлення, моторики та розгубленості.
a. Парафренний синдром
*b. Аментивний синдром
c. Псевдодеменція
d. Пуерилізм
e. Ганзеровський синдром

114. Який психотерапевтичний метод є найбільш ефективним для реабілітації людей, які пережили травматичні події, зокрема природні катастрофи або терористичні атаки, з урахуванням необхідності зменшення симптомів посттравматичного стресового розладу та підтримки повернення до нормального життя?
*a. Експозиційна терапія
b. Нейропсихологічний тренінг
c. Групова підтримуюча терапія
d. Діалектична поведінкова терапія
e. Арт-терапія

115. Пацієнтка скаржиться на ниючий м'язовий біль, нездатність розслабитися, постійне занепокоєння, що триває понад пів року. Стан погіршується через несподівані події, навіть приємні. У цьому разі виникає сухість у роті, прискорене серцебиття, пітливість. Установіть найімовірніший діагноз.
a. Панічний розлад
b. Специфічна фобія
c. Посттравматичний стресовий розлад
*d. Генералізований тривожний розлад
e. Гостра реакція на стрес

116. Для якого виду порушень інтелектуальної діяльності людини характерне нерозуміння переносного змісту прислів'я?
a. Порушення пам’яті
*b. Порушення мислення
c. Порушення сприйняття
d. Порушення уяви
e. Порушення мовлення

117. Жінці під час лікування тривожно-депресивного розладу був призначений гідазепам у дозі 20 мг/добу. Про можливе виникнення якої побічної дії лікарського засобу лікар мав обов’язково попередити пацієнтку?
a. Порушення тонусу кишківника
*b. Зниження швидкості реакцій
c. Порушення вітамінного обміну
d. Перепади артеріального тиску
e. Проблеми з сечовипусканням

118. Укажіть одну з пізнавальних діяльностей людини, для дослідження якої використовують таблиці Шульте.
a. Мислення
b. Пам'ять
c. Мова
d. Відчуття
*e. Увага

119. Виберіть твердження, що характеризує поведінку психотерапевта у гуманістичному підході.
a. Виступає для пацієнта у ролі експерта, наставника, який допомагає сформувати нові більш адаптивні патерни
b. Виступає для пацієнта у ролі слухача, який лише вислуховує і не коментує
c. Застосовує переконання, спростовує помилкові судження, вказуючи на їх неточність, займає директивну позицію
*d. На позиції рівного з пацієнтом, у контакті з власним життєвим досвідом, є конгруентним, застосовує саморозкриття
e. Не розкриває свої переживання перед пацієнтом, має свої думки та емоції

120. Укажіть метод психотерапевтичної роботи, у якому учасники групи можуть відображати свої почуття, думки та конфлікти через розіграш сцен або ролей, що моделюють реальні або уявні ситуації.
a. Екзистенційно-гуманістична психотерапія
b. Символдрама
c. Раціонально-емотивна терапія
d. Транзактний аналіз
*e. Психодрама

121. Укажіть стан, за якого спостерігається ослаблення емоцій, байдужість до свого становища та оточуючих, що іноді хворобливо переживається.
a. Гіпотимія
b. Гіпертимія
c. Емоційна лабільність
d. Морія
*e. Апатія

122. Пацієнт віком 43 роки скаржиться на головний біль, тремор, перепади артеріального тиску, порушення сну, головокружіння, тривожність, напруження, подавлений настрій і зниження пам'яті. Попередньо проходив лікування протягом 8-ми місяців у туберкульозному диспансері. Під час патопсихологічного дослідження виявлено: когнітивна сфера - зниження короткотривалої та довготривалої пам’яті, нестійкість уваги, емоційно-вольова сфера - середній рівень реактивної та особистісної тривожності, депресивна симптоматика легкого ступеня, особистісна сфера - без особливостей акцентуації. Укажіть провідний регістр-синдром.
a. Ендогенно-органічний
b. Психогенно-невротичний
c. Психогенно-психотичний
*d. Екзогенно-органічний
e. Особистісно-аномальний

123. Укажіть обов’язкову ознаку деліріозного затьмарення свідомості.
*a. Істинні зорові галюцинації та ілюзії
b. Автоматичні рухи
c. Агресивно-захисна поведінка
d. Фантастичні сюжетні уявлення
e. Афект здивування, розгубленість

124. Укажіть систему заходів, що буде першочерговим вибором для лікування гострого стресового розладу.
a. Психофармакотерапія
b. Психореабілітація
*c. Психокорекція
d. Психогігієна
e. Психопрофілактика

125. Яким основним типам медичних працівників загрожує синдром емоційного вигорання?
*a. Педантичному, демонстративному та емотивному
b. Демонстративному, гіпертимному та збудливому
c. Педантичному, демонстративному та збудливому
d. Демонстративному, гіпертимному та емотивному
e. Педантичному, гіпертимному та збудливому

126. У чоловіка діагностовано обсесивно-компульсивний розлад (ОКР). Пацієнт має високий вихідний рівень тривоги та супутню виражену депресію. Яку первинну тактику лікування потрібно застосувати?
a. Когнітивно-поведінкову психотерапію
*b. Фармакотерапію селективними інгібіторами зворотного захоплення серотоніну
c. Тілесно-орієнтовану терапію
d. Гештальт-терапію
e. Фармакотерапія нейролептиками

127. Пацієнтка віком 20 років скаржиться на підвищений рівень тривожності, порушення сну у вигляді безсоння, неможливість нормально поїсти, відчуття стороннього тіла в горлі. Два дні тому в сусідній будинок влучила блискавка, ніхто не постраждав, однак картина тодішньої ситуації не може "вийти з голови". Укажіть провідний регістр-синдром.
a. Шизофренічний
b. Психогенно-психотичний
c. Особистісно-аномальний
*d. Психогенно-невротичний
e. Афективно-ендогенний

128. Пацієнтка віком 26 років знаходиться на лікуванні в стаціонарі психоневрологічного відділення у зв'язку з тривожним станом. Медичний персонал відділення помітив, що пацієнтка не виконує повноцінно умови лікування, під подушкою та матрацом знаходять наполовину пусті та повні ампули з інсуліном, які пацієнтка мала ввести відповідно до лікування первинного діагнозу "Цукровий діабет І-го типу". Укажіть попередній клінічний діагноз.
a. Орторексія
b. Нервова булімія
c. Нервова анорексія
*d. Діабулімія
e. Дранкорексія

129. Яка з нижченаведених шкал на визначення симптомів депресії заповнюється фахівцем, що має спеціальну підготовку в галузі психічного здоров'я?
a. PHQ-9
*b. Шкала Монтгомері-Асберга
c. PDQ-5
d. Шкала А.Бека
e. HADS

130. На якій стадії психосексуального розвитку людини, згідно з психоаналітичною теорією З.Фройда, формується Супер-Его?
a. Оральній
b. Латентній
c. Генітальній
d. Анальній
*e. Фалічній

131. У психічному стані пацієнта виявлено знижений настрій, психомоторне гальмування, маячні й суїцидальні ідеї самозвинувачення та гріховності. Яку терапевтичну тактику доцільно застосувати?
a. -
b. Амбулаторне лікування комбінацією антидепресанта та антипсихотика
*c. Стаціонарне лікування комбінацією антидепресанта та антипсихотика другого покоління
d. Стаціонарне лікування комбінацією антидепресанта та транквілізатора
e. Стаціонарне лікування комбінацією антидепресанта та антипсихотика першого покоління

132. Пацієнт віком 56 років скаржиться на постійний біль, через який "немає радості життя". Хворіє на діабетичну полінейропатію. За шкалою MADRS - 29 балів. Який антидепресант є препаратом вибору в цій клінічній ситуації?
a. Сертралін
b. Тразодон
*c. Дулоксетин
d. Амітриптилін
e. Міртазапін

133. Яка з нижченаведених психодіагностичних методик дозволяє оцінити пам'ять, організацію діяльності та конструктивний праксис?
*a. Тест на малювання годинника
b. CAPS
c. C-SSRS
d. MOCA
e. CDR

134. У пацієнтки віком 36 років виявлено симптоми компульсивного переїдання («заїдає стрес», багато їсть на самоті без відчуття насичення, потім відчуває сором за напад переїдання). Який метод психологічного впливу є особливо ефективним для цього розладу харчової поведінки?
a. Обмеження харчування
b. Ділення продуктів на «корисні» та «шкідливі»
c. Психоосвіта
d. Підрахунок калорій
*e. Інтуїтивне харчування

135. Робота медичного працівника, як правило, емоційно насичена та призводить до розвитку синдрому вигорання. Укажіть, що розуміють під "емоційним виснаженням" у контексті цього синдрому.
a. Зниження емоційного тонусу
*b. Вичерпаність емоційних та фізичних ресурсів
c. Розчарування результатами власної роботи
d. Зникнення емоційності
e. Негативне ставлення працівника до колег по роботі

136. Пацієнт скаржиться на знижений настрій, порушення сну, відсутність інтересу до діяльності, що раніше його цікавила. Такий стан триває близько 3-х тижнів і впливає на повсякденне функціонування. Під час подальшого опитування та діагностики встановлено діагноз: депресивний епізод легкого ступеня. Який метод лікування найдоцільніший у цьому разі?
a. Застосування пароксетину або флуоксетину
b. Розчин амітриптиліну в/м за схемою
*c. Когнітивно-поведінкова психотерапія
d. Призначити дулоксетин у комбінації з амітриптиліном
e. ---

137. Пацієнт віком 25 років, звернувся на консультацію до лікаря-психолога зі скаргами на постійний стрес на роботі та вдома. Він відчуває тривогу, постійну сонливість та порушення концентрації уваги. Пацієнт хоче знайти спосіб для керування стресом та поліпшення власного психічного стану. Який психотерапевтичний напрям буде ефективним у цій ситуації?
a. Психодинамічна психотерапія
b. Транзактний аналіз
c. Раціонально-емотивна терапія
d. Гештальт-терапія
*e. Майндфулнес-орієнтована когнітивна терапія

138. Жінка віком 35 років звернулася до лікаря-психолога зі скаргами на пригнічений настрій, труднощі в соціалізації, відчуття втрати частини себе. Із анамнезу відомо, що симптоми спостерігаються протягом 8-ми місяців. Початок прояву симптомів пов'язує з трагічною смертю чоловіка. Який найімовірніший діагноз?
*a. Розлад тривалого горя
b. ПТСР
c. Розлад адаптації
d. Генералізований тривожний розлад
e. Нормальне горювання

139. До якого рівня психологічної допомоги на етапі комплексного реагування після гострої фази надзвичайної ситуації належить соціально-психологічний супровід?
a. Четвертого
*b. Другого
c. Першого
d. П’ятого
e. Третього

140. Пацієнт із діагнозом: післяінсультна депресія, знаходиться на етапі підтримувальної терапії. Який вид психотерапії є найефективнішим у цьому разі?
a. Поведінкова активація
b. Когнітивно-поведінкова терапія
*c. Когнітивна терапія на основі усвідомленості
d. Інтерперсональна терапія
e. Керована самодопомога

141. Укажіть основну відмінність клінічного інтерв'ю від звичайного розпитування.
a. Передбачає можливість оцінювання індивідуально-психологічних особливостей пацієнта
*b. Націлене не лише на скарги, але й на виявлення прихованих мотивів поведінки людини та надання їй допомоги
c. Націлене лише на виявлення скарг пацієнта
d. Передбачає емоційну підтримку та обговорення планів на майбутнє
e. Поєднує психодіагностичні процедури і безпосереднє обстеження

142. Пацієнт намагається зменшити тривогу за допомогою виконання більш або менш складної стереотипної послідовності дій. Яка система захисних дій, згідно з психоаналітичною теорією, описана у наведеному прикладі?
a. Аскетизм
b. Компенсація
c. Раціоналізація
*d. Ритуал
e. Часткова компромісна реакція

143. Укажіть основні завдання психогігієни.
*a. Формування та підтримка психічного здоров'я різних верств населення
b. Попередження виникнення інвалідності при хронічних психічних захворюваннях
c. -
d. Прогнозування можливих спадкових психічних захворювань
e. Попередження виникнення конкретних психічних розладів

144. Яку екстрену фармакотерапію рекомендовано при панічних атаках?
a. Пароксетин 20 мг per os
b. Амітриптилін 2,0 мл в/в
*c. Пропранолол 20 мг сублінгвально
d. Кветіапін 25 мг per os
e. Корвалол 40 крапель per os

145. Які симптоми належать до фази резистентності синдрому емоційного вигорання?
*a. Редукція професійних обов'язків та емоційно-моральна дезадаптація
b. Емоційна відстороненість та особистісна відстороненість
c. Переживання психотравмуючих подій, незадоволеність собою
d. Відчуття "загнаності до клітки", тривога та депресія
e. Емоційний дефіцит, психовегетативні та психосоматичні порушення

146. Чоловіку віком 45 років діагностовано депресію. Протягом останніх 10-ти років він бореться із залежністю від наркотиків і нещодавно зазнав значної втрати в особистому житті. Який імовірний тип супутньої патології може розвинутися в пацієнта?
a. Біполярний розлад
b. Шизофренія
c. Розлад харчової поведінки
d. Тривожний розлад
*e. Розлад вживання психоактивних речовин

147. Укажіть твердження, що найбільш характерне для нервової анорексії.
a. Зазвичай присутня значна депресія
b. Втрата ваги асоціюється з ескалацією гніву
c. Блювання часто виникає пізніше в перебігу хвороби
*d. Прагнення до стрункості стає єдиним пріоритетом
e. Апетит спочатку не втрачається

148. Дівчинка віком 15 років демонструє впертість, відмовляється виконувати шкільні завдання, підтримувати дружні стосунки з однолітками та співпрацювати з учителем. Коли батьки та викладачі вказують на недоліки дівчинки, це викликає її надмірну агресію та конфлікти. Укажіть доцільний метод психотерапії у цій ситуації.
*a. Поведінкова психотерапія
b. Групова психотерапія
c. Емоційно-фокусована психотерапія
d. Гештальт-терапія
e. Психодинамічна психотерапія

149. Укажіть одне із завдань сімейної психотерапії.
*a. Збільшення відкритості комунікації
b. Відслідковування автоматичних негативних думок
c. -
d. Зцілення від психосоматичних розладів
e. Сприяння усвідомленню несвідомих тенденцій, потягів і конфліктів

150. Укажіть імовірні зміни в лабораторних показниках крові пацієнта з синдромом емоційного вигорання.
a. Підвищення рівня кортизолу
*b. Зниження рівня кортизолу
c. Підвищення рівня адреналіну
d. Зниження рівня серотоніну
e. Підвищення рівня дофаміну

