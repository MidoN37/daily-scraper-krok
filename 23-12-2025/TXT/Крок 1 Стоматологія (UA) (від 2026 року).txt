1. Укажіть період під час скорочення, коли м'язове волокно не здатне реагувати на подразник.
a. Деполяризації
b. Ізотонічний
c. Релаксації
*d. Рефрактерний
e. Тетанічний

2. У дитини травмована нижня губа. Який м'яз при цьому ушкоджений?
a. M. risorius
b. M. levator anguli oris
*c. M. orbicularis oris
d. M. buccinator
e. M. levator labii superioris

3. Дванадцятирічна дитина скаржиться на утруднення носового дихання. Під час обстеження встановлено, що причиною є стійка гіпертрофія лімфоїдної тканини. На збільшення якого мигдалика вказують вищенаведені патологічні зміни?
a. Трубного правого
b. Трубного лівого
c. Язикового
d. Піднебінного
*e. Глоткового

4. Яким видом терапії є призначення парацетамолу для усунення лихоманки під час гострої респіраторної вірусної інфекції?
a. Профілактична
*b. Симптоматична
c. Стимулююча
d. Етіотропна
e. Замісна

5. Під час дослідження каріотипу п'ятирічного хлопчика виявлено 46 хромосом. Одна з хромосом 15-ої пари довша від звичайної, тому що до неї приєднана ділянка хромосоми з 21-ої пари. Який вид мутації має місце в цього хлопчика?
*a. Транслокація
b. Дуплікація
c. Інверсія
d. Поліплоїдія
e. Делеція

6. При бактеріологічному обстеженні групи хворих із карієсом зубів були виділені різні мікроорганізми. Якому з наведених нижче мікроорганізмів належить провідна роль у виникненні карієсу у цих хворих?
a. Borellia buccalis
b. St. salivarius
*c. Streptococcus mutans
d. Staphylococcus aureus
e. Candida albicans

7. Чоловіку віком 32 роки для лікування стоматиту призначили розчин антисептику з групи галогеновмісних сполук. Який це препарат?
a. Етакридину лактат
b. Кислота борна
c. Новоіманін
*d. Хлоргексидин
e. Метиленовий синій

8. Під час дослідження видаленого зуба пацієнта виявлено: зуб має довгий корінь, на язиковій поверхні - серединний валик, який розширювався у напрямку до ріжучого краю зуба. Який зуб, найімовірніше, видалено в пацієнта?
a. Присередній різець верхньої щелепи
b. Бічний різець нижньої щелепи
*c. Ікло верхньої щелепи
d. Великий кутній зуб верхньої щелепи
e. Премоляр нижньої щелепи

9. У недоношеної дитини виявлено злипання стінок альвеол через відсутність сурфактанту. Укажіть, порушення функції яких клітин стінки альвеоли зумовлює такий стан.
a. Альвеолоцитів І типу
*b. Альвеолоцитів ІІ типу
c. Секреторних клітин Клара
d. Альвеолярних макрофагів
e. Фібробластів

10. У хімічному синапсі збудження передається за допомогою нейромедіатора. Які іони сприяють його виділенню в синаптичну щілину?
*a. Кальцію
b. Калію
c. Магнію
d. Хлору
e. Натрію

11. П'ятирічний пацієнт скаржиться на сильний головний біль та блювання. Об'єктивно встановлено: ригідність м'язів потилиці, блювання без нудоти, герпетичний висип на обличчі, гарячка. Бактеріологічне дослідження якого біологічного матеріалу необхідне для підтвердження попереднього діагнозу менінгіт?
a. Виділення бактерій N. meningitidis зі слизової оболонки сечостатевої системи
b. Виділення уринокультур N. meningitidis
*c. Спинномозкової рідини
d. Блювання
e. Виділення копрокультур N. meningitidis

12. До лікаря-стоматолога звернувся чоловік віком 29 років з припухлою навколовушною слинною залозою. Який вірус спричиняє такі симптоми?
a. Ентеровіруси
b. Вірус кору
*c. Вірус епідемічного паротиту
d. Віруси гепатиту В
e. Вірус грипу

13. Жінка віком 48 років зі встановленим діагнозом: мегалобластна анемія приймала препарат із групи водорозчинних вітамінних засобів. Який це препарат?
*a. Ціанокобаламін
b. Токоферолу ацетат
c. Піридоксин
d. Тіаміну хлорид
e. Аскорбінова кислота

14. У пацієнта діагностовано неврит трійчастого нерва. Який із травних процесів порушиться найбільше у цьому разі?
*a. Жування
b. Формування смакових відчуттів
c. Ковтання
d. Слиновиділення
e. Слиноутворення

15. Хронічне запалення тканин ясен завершилося надмірним розростанням волокон сполучної тканини. Які клітинні елементи відіграли в цьому процесі провідну роль?
a. Остеокласти
b. Остеобласти
c. Хондробласти
d. Макрофаги
*e. Фібробласти

16. До порушення якої функції призведе ураження груднинно-щитоподібного м'яза?
*a. Опускання гортані
b. Нахилу шиї вперед
c. Підняття під'язикової кістки
d. Підняття гортані
e. Розгинання шиї

17. Подразнення яких рецепторів спричиняє захисний рефлекс чхання?
*a. Ірритантних
b. Пропріорецепторів
c. J-рецепторів
d. Рецепторів розтягнення легень
e. Ноцицепторів

18. Жінці віком 38 років зі встановленим діагнозом: сифіліс необхідно призначити лікування. З анамнезу пацієнтки відомо, що вона має алергію на препарати пеніцилінового ряду. Який антибіотик потрібно призначити у цьому разі?
a. Амоксицилін/клавуланат
b. Оксацилін
*c. Цефтріаксон
d. Амоксицилін
e. Ампіцилін

19. Під час проведення експерименту на збудливу клітину подіяли тетраетиламонієм, який блокує калієві іоноселективні канали. Як це позначиться на мембранному потенціалі клітини?
a. Потенціал дії не виникне
b. Розвинеться гіперполяризація
c. Потенціал спокою збільшиться
d. Розвинеться деполяризація
*e. Потенціал спокою зникне

20. Під час проведення електронної мікроскопії у тканинах пародонта виявлено волокна, які одним своїм кінцем занурюються в цемент кореня зуба, а іншим - в окістя альвеолярного відростка. Укажіть ці волокна.
a. Ебнера
b. Аргірофільні
c. Пуркіньє
*d. Шарпея
e. Корфа

21. Під час обстеження жінки віком 35 років діагностовано запалення верхньощелепного нерва. Через який анатомічний отвір виходить цей нерв із порожнини черепа?
a. Яремний
*b. Круглий
c. Остистий
d. Овальний
e. Клинно-піднебінний

22. Пацієнт після перенесеного інсульту скаржиться на значні труднощі з вимовою слів, але при цьому розуміння мовлення не викликає складнощів. Яка ділянка кори головного мозку, імовірно, пошкоджена в пацієнта?
a. Зона Верніке
*b. Зона Брока
c. Зорова кора
d. Префронтальна зона
e. Сенсомоторна кора

23. До інфекційного відділення лікарні шпиталізована жінка віком 25 років із діагнозом: шигельоз. Лабораторними дослідженнями встановлено, що збудниками є Entamoeba histolytica. Який препарат показаний пацієнтці?
a. Ізоніазид
b. Бензилпеніциліну натрієва сіль
*c. Метронідазол
d. Хінгамін
e. Рифампіцин

24. Під час лікування зубів лікар-стоматолог поміщає ватний тампон у присінок між щокою та альвеолярним відростком верхньої щелепи. Вивідний отвір протоки якої залози закриває цей тампон?
a. Піднижньощелепної
b. Язикових
c. Губних
d. Під'язикової
*e. Привушної

25. Укажіть препарат для лікування миготливої аритмії, який є блокатором калієвих каналів, alpha-, beta-адренорецепторів і має кумулювальну властивість.
a. Нікотинамід
b. Метопролол
*c. Аміодарон
d. Аспаркам
e. Верапаміл

26. Машиною швидкої допомоги в лікарню доставлено непритомного чоловіка після отруєння чадним газом. Унаслідок накопичення якої сполуки в пацієнта виникла гіпоксія?
a. Оксигемоглобіну
b. Метгемоглобіну
c. Сульфгемоглобіну
d. Карбгемоглобіну
*e. Карбоксигемоглобіну

27. До травматологічного відділення шпиталізовано дитину з глибокою раною на нозі. Після поранення минуло 3 доби. Який препарат необхідно застосувати для профілактики правця?
a. Антибіотики
b. Вакцину АКДП
c. Вакцину БЦЖ
d. Дифтерійно-правцевий анатоксин
*e. Протиправцеву сироватку

28. Під час приготування мазка із зубного нальоту і фарбування його за методом Грама студент під час мікроскопії знайшов різноманітні мікроорганізми фіолетового і рожевого кольорів. Який структурний компонент мікроорганізму зумовлює різне сприйняття барвників?
a. Цитоплазма
b. Цитоплазматична мембрана
c. Внутрішній периплазматичний простір
d. Рибосоми
*e. Клітинна стінка

29. Згідно з правилом сталості числа хромосом, кожний вид більшості тварин має певне і стале число хромосом. Який механізм підтримує цю сталість при статевому розмноженні організмів?
a. Регенерація
b. -
c. Шизогонія
*d. Мейоз
e. Амітоз

30. Які анатомічні структури із загальною сонною артерією проходять у сонному трикутнику та формують судинно-нервовий пучок?
*a. N. vagus, v. jugularis interna
b. N. phrenicus, v. jugularis externa
c. N. hypoglossus, v. jugularis externa
d. N. vagus, v. jugularis anterior
e. N. Hypoglossus, v. jugularis interna

31. Яка спадкова хвороба поєднує в собі цироз печінки, дистрофічні процеси головного мозку, супроводжується зменшенням вмісту церулоплазміну у плазмі крові та порушенням обміну міді в організмі?
*a. Вільсона-Коновалова
b. Німанна-Піка
c. Марфана
d. Тея-Сакса
e. Жильбера

32. У дитини вроджений імунодефіцит. Уражений клітинний імунітет, що зумовлює часті вірусні інфекції. Порушеннями в якому органі це, найімовірніше, викликано?
a. Селезінці
b. Лімфатичних вузлах
*c. Тимусі
d. Піднебінних мигдаликах
e. Червоному кістковому мозку

33. При якому типі успадкування на гемофілію хворіють чоловіки, а носіями хвороби є жінки?
a. Аутосомно-домінантне
*b. Х-зчеплене рецесивне
c. Аутосомно-рецесивне
d. Голандричне
e. Х-зчеплене домінантне

34. Який тип дроблення характерний для зиготи людини?
a. Неповне, рівномірне, асинхронне
b. Неповне, нерівномірне, синхронне
c. Повне, асинхронне
d. Неповне, синхронне
*e. Повне, нерівномірне, асинхронне

35. У пацієнта віком 18 років з верхньої щелепи видалено пухлиноподібне утворення в ділянці ікла, що відсутній у зубному ряді. Макроскопічно утворення представлено порожниною, яка заповнена світло-жовтою рідиною, з наявністю ретинованого зуба. Мікроскопічно стінка порожнини представлена фіброзною тканиною, покритою багатошаровим плоским епітелієм без ознак запалення. Яке новоутворення виявлено в пацієнта?
*a. Фолікулярна кіста
b. Одонтома
c. Радикулярна кіста
d. Кератокіста
e. Амелобластома

36. Юнаку віком 18 років з акне призначено доксицикліну гідрохлорид. Які застереження повинен дати лікар пацієнту в разі застосування цього лікарського засобу?
a. Запивати великою кількістю рідини, бажано молоком
*b. Уникати тривалого перебування на сонці
c. Не приймати разом із вітамінними препаратами
d. Курс лікування не повинен перевищувати тиждень
e. Приймати перед їжею

37. У пацієнта карієс ускладнився пульпітом, що супроводжувався нестерпним болем. Укажіть основну причину виникнення цього болю при запаленні пульпи.
a. Первинна альтерація
*b. Ексудація
c. Ішемія
d. Проліферація
e. Еміграція лейкоцитів

38. У гістологічному препараті декальцинованої нижньої щелепи навколо кореня зуба визначаються пучки товстих колагенових волокон, між якими розташована пухка волокниста сполучна тканина із кровоносними судинами. Назвіть цю структуру.
a. Ясна
*b. Періодонт
c. Клітинний цемент
d. Альвеолярна кістка
e. Дентин

39. Під час огляду порожнини рота пацієнта лікар-стоматолог виявив каріозну порожнину на поверхні другого моляра, яка звернена до першого моляра. Яка поверхня коронки уражена?
a. Facies vestibularis
b. Facies occlusalis
c. Facies distalis
d. Facies lingualis
*e. Facies mesialis

40. У жінки віком 59 років лікар встановив діагноз: гострий герпетичний стоматит. Який з наведених лікарських засобів можна застосувати як етіотропне лікування?
a. Обліпихова олія
b. Ін'єкції бензилпеніциліну
c. Розчин анестезину в соняшниковій олії
*d. Мазь ацикловір
e. Драже діазоліну

41. Пацієнту з діагнозом: кандидоз порожнини рота призначено протигрибковий препарат. Укажіть цей лікарський засіб.
a. Еритроміцин
b. Бісептол
*c. Флуконазол
d. Ампіцилін
e. Левоміцетин

42. Послідовність триплетів у ДНК визначає порядок розташування амінокислот у молекулі білка. Як називається така властивість генетичного коду?
a. Триплетність
b. Неперекривність
c. Універсальність
d. Виродженість
*e. Колінеарність

43. У пацієнта спостерігається алергічна реакція, яка супроводжується свербежем, набряками та почервоніннями шкіри. Укажіть біогенний амін, надлишкове накопичення якого в зонах запалення призводить до розвитку алергічних реакцій.
a. Серотонін
b. Мелатонін
c. Адреналін
d. Дофамін
*e. Гістамін

44. Останніми роками під час проведення лабораторної діагностики гепатиту В у крові хворого визначають наявність вірусної ДНК. За допомогою якої з наведених реакцій це визначають?
a. Реакція зв'язування комплементу
b. Реакція непрямої гемаглютинації
c. Реакція гальмування гемаглютинації
*d. Ланцюгова полімеразна реакція
e. Імуноферментний аналіз

45. У біопсійному матеріалі шкіри в епідермісі виявлені клітини з відростками, які мають гранули темно-коричневого кольору в цитоплазмі. Що це за клітини?
*a. Меланоцити
b. Лімфоцити
c. Внутрішньоепідермальні макрофаги
d. Кератиноцити
e. Клітини Меркеля

46. У чоловіка віком 53 роки, який тривалий час курив цигарки, на бічній поверхні язика виявлено білу ділянку розмірами 5х3 см у вигляді бляшки з нечіткими краями. Під час гістологічного дослідження біоптату з ураженої ділянки діагностували значне зроговіння та потовщення епітелію слизової оболонки, акантоз. Під епітелієм у сполучній тканині є незначний інфільтрат із лімфоцитів, макрофагів і плазматичних клітин. Яке ураження слизової оболонки рота спостерігається в цьому разі?
*a. Лейкоплакія
b. Плоскоклітинний зроговілий рак
c. -
d. Рак на місці
e. Еритроплакія

47. З метою усунення нападу бронхіальної астми, який розвинувся при екстракції зуба, пацієнту призначили сальбутамол. До якої фармакологічної групи належитьцей препарат?
a. beta_1-адреноблокатори
b. beta_1, 2-адреноміметики
c. beta_1-адреноміметики
*d. beta_2-адреноміметики
e. beta_2-адреноблокатори

48. У п'ятирічної дитини відбулася інвазія гельмінтів, що призвело до сенсибілізації організму. Які показники лейкоцитарної формули підтвердять цей процес?
a. Збільшення кількості нейтрофілів
*b. Збільшення кількості еозинофілів
c. Зменшення кількості базофілів
d. Збільшення кількості базофілів
e. Зменшення кількості еозинофілів

49. Під час огляду порожнини рота пацієнта на губній і язиковій поверхні зубів виявлені темно-жовті і коричневі плями і смуги, що займають більше половини поверхні зубів, емаль і дентин частково зруйновані. Який найбільш імовірний діагноз?
*a. Флюороз
b. Клиноподібні дефекти зубів
c. Дистрофічне звапнування
d. Метастатичне звапнування
e. Зубний камінь

50. Під час автомобільної аварії людина отримала сильний удар в епігастральну ділянку, унаслідок чого виникла зупинка серця. Що могло стати причиною таких змін серцевої діяльності?
a. Виділення адреналіну
b. Виділення альдостерону
c. Виділення кортизолу
*d. Підвищення тонусу блукаючого нерва
e. Підвищення тонусу симпатичної нервової системи

51. У трирічної дитини впродовж 6-ти місяців розвинулася деформація обличчя в результаті симетричного збільшення об'єму обох кутів нижньої щелепи. Мікроскопічно спостерігається: між кістковими балками розташовується сполучна тканина з великою кількістю судин і примітивними кістковими балочками. Який патологічний стан виник у дитини?
*a. Херувізм
b. Остеобластокластома
c. Еозинофільна гранульома
d. -
e. Гранулююча кіста

52. Методом амніоцентезу в клітинах епітелію плода визначено каріотип 45, Х0. Мати і батько здорові. Який синдром, імовірно, розвинувся у плода?
a. "Котячого крику"
b. Патау
c. Трисомії Х
*d. Шерешевського-Тернера
e. Едвардса

53. Деякі захворювання тонкої кишки пов'язані з порушенням функції екзокриноцитів з ацидофільними гранулами (клітини Панета). Де розташовані ці клітини?
*a. На дні кишкових крипт
b. У верхній частині кишкових крипт
c. У місці переходу ворсинок у крипти
d. На апікальній частині кишкових ворсинок
e. На бокових поверхнях кишкових ворсинок

54. До лікарні надійшла дитина з діагнозом дифтерія. Якими препаратами для специфічної терапії Ви скористуєтесь?
a. Дифтерійні вакцини: АКДП, АДП, АД
b. Вакцина ''Кодивак'', сульфаніламіди
*c. Протидифтерійна антитоксична сироватка, антибіотики
d. Дифтерійний бактеріофаг
e. Дифтерійний анатоксин, антибіотики

55. У чоловіка віком 34 роки зі встановленим діагнозом: туберкульоз застосовували рифампіцин, що призвело до розвитку стійкості мікобактерій туберкульозу. З яким препаратом необхідно поєднувати рифампіцин для зменшення розвитку стійкості мікобактерій?
a. Ацикловір
*b. Ізоніазид
c. Ітраконазол
d. Амоксицилін
e. Метронідазол

56. Визначення в пацієнта групи крові за допомогою моноклональних тест-реагентів виявило позитивну реакцію аглютинації з реагентами анти-А і анти-В та негативну з анти-D. Якої групи кров у цього пацієнта?
a. B (III) Rh (-)
b. А (ІІ) Rh (+)
*c. АВ (ІV) Rh (-)
d. 0 (I) Rh (+)
e. АВ (ІV) Rh (+)

57. У пульпі зуба внаслідок дегенеративних змін утворилися мінералізовані осередки, деякі з них містять канальці. Назвіть ці утворення.
a. Ділянки осифікації
*b. Дентиклі
c. Цемент
d. Кісткова тканина
e. Фіброзні тільця

58. Виготовлено мікропрепарат зі слизової оболонки порожнини рота. У цій ділянці відсутня підслизова основа і слизова оболонка нерухомо зрощена з окістям. Ця прикріплена частина переходить у вільну неприкріплену. Який це орган порожнини рота?
a. Щока
b. Язик
c. Піднебіння м'яке
*d. Ясна
e. Піднебіння тверде

59. У новонародженої дівчинки під час смоктання молоко потрапляє до носової порожнини. Яка вроджена вада розвитку в дитини?
a. Дивертикул стравоходу
b. Звуження стравоходу
c. ГЕРХ (гастроезофагальна рефлюксна хвороба)
*d. Незарощення м'якого піднебіння
e. Атрезія стравоходу

60. У ході експерименту з внутрішньовенним уведенням різних фізіологічно активних речовин зареєстрована тахікардія. Яка з наведених речовин викликала таку реакцію?
a. Ацетилхолін
b. Інсулін
c. Брадикінін
d. Калікреїн
*e. Тироксин

61. На місці механічного пошкодження шкіри завдяки процесам регенерації формується пухка волокниста сполучна тканина. Які клітини продукують білки (колаген, еластин) та компоненти міжклітинної речовини?
*a. Фібробласти
b. Тканинні базофіли
c. Макрофаги
d. Адипоцити
e. Плазмоцити

62. Чоловік віком 27 років звернувся до лікаря-стоматолога зі скаргами на біль у зубі. Під час обстеження виявлена каріозна порожнина, яка досягає пульпи. Яка стадія карієсу розвинулася в пацієнта?
a. Поверхневий карієс
b. Середній карієс
c. Циркулярний карієс
*d. Глибокий карієс
e. Крейдяна пляма

63. У пацієнта віком 49 років виявлено набряк обличчя, значну протеїнурію, гіпопротеїнемію, диспротеїнемію та гіперліпідемію. Яка патологія виникла в пацієнта?
*a. Нефротичний синдром
b. Пієлонефрит
c. Сечокам'яна хвороба
d. Цистит
e. Простатит

64. При інтенсивній фізичній роботі в м'язах накопичується молочна кислота. Який фермент здійснює утворення молочної кислоти з пірувату при анаеробному гліколізі?
a. Піруваткарбоксилаза
*b. Лактатдегідрогеназа
c. Фосфофруктокіназа
d. Піруватдегідрогеназа
e. Альдолаза

65. У пацієнтки віком 30 років після видалення зуба на нижній щелепі спостерігалося підвищення температури, згодом виникла припухлість у ділянці шиї. Під час розтину шкіри шиї встановлено, що підшкірно-жирова клітковина просякнута непрозорою жовто-зеленою рідиною з неприємним запахом. Який запальний процес розвинувся в жировій клітковині?
a. Фібринозне запалення
b. Геморагічне запалення
*c. Флегмона
d. Абсцес
e. Серозне запалення

66. У пацієнтки з феохромоцитомою після психічного навантаження виникла тахікардія, підвищення артеріального тиску, різкий біль у надчеревній ділянці. Чим зумовлено погіршення стану пацієнтки?
*a. Масивним викиданням катехоламінів наднирниками
b. Звільненням норадреналіну симпатичними нервами
c. Активацією вегетативних ядер гіпоталамуса
d. Підвищеним синтезом кортикотропіну
e. Збільшенням секреції тиреоїдних гормонів

67. Після довготривалого вживання антибіотиків у пацієнта на слизовій оболонці ротової порожнини з'явилися округлі білі плями, на язику - білий наліт. Який мікроорганізм, імовірно, спричинив ці симптоми?
a. Кишкова паличка
*b. Гриби роду Candida
c. Ентерокок
d. Стрептокок
e. Лактобацили

68. Пацієнт звернувся до лікарні з травмою щоки та скаргами на неможливість зімкнути щелепи на боці поранення та висунути нижню щелепу вперед. Який м'яз, найімовірніше, пошкоджено в пацієнта?
a. Бічний крилоподібний
*b. Жувальний
c. Присередній крилоподібний
d. Скроневий
e. Щічний

69. У жінки віком 48 років хворої, на саркому нижньої щелепи, у біоптичному матеріалі виявлено явище метаплазії. Що лежить в основі цього явища?
*a. Набуття пухлинною тканиною властивостей іншої тканини
b. Утрата здатності до диференціювання
c. Зворотне перетворення пухлинних клітин у нормальні
d. Пухлинна прогресія
e. Посилений поділ клітин пухлини

70. Патогенні бактерії володіють здатністю активно проникати у внутрішнє середовище організму та інтенсивно поширюватися у тканинах. Який із нижченаведених ферментів забезпечує інвазивні властивості бактерій?
a. Каталаза
b. Лактаза
c. Плазмокоагулаза
d. Оксидоредуктаза
*e. Гіалуронідаза

71. Пацієнту проведено апендектомію. У післяопераційному періоді він отримував антибіотик. Невдовзі у нього з'явилися скарги на зниження слуху. Укажіть, яка група антибіотиків має характерні побічні ефекти (ураження слуху та вестибулярного апарату).
a. Поліміксини
b. Тетрацикліни
c. Пеніциліни
*d. Аміноглікозиди
e. Макроліди

72. Для видалення зуба з метою знеболення вводять розчин новокаїну в ділянку проходження чутливого нерва. Який механізм виникнення цього ефекту?
a. Утворення медіаторів болю
b. Зменщення рН тканин ясен
*c. Порушення проведення больових імпульсів
d. Порушення аксонального транспорту
e. Порушення збудливості больових рецепторів

73. При мікроскопічному дослідженні препаратів із зіву, зафарбованих за Нейссером, було виявлено палички з потовщеннями на полюсах, що розташовувались під кутом одна до одної. До якого виду можуть належати дані мікроорганізми?
a. Mycobacterium tuberculosis
*b. Corynebacterium diphtheriae
c. Leptospira interrhogans
d. Streptococcus pyogenes
e. Neisseria gonorrhoeae

74. Жінка віком 40 років звернулася до хірурга-стоматолога зі скаргами на наявність новоутворення на шкірі обличчя, яке швидко збільшується в розмірах протягом 5 місяців. Об'єктивно спостерігається: новоутворення 0,7 см у діаметрі, без чітких меж із нерівними краями, поверхнею та пігментацією. Під час мікроскопічного дослідження після операції: в епідермісі, у сосочковому шарі дерми великі клітини з ядрами, різними за формою, із помірною кількістю мітозів разом з патологічними, із вираженими ядерцями та різною кількістю коричневого пігменту в цитоплазмі (реакція Перлса негативна). Який найімовірніший діагноз?
a. Меланоцитарний невус
b. Фіброзна гістіоцитома
c. Актинічне лентиго
d. Себорейний кератоз
*e. Меланома

75. У жінки виникла загроза передчасного переривання вагітності. Із недостатністю якого гормону це пов'язано?
a. Естрадіолу
b. Окситоцину
c. Тестостерону
*d. Прогестерону
e. Альдостерону

76. У пацієнта спостерігається порушення функції привушної слинної залози. Який нерв посилює її секрецію?
*a. N. petrosus minor
b. N. auricularis minor
c. N. petrosus major
d. N. auricularis major
e. N. petrosus profundus

77. У гістологічному препараті шліфа зуба визначається тканина, що складається з міжклітинної речовини, пронизаної канальцями, у яких розташовані відростки клітин-одонтобластів. Назвіть цю тканину.
a. Цемент
*b. Дентин
c. Періодонт
d. Пульпа
e. Емаль

78. У медичній практиці широкого застосування набули курареподібні речовини (міорелаксанти). Про яку побічну дію повинен пам'ятати лікар при їх застосуванні?
a. Розлади мозкового кровообігу
*b. Розслаблення дихальних м'язів
c. Напади судом
d. Зупинка серця
e. Тромбоутворення

79. У клініку звернувся чоловік віком 45 років зі скаргами на втрату чутливості в ділянці задньої 1/3 язика. Функція якої пари черепно-мозкових нервів порушена?
a. V
b. VIII
c. XII
d. Х
*e. ІХ

80. У семирічного хлопчика з'явився біль та набряк у горлі, субфебрильна температура тіла протягом двох тижнів. Під час обстеження виявлено: гепатоспленомегалія та збільшення лімфатичних вузлів. З ротоглотки пацієнта виділений вірус родини Herpesviridae, що викликає проліферацію В-лімфоцитів. Який вірус, найімовірніше, спричинив захворювання?
a. Вірус кору
b. ВІЛ
*c. Вірус Епштейн-Барр
d. Вірус простого герпесу тип 2
e. Вірус Коксакі А

81. До лікаря звернувся пацієнт, у якого під час огляду гортані виявлено неповне змикання голосових складок під час фонації. Голосова щілина при цьому набуває форми овала. Функція якого м'яза гортані порушена в пацієнта?
*a. Голосового
b. Поперечного черпакуватого
c. Бічного персне-черпакуватого
d. Заднього персне-черпакуватого
e. Щито-черпакуватого

82. На рентгенограмі жінки віком 45 років діагностовано перелом кісток черепа, лінія перелому проходить через підочноямковий край. Яка кістка пошкоджена?
a. Скронева
b. Нижня щелепа
c. Піднебінна
*d. Верхня щелепа
e. Тім'яна

83. Під час огляду вагітної пацієнтки на слизовій оболонці порожнини рота стоматолог виявив три округлі утворення, які з'явилися 3 дні тому, з червоним обідком, поверхня їх біло-сірого кольору до 1 см у діаметрі. Який патологічний стан виник у пацієнтки?
a. Виразково-некротичний стоматит
*b. Афтозний стоматит
c. Гангренозний стоматит
d. Лейкоплакія
e. Катаральний стоматит

84. У жінки віком 25 років виявлено ваду тристулкового клапана. Між якими камерами серця розташований цей клапан?
a. Отвір вінцевого синуса
*b. Між правим передсердям і правим шлуночком
c. Отвір легеневого стовбура
d. Між лівим передсердям і шлуночком
e. Отвір аорти

85. Під час огляду чоловіка віком 65 років при проведенні аускультації лікар оцінює роботу мітрального клапана. Де вислуховують тон цього клапана?
a. Біля груднини зліва напроти хряща 5 ребра
b. Біля груднини в другому міжребер'ї зліва
c. Біля груднини справа напроти хряща 5 ребра
d. Біля груднини в другому міжребер'ї справа
*e. На верхівці серця

86. При гістологічному дослідженні кістки нижньої щелепи виявлено пухлину, що складається з фіброзної тканини, у якій містяться базофільні цементоподібні маси у вигляді вогнищ різної величини. Який вид пухлини досліджується?
a. Цементобластома
b. Гігантська цементома
*c. Цементуюча фіброма
d. Одонтогенна фіброма
e. Цементома

87. Чоловік звернувся до хірурга зі скаргами на біль внизу живота справа. Під час глибокої пальпації лікар виявив болючість у правій пахвинній ділянці. У якому відділі кишківника можливий патологічний процес?
a. Сигмоподібна ободова кишка
b. Пряма кишка
*c. Сліпа кишка
d. Поперечна ободова кишка
e. Нисхідна ободова кишка

88. Юнаку 20-ти років з метою профілактики було введено анатоксин. Проти якого з вказаних захворювань проводилося щеплення?
a. Менінгіт
*b. Дифтерія
c. Коклюш
d. Туберкульоз
e. Скарлатина

89. Який процес пригнічує рифампіцин у хворого на туберкульоз легень, діючи на РНК-полімеразу на стадії ініціації?
a. Трансляція
b. Реплікація
c. Елонгація
d. Термінація
*e. Транскрипція

90. Під час огляду ротової порожнини пацієнта виявлено: слизова оболонка ясен верхньої щелепи червонувата, з ознаками набряку, незначною кровоточивістю та пошкодженням переважно міжзубної частини. Для якого захворювання характерні ці симптоми?
a. Виразкового гінгівіту
b. Пародонтозу
c. Локалізованого пародонтиту
*d. Катарального гінгівіту
e. Гіпертрофічного гінгівіту

91. Чоловіку віком 48 років, хворому на злоякісну пухлину язика, лікар-хірург перев'язує a. lingualis у ділянці трикутника Пирогова. Який нерв є верхнею межею цієї анатомічної ділянки?
a. N. glossopharynseus
b. Ansa cervicalis
c. N. sublingualis
*d. N. hypoglossus
e. N. lingualis

92. Пацієнт звернувся зі скаргами на болі, почервоніння слизової оболонки ротової порожнини та припухлість ясен. Лікар-стоматолог встановив діагноз: герпетичний гінгівостоматит. Який вірус викликав це захворювання в пацієнта?
a. Епштейна-Барр
b. Простого герпесу тип 2
*c. Простого герпесу тип 1
d. Цитомегалії
e. Оперізуючого лишаю

93. У жінки віком 30 років діагностовано: гострий гнійний середній отит із подальшим запаленням комірок соскоподібного відростка. Через яку стінку барабанної порожнини міг потрапити гній до комірок?
a. Paries membranaceus
b. Paries labyrinthicus
c. Paries caroticus
d. Paries tegmentalis
*e. Paries mastoideus

94. Чоловіку віком 26 років після проведення оперативного втручання призначено знеболення морфіном. Через деякий час знеболювальний ефект препарату став нижчим, пацієнт просив повторних ін'єкцій. Після відміни препарату у нього різко погіршився настрій, виникло прискорене серцебиття, зниження АТ, з'явилися підвищене потовиділення і нудота. Який патологічний стан виник у пацієнта у зв'язку з відміною препарату?
*a. Абстиненція
b. Кумуляція
c. Синергізм
d. Антагонізм
e. Ідіосинкразія

95. Вагітну жінку віком 23 роки шпиталізовано до пологового відділення на 40-му тижні вагітності з нормальною пологовою діяльністю. Через деякий час у неї спостерігається зменшення сили та частоти перейм. Який лікарський препарат необхідно застосувати для стимуляції пологової діяльності?
a. Преднізолон
*b. Окситоцин
c. Папаверин
d. Вазопресин
e. Дротаверин

96. Пацієнта шпиталізовано з важким загальним станом, високою температурою та утрудненим диханням. Під час бактеріоскопічного дослідження матеріалу із зіву та дихальних шляхів попередньо діагностовано дифтерійний круп. Який метод фарбування застосовано в цьому разі?
*a. Нейссера
b. Пешкова
c. Гінса-Буррі
d. Циль-Нільсена
e. Ожешки

97. Відомо, що синовіальна рідина зменшує тертя суглобових поверхонь. Унаслідок деполімеризації якої речовини при ревматизмі її в'язкість знижується?
*a. Гіалуронової кислоти
b. Колагену
c. Альбуміну
d. Глікогену
e. Гепарину

98. У жінки віком 26 років було виявлено наявність пухлини альвеолярного відростка у вигляді щільнуватого вузла, чітко обмеженого. Під час гістологічного дослідження виявлено: однотипні дрібні одноядерні клітини овальної форми, серед них розташовані гігантські багатоядерні клітини, місцями серед клітин утворюються кісткові балочки. Який патологічний стан викник у пацієнтки?
*a. Остеобластокластома
b. Амелобластома
c. Примордіальна кіста
d. Фіброматозний епуліс
e. Еозинофільна гранульома

99. У хлопчика виявлено аномалії лицевої частини черепа, зокрема гіпоплазію верхньої щелепи, високе піднебіння та неправильний ріст зубів. За допомогою цитогенетичного методу встановлено каріотип (47, ХУ, 21+). Який патологічний синдром спостерігається в пацієнта?
a. Клайнфельтера
b. Патау
c. Едвардса
*d. Дауна
e. Шерешевського-Тернера

100. Під час одонтогенної інфекції застосовуються системні антибіотики з групи пеніциліну з інгібіторами beta-лактамаз. Який специфічний інгібітор додають у структуру beta-лактамних антибіотиків, що дозволяє уникнути резистентності штамів мікробів до цих препаратів?
a. Кислоту тіоктову
*b. Кислоту клавуланову
c. Кислоту параамінобензойну
d. Кислоту аскорбінову
e. Кислоту пангамову

101. Початок процесу транскрипції стає можливим за умови приєднання фермента ДНК-залежної-РНК-полімерази до певної ділянки молекули ДНК. Як називають цю ділянку ДНК?
a. Термінатор
b. Репресор
c. Супресор
d. Регулятор
*e. Промотор

102. У людини клітини епітелію ротової порожнини активно діляться шляхом мітозу. На певній стадії цього поділу хромосоми розташовані у площині екватора клітини і кожна хромосома складається з двох максимально спіралізованих хроматид, які з'єднані центромерою. На якій стадії мітозу перебуває клітина?
a. Прометафаза
b. Телофаза
*c. Метафаза
d. Профаза
e. Анафаза

103. У чоловіка віком 72 роки зі встановленим діагнозом: гостра серцева недостатність у складі комплексного лікування призначено петльовий діуретик. Який із нижченаведених препаратів призначено пацієнту?
a. Ацетазоламід
*b. Фуросемід
c. Спіронолактон
d. Манітол
e. Гідрохлортіазид

104. В експерименті на тварині в зубному зачатку зруйнували внутрішній шар епітелію емалевого органа. Розвиток якої тканини зуба буде порушено?
a. Пульпи
b. Періодонта
c. Дентину
d. Цементу
*e. Емалі

105. У пацієнтки під час мікроскопії виділень із піхви виявлено грамнегативні бобовидні диплококи. Який попередній діагноз?
*a. Гонорея
b. Токсоплазмоз
c. Сифіліс
d. Мікоплазмоз
e. Хламідіоз

106. У бактерiологiчну лабораторiю з вогнища харчового отруєння доставлена в'ялена риба, при дослiдженнi якої на середовищі Кiтта-Тароццi бактерiолог виявив мiкроорганiзми, подiбнi до "тенiсної ракетки". Збудником якої хвороби вони могли бути?
a. Сальмонельоз
b. Дифтерiя
*c. Ботулiзм
d. Дизентерiя
e. Черевний тиф

107. У значної кількості пацієнтів перед відвідуванням стоматолога виникає тривожність, страх, пригнічений настрій. Посилення секреції якого медіатора центральної нервової системи може зменшити ці зміни психо-емоційного стану у людини?
a. Дофамін
b. ГАМК
c. Ацетилхолін
*d. Серотонін
e. Норадреналін

108. Пацієнт віком 45 років звернувся до лікаря з приводу різаної рани м'яких тканин дистальної фаланги великого пальця кисті, яка супроводжується кровотечею. Гілками якої артерії кровопостачається великий палець кисті?
a. Задньої міжкісткової
b. Передньої міжкісткової
*c. Променевої
d. Плечової
e. Ліктьової

109. У хірургічний кабінет звернулася людина, яку покусав невідомий собака. Широкі рвані рани локалізовані на обличчі. Яку лікувально-профілактичну допомогу потрібно надати для профілактики сказу?
a. Терміново ввести вакцину АКДП
*b. Розпочати імунізацію антирабічною вакциною
c. Призначити комбіновану антибіотикотерапію
d. Госпіталізувати хворого і тримати під наглядом лікаря
e. Терміново ввести нормальний gamma-глобулін

110. На гістологічному препараті виявлено орган, паренхіма якого утворена гемопоетичною тканиною. До складу цієї тканини входять еритробласти, мегакаріоцити, ліпоцити та інші клітини. Визначте цей орган.
*a. Червоний кістковий мозок
b. Тимус
c. Селезінка
d. Лімфатичний вузол
e. Мигдалик

111. У препараті зуба виявлено тверду тканину, у якій розташовані клітини видовженої полігональної форми. Клітини розташовані в лакунах, їх відростки в канальцях анастомозують між собою. Яку структуру виявлено у препараті зуба?
a. Пульпу
*b. Клітинний цемент
c. Дентин
d. Безклітинний цемент
e. Емаль

112. Укажіть назву муколітичного відхаркувального лікуючого засобу, що має антиоксидантний, пневмопротекторний, кардіопротекторний, дезінтоксикаційний ефект та застосовується в разі отруєння парацетамолом.
a. Глауцин
b. Амброксол
c. Кодеїн
d. Бромгексин
*e. Ацетилцистеїн

113. Чоловіка віком 25 років шпиталізовано до лікарні після бджолиного укусу з явищами анафілактичного шоку. Який лікарський засіб необхідно ввести пацієнту?
a. Атракуріуму бесилату
*b. Адреналіну гідрохлорид
c. Ібупрофен
d. Клотримазол
e. Морфіну гідрохлорид

114. Через декілька годин після травми зуба в пульпі спостерігається гіперемія судин, виражений набряк тканини з поодинокими нейтрофілами, лімфоцитами, у нервових волокнах - незначні дистрофічні зміни. Який найбільш імовірний діагноз?
a. Гангренозний пульпіт
b. Гранулюючий пульпіт
c. Гнійний пульпіт
d. Фіброзний пульпіт
*e. Серозний пульпіт

115. В експерименті збудливу клітину помістили в сольовий розчин, що не містить іонів натрію. Як це вплине на розвиток процесу збудження?
*a. Потенціал дії не виникає
b. Тривалість потенціалу дії зменшується
c. Амплітуда потенціалу дії збільшується
d. Амплітуда потенціалу дії зменшується
e. Тривалість потенціалу дії збільшується

116. Під час операції видалення каріозно зміненого зуба в жінки віком 26 років у ділянці верхівки зуба виявлена невелика порожнина, заповнена гноєм. М'які тканини навколо хворого зуба набряклі, гіперемовані. Який найбільш імовірний діагноз?
a. Хронічний фіброзний періодонтит
b. Гіпертрофічний пульпіт з утворенням поліпу
*c. Гнійний періодонтит з утворенням абсцесу
d. Хронічний гранулематозний періодонтит
e. Хронічний гранулюючий періодонтит

117. Під час гістологічного дослідження зуба виявлено ушкоджені судини. Яка структура зуба містить кровоносні судини?
a. Кутикула емалі
b. Безклітинний цемент
c. Клітинний цемент
*d. Пульпа
e. Дентинні канальці

118. У результаті травматичного пошкодження вінцевого відростка нижньої щелепи потерпілий не може піднімати і тягнути назад щелепу. Який м'яз пошкоджено?
a. Латеральний крилоподібний
*b. Скроневий
c. Медіальний крилоподібний
d. Жувальний
e. Щічний

119. У гістологічному препараті головного кінця зародка 5 тижнів розвитку визначаються зяброві дуги. Яка анатомічна структура розвивається з першої пари цих утворень?
a. Нижньощелепні відростки
b. Щитоподібний хрящ
*c. Нижньощелепні та верхньощелепні відростки
d. Зовнішній слуховий прохід
e. Верхньощелепні відростки

120. У пацієнта віком 28 років перелом нижньої щелепи призвів до кровотечі з нижньої коміркової артерії. Гілка якої артерії ушкоджена?
a. Внутрішньої сонної
b. Підборідної
*c. Верхньощелепної
d. Зовнішньої сонної
e. Лицевої

121. Пацієнт скаржиться на головний біль та утруднене дихання. Рентгенологічно діагностовано: фронтит (запалення лобової пазухи). У який носовий хід поширюються гнійні виділення?
a. Верхній носовий хід
*b. Середній носовий хід
c. Нижній носовий хід
d. Над верхньою носовою раковиною
e. Загальний носовий хід

122. Після черепно-мозкової травми у хворого спостерігається порушення функції сечовидільної системи - поліурія. Порушення виділення якого гормону може спричинити поліурію у хворого?
a. Інсулін
b. Мінералокортикоїди
*c. Вазопресин
d. АКТГ
e. Адреналін

123. З метою профілактики тромбоемболічних ускладнень під час великих операцій на щелепно-лицевій ділянці у стоматологічній практиці використовують ін'єкційний антитромботичний засіб, який зв'язується з антитромбіном III та інгібує процес згортання крові шляхом інактивації факторів V, VII, IX, X. Визначте цей препарат.
*a. Гепарин
b. Кислота амінокапронова
c. Альтеплаза
d. Фітоменадіон
e. Кислота транексамова

124. У препараті паренхіматозного органу розрізняють нечітко відмежовані часточки шестигранної форми, у центрі яких розташована вена, а в міжчасточковій сполучній тканині проходять тріади (артерія, вена і вивідна протока). Який це орган?
a. Тимус
b. Щитоподібна залоза
c. Селезінка
*d. Печінка
e. Підшлункова залоза

125. Завдяки бактерицидній дії якого білка при пошкодженні слизової оболонки ротової порожнини попереджується запалення?
a. Нуклеази
b. Муцину
*c. Лізоциму
d. Амілази
e. Лінгвальної ліпази

126. Лікар-стоматолог проводить бесіду зі школярами з профілактики карієсу. Які речовини, що містяться в харчових продуктах, спричиняють ріст та розмноження стрептококів, які насамперед впливають на виникнення карієсу?
*a. Вуглеводи
b. Білки
c. Мікро- та макроелементи
d. Вітаміни
e. Жири

127. У пацієнта внаслідок травми утворився дефект шкіри. З метою ліквідації дефекта на це місце хірурги перемістили ділянку шкіри з іншої частини тіла цього ж хворого. Який вид трансплантації було здійснено?
a. Експлантацію
b. Аллотрансплантацію
c. Гомотрансплантацію
d. Ксенотрансплантацію
*e. Аутотрансплантацію

128. На прийом до лікаря прийшла пацієнтка віком 20 років. Об'єктивно спостерігається: високого зросту, зі збільшеними губами, носом, кистями та стопами. Підвищення секреції якої залози можна запідозрити в цієї пацієнтки?
a. Щитоподібної залози
b. Прищитоподібної залози
*c. Передньої частки гіпофіза
d. Задньої частки гіпофіза
e. Епіфіза

129. До лікаря-стоматолога звернувся хворий із лихоманкою і характерними дрібними везикулами на слизовій щік, твердого піднебіння і язика. Лікар припускає герпетичний стоматит. Які дослідження слід провести додатково для підтвердження діагнозу?
a. Посів на середовище Раппопорта
*b. Зараження курячого ембріона в хоріоналантоїс, уведення матеріалу в мозок білим мишам
c. Постановка реакції преципітації
d. Посів на середовище Ігла
e. Посів на середовище 199 з додаванням бичачої сироватки

130. У стоматологічній практиці широко використовується місцевий анестетик - лідокаїн. Який механізм його дії?
a. Активує потенціалзалежні калієві канали
b. Активує потенціалзалежні кальцієві канали
*c. Блокує потенціалзалежні натрієві канали
d. Блокує лігандкеровані натрієві канали
e. Блокує потенціалзалежні калієві канали

131. У західних регіонах Європи майже половина всіх вроджених вад розвитку припадає на тих новонароджених, яких було зачато в період інтенсивного застосування в цих районах пестицидів. Наслідком якого впливу є такі хворобливі стани дітей?
a. Механічний
*b. Тератогенний
c. Канцерогенний
d. Малігнізація
e. Мутагенний

132. У ділянці кута нижньої щелепи пацієнта лікар виявив місце щільної інфільтрації синюшного відтінку з ознаками флуктуації по центру. Під час мікроскопії гною з вогнища інфекції виявлено друзи, що містили скупчення ниткоподібних мікроорганізмів. Які мікроорганізми, найімовірніше, спричинили захворювання?
a. Аскоміцети
*b. Актиноміцети
c. Базидіоміцети
d. Лептоспіри
e. Спірохети

133. У клітині відбулося поглинання розчинених речовин. При цьому утворилися специфічні мембранні пухирці. Як називається цей тип транспорту речовини через мембрану?
a. Дифузія
b. Фагоцитоз
c. Полегшена дифузія
d. Екзоцитоз
*e. Піноцитоз

134. Під час огляду п'ятирічної дитини лікарем-стоматологом встановлено діагноз: епідемічний паротит. Який механізм передачі цього захворювання?
a. Фекально-оральний
b. Парентеральний
*c. Повітряно-крапельний
d. Контактно-побутовий
e. Трансмісивний

135. Пацієнту діагностовано фурункульоз нижньої губи. Прийнято рішення провести висікання вени з метою попередження розповсюдження запального процесу на печеристу пазуху. Яку вену висікають в цьому разі?
a. Лицеву
b. Поперечну вену лиця
c. Зовнішню яремну
d. Підборідну
*e. Кутову

136. Під час операції для знерухомлення пацієнта використовують курареподібні фармакологічні препарати. Який механізм дії цієї групи препаратів?
a. Виділення норадреналіну в синаптичну щілину
b. Виділення ацетилхоліну в синаптичну щілину
c. Блокування М-холінорецепторів гладких м'язів
*d. Блокування Н-холінорецепторів скелетних м'язів
e. Блокування проведення збудження нервовими волокнами

137. Під час огляду лікарем-педіатром десятирічної дитини виявлено множинні петехії на шкірі, кровоточивість ясен та знижений рівень вітаміну С в сечі. Який процес порушився в цьому разі?
a. Активація гіалуронідази
*b. Синтез колагену
c. Синтез протеогліканів
d. Розпад протеогліканів
e. Розпад колагену

138. Від хворого з підозрою на черевний тиф була виділена грамнегативна рухлива паличка. З метою ідентифікації виділену культуру посіяли на напіврідкі середовища Гіса. За якою ознакою буде враховуватися розкладання мікробом вуглеводів до кислоти?
a. Розрідження середовища
b. Помутніння живильного середовища
c. Утворення бульбашок газу
d. Утворення осаду
*e. Зміна забарвлення індикатора

139. У пацієнта діагностовано пульпіт з ознаками хронічного продуктивного запалення. Коронкова і коренева пульпа містить розростання грануляційної тканини з поширенням на каріозну порожнину зуба та утворенням червоного м'якого поліпа пульпи, що легко кровоточить. Наявне розсмоктування ділянок дентину, що призводить до розширення пульпової порожнини. Який вид пульпіту розвинувся в пацієнта?
a. Фіброзний
b. Гангренозний
c. Гнійний
d. Серозний
*e. Гранулюючий

140. У новонародженої дівчинки спостерігається неправильне зрощення відростків верхньої щелепи із лемішем. Який патологічний стан виник у дитини?
*a. Палатосхізіс("вовча паща")
b. Мікростомія
c. Хейлосхізіс ("заяча губа")
d. Макроглосія
e. Макростомія

141. Жінка віком 22 роки звернулася до лікаря-гінеколога зі скаргами на порушення менструального циклу, геморагічні виділення з піхви та болі внизу живота. Після комплексного лабораторно-інструментального дослідження жінці проведено вишкрібання порожнини матки. У результаті гістологічного дослідження отриманого матеріалу виявлено: різко збільшені, кістозно змінені, набряклі ворсини хоріона з проліферацією клітин трофобласту та фрагменти децидуальної тканини. Який патологічний процес спостерігається в пацієнтки?
a. Ендометріальна карцинома
b. Хоріонепітеліома
c. Гіперплазія ендометрія
d. Поліп ендометрія
*e. Міхурцевий занесок

142. Під час мікроскопічного дослідження виявляється паренхіматозний орган, у якому епітеліальні тяжі формують клубочкову, пучкову та сітчасту зони. Центральна частина органа представлена скупченнями хромафінних клітин. Укажіть цей орган.
a. Щитоподібна залоза
b. Печінка
*c. Надниркова залоза
d. Епіфіз
e. Гіпофіз

143. Укажіть препарат, що належить до групи бета-лактамних антибіотиків.
a. Еритроміцин
*b. Бензилпеніцилін
c. Офлоксацин
d. Тетрациклін
e. Бісептол

144. Під час експерименту після руйнування структур ЦНС піддослідна тварина втратила орієнтувальні рефлекси. Пошкодження якої структури спричинило цей патологічний стан?
a. Мозочка
*b. Чотиригорбкового тіла
c. Латеральних вестибулярних ядер
d. Червоних ядер
e. Проміжного мозку

145. Пацієнту віком 37 років встановлено діагноз: гіпертонічна хвороба. Лікар призначив лізиноприл. Який механізм дії цього препарату?
*a. Зв'язує ангіотензинперетворювальний фермент і блокує перетворення ангіотензину I в ангіотензин II
b. Блокує калієві канали
c. Стимулює імідазолінові рецептори
d. Блокує ангіотензинові рецептори судин
e. Блокує кальцієві канали

146. У посіві гною з фурункула знайдено кулястої форми мікроорганізми, розташовані у вигляді "грона винограду". Які мікроби виявлено?
*a. Стафілококи
b. Мікрококи
c. Тетракоки
d. Стрептококи
e. Диплококи

147. Укажіть серологічну реакцію, для проведення якої необхідні 5 інгредієнтів: антиген, антитіло і комплемент (перша система), еритроцити барана та гемолітична сироватка (друга система).
a. Пасивної (непрямої) гемаглютинації
b. Преципітації
c. Гальмування гемаглютинації
*d. Зв'язування комплементу
e. Нейтралізації

148. У чоловіка віком 25 років, який скаржився на утруднене ковтання, виявлене пухлиноподібне підвищення на корені язика 1-2 см у діаметрі, у ділянці сліпого отвору. Розростання залишків якої залози встановив лікар?
a. Вилочкової
b. Під'язикової
c. Прищитоподібної
d. Аденогіпофіза
*e. Щитоподібної

149. Для дослідження кровотоку лікар встановив датчик приладу в ділянці sulcus bicipitalis medialis. Яку судину обстежує лікар?
a. A) ulnaris
b. A) profunda brahii
c. A) axillaris
d. A) radialis
*e. A) brachialis

150. Пацієнт звернувся до лікаря зі скаргами на значну спрагу та часте сечовипускання із великою кількістю сечі. З анамнезу відомо, що 4 тижні тому внаслідок черепно-мозкової травми в пацієнта виявлено некроз задньої долі гіпофіза. Для якого захворювання характерні такі симтоми?
a. Цукрового діабету
b. Акромегалії
c. Синдрому Іценка-Кушинга
*d. Нецукрового діабету
e. Хвороби Іценка-Кушинга

