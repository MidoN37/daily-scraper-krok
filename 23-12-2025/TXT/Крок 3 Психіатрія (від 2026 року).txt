1. Пацієнтка віком 68 років послизнулася на кризі та вдарилася головою. Протягом наступних 3-х тижнів у неї з'являється постійний головний біль, вона стає все більш розсіяною та забудькуватою, а вночі наляканою та дезорієнтованою. Яка найімовірніша причина цієї симптоматики?
*a. Субдуральна гематома
b. Менінгіома лобової частки
c. Хвороба Корсакова
d. Епідуральна гематома
e. Мультиінфарктна деменція

2. Під час огляду пацієнтки віком 67 років спостерігається: охайно одягнута та зачесана, на привітання усміхається, у відповідь на різні питання не відповідає зовсім. Інструкції не виконує. Зі слів чоловіка відомо, що проблеми з пам'яттю почалися близько 7-ми років тому. Спочатку вона забувала, що робила нещодавно, потім перестала розрізняти родичів, вважала, що їй 35 років. Раніше часто залишала включеною плиту та воду. Одного разу вийшла самостійно з дому та загубилася. Потребує постійного догляду через втрату навиків самообслуговування. Який найімовірніший діагноз?
*a. Деменція при хворобі Альцгеймера
b. Помірні (когнітивні) порушення пізнавальної функції органічного генезу
c. Делірій, заподіяний деменцією
d. Деменція при хворобі Піка
e. Деменція при хворобі Гентінгтона

3. Пацієнтка віком 19 років у супроводі матері звернулася до лікаря-психіатра з приводу потягу до виривання волосся на голові. Зі слів пацієнтки, бажання виривати волосся з'явилося кілька років тому на фоні тривалого психоемоційного навантаження. Після виривання волосся відчуває зменшення внутрішньої напруги. На волосистій частині голови - симетричні ділянки облисіння, шкіра у місцях облисіння незмінена. Встановлено діагноз: трихотиломанія. Яка терапія вибору для пацієнтки?
a. Призначення оланзапіну
b. Електросудомна терапія
*c. Когнітивно-поведінкова терапія, спрямована на зміну звичок
d. Призначення селективних інгібіторів зворотного захоплення серотоніну
e. Призначення N-ацетилцистеїну

4. Пацієнта віком 56 років шпиталізовано з приводу інфаркту міокарда. Через два дні після шпиталізації він прокидається серед ночі і кричить, що біля вікна в його кімнаті стоїть чоловік. Коли медсестра входить до кімнати і вмикає світло, пацієнт із полегшенням дізнається, що "людина" насправді була завісою біля вікна. Який із нижченаведених психіатричних термінів найкраще описує це неправильне сприйняття реальності?
a. Галюцинації
b. Деменція
c. Проєкція
d. Омана
*e. Ілюзія

5. Пацієнт віком 33 роки, стоячи у кутку палати, без будь-якої причини починає стереотипно присідати, хитати головою та тулубом, повторюючи за всіма, хто навколо, їхні слова та фрази. Прохань та інструкцій персоналу не виконує, під час спроби покласти його на ліжко став агресивним. Який стан спостерігається у пацієнта?
a. Гебефренічне збудження
b. Істеричне збудження
c. Ажитована депресія
*d. Кататонічне збудження
e. Маніакальне збудження

6. Із анамнезу відомо, що пацієнт віком 33 роки працював в інший країні кухарем, проживав у досить складних умовах. Став помічати плутанину в думках, відчуття недоброзичливості та осуду з боку колег та оточення, зрозумів, що хтось впливає на його думки та хоче заподіяти йому шкоду. Насилу дістався додому, їхав кілька діб, тому що "доводилося міняти транспорт через стеження". Після повернення залишався підозрілим, не виходив із квартири кілька діб. Звернувся по допомогу на вимогу сестри. Відомо, що родич по материнській лінії покінчив життя самогубством у молодому віці. Який психічний розлад спостерігається у пацієнта?
a. Органічний маячний розлад
b. Шизотиповий розлад
c. Шизоафективний розлад
*d. Параноїдна шизофренія
e. Кататонічна шизофренія

7. Пацієнтка віком 22 роки звернулася по амбулаторну психіатричну допомогу. Під час бесіди спостерігається швидке мовлення, піднятий настрій, на обличчі усмішка, підвищена рухова активність: активно жестикулює, змінює позу, іноді встає зі стільця. Під час розмови робить багато компліментів лікареві, коментує його висловлювання, дає поради. Повідомляє, що стан змінився 2 тижні тому, коли безпідставно став дуже гарним настрій, підвищилася загальна активність, зменшилася потреба у сні та значно зріс статевий потяг. Визначте провідний психопатологічний синдром.
*a. Маніакальний
b. Кататонічний
c. Гебефренічний
d. Параноїдний
e. Парафренний

8. Пацієнтка віком 22 роки скаржиться на постійну тривогу, пригнічення настрою через неконтрольований апетит, потяг до їжі зі "швидкими вуглеводами", неможливість схуднути. Звинувачує себе в тому, що не може контролювати прийоми їжі, часто викликає в себе блювання, без потреби у значному дозуванні приймає проносні та діуретики, а також виснажує себе силовими вправами, не набираючи при цьому м'язову масу, що ще більше викликає почуття провини. Зазначає, що неконтрольовані прийоми їжі з'явилися після пережитого стресу. Об'єктивно спостерігається: гіперстенічна, набряки на обличчі, шкірні покриви бліді. Розрахунок індекса Кетле вказав на передожиріння. Під час бесіди з лікарем фіксована на переживаннях з приводу зовнішності і ваги, емоційно лабільна, тривожна, астенічна. Який імовірний розлад наявний у пацієнтки?
a. Компульсивне переїдання
b. Генералізований тривожний розлад
*c. Нервова булімія
d. Нервова анорексія
e. Обсесивно-компульсивний розлад

9. Після вживання 200 мл сурогатного алкоголю у чоловіка віком 34 роки з'явилися симптоми сп'яніння, задишка, біль у шлунку, блювання, судоми, погіршення зору, "білі плями" перед очима. Об'єктивно спостерігається: зіниці розширені, не реагують на світло, свідомість на момент огляду не порушена. Які лікувальні заходи є першочерговими в цьому разі?
a. Викликання блювання
b. Введення унітіолу
c. Введення атропіну сульфату
d. Проведення плазмаферезу
*e. Введення розчину етанолу

10. Пацієнт віком 25 років звернувся до лікаря-психіатра у супроводі сестри. Пацієнт заходив неохоче, перед тим, як сісти на стілець, двічі провів рукою перед обличчям, пояснивши: "Для того, щоб забрати негативну енергетику попереднього пацієнта". Сестра вказує: "Брат почав дивно себе поводити, одягатися лише у білий колір, носити з собою велику кількість різних амулетів, ні з ким не хоче спілкуватися, окрім сім'ї, уникає інших, оскільки не може їм довіряти через неістинність в енергетичному полі". Пацієнт у розмові неактивний, на питання відповідає нечітко, переважає обставинне мислення. Який розлад особистості можна запідозрити у пацієнта?
a. Параноїдний
b. -
c. Межовий
d. Антисоціальний
*e. Шизотиповий

11. Пацієнта віком 23 роки шпиталізовано до психіатричного відділення з приводу параноїдної шизофренії з вираженим психомоторним збудженням. Призначено галоперидол 5 мг внутрішньом'язово. Протягом доби з'явилися судомні зведення м'язів кінцівок, язика, шиї. Яка подальша тактика лікаря для корекції ускладнень, що виникли?
a. Додатково призначити стабілізатор настрою
b. Підвищити дозу галоперидолу
c. Додатково призначити антидепресант
d. Додатково призначити ще один антипсихотичний засіб
*e. Додатково призначити тригексифенідил

12. Пацієнтка віком 37 років, яка перший раз звернулася до лікаря-психіатра, скаржиться на загальну слабкість, неможливість виконувати повсякденні справи, відсутність апетиту (схудла на 4 кг за місяць), байдужість до інших та свого зовнішнього вигляду, а також на проблеми з нічним сном. Який найімовірніший діагноз?
*a. Депресивний розлад
b. Шизофренія
c. Біполярний афективний розлад
d. Неврастенія
e. Тривожно-депресивний розлад

13. Пацієнт віком 39 років скаржиться на нав'язливі думки щодо розміру взуття (не може визначити, який підходить йому розмір - 43-й чи 44-й), що виникають спонтанно впродовж дня. Щодня заходить у взуттєві магазини, міряє взуття, вимірює свої стопи тощо. У дитинстві вголос зачитував номерні знаки машин, багаторазово перевіряв вміст ранця, по декілька разів вмикав-вимикав світло перед тим, як заснути. Який найімовірніший діагноз?
a. Генералізований тривожний розлад
b. Дисоціативний розлад
*c. Обсесивно-компульсивний розлад
d. Синдром Аспергера
e. Шизоїдний розлад особистості

14. Пацієнтка віком 26 років скаржиться на появу неприємних відчуттів у внутрішніх органах, описує як "відчуття жару в шлунку", "стягування та перекручення кишечника". В анамнезі: депресивний розлад. Оберіть симптом, який з'явився у пацієнтки.
a. Парестезії
b. Вісцеральні галюцинації
c. -
*d. Сенестопатії
e. Синестезії

15. Для якого психічного розладу характерна розірваність мислення?
a. Неврозів
b. Біполярного афективного розладу
c. Посттравматичного стресового розладу
d. Епілепсії
*e. Шизофренії

16. Пацієнтка віком 19 років, у супроводі матері вперше в житті звернулася до лікаря-психіатра, амбулаторно, зі скаргами на ненависть до форми свого носу, постійне споглядання себе в дзеркало, нав'язливе порівняння форми свого носу з іншими дівчатами. Появу цих скарг відзначає після закінчення своїх перших відносин. Який найімовірніший діагноз?
a. Біполярний афективний розлад
*b. Дисморфофобічний розлад
c. Депресивний епізод
d. Розлад харчової поведінки
e. Межовий розлад особистості

17. Пацієнтка віком 26 років скаржиться на депресію, тривогу, порушення сну, періодичну булімію, які тривають ще з раннього підліткового віку. За останні 5 років змінила кілька психотерапевтів, приймала різні медикаменти, однак суттєвого покращення не відчувала. Пацієнтка привертає увагу яскравим фарбованим волоссям, татуюваннями, неохайним одягом. Наносить собі пошкодження (припікає до шкіри цигарки, ріже лезом шкіру на передпліччях), періодично зловживає ПАР, часто зміни сексуальних партнерів та місце роботи, пояснюючи тим, що не може знайти спільну мову з колективом або ж організувати час так, щоб встигати виконувати свої обов’язки. Який найімовірніший діагноз?
a. Залежний розлад особистості
b. Істеричний розлад особистості
*c. Межовий розлад особистості
d. Ананкастний розлад особистості
e. Антисоціальний розлад особистості

18. У пацієнта інфекційного стаціонару розвинулося психомоторне збудження з порушенням орієнтації, розгубленістю, метушливістю, однотипними хаотичними рухами, мінливою мімікою, непослідовними фрагментарними висловлюваннями, які перериваються схлипуванням, насильницьким сміхом. Який вид збудження виник у пацієнта?
a. Маніакальне
b. Делірійне
c. Гебефренічне
*d. Аментивне
e. Еретичне

19. Пацієнт віком 30 років із шизофренією скоїв тяжке кримінальне правопорушення під впливом хворобливих переживань. Направлений на судово-психіатричну експертизу. Яке питання має вирішити ця експертиза?
a. Визначення групи інвалідності
*b. Осудності чи неосудності
c. Призначення нейролептиків та їх дозування
d. Встановлення опікунства
e. Дієздатності чи недієздатності

20. Пацієнтку віком 16 років направлено на консультацію до лікаря-психіатра у зв'язку з аменореєю та низькою вагою (індекс маси тіла - 16). Мати дівчини стверджує, що протягом останнього року дівчина почала дотримуватися суворої дієти, обмежувала себе у вживанні води та постійно виснажувала фізичними заняттями. Минулого тижня мати знайшла у дівчини діуретичні препарати. Дівчина заперечує наявність проблеми і заявляє, що в неї немає жодного дефіциту ваги. Який імовірний розлад у пацієнтки?
a. Обсесивно-компульсивний розлад
*b. Нервова анорексія
c. Розлад відсутній, вікова норма
d. Посттравматичний стресовий розлад
e. Шизофренія

21. Мати звернулася до дитячого психіатра через стереотипну поведінку та регрес мовлення свого шестирічного сина. З двох років мати помітила вибірковість у спілкуванні, порушення сну та вибірковість у їжі. У дитячому дошкільному закладі помічали відсутність вербального спілкування з іншими дітьми та вихователями, але збереження невербальних засобів комунікації. Психічний стан: зоровий контакт встановлюється на короткий час, емоційні реакції слабко диференційовані. Під час огляду виявляє стереотипну аутоагресію: щіпає, кусає себе, намагається битися головою. Оберіть препарат для лікування аутоагресії.
a. Оланзапін
b. Брексипразол
*c. Рисперидон
d. Зипразидон
e. Каріпразин

22. Пацієнт віком 28 років скаржиться на безсоння, нудоту, блювання та страх. Об'єктивно спостерігається: пацієнт дезорієнтований у місці та часі, орієнтований у власній особі, неспокійний, зривається з місця, ховається під ліжко та бачить навколо себе "чорних жуків", яких топче ногами. Із анамнезу відомо, що зловживає алкоголем. Яке лікування є найбільш доцільним?
a. Антидепресанти + препарати літію
b. Електроконвульсивна терапія
*c. Діазепам + детоксикація
d. Анксіолітики + психотерапія
e. Галоперидол + форсований діурез

23. Пацієнт віком 27 років скаржиться на головний біль, біль у суглобах, слабкість, катаральні явища, підвищення температури тіла до 39^oС. Встановлено попередній діагноз: грип. На 3-й день захворювання на тлі високої температури тіла виникло глибоке затьмарення свідомості, порушення орієнтування в місцезнаходженні, часі, власній особистості, мислення і мовлення не пов'язані, пацієнт безладно борсається в ліжку, здригається, прагне підвестися. Викликано машину екстреної (швидкої) медичної допомоги. Яка тактика лікаря в цьому разі?
a. Шпиталізація до інфекційного стаціонару
*b. Шпиталізація до реанімаційного відділення
c. Шпиталізація до психіатричного стаціонару
d. Шпиталізація до неврологічного відділення
e. Шпиталізація до терапевтичного відділення

24. Пацієнтка віком 32 роки скаржиться на страх їхати самій за кермом в автомобілі, уникає поїздок у відрядження на автівці, намагається організувати, щоб із нею їхав хтось із колег, якщо колеги не можуть, переносить зустріч на інший день. Стан виник після того, як рік тому, повертаючись ввечері з відрядження їй гостро стало погано, виникло прискорене серцебиття, не могла вдихнути, не могла нікому подзвонити з проханням допомогти. Схожі стани повторювалися двічі, сформувалась уникаюча поведінка, коли пацієнтка намагалась не залишатись сама у квартирі, не їхати сама в дорогу тощо. Який патологічний стан спостерігається у пацієнтки?
a. Посттравматичний стресовий розлад
*b. Панічний розлад
c. Генералізований тривожний розлад
d. Специфічна фобія
e. Тривожно-депресивний розлад

25. Чоловікові, який намагався накласти на себе руки, стрибнувши з даху, завадили працівники поліції та медики. Був доставлений до психіатричного закладу, проте від госпіталізації відмовляється. Яка стаття Закону України "Про психіатричну допомогу" визначає підстави для примусової шпиталізації до психіатричного закладу, і чи слід її застосувати в цьому разі?
a. Стаття 18, так
b. Стаття 3, так
*c. Стаття 14, так
d. Стаття 14, ні
e. Стаття 18, ні

26. Пацієнта віком 19 років привели до лікаря його батьки після того, як він подзвонив їм з університету, наляканий тим, що його переслідує мафія. Протягом останніх 6-ти тижнів не їв нічого, окрім консервів, тому що "їм усе подобається - я не можу бути надто обережним". Переконаний, що мафія встановила камери в його кімнаті гуртожитку і стежить за кожним його кроком. Час від часу він чує голоси двох чоловіків, які розмовляють про нього, коли нікого немає. Його співмешканка стверджує, що останні 2 місяці пацієнт став замкненим і підозрілим. Який найімовірніший діагноз?
*a. Шизофренічний розлад
b. Маячний розлад
c. Інтоксикація фенциклідином (PCP)
d. Шизофренія
e. Шизоафективний розлад

27. Пацієнтка віком 32 роки звернулася до лікаря-психіатра у супроводі матері. Під час бесіди поводиться зухвало, швидко та багато говорить, сміється, намагається "залицятися" до молодшого персоналу. Зі слів матері: донька витратила всі збереження на сумнівний бізнес, приводить додому незнайомих людей і ночами не спить, така поведінка спостерігається два тижні, хоча до цього вона весь час лежала у ліжку, не вживала їжі, не стежила за особистою гігієною, ні з ким не спілкувалася. Який найімовірніший діагноз?
a. Дистимія
b. Шизоафективний розлад
c. Емоційно нестабільний розлад особистості
d. Маніакальний епізод
*e. Біполярний афективний розлад

28. Пацієнт віком 28 років скаржиться на порушення сну, зниження настрою, небажання спілкуватися з іншими людьми, потяг до споживання великої кількості їжі. Із анамнезу відомо, що завжди любив смачно поїсти, у дитинстві часто їв, коли йому було самотньо, сумно. Останнім часом усі думки лише про їжу. Вечори часто проводить на самоті, вживаючи багато їжі, після чого настрій погіршується, відчуває провину та відразу до себе. Який найімовірніший діагноз?
a. Депресивний розлад
b. Біполярний афективний розлад
*c. Розлад компульсивного переїдання
d. Нервова булімія
e. Нервова анорексія

29. У пацієнта віком 34 роки діагностовано: тяжка депресія. Він і його лікар-психіатр обговорюють початок прийому антидепресантів. Пацієнта турбує ймовірність погіршення його здатності до ерекції під час прийому таких ліків. Який із нижченаведених препаратів необхідно почати приймати пацієнту, щоб вилікувати депресію, але уникнути цих симптомів?
a. Кломіпрамін
*b. Флуоксетин
c. Фенелзин
d. Дезипрамін
e. Іміпрамін

30. Пацієнтку віком 24 роки шпиталізовано в стані збудження. Об'єктивно спостерігається: стогне, кричить, виє, ридає, заламує руки, висловлює ідеї провини, втрати сенсу життя, відчуває тривогу, тугу та відчай з відчуттям тяжкості за грудниною. Ризик виникнення якого невідкладного стану може бути у пацієнтки?
a. Дисфорії
*b. Суїцидальної спроби
c. Патологічного афекту
d. Аменції
e. Істеричного нападу

31. Жінку віком 54 роки у супроводі родичів шпиталізовано до психіатричного стаціонару. Скарги самостійно не висловлює. На звернене мовлення реагує вибірково, на питання відповідає не завжди по суті, до продуктивного контакту малодоступна. Вираз обличчя беземоційний, занурена у світ власних переживань. Зі слів родичів, хворіє на резистентну форму шизофренії вже 15 років. Потягом останніх 5-ти років повністю відмовилася від соціальних контактів, перестала цікавитися будь-чим, залежується в ліжку, не дотримується правил особистої гігієни, перестала виходити з дому. Визначте тип сформованого дефекту особистості.
a. Психопатоподібний
b. Астенічний
c. Паранояльний
*d. Апато-абулічний
e. Гіпоманіакальний

32. Пацієнт віком 30 років звернувся до лікаря-психіатра через те, що його звільнили за постійні запізнення на роботу. Стверджує, що відчуває небезпеку зараження мікробами, і тому змушений безперервно приймати душ, часто до восьми годин на день. Який нейромедіатор залучений до цього розладу?
a. Ацетилхолін
b. Гістамін
c. Дофамін
*d. Серотонін
e. Норадреналін

33. П'ятирічного хлопчика привели до лікаря-психіатра через те, що він неуважний у школі, метушиться, не хоче сидіти в класі, удома надмірно балакучий і йому важко чекати своєї черги. Мовлення і моторика відповідають віку. Який найімовірніший діагноз?
a. Первазивне порушення розвитку
b. Опозиційний зухвалий розлад
c. Тривожний розлад розлуки
d. Легка розумова відсталість
*e. Розлад дефіциту уваги з гіперактивністю

34. Пацiєнт віком 42 роки перебуває в станi оглушення, що перiодично змiнюється тривогою, вiдчаєм, афективними спалахами, гiперактивнiстю. На запитання не реагує. Вiдомо, що стан виник через декiлька хвилин пiсля бойових дiй та триває 2 год. Який найiмовiрніший дiагноз?
a. Тривожна реакцiя
*b. Гостра реакцiя на стрес
c. Конверсiйна реакцiя
d. Параноїдна реакцiя
e. Iпохондричний невроз

35. Пацієнтка віком 38 років скаржиться, на те що протягом останнього року в неї виникло почуття суму, ніщо не приносить радість, з'явилися думки про смерть. Під час огляду лікарем довго сидить, не змінюючи скорботної пози, мовчазна, нічим не цікавиться, при звертанні відповідає тихо, монотонним голосом, після паузи. На обличчі застиг вираз страждання. Який психопатологічний синдром спостерігається у пацієнтки?
a. Психоорганічний
b. Кататонічний
c. Маніакальний
d. Дементний
*e. Депресивний

36. Пацієнт віком 14 років скаржиться на нічні страхи та ходіння уві сні протягом 2-х років. В анамнезі: у віці 2,4 і 7 років по одному фебрильному судомному стану під час інфекційного захворювання. Сомнамбулізм відзначався досить часто. Забіякуватий, жорстокий. З'явилися дисфорії. Який найімовірніший діагноз?
a. Дромоманія
b. Бруксизм
*c. Епілептичні нічні пароксизми
d. Нічний енурез
e. Фобії

37. Пацієнтка віком 23 роки скаржиться на неефективність призначеного лікування. Пацієнтку турбують постійна тривога, безсоння, дратівливість, нездатність концентруватися на роботі. На попередньому прийомі 5 днів тому лікар-психіатр встановив діагноз: генералізований тривожний розлад - та призначив есциталопрам у початковій дозі - 5 мг. Яка подальша тактика лікаря?
a. Замінити на препарат групи ІЗЗСН
b. -
c. Підвищити дозування препарату удвічі
*d. Залишити препарат, пояснити механізм дії СІЗЗС
e. Призначити препарат із похідних бензодіазепінів

38. Пацієнта віком 65 років, який у минулому часто зловживав алкоголем, шпиталізовано до психіатричної лікарні. Запевняє, що ніби знаходиться в "іграшковому світі, де все нереальне та відчужене, а час стоїть на місці". Як називається симптом, що виник у пацієнта?
a. Деперсоналізація
b. Часткова амнезія
c. -
*d. Дереалізація
e. Дезорієнтація

39. Пацієнтка віком 35 років скаржиться на страх вийти з дому, переходити вулиці, відвідувати парк, через який пролягає її шлях на роботу. Змушена викликати машину, щоб дістатися роботи. Внаслідок генералізації страху взагалі перестала виходити на роботу, тому що виникає страх смерті, тремтіння в ногах, розгубленість, відчуття запаморочення, "все розпливається перед очима". Встановлено попередній діагноз: агорафобія. Укажіть препарати вибору для лікування цього розладу.
a. \beta-блокатори
b. Бензодіазепіни
c. Селективні інгібітори зворотного захоплення норадреналіну
*d. Селективні інгібітори зворотного захоплення серотоніну
e. Інгібітори моноамінооксидази

40. Пацієнт віком 56 років, інвалід ІІ групи безстроково, через неефективність попередньої фармакотерапії переведений на лікування клозапіном. Визначте частоту проведення контролю абсолютної кількості нейтрофілів на початку лікування.
a. Щодватижні
b. Щомісяця
c. Щопівроку
*d. Щотижня
e. Щокварталу

41. У пацієнтки віком 75 років протягом останніх 10-ти років прогресивно погіршилася пам'ять. Останнім часом спричинила кілька невеликих кухонних пожеж, забувши вимкнути плиту, не може згадати, як готувати її улюблені страви, стає дезорієнтованою та розгубленою вночі. Вона ідентифікує все більше об'єктів як "ту річ", оскільки не може пригадати правильну назву. М'язова сила та рівновага не порушені. Який найімовірніший діагноз?
a. Мультиінфарктна деменція
b. Хвороба Кройтцфельдта-Якоба
*c. Хвороба Альцгеймера
d. Хвороба Вільсона
e. Хвороба Гентінгтона

42. Пацієнтка віком 15 років скаржиться на страшні картинки в голові. Наприклад, яскраво бачить, що матір і батька вбиває злочинець, зайшовши через двері, які вона залишила відчиненими. Хвилюється, що через її необачність може померти близька людина. Надзвичайно переживає через порядок у речах. Патологічно зосереджена на тому, щоб речі лежали на своїх місцях, витрачає на це багато часу. Як називаються думки та образи, що виникають у пацієнтки ?
a. Псевдогалюцинації
b. Галюцинації
*c. Обсесії
d. Ілюзії
e. Марення

43. У пацієнтки віком 25 років діагностований БАР, поточний епізод помірної депресії. Який стабілізатор настрою є рекомендованим при лікуванні цього епізоду та з метою запобігання подальших загострень?
a. Вальпроат натрію
b. Прегабалін
c. Карбамазепін
*d. Ламотриджин
e. Топірамат

44. Пацієнтка віком 27 років скаржиться на тривогу, очікування катастрофи, переживання про майбутнє, надмірне занепокоєння щодо справ на роботі, у сім'ї, фінансових питань. Протягом останніх шести місяців після зміни місця роботи турбує напруження м'язів, тремтіння, головний біль, пітливість, тяжкість у грудях, прискорене серцебиття, порушення сну, відчуття втоми, проблеми з концентрацією уваги. Який препарат першої лінії необхідно призначити згідно з рекомендаціями NICE?
a. Кветіапін
*b. Сертралін
c. Буспірон
d. Амітриптілін
e. Прегабалін

45. У пацієнта віком 28 років упродовж останніх 2-х тижнів наростали такі симптоми: значне зниження реакції на зовнішні подразники та стимули, приймав та певний час утримував чудернацькі пози, часом "застигав". Для якого розладу характерні ці симптоми?
a. Параноїдної шизофренії
*b. Кататонічної шизофренії
c. Депресивного ступору
d. Шизотипового розладу
e. Гострого поліморфного психотичного розладу

46. Пацієнт віком 22 роки протягом останніх 6-ти місяців став замкнутим, почав розмовляти сам із собою. Під час психіатричного огляду повідомляє, що чує "голоси", які лунають у його голові та грудях. Сприймає "голоси" як нереальні, штучні. Інтенсивність "голосів" залишається однаковою протягом доби. Які розлади сприйняття можна припустити у пацієнта?
a. Ілюзії
b. Справжні галюцинації
c. Метаморфопсії
d. Дереалізація
*e. Псевдогалюцинації

47. Пацієнт віком 35 років на скаржиться на те, що не може контролювати кількість вжитої їжі. На фоні хронічного стресу почав безконтрольно їсти ввечері. Припиняє прийом їжі тоді, коли шлунок наповниться до відчуття нудоти. Який патологічний стан спостерігається у пацієнта?
*a. Компульсивне переїдання
b. Анорексія
c. Розлад адаптації, пов'язаний зі стресом
d. Булемія
e. Орторексія

48. Дівчинка з легкою формою ДЦП у присутності матері, яка весь час робить їй зауваження, розгублюється, замовкає, не знає, як себе поводити. Які риси характеру можуть виникнути в дітей із дитячим церебральним паралічем у разі виховання в умовах надмірного навантаження та вимогливості?
a. Почуття власної гідності
b. Впевненість
*c. Безпорадність
d. Переоцінка своїх можливостей
e. Рішучість

49. Пацієнтка віком 23 роки скаржиться на часті епізоди переїдання, після яких вона викликає блювання або вживає проносні засоби, щоб уникнути збільшення ваги. Такі епізоди виникають принаймні двічі на тиждень упродовж останніх шести місяців. Зазвичай, це відбувається після стресових ситуацій або коли вона почувається тривожною. Епізоди переїдання викликають у неї значне відчуття провини, але вона не може контролювати їх. Який патологічний стан спостерігається у пацієнтки?
*a. Нервова булімія
b. Нервова анорексія
c. Психогенне переїдання
d. Компульсивне переїдання
e. Орторексія

50. Пацієнта віком 35 років шпиталізовано зі скаргами на безсоння, бачить "як по стінах лазять павуки". Із анамнезу відомо, що зловживає алкоголем з 19-ти років, але не пив останні 3 дні. Об'єктивно спостерігається: тремтить, йому важко розповідати про те, що трапилося, АТ - 170/95 мм рт. ст., ЧСС - 100/хв, пітливість. Який найімовірніший діагноз?
a. Психотичний розлад, спричинений алкоголем
b. Алкогольне сп'яніння
c. Психоз Верніке
*d. Алкогольний абстинентний делірій
e. Алкогольна ідіосинкратична інтоксикація

51. Пацієнтка віком 24 роки починає психотерапію, стверджуючи, що вона водночас у відчаї та нудьзі, протягом останніх 5-ти або 6-ти років відчувала періодичну тривогу, депресію та зробила кілька суїцидальних жестів. Повідомляє про різні імпульсивні випадки та поведінку, що призводить до пошкоджень, а також сексуальну розбещеність. Задається питанням, чи може бути лесбіянкою, хоча більшість її сексуального досвіду була з чоловіками. Раптово припинила дві попередні спроби психотерапії, тому що злилася на лікаря, оскільки той не хотів призначати анксіолітики. Який найімовірніший діагноз?
a. Гістріонний розлад особистості
b. Дистимія
c. Антисоціальний розлад особистості
d. Розлад контролю над імпульсами, не уточнений іншим чином
*e. Емоційно нестабільний розлад особистості

52. Пацієнтка віком 36 років протягом останніх 10-ти років перебувала в державній психіатричній лікарні. Більшу частину дня проводить гойдаючись, тихо бурмочучи собі під ніс або дивлячись на своє відображення в маленькому дзеркалі. Їй потрібна допомога з одяганням і прийняттям душу, вона часто хіхікає і сміється без видимої причини. Який найімовірніший діагноз?
a. Шизофренний розлад
b. Маячний розлад
c. Шизоафективний розлад
d. Біполярний розлад, маніакальна фаза
*e. Шизофренія

53. Пацієнт віком 14 років, звернувся по допомогу у супроводі батька у зв'язку із нав'язливим страхом смерті батьків. Зі слів батьків, стан змінився протягом останнього року, коли хлопець почав молитися перед сном, щоб "із батьками нічого не сталося". З часом тривалість молитов збільшилася від кількох хвилин до 4 год, якщо збивався, то починав ритуал з початку, просив маму рахувати його молитви, щоб не збитися. Без цих ритуалів не випускав батьків з квартири, при цьому плакав або дратувався. Який імовірний розлад у дитини?
a. Біполярний афективний розлад
b. Посттравматичний стресовий розлад
c. Гіперкінетичний розлад
*d. Обсесивно-компульсивний розлад
e. Генералізований тривожний розлад

54. Пацієнта віком 19 років шпиталізовано в стані різкого психомоторного збудження. Об'єктивно спостерігається: голосно кричить, намагається втекти з палати, чує "голоси", сам із собою говорить. Соматично та неврологічно стабільний. Діагностовано гострий психотичний розлад. Яку групу лікарських засобів необхідно призначити для невідкладної допомоги пацієнту?
a. Антидепресанти
b. Ноотропні засоби
*c. Антипсихотичні засоби
d. Стабілізатори настрою
e. Снодійні засоби

55. Пацієнт віком 27 років із шизофренією скаржиться, що періодично відчуває "голоси" представників інопланетної цивілізації, що керують його думками та рухами за допомогою невідомих науці променів, примушуючи скоїти самогубство. Який патологічний стан виник у пацієнта?
*a. Синдром психічного автоматизму
b. Маніакальне збудження
c. Деліріозний стан
d. Амбулаторний автоматизм
e. Ажитована депресія

56. Пацієнтка віком 35 років звернулася до лікаря з проханням виписати рецепт на діазепам. Розповідає, що 2 місяці тому після сварки із сестрою виникло відчуття "віднімання кінцівок", стала неспроможною самостійно стояти і ходити. Усі ці симптоми регресували після прийому діазепаму. З того часу приймала препарат по 1 таблетці 3 рази на день, упродовж 2-х тижнів - по 2 таблетки 3 рази на день. Тепер вважає таке дозування недостатнім. Висловлює скарги на тривогу, оніміння кінцівок, пітливість, відсутність апетиту, безсоння, які виникли після припинення вживання препарату. Який найімовірніший діагноз?
a. Вегетосудинна дистонія
b. Маскована депресія
c. Залежність від стимуляторів
d. Істеричний невроз
*e. Залежність від транквілізаторів

57. Пацієнтку віком 23 роки шпиталізовано з депресією, тривогою, маячними ідеями самоприниження, самозвинувачення. Вночі не спала, раптово почала голосити, розірвала одяг, вириває волосся, б'ється головою об стіну, заламує руки, просить зробити їй укол, щоб померти. Укажіть тип депресії.
a. Адинамічна
b. Гнівлива
c. Астенічна
*d. Ажитована
e. Анестетична

58. Пацієнт віком 68 років скаржиться на зниження пам'яті, складність запам'ятовування нової інформації, наприклад, не може згадати зміст статті, яку прочитав нещодавно, труднощі під час виконання повсякденних справ через забудькуватість, розгубленість. Під час опитування виявлено: труднощі з формулюванням фраз, добиранням потрібних слів. Об'єктивно спостерігається: періодично дратується, відсторонюється, замовкає. Зі слів дружини, стан погіршувався поступово протягом 2-х років, останнім часом іноді дезорієнтується на місці, не може зрозуміти, де він знаходиться. За результатами МРТ головного мозку виявлено: ознаки атрофії медіальної скроневої частки. Який найімовірніший діагноз?
a. Епілепсія
*b. Хвороба Альцгеймера
c. Хвороба Паркінсона
d. Деменція з тільцями Леві
e. Хвороба Гентінгтона

59. Військовослужбовець, у якого діагностовано посттравматичний стресовий розлад, звернувся зі скаргами на значне порушення сну, що проявляється стійкою інсомнією протягом останнього місяця. Який метод психотерапії рекомендовано призначити в короткотерміновій перспективі згідно з рекомендаціями NICE?
a. Логотерапію
b. Екзистенційну терапію
c. Дебрифінг
d. Арт-терапію
*e. Гіпнотерапію

60. Пацієнт віком 35 років занепокоєний щодо втрати контролю над частотою та кількістю вживання ним алкоголю. Під час патопсихологічного дослідження виявлено: емоційна дизрегуляція, імпульсивність, знижена стресостійкість, схильність до тривалого пригніченого настрою. Унаслідок надмірної кількості термінових задач, перенапруженого робочого графіка та емоційного виснаження, пацієнт останнім часом складніше переживає кризові ситуації в усіх сферах життя. Відпустки зазвичай бере короткочасні, але часті. Проводить їх, споживаючи значну кількість міцного алкоголю кілька днів поспіль протягом дня, не контролюючи ані поведінку, ані кількість випитого. Після припинення вживання відчуває симптоми загальної інтоксикації, слабкість, головний біль, відчуває деякий час відразу до алкоголю. Поза відпусткою алкоголь не вживає та жодного потягу до вживання не має. Аргументує таке вживання бажанням "відновити свій настрій і зняти напруження". Вирішив, що необхідна консультація лікаря, оскільки на похоронах близького родича не втримався і випив, "щоб вгамувати горе", а далі були кілька днів постійного вживання без контролю випитого протягом дня. На момент огляду після 2-х днів припинення вживання потягу до алкоголю немає, повідомив про неприємні нюхові відчуття під час користування спиртовмісним антисептиком. Який патологічний стан спостерігається у пацієнта?
a. Делірій
b. Неврастенія
c. Дисфорія
*d. Дипсоманія
e. Абстиненція

61. Пацієнт віком 24 роки малодоступний до мовного контакту, увага привертається складно. Не знає, який день, місяць, рік, вважає, що перебуває зовсім в іншому місці. Розлад якої сфери психічної діяльності розвинувся у пацієнта?
a. Мислення
b. Сприйняття
*c. Свідомості
d. Немає ознак психічного розладу
e. Настрою

62. Пацієнтка віком 43 роки скаржиться на поганий сон, часте тремтіння, запаморочення, нудоту, пітливість, напруження м'язів шиї та спини. Також відзначає неможливість зосередитися, розгубленість, постійне занепокоєння. За словами пацієнтки: "вона впадає в паніку, що може статися щось погане". Який найімовірніший діагноз?
a. Агорафобія з панічним розладом
b. Клімактеричний синдром
*c. Генералізований тривожний розлад
d. Панічний розлад
e. Змішаний тривожний і депресивний розлад

63. Пацієнтка віком 55 років скаржиться на слинотечу, порушення ковтання, м'язові спазми, порушення сну та гарячку. Нещодавно була збільшена доза антипсихотичного препарату для лікування шизофренії. За результатами лабораторних досліджень виявлено: підвищення рівня креатинфосфокінази та лейкоцитоз. На момент обстеження пацієнтка знаходилася в стані збудження та зміненої свідомості. Який стан виник у пацієнтки?
a. Центральний антихолінергічний синдром
b. Летальна кататонія
c. Злоякісна гіпертермія
d. Серотоніновий синдром
*e. Злоякісний нейролептичний синдром

64. Через два місяці після ДТП пацієнт скаржиться на появу "видінь" у вигляді яскравого образу пережитого в минулому, що повторює травматичний досвід. Це супроводжується почуттям страху та заціпеніння і виникає під час гучних сигналів автомобіля або при спалахах яскравого світла. Який симптом виник у пацієнта?
a. Галюцинація
b. Дереалізація
*c. Флешбек
d. Криптомнезія
e. Деперсоналізація

65. Пацієнтку віком 70 років шпиталізовано до опікового відділення з опіками третього ступеня 35% тіла в результаті пожежі в будинку. Ввечері на 4-ий день перебування в лікарні вона дістає свою крапельницю та починає кричати, що люди намагаються її поранити. Через кілька годин виявляється, що її важко розбудити та вона дезорієнтована. Який патологічний стан виник у пацієнтки?
a. Короткочасний реактивний психоз
*b. Делірій
c. Гострий маніакальний епізод
d. Поява основної деменції
e. Гострий стресовий розлад

66. Пацієнта віком 52 роки шпиталізовано до травматологічного відділення з переломом стегна, який отримав під час весілля доньки. На третій день став агресивним, збудженим, тривожним. Наполягав на виписці, вважав, що він на м'ясокомбінаті і з нього хочуть зробити ковбасу. Об'єктивно спостерігається: температура тіла - 37,5^oС, АТ - 160/90 мм рт. ст., ЧСС - 110/хв. Із анамнезу відомо, що періодично має псевдозапої. Який лікарський засіб необхідно призначити у цьому разі?
a. Тіамін
b. Рисперидон
c. Гідазепам
d. Галоперидол
*e. Діазепам

67. Пацієнт віком 16 років направлений на експертизу з військкомату. З дитинства відставав у розумовому розвитку від однолітків, травми голови, нейроінфекції в дитинстві заперечує. Навчався в школі, з класу в клас переводився формально. Закінчив 9 класів школи. У подальшому навчання не продовжував, допомагав батькам із господарством. Зі слів батьків легко піддається впливу інших. Об'єктивно спостерігається: на запитання відповідає по суті, вміє читати, писати, виконувати елементарні математичні дії. Не може пояснити значення прислів'їв та приказок, мислення конкретно-образне. Під час психологічного дослідження виявлено, що IQ - 68 балів. Який найімовірніший діагноз?
*a. Розумова відсталість легкого ступеня
b. Дитячий аутизм
c. Розумова відсталість помірна
d. Розлад дефіциту уваги та гіперактивності
e. Органічний розлад особистості

68. Пацієнт віком 38 років упродовж року брав участь у бойових діях. Після повернення додому вночі спить погано, зривається, кричить. Було кілька епізодів, коли при голосних звуках падав на землю та прикривав голову руками. За словами дружини, періодично змінюється на обличчі, стає неспокійним. Подразливий, легко афектує на рідних. Своїх переживань розкривати не хоче, від психотерапевтичної допомоги відмовляється, але погоджується приймати ліки. Який препарат доцільно призначити пацієнту?
*a. Сертралін
b. Сульпірид
c. Кветіапін
d. Прегабалін
e. Вальпроат натрію

69. У пацієнта віком 50 років, мисливця, після укусу лисиці з'явилися слабкість, головний біль, підвищена чутливість до звукових і світлових подразників, страх смерті, аерофобія, гідрофобія. Яка причина психічних порушень у пацієнта?
a. Грип
*b. Сказ
c. Інволюційний вік
d. Енцефаліт
e. Патологічний афект

70. У породіллі виникла післяпологова депресія з психотичними ознаками. Вона постійно сумна, задумана, відмовляється від їжі, лежить у ліжку, відвернувшись до стіни. Яку загрозу для життя пацієнтки необхідно запідозрити в цьому разі?
a. Анорексію
b. Виникнення пролежнів
c. Авітаміноз
d. Розвиток пневмонії
*e. Суїцидальні думки та дії

71. Пацієнтка віком 34 роки скаржиться на непереборне прагнення до викрадення різних предметів, навіть якщо вона не потребує їх і не має необхідності в них. Протягом декількох років відчуває нестерпну напругу перед тим, як щось вкрасти і спокій та полегшення після крадіжки. Розуміє, що це є неправильним та незаконним, але вона не може стримати себе від таких дій. Який розлад спостерігається у пацієнтки?
*a. Клептоманія
b. Піроманія
c. Дипсоманія
d. Трихотиломанія
e. Дромоманія

72. Який синдром не характерний для шизофренії?
a. Гебефренічний
*b. Судомний
c. Апато-абулічний
d. Галюцинаторно-параноїдний
e. Кататонічний

73. Яке з нижченаведених захворювань може розвиватися внаслідок довготривалого вживання алкоголю?
*a. Цироз печінки
b. Грип
c. Астма
d. ПТСР
e. Цукровий діабет

74. Укажіть принцип, за яким в Україні не надається психіатрична допомога під час планової шпиталізації.
*a. Недобровільності
b. Додержання прав людини та громадянина
c. Доступності до сучасного рівня наукових знань
d. Необхідності й достатності заходів лікування, медичної, психологічної та соціальної реабілітації, надання освітніх, соціальних послуг
e. Гуманності

75. Чоловіка віком 41 рік шпиталізовано до психіатричного стаціонару з виправного закладу через погіршення психічного стану: став напруженим, збудливим, не спав вночі, вважав, що проти нього змовилися наглядачі та інші ув'язнені. 3-4 роки тому звернув увагу на "заплітання язика", посіпування м'язів обличчя. Через 2 роки порушилася хода, стала розмашистою, з'явилися неконтрольовані рухи кінцівок. На момент огляду виявлено асиметричні гіперкінези м'язів обличчя. Який найімовірніший діагноз?
a. Шизоафективний розлад
b. Епілепсія
*c. Хвороба Гентінгтона
d. Хвороба Паркінсона
e. Нейролептичний синдром

76. Пацієнт віком 62 роки до кабінету зайшов невпевненою човгаючою ходою. Висловлює скарги на біль у м'язах, тремор у стані спокою, схильність до падінь, зниження пам'яті, труднощі під час запам'ятовування нової інформації, при згадуванні минулих подій, зниження концентрації уваги, порушення сну, плаксивість, зміни настрою. Під час обстеження говорить тихим монотонним голосом, періодично замислюється, замовкає, міміка збідніла, визначається ригідність м'язів за типом зубчастого колеса. Укажіть причину нейрокогнітивного розладу.
a. Хвороба Гентінгтона
b. Тільця Леві
*c. Хвороба Паркінсона
d. Фронто-темпоральне ушкодження
e. Черепно-мозкова травма

77. Пацієнтка віком 33 роки прибула до приймального пункту психіатричної лікарні у супроводі матері. Жінка неохайна на вигляд, із краплями крові на обличчі та верхньому одязі, у руках тримала шматок скла, яким намагалася нашкодити собі. За рішенням лікаря-психіатра пацієнтку шпиталізовано у примусовому порядку. Протягом першої доби перебування жінки у лікарні комісія лікарів-психіатрів та суд визнали доцільність примусової шпиталізації. Протягом якого часу пацієнтку повинна оглядати комісія лікарів-психіатрів для продовження стаціонарного лікування?
a. 1 раз на півроку
b. 1 раз на добу
c. 1 раз на тиждень
*d. 1 раз на місяць
e. -

78. Пацієнт віком 58 років скаржиться на головний біль, дратівливість, безсоння, зниження пам'яті та настрою. Під час неврологічного обстеження виявлено: слабопозитивні менінгеальні симптоми, анізокорія з млявою реакцією зіниць на світло. Ввечері раптово розвинувся стан потьмареної свідомості із зоровими галюцинаціями, страхом, психомоторним збудженням. За результатами дослідження ліквору виявлено: велику кількість білка та клітинних елементів, позитивну реакцію Васермана. Який найімовірніший діагноз?
a. Тривожно-депресивний розлад
b. Реактивний параноїд
c. Дисоціативно-конверсійний розлад
d. Алкогольний делірій
*e. Делірій. Сифіліс мозку

79. Дев'ятирічний хлопчик направлений до психіатра через низьку успішність та неслухняність у школі. Результати оцінки інтелекту не виявили порушень, IQ знаходиться в межах норми. Учитель повідомляє, що порівняно з іншими в класі, хлопцю важко утримувати увагу, він дуже непосидючий та метушливий, постійно нудиться та відволікає інших під час занять. Футбольний тренер хлопця та вчитель музики також вказують на його непосидючість та неуважність, які заважають навчанню та тренуванням. Який імовірний розлад у дитини?
*a. Гіперкінетичний розлад
b. Специфічні порушення розвитку шкільних навичок
c. Генералізований тривожний розлад
d. Розлад відсутній, вікова норма
e. Дитячий аутизм

80. Пiд час обстрiлу в зонi бойових дiй у військовослужбовця з'явилися такі симптоми: став тривожним, надмiрно метушливим, гiперактивним, не виконував накази командира, неадекватно реагував на людей навколо. Упродовж двох годин стан покращився, симптоми стали менш вираженими, пам'ять на подiї, що вiдбувалися, частково втрачена. Який найімовірніший діагноз?
a. Посттравматичний стресовий розлад
b. Гострий полiморфний психотичний розлад
*c. Гостра реакцiя на стрес
d. Контузiя
e. Розлад адаптацiї

81. Семирічний хлопчик під час занять у школі постійно розмовляє, відволікає інших учнів і не може дотримуватися інструкцій учителя. Також часто легко відволікається від своїх ігор та завдань удома, швидко переходячи від одного заняття до іншого без завершення попереднього. На огляді батьки повідомляють, що цей стан був майже завжди в дитини. Оберіть найбільш безпечний та ефективний препарат для лікування цього стану.
a. Гідазепам
b. Дексамфетамін
c. Гопантенова кислота
d. Арипіпразол
*e. Атомоксетин

82. Пацієнтка віком 36 років протягом останніх 8-ми місяців відмовлялася виходити з дому, вважаючи, що сусіди намагаються їй нашкодити. Вона боїться, що якщо вони побачать її, то завдадуть болю, і знаходить багато дрібних доказів на підтримку цього, зокрема: сусіди залишали свої сміттєві баки на вулиці, щоб вона перечепилася, паркували свої машини біля своїх під’їздів, щоб могли сховатися за ними та шпигувати за нею, і проходили повз її будинок, щоб спробувати зазирнути, де вона ховається. Пацієнтка стверджує, що настрій у неї хороший і було б "краще, якби вони залишили її в спокої". Заперечує, що чула, як сусіди чи хтось інший з нею розмовляють, але впевнена, що вони планують "спричинити їй смерть і каліцтво". Який найімовірніший діагноз?
a. Велика депресія з психотичними ознаками
b. Шизофренний розлад
*c. Маячний розлад
d. Шизоафективний розлад
e. Шизофренія

83. Пацієнтка віком 53 роки скаржиться на знижений настрій, страх, тривогу, безсоння, песимістичні думки, втрату зацікавленості, складність у зосередженні уваги, відчуття загальмованості. Симптоматика наростала впродовж останніх трьох тижнів, виникала 1-2 рази на рік упродовж останніх 5 років, переважно в осінньо-весняний період. Для якого патологічного стану характерна така симптоматика?
a. Депресивного розладу із психотичними симптомами
b. Депресивного епізоду помірного ступеня
c. Маніакального епізоду
d. Шизофренії
*e. Рекурентного депресивного розладу

84. Пацієнт, віком 52 роки, наркологічного стаціонару звинувачує дружину у постійних зрадах. З її слів, це триває давно з роками погіршилося, останнім часом стверджує, що дружина зраджує йому усе життя і доньку народила також від коханця. Встановив вдома камери, щоб перевіряти, хто ходить до них додому. Кілька разів кидався з кулаками на інших чоловіків, яких запідозрив у стосунках із його дружиною. Вкажіть синдром, який найімовірніше спостерігається у пацієнта.
a. Корсаковський
*b. Психоорганічний
c. Галюциноз
d. Делірій
e. Маячний

85. У молодого чоловіка віком 21 рік через 1 рік після вживання наркотичної речовини розвинувся такий стан: перед очима з'явилися спалахи яскравого світла з неясними контурами трикутників, кіл. Незабаром після цього пацієнт побачив юрбу людей, які загрозливо дивилися в його бік. Спершу виникло почуття екстазу, що змінилося тривогою і занепокоєнням. Кольори і звуки стали насиченими, відчув, що душа відокремлюється від тіла. Цей стан тривав 10 год і завершився депресією. Визначте, яким наркотиком зумовлена описана картина інтоксикації.
a. Героїном
b. Барбітуратами
c. Кокаїном
d. Канабіноїдами
*e. ЛСД

86. Із анамнезу відомо, що пацієнт віком 35 років протягом кількох годин поводив себе неадекватно, бігав по вулиці, чіплявся до перехожих, не реагував на зауваження, розмовляв сам із собою. Потім взяв лезо та порізав собі вени на обох передпліччях, пояснюючи, що не хоче жити. Пацієнту в травмпункті оброблено рани, швів не накладено через неглибокі порізи. Яка подальша лікувальна тактика?
a. Призначення амбулаторного лікування
b. Призначення консультації психіатра
c. Шпиталізація до хірургічного відділення
*d. Шпиталізація до психіатричного відділення
e. Амбулаторна психотерапія

87. Жінку віком 72 роки виявлено у своєму помешканні у стані виснаження. Близьких родичів немає, з іншими родичами немає зв'язку. Кілька разів лікувалася у психіатричному стаціонарі. Мовний контакт малопродуктивний, на запитання відповідає часто не по суті, пам'ять різко погіршена, не пам'ятає, коли востаннє приймала їжу. Пересувається самостійно, проте з труднощами. За словами сусідів, уже днів десять не виходила з помешкання. Їжі вдома немає, навколо безлад і бруд. Від шпиталізації у психіатричний стаціонар категорично відмовляється, реагує агресивно. Яка лікувальна тактика в цьому разі?
a. Поміщення у будинок-інтернат для хронічних пацієнтів
*b. Примусова шпиталізація до психіатричного стаціонару
c. Шпиталізація до відділення інтенсивної терапії
d. Виклик поліції та передача пацієнтки під опіку соціальних служб
e. -

88. Пацієнтку віком 26 років чоловік привіз до лікарні після того, як вона почала кричати, що їй дзвонять діти, і впала в істерику. Чоловік стверджує, що 2 тижні тому двоє їхніх дітей загинули в автомобільній аварії, і з того часу дружина була збуджена, неорганізована, заявляла, що не буде їсти, тому що вважає, що він отруїв їй їжу. Останні 2 дні не спала. Вважає, що медсестри у відділенні збираються завдати їй шкоди. Жінку заспокоюють і згодом відправляють додому. Через тиждень усі її симптоми стихають спонтанно. Який найімовірніший діагноз?
a. Велика депресія з психотичними ознаками
b. Шизофренний розлад
c. Делірій
*d. Короткий психотичний розлад
e. Посттравматичний стресовий розлад

89. Щоранку, коли треба йти до школи, восьмирічна дівчинка стає плаксивою і засмученою, стверджує, що погано почувається, на уроках часто звертається до медсестри, зі скаргами на головний біль та біль у животі. Принаймні раз на тиждень пропускає заняття або мати забирає її раніше через скарги. Лікар-педіатр виключив органічні причини фізичних симптомів. На вихідних у дитини зазвичай немає симптомів, якщо тільки батьки не вийдуть і не залишать її з нянею. Який найімовірніший діагноз?
a. Розлад прихильності
b. Генералізований тривожний розлад
*c. Розлад сепараційної тривоги
d. Велика депресія
e. Розлад соматизації

90. Пацієнтка віком 35 років повідомляє, що раніше двічі перебувала в депресивних станах тривалістю до 5-6 місяців. Наразі її турбує відсутність притаманного їй задоволення від спілкування з близькими людьми (дітьми, чоловіком, батьками). Перестали радувати подарунки, компліменти, похвала. Зникла привабливість будь-яких матеріальних благ. У клінічній картині якої депресії спостерігаються такі симптоми?
a. Тривожної
b. Депресії з маячними ідеями самозвинувачення
*c. Анестетичної
d. Ажитованої
e. Депресії з обсесіями

91. Чоловік віком 35 років чує "голос" усередині голови, схожий на голос робота, який коментує усе, що відбувається навколо. За словами пацієнта, чує його вже 8-9 років. Спочатку здавалося, що це голос справжньої людини, проте згодом він змінився. Укажіть психопатологічний феномен у цього пацієнта.
a. Парейдолія
b. Істинна галюцинація
c. Функціональна галюцинація
d. Афективна ілюзія
*e. Псевдогалюцинація

92. Укажіть емоційний прояв, який не є типовим для циркулярної депресії.
a. Відчай
b. Безнадійність
c. Туга
d. Печаль
*e. Тривога

93. Пацієнтка віком 38 років не висловлює скарг, вважає себе здоровою. Об'єктивно спостерігається: вираз обличчя страдницький, очі сумні, говорить тихо, повільно, висловлює маревні ідеї самоприниження та самозвинувачення. Із анамнезу відомо, що перестала спілкуватися з родичами, більшу частину часу лежить. Останні 2 тижні говорить про бажання вмерти, просить сина принести отруту або допомогти повіситися. Який стан є показанням для невідкладної шпиталізації пацієнтки?
a. Загальмованість
*b. Депресивний зі стійкими суїцидальними висловлюваннями
c. Обсесивно-компульсивний
d. Відсутність спілкування з родичами
e. Відмова пацієнта від амбулаторного лікування

94. Пацієнт віком 40 років скаржиться на порушення сну з кошмарними сновидіннями, поганий настрій, агресивність до оточення, гнітючі спогади: "побиття палицями, обливання крижаною водою, які виникають раптово і відчуваються реальними". За словами пацієнта, спілкування з близькими погіршилося, адже вони "не розуміють" його. Із анамнезу відомо, що чоловік брав участь у бойових діях та перебував у полоні, з якого повернувся 3 місяці тому. Який найімовірніший діагноз?
*a. Посттравматичний стресовий розлад
b. Реакція на тяжкий стрес
c. Гостра реакція на стрес
d. Порушення адаптації
e. -

95. У пацієнтки віком 29 років раптово підвищилася температура тіла, погіршилося самопочуття, стала сонливою, проспала майже три доби. Із анамнезу відомо, що 4 дні тому хворіла на ГРВІ. Скаржиться на відчуття тривоги, запаморочення, двоїння в очах, "викривлене бачення" навколишніх предметів, відчуття "невагомості". Об'єктивно спостерігається: птоз, ністагм, обличчя асиметричне, нестійка у позі Ромберга. Який найімовірніший діагноз?
a. Генералізований тривожний розлад
*b. Епідемічний енцефаліт
c. Сифіліс
d. Менінгококова інфекція
e. Розсіяний склероз

96. Шестирічну дівчинку мама привела до лікаря зі скаргами на те, що дитина відстає в навчанні, неуважна, трапляються періодичні істерики на уроках та вдома. Зазначає, що дівчинка не розмовляла до 4-х років. У школі дружелюбна, але не може виконати більшість завдань, навіть якщо їй допомагають. Яка з нижченаведених діагностичних процедур буде найбільш корисною для встановлення діагнозу?
a. Загальний аналіз крові
*b. Тестування IQ
c. Люмбальна пункція
d. Електроенцефалограма
e. Перевірка слуху

97. Пацієнтка віком 26 років скаржиться на напади пришвидшеного серцебиття, підвищення АТ, задишки, запаморочення, страху знепритомніти, страху залишатися наодинці, тремор тіла. Із анамнезу відомо, що такі стани спершу виникали раз на декілька днів, а тепер трапляються щодня, тривають до 30 хв і минають самостійно. Результати додаткових обстежень у нормі. Який найімовірніший діагноз?
*a. Панічний розлад
b. Емоційно-нестійкий розлад особистості, імпульсивний тип
c. Фобічний розлад
d. Соматоформний розлад
e. Посттравматичний стресовий розлад

98. Який із нижченаведених лікарських засобів є блокатором опіатних рецепторів?
a. Амфетамін
b. Бупренорфін
c. Морфін
*d. Налоксон
e. Апоморфін

99. Який розлад не належить до дисоціативних розладів?
a. Амнезія
*b. Іпохондрія
c. Одержимість
d. Фуга
e. Розлад множинної особистості

100. Пацієнт віком 26 років скаржиться на порушення функції пам'яті - не може згадати, що робив ввечері напередодні або як придбав собі ту чи іншу річ. Зазначає, що друзі розповідають йому про спільно проведені вечори, а він не пам'ятає, що був там, хоч і бачить себе на фото. Інколи має відчуття, що він спостерігає за своїм життям з боку третьої особи. Із розповідей сестри відомо, що у віці 4-х років пацієнт кілька разів переживав сексуальне насильство, чого сам не пам'ятає. Дані ЕЕГ, МРТ патології не визначають. Який найімовірніший діагноз?
a. Судинна деменція
*b. Дисоціативний розлад ідентичності
c. Конверсійний розлад
d. Розлад деперсоналізації/дереалізації
e. Межовий розлад особистості

101. Пацієнтка віком 18 років має постійне відчуття порожнечі всередині, часто мінливий настрій. Емоційно холодна, відчуває труднощі у спілкуванні, має багато знайомих, але ні з ким не близька. У підлітковому віці була анорексія. Тричі за життя спостерігалася самопошкоджувальна поведінка. Який найімовірніший діагноз?
a. Нарцистична травма
b. Біполярний афективний розлад
*c. Межовий розлад особистості
d. Депресивний розлад
e. Шизотиповий розлад

102. Укажіть симптоми, які не пов'язані з нейрокогнітивними розладами.
*a. Гіпоманія
b. Атрофія кори головного мозку
c. Дратівливість
d. Короткочасна втрата пам'яті
e. Делірій

103. Група з шести підлітків курять цигарки. Через 10 хв стають веселими, голосно сміються, незважаючи на подив перехожих, гримасують, стрибають. У трьох виникло відчуття, що гілки дерев під ногами перетворилися на величезні колоди. Це спричинило новий вибух реготу. Який наркотик вживали підлітки?
a. Крек
b. ЛСД
c. Амфетамін
d. Екстазі
*e. Марихуану

104. Пацієнтка віком 19 років з ІМТ - 19,5 кг/м^2 скаржиться на епізоди переїдання, які відбуваються зазвичай 3-4 рази на тиждень. Під час переїдання втрачає контроль і не може контролювати кількість спожитої їжі, після чого відчуває дискомфорт та відчуття переповненості в епігастрії. Після епізодів переїдання виникає сильне почуття провини та страху набрати вагу, оскільки вона вважає себе вже товстою. Через це після епізодів переїдання викликає блювання, іноді вживає проносні засоби та намагається робити якомога більше фізичних вправ. Який препарат є засобом вибору для медикаментозного лікування цього розладу?
a. Оланзапін
b. Міртазапін
*c. Флуоксетин
d. Амітриптилін
e. Пароксетин

105. У пацієнта віком 32 роки у стані абстиненції послідовно виникли такі симптоми: погіршення настрою, дратівливість, озноб, тремор, мідріаз, нежить, біль у суглобах, блювання, пронос, тонічні судоми. Для якого виду залежності характерна ця картина абстиненції?
a. Канабіноїдної
b. Кокаїнової
*c. Опійної
d. Ефедронової
e. Барбітуратової

106. Визначте черговість (послідовність) хворобливих змін у різних психічних процесах у динаміці формування циркулярної депресії (від початку до "розгорнутої" фази).
a. Ментальні, емоційні, ефекторні (рухові)
b. Емоційні, ефекторні (рухові), ментальні
*c. Емоційні, ментальні, ефекторні (рухові)
d. Ментальні, ефекторні (рухові), емоційні
e. Ефекторні (рухові), ментальні, емоційні

107. У пацієнта віком 38 років спостерігається швидка зміна симптоматики у вигляді афективних коливань: від підвищеного до зниженого настрою. Симптоматика триває близько 2-х тижнів. Два і чотири роки тому у пацієнта спостерігалася депресивна симптоматика тривалістю 3 і 5 місяців. Який найімовірніший діагноз?
a. Маніакальний епізод
b. Біполярний афективний розлад, депресивний епізод
c. Рекурентний депресивний розлад
*d. Біполярний афективний розлад, змішаний епізод
e. Депресивний епізод помірного ступеня

108. Пацієнт віком 32 роки стверджує, що всі перехожі на вулиці спостерігають за ним, перешіптуються за спиною та передають інформацію про його місцезнаходження спецслужбам. Однак "дружній" голос зсередини допомагає уникати підозрілих осіб. У минулому його неодноразово намагались отруїти шляхом нанесення хімікатів на одяг, через що перебуває оголеним. Для якого захворювання характерна така симптоматика?
a. Маячного розладу
*b. Параноїдної шизофренії
c. Шизотипового розладу
d. -
e. Шизоїдного розладу особистості

109. Із анамнезу відомо, що пацієнт віком 35 років протягом життя був тривожним з приводу власного здоров'я, часто відвідував лікарів із постійними скаргами. Під час пандемії коронавірусної хвороби став ще більш тривожним, з'явився страх заразитися вірусом, постійно вимірював температуру тіла, шукав в Інтернеті інформацію про симптоми цього захворювання, незначні симптоми нежитю сприймав як загрозливі для життя. Який найімовірніший діагноз?
a. Панічний розлад
b. Астенічний невроз
c. Депресія
d. Соціальна фобія
*e. Іпохондричний розлад

110. Пацієнт віком 36 років щоденно багато разів на день миє руки, навіть якщо вони вочевидь чисті. Розуміє, що чергове миття є зайвим, прикладає зусилля, щоб не робити цього, але боїться забруднення та не може позбавитися нав'язливих дій. З якою метою здійснюють ритуали пацієнти з фобіями?
*a. З метою запобігання якимось маловірогідним подіям, що зашкодять пацієнту, захисту від будь-якого нещастя
b. З метою протидії болісним переживанням
c. Пацієнт відчуває себе керованим, стверджує, що дії виконує мимовільно, під зовнішнім впливом
d. З метою відвернення уваги від власних переживань
e. Без будь-якої мети

111. Пацієнтка віком 28 років скаржиться на нестабільність настрою, відчуття порожнечі та невпевненості в собі. Розповідає, що з підліткового віку вона має нестійкі відносини з близькими та всіма навколо, періодично має депресію або відчуває епізоди гніву та агресії. Описує епізоди самоушкодження, зокрема різання себе з метою "заглушити душевний біль фізичним болем". Відзначає часту швидку зміну партнерів, оскільки швидко розчаровується в них, водночас відчуває страх залишитися самотньою. Який розлад особистості спостерігається в пацієнтки?
a. Демонстративний
*b. Межовий
c. Шизоїдний
d. Параноїдний
e. Уникаючий

112. Пацієнтці на фоні резистентності до інших нейролептиків призначили клозапін. Психічний стан покращився, проте згодом у неї з'явилися підвищення температури тіла, запалення ясен, виразки слизової оболонки ротової порожнини, які повільно загоюються. Який побічний ефект від прийому клозапіну спостерігається в пацієнтки?
a. Еритроцитоз
b. Еозинофілія
c. Тромбоцитоз
*d. Агранулоцитоз
e. Дефіцит вітаміну С

113. Пацієнтка віком 72 роки повідомляє, що її чоловік останнім часом зраджує їй. Незважаючи на те, що він інвалід із серцевою недостатністю і зовсім не виходить із дому, він нібито "приймає у себе жінку", коли пацієнтка виходить до магазину. Знайшла у себе "чужі жіночі речі". Надалі з'ясувалося, що це її власні речі, які вона вже давно не носить. На спроби її переконати дратується й ображається. Який розлад спостерігається у пацієнтки?
a. Параноїдна шизофренія
b. Деменція при хворобі Альцгеймера
c. Депресивний епізод із психотичними симптомами
*d. Органічний маячний розлад
e. Органічний афективний розлад

114. Пацієнт віком 26 років, який знаходиться на наркологічному обліку, з діагнозом: ППРВВ (синдром залежності внаслідок вживання опіоїдів) - скаржиться на тремор у верхніх кінцівках, безсоння, ринорею, сльозотечу та дратівливість. Які лікувальні заходи є методом вибору лікування пацієнта з цим діагнозом?
a. Рекомендація для пацієнта відмовитись від прийому опіоїдів
b. Введення аміназину
c. Введення анксіолітиків
d. Детоксикація
*e. Довготривале медикаментозне лікування агоністами опіоїдів (ПТАО)

115. Пацієнтка віком 86 років останній рік спостерігається у психіатра з діагнозом: деменція при хворобі Альцгеймера з пізнім початком. За словами доньки, протягом останнього тижня стала агресивною, перестала спати вночі, звинувачує її в тому, що вона краде її речі, забирає у неї гроші та не дає їй їсти. Кликала на допомогу сусідів, просила викликати поліцію, оскільки донька, на її думку, пускає отруйний газ у кімнату, хоче її заморити голодом та вбити, щоб заволодіти її квартирою. Який препарат буде засобом вибору для лікування цього стану?
a. Левомепромазин
*b. Рисперидон
c. Амісульприд
d. Клозапін
e. Аміназин

116. У пацієнтки віком 32 роки впродовж останніх 3-х тижнів виникли та наростали відчуття відкритості та "чужості" думок, відчуття керування та впливу, ідеї відношення та впливу, голоси коментуючого характеру, зі зниженим настроєм, страхом та тривогою. Кілька років тому у пацієнтки спостерігався період підвищеного настрою, висловлювала надцінні ідеї власних можливостей, мала неадекватно багато планів, бралася за кілька справ одночасно, мало спала. По медичну допомогу не зверталася. Для якого розладу характерна така симптоматика?
a. Обсесивно-компульсивного розладу
*b. Шизоафективного розладу
c. Депресивного епізоду
d. Гострого поліморфного психотичного розладу з симптомами шизофренії
e. Маніакального епізоду

117. Пацієнт віком 45 років, директор, приймав пароксетин 40 мг/добу протягом 6-ти місяців від депресії. Оскільки його депресія була в повній ремісії протягом принаймні 3-х місяців, він вирішив припинити лікування, не поговоривши зі своїм лікарем-психіатром. Через 2 дні став дуже дратівливим, плаксивим, з'явилася нудота, тремор, запаморочення. Який патологічний стан виник у пацієнта?
a. Реакція на зміну часових поясів
b. Рецидив його великої депресії
c. Серотоніновий синдром
d. Маніакальний епізод
*e. Синдром відміни СІЗЗС

118. Пацієнт віком 36 років вперше звернувся до лікаря-психіатра через наполягання родичів. Адже впродовж останнього року щотижнево відвідує казино та покерні клуби. Відтак, програв значну суму грошей та взяв безліч кредитів, давав обіцянки не робити цього, але не міг їх стримати. Який вірогідний діагноз у пацієнта?
a. Легка розумова відсталість
*b. Лудоманія
c. Тривожний розлад
d. Біполярний афективний розлад
e. Межовий розлад особистості

119. Під час огляду пацієнтки віком 25 років спостерігається: знерухомлена, вираз обличчя мінливий, відображає страх, здивування або захоплення, на запитання лікаря не реагує. Через кілька днів пацієнтка пішла на контакт та розповіла, що спостерігала, як "янголи спустилися на променях світла та вступили у боротьбу з демонами". Не пам'ятає, коли і як вона опинилася в лікарні. Який психопатологічний стан виник у пацієнтки?
a. Конфабуляція
b. Псевдоремінісценція
*c. Онейроїд
d. Делірій
e. Аменція

120. Пацієнтка віком 25 років, раніше вже зверталася до психіатра з приводу епізодів біполярного афективного розладу. Відзначає нинішнє погіршення стану протягом останніх 6-ти місяців після того, як самостійно припинила приймати підтримуючу терапію. Об'єктивно спостерігається: загальмована, мовлення сповільнене, на питання відповідає після пауз, вираз обличчя страдницький, зовнішній вигляд неохайний. Скаржиться на слабкість, втому, дуже поганий настрій, відсутність мотивації, відсутність апетиту та схуднення на 6 кг протягом останніх 2-х місяців, суїцидальні думки. Повідомляє, що відчуває себе винною у всіх гріхах людських, а також чує незнайомі голоси в середині голови, які кажуть, що через неї у світі йдуть війни. Який епізод біполярного афективного розладу спостерігається в пацієнтки?
a. Тяжка депресія без психотичних симптомів
b. Маніакальний із психотичними симптомами
c. Помірна депресія
d. Змішаний
*e. Тяжка депресія з психотичними симптомами

121. Який основний елемент лікування отруєння метиловим спиртом?
a. Забезпечення прохідності дихальних шляхів
*b. Введення етилового спирту
c. Детоксикація
d. Підтримання серцевої діяльності
e. Форсований діурез

122. Під час огляду пацієнта віком 28 років спостерігається: ейфорія, неспокій, гіперактивність, легко відволікається, постійно та швидко говорить, не встигає завершити одну думку, як "перестрибує" на іншу, роздає всім навколо поради. Також каже, що він найбагатший та найталановитіший чоловік у світі і має вплив на всі уряди світу. Рідні повідомили, що він останні дні взагалі не спав, витрачав купу грошей на непотріб, узяв велику суму в кредит. Яке лікування необхідно призначити пацієнту?
a. Ламотриджин
b. Карбамазепін
*c. Оланзапін + вальпроєва кислота
d. Сертралін
e. Оланзапін + флуоксетин

123. Пацієнтка віком 33 роки скаржиться на біль у грудях. Об'єктивно спостерігається: пацієнтка пильна та тривожна, ЧСС - 120/хв, АТ - 140/97 мм рт. ст., широко розширені зіниці. Токсикологічний аналіз позитивний. Який із нижченаведених препаратів, найімовірніше, спричинив таку симптоматику?
a. Риталін
b. Діетиламід лізергінової кислоти (ЛСД)
c. Героїн
d. Фенциклідин (PCP)
*e. Кокаїн

124. Під час огляду пацієнта віком 36 років виявлено: неспокійний, напружений, до чогось приглядається, прислухається, дату та місце перебування називає правильно. Настрій нестійкий, збудливий. Із анамнезу відомо, що два дні тому різко вийшов із запійного стану, який тривав 3 тижні. Об'єктивно спостерігається: тремор кінцівок, підвищена пітливість, АТ - 150/90 мм рт.ст., ЧСС - 110/хв. Який найімовірніший діагноз?
a. 1-ша стадія алкогольного делірію
b. 3-тя стадія алкогольного делірію
c. Реактивний психоз
*d. 2-га стадія алкогольного делірію
e. Патологічне сп'яніння

125. Пацієнтка віком 28 років скаржиться на постійне відчуття тривоги, яке виникає майже одразу після пробудження та триває протягом дня. Тривога проявляється передчуттям, що ось-ось станеться щось дуже погане. Це супроводжується пришвидшеним серцебиттям, підвищеним артеріальним тиском, відчуттям "кому" в горлі, нудотою, внутрішнім тремтінням та пітливістю. Перед сном тривога заважає заснути, пацієнтка відчуває м'язове напруження та не може розслабитися. Який найімовірніший діагноз?
a. Агорафобія
*b. Генералізований тривожний розлад
c. Неврастенія
d. Панічний розлад
e. Обсесивно-компульсивний розлад

126. Пацієнтку віком 16 років шпиталізовано у тяжкому стані. Об'єктивно спостерігається: АТ - 75/50 мм рт. ст., ЧСС - 52/хв. В аналізі крові: K^+ - 2,8 мекв/л, бікарбонати - 40 мекв/л. Батьки дівчини повідомляють, що вона схудла на 15 кг за 3 місяці, але все ще переконана, що має зайву вагу, їсть дуже невелику кількість низькокалорійної їжі та бігає 2-3 год щодня. Укажіть діяльність, що, найімовірніше, спричинила цей стан у пацієнтки.
a. Статева розбещеність
b. Зловживання алкоголем
c. Крадіжки в магазині
d. Носіння тісного одягу
*e. Самоіндукована блювота

127. Пацієнтка віком 32 роки звернулася вперше до лікаря-психіатра зі скаргою на "провал у пам'яті", який, за її словами, стався з нею вперше в житті. Зазначає, що сьогодні раптово дізналася, що тиждень перебувала за кордоном, відвідуючи маму похилого віку, а повернулася 2 дні тому: з подивом для себе виявила відмітки в паспорті про в'їзд і виїзд, квитки, переписку з мамою і друзями щодо поїздки. Зовсім не пам'ятає ані обставин, ані часу, ані самого факту подорожі. Пацієнтка розповіла, що 2 тижні тому посварилася з чоловіком, він поводився агресивно, погрожував, шантажував. За словами знайомих, через кілька днів вона раптово вирішила поїхати до мами за кордон. Виглядала напруженою, тривожною, "заклопотаною". На момент огляду: орієнтована всебічно правильно, свідомість ясна, психопродуктивна симптоматика відсутня, емоційно лабільна, тривожна, місцями демонстративна поведінка. Не може згадати жодної події чи факту з періоду після сварки і до повернення додому. Пам'ять на основні важливі події в минулому, імена, дати, обличчя, місця, а також на поточні події і короткрострокова пам'ять без грубих порушень. Когнітивні функції в нормі. Неврологічний стан без патології. МРТ, КТ, ЕЕГ - без патологічних змін. Який найімовірніший діагноз?
a. Фіксаційна амнезія
b. Антероретроградна амнезія
c. Ретардована амнезія
*d. Дисоціативна амнезія
e. Посттравматична амнезія

128. Укажіть специфічний симптом, що характерний для отруєння метиловим спиртом.
a. Блювання
b. Порушення дихання
c. Сп'яніння від менших доз алкоголю
*d. Порушення зору
e. Тахікардія

129. Пацієнт віком 28 років, спілкуючись із лікарем, безперервно щось говорить у дуже швидкому темпі. З великими труднощами, після кількох повторень вдається його перебити, щоб поставити питання. На запитання починає відповідати, але миттєво відволікається на іншу тему. Зміна теми у розмові пацієнта відбувається практично після кожної фрази. У разі якого розладу спостерігається таке прискорення асоціативного процесу?
a. Епілепсії
b. Шизофренії
c. Панічного розладу
*d. Біполярного афективного розладу
e. Психогенного психозу

130. Пацієнтку віком 20 років, яка раніше не мала серйозних проблем зі здоров'ям, шпиталізовано до відділення невідкладної допомоги її сім'єю через раптове погіршення стану. Вона проявляла високу активність, надмірну рухливість та пришвидшення мовлення. Цей гіперактивний стан із часом чергувався епізодами "затримки", коли вона заплющувала очі і була нерухомою, кричала про невідомих нападників. У підсумку розвинувся стан ступору. Аналізи біологічних рідин та томографія не виявили відхилень. Визначте препарати першої лінії для невідкладної допомоги.
a. Гідазепам
b. Рисперидон
c. Діазепам
*d. Галоперидол
e. Тіамін

131. Під час огляду десятирічної дитини виявлено: кричить, танцює, лається, заявляє, що все це робить не вона, а вчитель, який опанував її волю та керує. Вона знає, що говорить і робить "непотрібне", але це тому, що в її гортані є щось стороннє, "моя гортань підкорена чужій волі". Який найімовірніший діагноз?
a. Дитяча шизофренія
b. Реактивний параноїд
c. Органічний маячний розлад
*d. Гострий поліморфний психотичний розлад
e. -

132. Пацієнта віком 36 років шпиталізовано до психіатричного стаціонару. Під час лікування став доступним для мовного контакту і повідомив лікареві, що протягом останніх двох тижнів перед шпиталізацією відчував зростання тривоги, погіршення сну та відчуття, що навколо нього відбувається щось дивне. У день шпиталізації він почув голос Бога всередині голови, який сказав: "Ти маєш зустрітися з покійним батьком". Перебуваючи вдома, він усвідомив, що його душа виходить із тіла та піднімається на небеса, а тіло залишається в кімнаті. На небесах він зустрів Бога, який провів його до покійного батька, із яким у нього була довга розмова. Під час цього він не реагував на зовнішні подразники, після чого дружина викликала швидку. Який синдром затьмареної свідомості спостерігається у пацієнта?
*a. Онейроїдний
b. Аментивний
c. Деліріозний
d. Сутінковий
e. Розгубленості

133. Пацієнта віком 58 років шпиталізовано до травматологічного відділення з переломом стегна, який отримав під час весілля доньки. На третій день став агресивним, збудженим, тривожним. Наполягав на виписці, вважав, що він на м'ясокомбінаті і з нього хочуть зробити ковбасу. Об'єктивно спостерігається: температура тіла - 37,5^oС, АТ - 160/90 мм рт. ст., ЧСС - 110/хв. Із анамнезу відомо, що періодично має псевдозапої. Який патологічний стан виник у пацієнта?
a. Стан відміни алкоголю без делірію
b. Стан відміни опіатів з делірієм
*c. Стан відміни алкоголю з делірієм
d. Алкогольний галюциноз
e. Транзиторна ішемічна атака

134. Пацієнта віком 66 років шпиталізовано до психіатричної лікарні родичами у зв'язку із суїцидальними намірами. Під час бесіди неохоче повідомляє, що два місяці тому після психотравми з'явилася тривога, внутрішній неспокій, порушився сон. Потім з'явились голоси в голові, які нагадують йому про його гріхи, "влаштовують Армагедон", вказують на його негідність, змушують виконувати їхні вимоги. Стверджує, що "хтось вселився в нього та керує ним". Який психопатологічний синдром спостерігається у пацієнта?
*a. Синдром Кандинського-Клерамбо
b. Корсаковський синдром
c. Парафренний синдром
d. Паранояльний синдром
e. Синдром Фреголі

135. Під час огляду пацієнта віком 50 років виявлено: свідомість збережена, скарг не висловлює, ім'я лікаря не запам'ятав навіть після кількох повторень. Із анамнезу відомо, що зловживає алкоголем, тиждень тому мав порушення свідомості. Під час розпитування, де він був до епізоду порушення свідомості, сказав, що їхав на море, але раніше розповідав, що був на роботі. Настрій дещо підвищений, але подразливий. Який найімовірніший діагноз?
*a. Амнестичний синдром Корсакова
b. Енцефалопатія Гайє-Верніке
c. Хвороба Піка
d. Хвороба Альцгеймера
e. Хвороба Гентінгтона

136. Пацієнта віком 22 роки шпиталізовано після того, як він був надзвичайно стурбований у своїй кімнаті гуртожитку, оскільки був упевнений, що адміністрація університету надсилає "ударний загін", щоб убити його. Зазначає, що бачить "видіння" чоловіків, одягнених у чорне, які мають зброю та переслідують його. Процес мислення пацієнта є відносно непорушеним, без блокування думки чи вільних асоціацій. Які препарати, найімовірніше, спричинили ці симптоми?
*a. Амфетаміни
b. Бензодіазепіни
c. Героїн
d. Барбітурати
e. MDMA (екстазі)

137. Який із нижченаведених варіантів депресії не належить до тих, що можуть бути асоційовані з COVID-19?
a. Органічна
b. Рекурентна
c. Короткотривала депресивна реакція
d. Біполярна
*e. Постшизофренічна

138. Під час огляду трирічної дитини виявлено: відсутність експресивного мовлення, нерозуміння зверненої мови, відсутність вказівного жесту. Зі слів батьків, у дитини спостерігається відсутність зацікавленості та гри з іншими дітьми, повторювані махання руками та виражена вибірковість у харчуванні. Який імовірний розлад у дитини?
a. Посттравматичний стресовий розлад
b. Гіперкінетичний розлад
c. Нервова анорексія
d. Розлад відсутній, вікова норма
*e. Дитячий аутизм

139. Пацієнт віком 14 років не засвоює шкільну програму, особливо з математики. Мовлення фразове - у 4 роки, у дитячому садку був проблемний у поведінці, ламав іграшки. Насилу читає по складах, не може розв'язати прості задачі, не розуміє сенс простих прислів'їв і приказок. Закінчив лише 2 класи школи, повільний. В анамнезі: родова травма. Який найімовірніший діагноз?
a. Депресивний розлад
b. Розлад спектра аутизму
*c. Розумова відсталість
d. Шизофренія
e. Затримка розвитку

140. Яке з нижченаведених тверджень є характеристикою викликаних вживанням кокаїну розладів психіки та поведінки?
a. Підвищена розумова активність
b. Коагулопатія
c. Збільшення апетиту
*d. Параноя
e. Покращення сну

141. Із анамнезу відомо, що пацієнт віком 16 років із дванадцятирічного віку змінився в поведінці, став "дурником", часто неадекватним у поведінці та емоціях, бував деструктивним, спостерігалась розірваність мовлення та мислення. Для якого патологічного розладу характерна така симптоматика?
*a. Гебефренної шизофренії
b. Шизоафективного розладу
c. Біполярного афективного розладу
d. Кататонічної шизофренії
e. Параноїдної шизофренії

142. Що є підставою для шпиталізації особи до психіатричного стаціонару у примусовому порядку?
a. Необхідність обстеження в стаціонарних умовах
b. Наявність тяжкого хронічного психічного розладу (слабоумство)
c. Наявність хронічного психічного розладу
d. Наявність психічного розладу у особи, яка не становить небезпеки для себе або довкілля
*e. Наявність тяжкого психічного розладу, що зумовлює небезпеку пацієнта для себе або довкілля

143. Під час огляду десятирічної дитини виявлено: кричить, танцює, лається, заявляє, що все це робить не вона, а вчитель, який запанував її волею та керує. Вона знає, що говорить і робить "непотрібне", але це все тому, що в її гортані є щось стороннє: "моя гортань підкорена чужій волі". Визначте оптимальний препарат для лікування.
*a. Рисперидон
b. Брексипразол
c. Оланзапін
d. Каріпразин
e. Зипразидон

144. Який критерій не відповідає вимогам депресивного епізоду за МКХ-10?
*a. Підвищений настрій
b. Пригнічений настрій
c. Ідеаторна загальмованість
d. Моторна загальмованість
e. Ангедонія

145. Пацієнтці віком 28 років вперше діагностовано тяжку депресію. Призначено групову когнітивно-поведінкову терапію та лікування антидепресантом із групи селективних інгібіторів зворотного захоплення серотоніну. Через 4 тижні після початку лікування покращення психічного стану не спостерігається. Що першочергово має зробити лікар згідно з рекомендаціями NICE?
a. Призначити інший антидепресант, якщо присутні побічні ефекти
*b. Переконатися, що пацієнтка приймає препарат регулярно та у відповідності до призначеної дози
c. Призначити інший антидепресант за бажанням пацієнтки
d. Збільшити дози відповідно до інструкції для медичного застосування препарату, за умови відсутності суттєвих побічних ефектів
e. Розглянути можливість поєднання антидепресанту з іншим антидепресантом

146. Семирічному хлопчику діагностовано розлад дефіциту уваги з гіперактивністю та рекомендовано медикаментозну терапію. Який препарат можна призначити дитині?
*a. Метилфенідат
b. Рисперидон
c. Прегабалін
d. Флуфеназин
e. Гідроксизин

147. Пацієнта віком 52 роки направили до лікаря-психіатра після отримання дисциплінарного стягнення на роботі у зв'язку з постійним невчасним поданням звітів. Він наполягає на тому, що не збирається нічого здавати, поки це не буде "ідеально, на відміну від усіх його колег" та відмовляється вірити, що проблеми мають щось спільне з його особистою поведінкою. У нього мало друзів через те, що він дратує їх своєю вимогливістю до "точної своєчасності" і відсутністю душевного тепла. Який найімовірніший діагноз?
a. Тривожний розлад, не уточнений іншим чином
b. -
*c. Обсесивно-компульсивний розлад особистості
d. Емоційно нестабільний розлад особистості
e. Біполярний розлад, змішаний стан

148. Пацієнтка віком 28 років, внутрішньо переміщена зі Сходу України, скаржиться на складність процесу засинання, наявність звуків "ніби летить ракета", страх лягати спати, прискорене серцебиття, коливання артеріального тиску, відчуття постійної тривоги протягом дня, яка посилюється ближче до вечора. Із анамнезу відомо, що симптоми виникли 3 тижні тому, коли під час повітряної тривоги влучила ракета у будинок, а вона при цьому не пішла з дітьми в укриття, хоча постійно це попередньо робила. Який патологічний стан виник у пацієнтки?
a. Панічний розлад
*b. Розлад адаптації пов'язаний зі стресом, у вигляді тривожно-фобічного синдрому
c. Посттравматичний стресовий розлад
d. Інсомнія
e. Специфічна фобія

149. Пацієнтка віком 17 років під час огляду пасивна, інтересу до бесіди не виявляє, на запитання відповідає односкладово. Об'єктивно спостерігається: міміка збідніла, мислення паралогічне. Маячних ідей не висловлює, галюцинацій не виявлено. Із анамнезу відомо, що у 16-річному віці почала поступово змінюватися, втратила всі захоплення, перестала спілкуватися з подругами. В останні 2-3 місяці стала зовсім замкненою, з батьками майже не розмовляє, школу не відвідує, не миється, не стежить за одягом, їсть неохоче. Який клінічний діагноз можна встановити відповідно до Міжнародної статистичної класифікації хвороб 10-го перегляду?
a. Шизотиповий розлад
b. Маніакальний епізод
c. Параноїдна шизофренія
*d. Проста шизофренія
e. Депресивний епізод

150. У пацієнта віком 59 років спостерігається прогресуюче погіршення пам'яті, безсоння. Почав помилятися при лічбі, забувати в розмові слова, перестав читати. Одного разу вийшов з дому і заблукав, не міг знайти дорогу додому. Об'єктивно виявлено: тривожний, неспокійний, не може сформулювати думку. Весь час перепитує одне й те саме. У просторі орієнтується погано, плутає дату, день тижня. Не впізнає себе у дзеркалі. Який найімовірніший діагноз?
a. Дромоманія
b. Корсаківський амнестичний синдром
c. Синдром Ганзера
*d. Хвороба Альцгеймера
e. Тривожно-депресивний розлад

