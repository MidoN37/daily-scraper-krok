1. На яку анатомічну структуру знімний частковий пластинковий протез з утримувальними кламерами передає більшу частину жувального тиску?
a. Власне жувальний м'яз порожнини рота
b. Слизову оболонку порожнини рота, природні зуби та жувальні м'язи
c. Природні зуби бічної групи
d. Природні зуби фронтальної групи
*e. Слизову оболонку порожнини рота

2. Як поділяються ложки для відбитків за методом виготовлення?
*a. Індивідуальні та стандартні
b. Допоміжні та індивідуальні
c. Складні та розбірні
d. Робочі та допоміжні
e. Функціональні та складні

3. У пацієнта на верхній щелепі наявний тільки зуб 13. Планується виготовити частковий знімний пластинковий протез. Який вид фіксації відносно розташування опорних зубів буде застосований на цій конструкції?
*a. Точкова
b. Площинна
c. Трансверзальна
d. Сагітальна
e. Діагональна

4. Для іммобілізації зіставлених уламків щелеп у правильному положенні показано виготовлення алюмінієвої дротяної шини Тігерштедта. Який інструмент треба застосувати?
a. Мікрометр
b. Корнцанг
*c. Крампонні щипці
d. Металевий молоточок
e. Моделювальний шпатель

5. Який етап під час виготовлення повного знімного протеза є наступним після визначення центрального співвідношення щелеп?
a. Остаточне моделювання базису протеза
*b. Гіпсування моделей в оклюдатор чи артикулятор
c. -
d. Постановка штучних зубних рядів
e. Попереднє моделювання базису протеза

6. Укажіть, до апаратів якої дії належить капа Шварца.
a. Механічних
b. Ретенційних
*c. Функціональних
d. Профілактичних
e. Комбінованих

7. Який діаметр ортодонтичного дроту використовують для виготовлення кламера Адамса?
a. -
b. 0,8 мм
c. 1,2 мм
*d. 0,6 мм
e. 1,0 мм

8. Як називається сполучення двох або кількох металів, при якому утворюється однорідна речовина, що має нові властивості, не притаманні жодному з компонентів?
a. Елемент
b. Сполука
*c. Сплав
d. Полімер
e. Композиція

9. У пацієнта внаслідок ДТП відбувся перелом нижньої щелепи зі зміщенням. Потрібно застосувати апарат для переміщення уламка в правильне положення. Який апарат за механізмом дії буде застосовано?
a. Заміщувальний
*b. Репонувальний
c. Комбінований
d. Фіксувальний
e. Обтурувальний

10. Укажіть, що наносять на кінцевому лабораторному етапі виготовлення керамічної коронки?
a. Плечову масу
b. Покривний лак
*c. Глазур
d. Дентин
e. Емаль

11. У пацієнта поодинокі низькі клінічні коронки опорних зубів, які можна використати як елементи фіксації в часткових знімних протезах із використанням технологій литва. Яку систему доцільно застосувати в цьому разі?
*a. Телескопічних коронок
b. Опорних кламерів
c. Екваторних коронок
d. Пластмасових коронок
e. Утримувальних кламерів

12. Укажіть основне застосування липкого воску під час виготовлення протезів у зуботехнічній лабораторії.
a. Моделювання анатомічної форми зуба
b. Моделювання проміжної частини незнімних протезів
*c. Тимчасове склеювання частин протезів перед паянням
d. Виготовлення воскових шаблонів
e. Гравіювання шийки зуба на гіпсовому стовпчику

13. Який головний недолік мостоподібного протеза з пластмаси?
*a. Низька міцність
b. Недостатня фіксація
c. Висока вартість
d. Складність виготовлення
e. Низька косметичність

14. Назвіть елементи мостоподібного протеза.
a. Опорні елементи та оклюзійна накладка
*b. Опорні елементи та проміжна частина
c. Опорні елементи та базис
d. Проміжна частина та кламери
e. Оклюзійна накладка та проміжна частина

15. У пацієнта під час стоматологічного прийому після введення анестетика з'явився щільний набряк повік, губ, носа, гавкаючий кашель, тяжке дихання та охриплість голосу. Який стан, найімовірніше, виник у пацієнта?
a. Напад бронхіальної астми
b. Епілептичний напад
c. Аспіраційна асфіксія
*d. Набряк Квінке
e. Анафілактичний шок

16. У якому разі багатоланковий кламер застосовується як дуга бюгельного протеза на нижню щелепу?
a. Значної двосторонньої конвергенції бічних зубів
b. Значного нахилу альвеолярного відростка вперед
c. Глибокого дна ротової порожнини
d. Глибокого прикусу
*e. Малого простору між дном ротової порожнини та ясенним краєм

17. Яку назву має здатність матеріалу чинити опір дії зовнішніх сил, не руйнуючись і не деформуючись?
a. Жорсткість
b. Пластичність
*c. Міцність
d. Пружність
e. Твердість

18. Для виготовлення металокерамічної конструкції на металевий каркас наносять опаковий шар. Який технологічний етап технік зубний має виконати безпосередньо перед нанесенням опакового шару?
a. Піскоструменеве оброблення каркаса
b. Гальванопластику
*c. Оксидування каркаса
d. Повторне піскоструменеве оброблення каркаса
e. Ультразвукове очищення каркаса

19. Пацієнту віком 60 років планується виготовлення повного знімного протеза на верхню щелепу. Які дії треба виконати техніку зубному для збереження клапанної зони на відбитку?
a. Моделювання
b. Склеювання
*c. Окантовування
d. Підрізання
e. Формування

20. Дайте визначення поняттю відбиток.
a. Позитивне об'ємне зображення зубного ряду та прилеглих до нього зон
*b. Негативне зображення тканин протезного ложа та прилеглих до нього зон
c. Частина протеза, у якій укріплюють штучні зуби та фіксувальні елементи
d. Позитивне об'ємне зображення тканин протезного ложа та прилеглих до нього зон
e. -

21. У якому вигляді представлений мономер у зубопротезних акрилових пластмасах?
*a. Рідини
b. Крему
c. Пасти
d. Порошку
e. Суспензії

22. Яка мета вибілювання мостоподібних протезів?
a. Усунення нерівності поверхні
*b. Видалення окалини
c. Створення умов для полімеризації
d. Підвищення корозійної стійкості
e. Поліпшення естетичних показників

23. Виберіть із нижченаведених варіантів причину, що обмежує використання металопластмасових коронок у сучасній клініці ортопедичної стоматології.
a. Необхідність полірування конструкції
b. Біоінертні властивості
*c. Стирання облицювального матеріалу
d. Щільне прилягання коронки
e. Низькі естетичні характеристики

24. До якої групи належать матеріали для моделювання, лабораторні воски, ізоляційні та покривні матеріали, абразивні та полірувальні матеріали?
a. Полімерних
b. Основних
*c. Допоміжних
d. Відбиткових
e. Металевих сплавів

25. Під час перевірки конструкції повних знімних протезів у клініці виявлено, що в пацієнта зменшена нижня третина обличчя та надмірно виражені носо-губні складки. Якої помилки припустилися під час виготовлення протеза?
a. Неправильно визначена центральна оклюзія
b. Помилка під час гіпсування моделей в оклюдатор
*c. Неправильно визначена міжальвеолярна висота
d. Помилка під час конструювання штучного зубного ряду
e. Помилка під час виготовлення прикусних шаблонів

26. Техніку зубному треба зробити безметалевий керамічний мостоподібний протез. Який метод для виготовлення цієї конструкції використає технік?
a. Гарячу полімеризацію
b. Лиття
c. Штампування
*d. Комп'ютерне фрезерування
e. Холодну полімеризацію

27. Чоловік віком 34 роки через постійні перебої з електропостачанням придбав дизельний генератор та розмістив його в гаражі під будинком. На наступний день його дружина відчула сонливість, головний біль, нудоту та запаморочення. Об'єктивно спостерігається: шкіра та видимі слизові оболонки рожевого кольору, ЧСС - 88/хв, ЧД - 23/хв. Отруєння якою речовиною, найімовірніше, відбувалося в постраждалої?
a. Метаном
*b. Чадним газом
c. Хлором
d. Аміаком
e. Природним газом

28. Під час виготовлення пластмасового мостоподібного протеза технік зубний на лабораторному етапі проводить заміну воску на пластмасу. Яким методом виготовляється ця конструкція?
*a. Полімеризацією
b. Спіканням
c. Литтям
d. Дублюванням
e. Паянням

29. Недотримання яких правил може спричинити виникнення газової пористості пластмаси?
*a. Режиму полімеризації
b. Дозування мономера
c. Дозування полімеру
d. Моделювання
e. Стабільного тиску

30. Виготовляючи знімний протез, під час підготовки моделей до роботи та креслення робочої моделі на ній необхідно нанести певні лінії. Які основні лінії наносять на робочу модель?
*a. Межі протеза, середину альвеолярного відростка, серединну лінію моделі, ділянки, що підлягають ізоляції
b. Межі протеза, естетичний центр, середину альвеолярного відростка, лінії ікол та лінію посмішки
c. Межі протезного поля, середину альвеолярного відростка, лінію ікол, лінію посмішки
d. Межі протезного поля, зіничну лінію, носо-вушну лінію, серединну лінію моделі
e. Середину альвеолярного відростка, серединну лінію моделі, ділянки, що ізолюють, лінію посмішки

31. Які спеціальні інструменти використовують для визначення величини заглиблення (ніші) під час проведення паралелометрії?
a. Горизонтальні кронштейни
b. Керамічні штифти
c. Фрезерувальні головки
*d. Калібри
e. Мікрометри

32. На етапі планування виготовлення бюгельного протеза лікар-стоматолог-ортопед та технік зубний визначають шлях, що відповідає рухові протеза від початкового контакту його кламерних елементів з опорними зубами до кінцевого розташування на тканинах протезного ложа. Яке поняття визначають спеціалісти в цьому разі?
a. Сагітальний суглобовий шлях
b. Трансверзальний різцевий шлях
*c. Шлях введення протеза
d. Шлях виведення протеза
e. Сагітальний різцевий шлях

33. Після оброблення каркаса металокерамічної коронки твердосплавними фрезами технік зубний провів піскоструменеве оброблення. Як має виглядати поверхня каркаса після проведення піскоструменевого оброблення?
a. Шорстка однорідна нематова поверхня
*b. Шорстка однорідна матова поверхня
c. Гладка однорідна неблискуча поверхня
d. Шорстка однорідна блискуча поверхня
e. Гладка однорідна блискуча поверхня

34. Укажіть інгібітори, що використовують для сповільнення реакції кристалізації гіпсу.
a. Хлорид натрію, хлорид калію, сульфат натрію, сульфат калію, нітрат калію
b. Метанол, нітрат заліза, сульфат срібла, оксид цинку, ефіри
*c. Тетраборат натрію, столярний клей, цукор, етиловий спирт
d. Метиловий спирт, тетраборат кальцію, поліпропиленгліколь, сульфатна кислота, сульфід тетраборату
e. Хлорид кальцію, сульфат цинку, нітрат срібла, метиловий спирт, хлористий натрій

35. Укажіть апарат, що відтворює вертикальні, сагітальні та трансверзальні рухи нижньої щелепи.
a. Калота
b. Оклюдатор
c. Медіатор
*d. Артикулятор
e. Бромштром

36. Який прикус характеризується висуванням нижньої щелепи вперед?
a. Відкритий
*b. Прогенія
c. Прогнатія
d. Прямий
e. Глибокий

37. Укажіть, які пластмаси належать до базисних.
a. Стадонт, Фторакс, Акрел
b. Карбопласт, Фторакс, Протакрил
c. Редонт, Етакрил, Протакрил
*d. Фторакс, Етакрил, Акрел
e. Карбопласт, Протакрил, Редонт

38. Укажіть, чим характеризується ІІ клас ІІ підклас за Енглем у класифікації зубощелепних аномалій.
a. Звуження нижнього зубного ряду з віялоподібним положенням та нахилом назад верхніх фронтальних зубів
*b. Верхні фронтальні зуби нахилені назад (орально), верхні різці щільно прилягають до нижніх та глибоко їх перекривають
c. Верхні та нижні бічні зуби нахилені назад (орально)
d. Розширення верхнього зубного ряду з віялоподібним положенням та нахилом уперед верхніх фронтальних зубів, наявність між ними діастем і трем
e. Верхні фронтальні зуби нахилені уперед (вестибулярно), верхні різці щільно прилягають до нижніх і глибоко їх перекривають

39. Технік зубний виготовляє знімну ортопедичну конструкцію. Як називається система фіксації, що складається з опорних незнімних частин у вигляді коронок або надкоронкових ковпачків, між якими розміщена "штанга" - патриця?
a. Телескопічна
b. Шарнірна
c. Замкова
d. Кламерна
*e. Балкова

40. Який інструментарій застосовує технік зубний для замішування гіпсу перед відливанням моделей?
a. Ножиці та фрези
*b. Гумову чашку та металевий шпатель
c. Вібростолик та гумові рукавички
d. Прес-кювету та керамічну чашку
e. Гумові рукавички та металеву миску

41. Які недоліки мають металокерамічні конструкції?
a. Нещільне прилягання до кукси зуба, необхідність препарування зубів
b. Незначне препарування зубів, легко знімаються
c. Алергійні реакції на матеріали протеза, складність виготовлення
*d. Значне препарування зубів, можливе стирання зубів-антагоністів
e. Недостатня естетичність конструкції, необхідність виготовлення розбірної моделі

42. Під час виготовлення металокерамічного мостоподібного протеза технік зубний припасовує металевий каркас на моделі. Яка відстань має бути від нього до зубів-антагоністів?
a. 2,5 мм
b. 0,5 мм
c. 3,0 мм
*d. 1,5 мм
e. 0,3 мм

43. Укажіть мету оксидування металевого каркаса перед нанесенням керамічної маси.
a. Для усунення просвічування металу
b. Для міцності металевого каркаса
c. Для з'єднання з дентиновим шаром
d. Для знежирення металевого каркаса
*e. Для утворення оксидів та хімічного з'єднання з опаковим шаром

44. У якій кімнаті зубопротезної лабораторії проводять приготування пластмасового тіста?
a. Паяльній кімнаті у витяжній шафі
*b. Полімеризаційній кімнаті у витяжній шафі
c. Основній кімнаті за наявності місцевої витяжки
d. Будь-якій кімнаті за наявності загальної витяжки
e. Полірувальній кімнаті за наявності місцевої витяжки

45. Яка послідовність нанесення шарів керамічного покриття на металевий каркас мостоподібного протеза?
a. Опаковий, емалевий, дентинний
b. Емалевий, дентинний, опаковий
c. Дентинний, емалевий, опаковий
d. Емалевий, опаковий, дентинний
*e. Опаковий, дентинний, емалевий

46. Скільки метрів, згідно із санітарно-гігієнічними нормативами, має бути мінімальна висота стоматологічного кабінету?
*a. 3
b. 4
c. 4,5
d. 2,5
e. 2

47. Укажіть, хто позначає межі місця ізоляції піднебінного торуса на гіпсовій моделі.
a. Адміністратор клініки
b. Технік зубний
c. Пацієнт
*d. Лікар-стоматолог-ортопед
e. Сестра медична кабінету

48. Що означає термін "адентія"?
a. Анатомічно неправильне положення одного або кількох зубів у зубному ряду
b. Розміри коронок, що виходять за межі норми в бік зменшення
c. Збільшення кількості зубів
d. Розміри коронок, що виходять за межі норми в бік збільшення
*e. Повна або ж часткова відсутність зубів

49. У пацієнта діагностовано дефект коронки зуба. Для виготовлення вкладки непрямим методом лікар-стоматолог-ортопед підготував порожнину для вкладки. Який етап протезування має бути наступним?
a. Моделювання вкладки
b. Виготовлення вкладки
c. Відливання вкладки
d. Виготовлення моделі
*e. Отримання відбитка

50. Чим може бути спричинений симптом "постукування" та "клацання" штучних зубів під час розмови в пацієнта, що користується знімним протезом?
a. Збільшенням меж базису на піднебінні верхнього протеза
*b. Завищеною висотою прикусу
c. Заниженою висотою прикусу
d. Обмеженням простору для язика
e. Збільшенням меж базису протеза на нижній щелепі в під'язиковій ділянці

51. Для моделювання якої частини зубного протеза використовують палички воску "Модевакс" синього кольору?
a. Коронкової
*b. Проміжної
c. Кореневої
d. Базису
e. Пришийкової

52. Після обстеження пацієнта лікар-стоматолог-ортопед рекомендує виготовлення мікропротеза, що відновлює порушену анатомічну цілісність зуба. Яку конструкцію запропонував виготовити лікар?
*a. Вкладку
b. Капу
c. Коронку
d. Імедіат-протез
e. Штучний зуб

53. Як називається характерне для кожної людини змикання зубних рядів у центральній оклюзії, що враховують під час конструювання зубних рядів?
*a. Прикус
b. Артикуляція
c. Фізіологічний спокій
d. Центральна оклюзія
e. Висота прикусу

54. Де проходить межа базису часткового знімного пластинкового протеза на нижній щелепі в ділянці фронтальних природних зубів з оральної поверхні?
a. Перекриває всю оральну поверхню зубів
b. Перекриває зуби на одну третину
*c. Перекриває зуби на дві третини
d. Перекриває зуби наполовину
e. Доходить до рівня шийок зубів

55. Під час виготовлення повних знімних пластинкових протезів на одному з лабораторних етапів виготовляють прикусні шаблони з оклюзійними валиками. З якого воску проводять їх виготовлення?
a. Універсального
b. Моделювального
c. Липкого
d. Бюгельного
*e. Базисного

56. Укажіть групу дефектів зубних рядів за А.І. Бетельманом, за умови якої можна зіставити моделі в положенні центральної оклюзії без застосування шаблонів з прикусними валиками.
a. Третя
*b. Перша
c. Четверта
d. Друга
e. -

57. Яким вимогам мають відповідати сплави, що використовуються в ортопедичній стоматології?
a. Зносостійкість, біологічна індиферентність, мінімальна міцність та пружність, невисока температура плавлення
b. Антикорозійна стійкість, максимальна усадка, невисока температура плавлення, високі механічні властивості
*c. Біологічна індиферентність, антикорозійна стійкість, мінімальна усадка, невисока температура плавлення, високі механічні властивості
d. Зносостійкість, висока температура плавлення, високі механічні властивості
e. Зносостійкість, висока пластичність, пружність, мінімальна усадка, висока температура плавлення

58. До якого типу належить кламер, що застосовується у разі середнього (типового) розташування межової лінії?
a. Ney 2 - Роуча
b. Ney 3 - Комбінований
c. Ney 5 - Кільцевий
d. Ney 4 - Зворотної дії
*e. Ney 1 - Аккера

59. Що включає індивідуальна профілактика стоматологічних захворювань?
a. Апаратний масаж ясен
*b. Чищення зубів, раціональне харчування
c. Лікування карієсу та його ускладнень
d. Лікування захворювань пародонта
e. Професійне чищення зубів

60. З якою метою на каркас металокерамічної коронки наносять та спікають опак?
a. Для збільшення текучості керамічного покриття
b. Для зняття внутрішнього напруження металу
c. Дає можливість з’єднання металу та кераміки
d. Для знежирення каркаса перед нанесенням шарів дентину
*e. Для усунення просвічування металевого каркаса

61. Які компоненти є основними в стоматологічних фарфорових масах?
a. Каолін, кварц, апатит
b. Каолін, тальк, боратне скло
c. Каолін, гіпс, корунд
*d. Каолін, кварц, польовий шпат
e. Каолін, кварц, гіпс

62. У зуботехнічній лабораторії виготовляють металокерамічну конструкцію. Який технологічний етап треба виконати одразу після проведення литва та звільнення металевого каркаса конструкції від ливників?
a. Оксидування
*b. Обробку шліфувальними кругами та абразивними головками
c. Піскоструменеву обробку
d. Обробку етиловим ефіром
e. Ультразвукову обробку

63. Чому для виготовлення зубних протезів застосовують сплави, а не чисті метали?
a. Сплави дешевші за чисті метали
*b. Чисті метали не відповідають вимогам до конструкційних матеріалів
c. Чисті метали недостатньо міцні
d. Сплави легше обробляються
e. Сплави більш стійкі до корозії

64. На етапі обстеження проводиться отримання альгінатних відбитків для виготовлення діагностичних моделей. Які засоби використовуються для знезараження цих відбитків?
a. Вода дистильована
b. Перекис водню 5%
*c. Глутаровий альдегід 2,5%
d. Спирт етиловий 70%
e. Хлорамін 0,1%

65. Техніку зубному треба зробити коронки для захисту препарованих зубів від впливу зовнішнього середовища на час проведення спеціальних підготовчих заходів перед протезуванням. Які коронки буде виготовляти технік?
a. Відновлювальні
b. Опорні
c. Фіксувальні
d. Напівкоронки
*e. Тимчасові

66. Які штучні коронки виготовляють для утримання лікарських засобів, ортопедичних або щелепно-лицевих апаратів?
a. Тимчасові
b. Опорні
c. Шинувальні
d. Відновні
*e. Фіксувальні

67. Технік зубний наносить шари керамічної маси на каркас металокерамічної конструкції. На яку ділянку майбутньої конструкції треба нанести наступний шар після спікання опакового шару?
a. Ділянку ясен
b. Екватора коронкової частини
c. Жувальної поверхні
d. Апроксимальну
*e. Пришийкового уступу

68. Чоловік, який під час прийому їжі сміявся, жваво жестикулював, раптом рвучко підвівся, руками схопився за шию, почав інтенсивно кашляти, з'явилися ознаки задухи. Якою буде невідкладна допомога в цьому разі?
a. Увести повітровід
b. Підняти його руки вгору
c. Закинути голову назад
*d. Застосувати прийом Геймліха
e. Стимулювати кашель

69. Для відливання моделей технік зубний застосовує гіпс. Укажіть хімічну формулу напівводневого гіпсу, що застосовується в ортопедичній стоматології.
*a. (CaSO_4)_2 · H_2O
b. Ca_2SO_4 · 2H_2O
c. CaSO_4 · H_2O_2
d. CaSO_4 · 2H_2O
e. Ca_2SO_4 · H_2O_2

70. Для відтворення анатомічної форми зуба технік зубний проводить етап, на якому здійснюється поступове нашарування розплавленого воску на всі поверхні кукси гіпсового зуба. Який етап виготовлення коронки проводить технік?
a. Виливання
b. Копіювання
*c. Моделювання
d. Штампування
e. Реструктурування

71. Для виготовлення каркаса бюгельного протеза застосовують лиття. Одним з матеріалів, що забезпечують цей процес, є формувальні суміші. На які групи їх поділяють?
a. Кобальто-хромові, титанові, нікель-хромові
b. Силіконові, тіоколові, альгінатні
c. Рослинні, мінеральні, синтетичні
d. Пластмасові, керамічні, сіталові
*e. Фосфатні, силікатні, гіпсові

72. Чим обмежена ніша заглиблення підпоясового простору, що визначається під час проведення паралелометрії?
a. Слизовою оболонкою ясен, стержнем паралелометра та екватором сусіднього зуба
*b. Стержнем паралелометра, поверхнею зуба з боку дефекту та слизовою оболонкою ясен
c. Сусіднім зубом, поверхнею зуба з боку дефекту та слизовою оболонкою ясен
d. Стержнем паралелометра, поверхнею зуба з боку дефекту та слизовою оболонкою щоки
e. Стержнем паралелометра, слизовою оболонкою ясен та слизовою оболонкою язика

73. Укажіть, які каталізатори можуть застосовуватися для прискорення реакції кристалізації гіпсу.
a. Тетраборат натрію, столярний клей, цукор, етиловий спирт
*b. Хлорид натрію, хлорид калію, сульфат калію, сульфат натрію, нітрат калію
c. Хлорид кальцію, сульфат цинку, нітрат срібла, цукор, метанол
d. Метанол, столярний клей, метиловий спирт, поліпропіленгліколь
e. Тетраборат кальцію, етиловий спирт, цукор, сульфат кальцію

74. Які показання існують до виготовлення штучних коронок?
a. Відновлення зруйнованої апроксимальної поверхні зуба
b. Відновлення естетичної норми
c. Для опори мостоподібного протеза
*d. Відновлення зруйнованої коронкової частини зуба та опори мостоподібного протеза
e. Відновлення зруйнованої вестибулярної поверхні зуба та опори мостоподібного протеза

75. Укажіть, за рахунок чого відбувається фіксація штучних фарфорових зубів із акриловим базисом знімних протезів.
a. Адгезії
*b. Механічного з'єднання
c. Хімічного з'єднання
d. Гальванізації
e. Комбінованого з'єднання

76. Якою має бути форма поперечного перетину дуги бюгельного протеза на нижній щелепі?
a. Напівкругла, напівгрушеподібна, прямокутна
*b. Напівовальна, напівкругла, напівгрушеподібна
c. Напівкругла, трикутна, напівовальна
d. Напівгрушеподібна, квадратна, напівовальна
e. Напівкругла, прямокутна, пласка

77. У пацієнта після травми щелепно-лицевої ділянки звужена ротова щілина. У стоматологічній клініці виготовляється знімний протез для заміщення дефектів зубного ряду. Яка конструкційна особливість цього протеза?
a. З обтуратором
b. З дублювальним зубним рядом
c. Пустотілий
*d. Розбірний
e. Має формувальну частину

78. Які інструменти та матеріали в стоматологічній практиці мають піддаватися стерилізації?
a. Інструменти багаторазового використання
b. Усі інструменти та матеріали, що використовуються під час стоматологічних маніпуляцій
c. Інструменти одноразового використання
*d. Усі інструменти та матеріали, які контактують з рановою поверхнею
e. Нові інструменти та матеріали перед застосуванням

79. Яке обладнання застосовують для спікання фарфорових коронок?
a. Високочастотну піч
b. Сухожарову шафу
c. Відкрите полум'я
d. Звичайну муфельну піч
*e. Спеціальну піч із вакуумом

80. Укажіть, у яких випадках технік зубний виготовляє розбірний незнімний мостоподібний протез.
*a. Опорні зуби або одна з опор значно нахилені один до одного в бік дефекту
b. Патологічна стертість природних зубів із завищенням висоти центральної оклюзії
c. Опорні зуби мають паралельність
d. Патологічна стертість природних зубів із заниженням висоти центральної оклюзії
e. Подовження зубо-альвеолярного відростка в ділянці відсутніх зубів із протилежної щелепи

81. Яке розташування має цемент у структурі зуба?
*a. Знаходиться на поверхні кореня зуба
b. Локалізований у порожнині зуба
c. Знаходиться під шаром емалі
d. Знаходиться в ділянці шийки зуба
e. Укриває коронку зуба

82. Укажіть методи виготовлення штучних коронок.
a. Литі, опорні, комбіновані
b. Тимчасові, штамповані, постійні
c. Тимчасові, опорні, постійні
d. Штамповані, литі, опорні
*e. Штамповані, литі, шляхом полімеризації, шляхом обжигу

83. Під час виготовлення штампованих коронок використовують апарат "Самсон". Яке його призначення?
*a. Зменшення діаметра гільзи
b. Шліфування коронки
c. Зменшення товщини стінки гільзи
d. Збільшення розміру гільзи
e. Зняття наклепу

84. Як називають ділянку щелепи із приналежним їй зубом, коміркою, яснами, періодонтом, судинами і нервами?
a. Скронево-нижньощелепний суглоб
b. Оклюзійна крива
c. Фізіологічний прикус
d. Центральна оклюзія
*e. Зубощелепний сегмент

85. Якій зоні піддатливості слизової оболонки за Люндом відповідає характеристика: розміщена на альвеолярному відростку та вкрита туго натягнутою слизовою оболонкою, яка майже не має підслизового шару?
a. -
b. Залозиста
c. Медіанна фіброзна
d. Жирова
*e. Периферійна фіброзна

86. Під час виготовлення знімних протезів використовують базисний віск. Укажіть, у якому вигляді він випускається.
a. Прямокутні бруски, 40x9x8 мм, червоного або синього кольору
b. Чотиригранні призми, 70x80x5 мм, білого кольору
c. Ланцетоподібні палички, 82x8,5x1,8 мм, темно-жовтого кольору
d. Круглі пластинки, діаметром 82 мм і товщиною 0,5 мм, рожевого кольору
*e. Прямокутні пластинки, 170x80x1,8 мм, рожевого кольору

87. Для фіксації протезів, крім виду та ступеня атрофії, має значення форма коміркових відростків. Укажіть види вестибулярного схилу коміркових відростків.
a. Прямовисний, поперековий, з навісом
b. Пологий, грушеподібний, поперековий
c. Прямокутний, прямовисний, з навісом
*d. Пологий, прямовисний, з навісом
e. Пологий, поперековий, прямокутний

88. Укажіть особливості постановки штучних зубів під час виготовлення часткового знімного пластинкового протеза за умови дефекту зубного ряду на верхній щелепі у фронтальній ділянці.
a. Зі зміщенням у присінковому напрямку на 1/3 їх товщини від середини гребеня
b. Зі зміщенням у присінковому напрямку на всю їх товщину від середини гребеня
c. Зі зміщенням у піднебінному напрямку на всю їх товщину від середини гребеня
*d. Зі зміщенням у присінковому напрямку на 2/3 їх товщини від середини гребеня
e. Зі зміщенням у піднебінному напрямку на 2/3 їх товщини від середини гребеня

89. Яка мінімальна товщина каркаса металокерамічної коронки після його обробки дрібнодисперсними твердосплавними фрезами в результаті перевірки мікрометром?
a. 0,7 мм
b. 0,6 мм
*c. 0,3 мм
d. 0,4 мм
e. 0,5 мм

90. За допомогою якого апарата на моделі визначають паралельність стінок опорних зубів, наносять кламерну лінію та визначають вид і місце розташування кламерів?
*a. Паралелометра
b. Артикулятора
c. Полімеризатора
d. Вібростолика
e. Оклюдатора

91. У якій ділянці зубного ряду показано конструювання зубів на приточуванні?
a. На нижній щелепі в бічному відділі
*b. На верхній щелепі у фронтальному відділі
c. На верхній щелепі в бічному відділі
d. На нижній щелепі у фронтальному відділі
e. На будь-якій ділянці верхньої щелепи

92. Який кламер має розщеплені Т-подібні плечі?
a. Березовського
b. Бонвіля
c. Аккера
*d. Роуча
e. Джексона

93. Яка оклюзійна крива проходить через жувальні поверхні молярів з правого та лівого боків у поперечному напрямку?
a. Вертикальна
*b. Трансверзальна
c. Фронтальна
d. Сагітальна
e. Центральна

94. З якою метою моделюють уступ між дугою та сідлоподібною частиною під час виготовлення воскової репродукції каркаса бюгельного протеза?
*a. З'єднати дугу із сідлоподібною частиною, утворивши місце ретенції пластмаси
b. Для покращення естетичності протеза
c. Для зміцнення металевого каркаса протеза
d. -
e. З'єднати дугу із сідлоподібною частиною, відростком та тілом кламера

95. Якими конструкційними елементами зумовлена сила дії механічно діючих ортодонтичних апаратів?
a. Пелотом, кільцем, петлею
b. Плечем, відростком, тілом
c. Базисом, щитом, пелотом
d. Лігатурою, накладкою, площиною
*e. Дугою, пружиною, гвинтом

96. Під час виготовлення штампованої коронки технік зубний дійшов до етапу кінцевого штампування. Укажіть методи цього етапу.
a. -
b. Внутрішній, посередній, комбінований
c. Зовнішній, посередній, комбінований
d. Посередній, внутрішній, зовнішній
*e. Внутрішній, зовнішній, комбінований

97. Після відливання моделі техніку зубному необхідно провести її обрізання. Яким пристроєм треба скористатися в цьому разі?
a. Оклюдатором
*b. Тримером
c. Полімеризатором
d. Фрезерувальним станком
e. Кюветою

98. Які є види лінійної кламерної фіксації протезів?
a. Міжальвеолярна, верхньощелепна, нижньощелепна
*b. Сагітальна, трансверзальна, діагональна
c. Внутрішньоротова, зовнішньоротова, комбінована
d. Точкова, лінійна, площинна
e. Міжщелепна, однощелепна, позащелепна

99. У якій стадії дозрівання акрилову пластмасу пакують у кювету під час компресійного пресування?
a. Піскоподібній
b. Ниток, що тягнуться
*c. Тістоподібній
d. Гумоподібній
e. Твердій

100. У разі якого з'єднання кламер з'єднується з протезом нерухомо, а жувальний тиск передається опорним зубам через кламер?
*a. Жорсткого
b. Лабільного
c. Напівлабільного
d. Сферичного
e. Комбінованого

101. Що забезпечується розширенням формувальних мас під час твердіння та нагрівання?
*a. Компенсація усадки металу
b. Зменшення дефектів литва
c. Зменшення затрат металу
d. Створення гладкої поверхні
e. Підвищення якості сплаву

102. Який віск необхідно використати для встановлення ливникової системи під час виготовлення суцільнолитого мостоподібного протеза?
a. Модевакс
*b. Восколіт
c. Базисний
d. Лавакс
e. Липкий

103. У чоловіка віком 45 років спостерігається двосторонній кінцевий дефект зубного ряду на нижній щелепі, що обмежений іклами. Пацієнту планується виготовити бюгельний протез. До якого виду протезів він належить?
a. Повний знімний
*b. Частковий знімний
c. Незнімний
d. Частковий знімний пластинковий
e. Умовно знімний

104. Які види робіт потребують виготовлення розбірної комбінованої моделі?
a. Бюгельні протези з опорою на телескопічні коронки
b. Часткові знімні та бюгельні протези
c. Повні знімні та металокерамічні незнімні протези
*d. Суцільнолиті, керамічні та металокерамічні незнімні протези
e. Повні знімні протези

105. Яким чином край штучної коронки має охоплювати шийку природного зуба?
a. Не повинен охоплювати шийку зуба, мати зазор до 2 мм
b. Не повинен охоплювати шийку зуба, мати зазор до 1 мм
c. Довільно
d. З одного боку
*e. Щільно

106. Що треба змоделювати під час виготовлення суцільнолитого мостоподібного протеза з керамічним облицюванням з піднебінної поверхні - на верхній та язикової - на нижній щелепах для надання каркасу міцності та запобігання захворюванням тканин пародонта?
*a. Пришийкову гірлянду
b. Потовщену зону
c. Механічні зачепи
d. Ретенційні намистини
e. Стоншену зону

107. Під час виготовлення куксової вкладки непрямим методом пацієнту зняли робочий, допоміжний та оклюзійний відбитки. Яким буде наступний етап виготовлення конструкції?
a. Оброблення та припасування на моделі
*b. Виготовлення моделей
c. Литво
d. Моделювання воскової репродукції
e. Гіпсування моделей в артикулятор

108. Яке буде навантаження на опорні зуби під час зменшення площі оклюзійної поверхні проміжної частини мостоподібного протеза?
a. Збільшене
b. Зростає поступово
c. Рівномірне
d. Не змінюється
*e. Зменшене

109. На першому лабораторному етапі виготовлення металокерамічної коронки технік зубний відливає робочу частину розбірної моделі. Який вид гіпсу за класом твердості треба застосувати?
a. 2 клас
b. 1 клас
c. 3 клас
d. 5 клас
*e. 4 клас

110. Яку функцію виконують ретенційні ортодонтичні апарати?
*a. Закріплюють результати ортодонтичного лікування
b. Нормалізують функцію дихання
c. Нормалізують функцію ковтання
d. Запобігають можливому розвитку аномалій
e. Усувають сформовані зубо-щелепні аномалії

111. Якої помилки припустилися, якщо під час перевірки конструкції протеза в пацієнта змикаються тільки бічні зуби з обох боків, а у фронтальній ділянці - щілина?
a. Неправильно були закріплені моделі під час гіпсування в оклюдатор
b. Визначена одна з бічних оклюзій
*c. Визначена передня оклюзія
d. Помилки під час виготовлення прикусних шаблонів
e. До роботи був прийнятий відбиток, що не відповідає вимогам

112. Що вважається найкращим орієнтиром під час моделювання коронки зуба?
a. Однойменний зуб протилежної щелепи
*b. Однойменний зуб протилежного боку
c. Зуб-антагоніст
d. Штучна коронка однойменного зуба
e. Муляж

113. Укажіть механічний метод фіксації часткових знімних протезів.
a. Принцип замикаючого клапана
b. Присмоктувальні пристрої Рауе
*c. Кламери
d. Під'язиковий простір
e. Анатомічні утворення

114. Укажіть, у якому випадку під час конструювання зубних рядів роблять накушувальну ділянку на піднебінній поверхні верхнього протеза.
a. Ортогнатичного співвідношення щелеп
b. Відкритого прикусу
*c. Прогнатичного співвідношення щелеп
d. Прогенічного співвідношення щелеп
e. -

115. До якого типу пластмас за способом твердіння належить пластмаса "Синма-М"?
a. -
b. Пластмаси холодної полімеризації
c. Фотополімери
d. Пластмаси подвійного твердіння
*e. Пластмаси гарячої полімеризації

116. Як називається відбиток, який відображає стан тканин протезного ложа під час функції?
a. Робочий
b. Демонстраційний
c. Анатомічний
d. Активний
*e. Функціональний

117. Із яких компонентів складаються замкові кріплення бюгельного протеза?
*a. Патриці та матриці
b. Кламера, патриці, матриці
c. Матриці та кнопки
d. Патриці та телескопа
e. Патриці та кнопки

118. Під час виготовлення металокерамічної коронки після проведення етапу препарування зуба планується зняття відбитків. Який відбитковий матеріал треба застосувати для робочого відбитка, щоб якісно виготовити ортопедичну конструкцію?
a. Цинкоксидевгеноловий
*b. Силіконовий
c. Гіпс
d. Альгінатний
e. Термопластичний

119. На лабораторному етапі виготовлення каркаса металокерамічного мостоподібного протеза з опорами на зуби 11 та 23 технік зубний моделює тіло протеза. Яку форму проміжної частини доцільно застосувати?
a. Довільну
b. Промивну
*c. Дотичну
d. Сідлоподібну
e. Комбіновану

120. У пацієнта після року користування повним знімним пластинковим протезом відбувся перелом базису в ділянці фронтальних зубів. Яким матеріалом технік зубний проведе лагодження протеза?
a. Етакрил-02
b. Бакрил
c. Синма-М
*d. Редонт
e. Фторакс

121. Що визначає позначена на восковому валику "лінія усмішки"?
*a. Рівень шийок фронтальних зубів
b. Відстань між іклами верхньої щелепи
c. Відстань, на яку розмикаються зубні ряди
d. Розмір нижньої третини обличчя
e. Рівень розслаблення м'язів

122. Організовується зуботехнічна лабораторія при стоматологічній поліклініці. Яку мінімальну площу треба виділити відповідно до санітарних вимог на одного техніка зубного?
*a. 4 м^2
b. 4,5 м^2
c. 2,5 м^2
d. 3,0 м^2
e. 3,5 м^2

123. Під час виготовлення мостоподібного протеза технік зубний розпочав етап моделювання під облицювання пластмасою. Який лак потрібно використати для попередження просвічування металу крізь пластмасу?
*a. Покривний
b. Ізоляційний
c. Манікюрний
d. Компенсаційний
e. Сепараційний

124. Укажіть масове співвідношення порошку та рідини для приготування пластмасового тіста.
a. 1:1
b. 2:3
c. 5:1
*d. 2:1
e. 2:5

125. У клініці ортопедичної стоматології виготовляють металокерамічний мостоподібний протез. Провели клінічний етап припасування металевого каркаса. Який наступний етап виготовлення протеза?
a. Паралелометрія
b. Зняття відбитків
c. Фіксація протеза
*d. Нанесення керамічного облицювання
e. Дублювання моделей

126. Пацієнту в клініці виготовляють ортопедичну конструкцію. Її компонентами є система подвійних коронок: внутрішньої у вигляді ковпачка та зовнішньої у вигляді анатомічної форми зуба. Як називається ця коронка?
*a. Телескопічна
b. Комбінована
c. Тричетвертна
d. Екваторна
e. Напівкоронка

127. Назвіть елемент ливникової системи, завдяки якому можна уникнути утворення усадкових раковин та знизити ступінь усадки деталі.
a. Повітровід
b. Ливник
*c. Муфта
d. Кільце
e. Штифт

128. Укажіть помилки та ускладнення, що виникають під час препарування каріозної порожнини.
*a. Перфорація дна каріозної порожнини
b. Неправильний вибір пломбувальних матеріалів
c. Недотримання правил асептики та антисептики лікарем
d. Прогресування запального процесу в пульпі
e. Неправильний вибір лікарських засобів

129. Зміщення якого уламка при двобічному ментальному переломі може спричинити асфіксію у потерпілого?
*a. Середнього
b. Великого
c. Бічних
d. -
e. Малого

130. Укажіть умови для застосування замкових кріплень у бюгельних протезах.
*a. Достатня висота клінічної коронки опорного зуба
b. Значний нахил опорного зуба в оральний бік
c. Низька коронка опорного зуба
d. Значний нахил опорного зуба у бік дефекту
e. Значний нахил опорного зуба у вестибулярний бік

131. Укажіть, який метод гіпсування в кювету воскової композиції протеза застосовують з виставленими передніми зубами на приточці.
*a. Комбінований
b. Косий
c. Прямий
d. Обернений
e. Зворотний

132. На лабораторному етапі виготовлення куксової вкладки непрямим методом технік зубний гіпсує модель в артикулятор. У якій оклюзії проводиться гіпсування моделей?
a. Задній
b. Передній
c. Бічній лівій
d. Бічній правій
*e. Центральній

133. Які елементи знімних ортодонтичних конструкцій належать до фіксувальних?
a. Протрагуюча та рукоподібні пружини, пружина Коффіна
b. Кламери Шварца та Адамса, вестибулярна дуга, піднебінна дуга, пружина Коффіна
c. Кламери Шварца та Адамса, вестибулярна дуга, протрагуюча пружина
d. Кламери Шварца та Адамса, вестибулярна дуга, пружини Калвеліса
*e. Кламери Шварца та Адамса, вестибулярна дуга

134. У наявності якого елемента полягає конструктивна відмінність апарата Хургіної від накушувальної пластинки Катца?
a. Перекидних петель
b. Базису
c. Похилої площини
*d. Ортодонтичного гвинта
e. Кламерів Адамса, Шварца

135. Технік зубний отримав замовлення-наряд на виготовлення незнімної ортопедичної конструкції для протезування в ділянці двох видалених зубів. Який протез буде виготовляти технік?
*a. Мостоподібний
b. Бюгельний
c. Частковий знімний пластинковий
d. Імедіат-протез
e. Повний знімний пластинковий

136. Після обстеження пацієнта лікар-стоматолог-ортопед рекомендує виготовлення металевої вкладки. Який метод виготовлення вкладки застосує лікар, якщо вкладка моделюється в порожнині рота пацієнта?
a. Внутрішній
*b. Прямий
c. Зворотний
d. Комбінований
e. Зовнішній

137. До якої групи за класифікацією шин та апаратів належить проста шина Вебера?
*a. Зубоясенних
b. Назубних
c. Наясенних
d. Комбінованих
e. Позаротових

138. Під час виготовлення бюгельного протеза технік зубний моделює дугу на верхній щелепі певних розмірів та у правильному розміщенні, що є запорукою об'єднання всіх елементів в єдине ціле. Якою має бути ширина дуги на верхній щелепі?
a. 16-20 мм
*b. 5-10 мм
c. 3-4 мм
d. 11-15 мм
e. 1-2 мм

139. Укажіть, як встановлюють ікло на верхній щелепі під час конструювання зубного ряду за методом Васильєва в ортогнатичному співвідношенні щелеп?
*a. Різальним краєм торкається скла
b. Не торкається скла на 0,5 мм
c. Не торкається скла на 1 мм
d. -
e. Не торкається скла на 1,5 мм

140. Який прилад використовує технік зубний на етапі обробки відлитого суцільнолитого каркаса бюгельного протеза для контролю його товщини?
a. Штангенциркуль
*b. Мікрометр
c. Лінійку
d. Сантиметрову стрічку
e. Товщиномір

141. Для виготовлення металопластмасової коронки обов'язковим технологічним етапом є нанесення елементів ретенції на восковий ковпачок. З якою метою технік зубний наносить ретенційні елементи?
a. Для компенсацiї усадки металу
b. Для iзоляцiї пластмаси вiд гiпсу
*c. Для механічної фіксації між пластмасою та металом
d. Для ізоляції металу вiд пластмаси
e. Для фіксації металопластмасової коронки

142. Укажіть, як розташовується відросток одноплечового гнутого утримувального кламера.
*a. У базисі протеза на відстані 1-2 мм від моделі
b. Між екватором зуба та яснами
c. На вестибулярній поверхні зуба
d. -
e. На апроксимальній поверхні зуба

143. Визначте місце розташування тіла утримувального кламера.
a. На оральній поверхні зуба
b. У базисі протеза під штучними зубами
c. На вестибулярній поверхні зуба
*d. На апроксимальній поверхні зуба
e. У базисі протеза вздовж його краю

144. Який елемент бюгельного протеза передає опорному зубу вертикальне жувальне навантаження, перешкоджає осіданню протеза під навантаженням та створює контакт протеза з опорним зубом?
*a. Оклюзійна накладка
b. Утримувальний кламер
c. Дуга протеза
d. Сідло протеза
e. Базис протеза

145. Пацієнту з несправжнім суглобом нижньої щелепи зі значною рухомістю уламків планується виготовлення знімного пластинкового протеза. Яка конструкційна особливість цього протеза?
a. Протез із ясенним пелотом
*b. Протез із шарніром
c. Протез із телескопічною коронкою
d. Пустотілий протез
e. Протез із кламером

146. Укажіть, у якій площині відображаються аномалії прикусу за класифікацією Енгля.
a. Діагональній
b. Трансверзальній
c. Вертикальній
d. Оклюзійній
*e. Сагітальній

147. Укажіть, якої помилки припустився технік зубний під час полімеризації пластмаси, якщо з'явилася пористість стиснення?
a. Збільшення об'єму маси, що полімеризується
*b. Недостатній об'єм маси, що полімеризується
c. Надлишок мономера в масі
d. Недостатня кількість мономера
e. Випаровування мономера всередині формувальної маси, що полімеризується

148. Пацієнту планують виготовити металокерамічний мостоподібний протез з опорою на два зуба. Який вид препарування опорних зубів найдоцільніше застосувати в цьому разі?
a. Паралельність сторін без уступу
b. Паралельність сторін з уступом
*c. У вигляді усіченого конуса з уступом
d. У формі циліндра з уступом
e. У вигляді усіченого конуса без уступу

149. Застосування якого приладу є необхідною умовою для виготовлення вогнетривкої моделі?
*a. Вібростолика
b. Піскоструменевого апарата
c. Центрифуги
d. Паяльного апарата
e. Муфельної печі

150. Під час роботи технік зубний використовує фінагель. Укажіть його призначення.
*a. Виріз для обрізання моделей
b. Ніж для роботи з гіпсом
c. Ємкість для замішування пластмаси
d. Скальпель для зрізання воску
e. Шпатель для замішування гіпсу

