1. До лікаря звернулася пацієнтка зі скаргами на періодичний "стріляючий біль" в одній частині обличчя. Після детального збору анамнезу лікар встановив діагноз: невралгія трійчастого нерва, та у складі комплексної терапії призначив вітамінний препарат. Укажіть цей препарат.
a. Кислота нікотинова
b. Фолієва кислота
c. Ретинолу ацетат
d. Кислота аскорбінова
*e. Ціанокобаламін

2. У зв'язку зі скаргами на періоди безсоння пацієнтові було призначено препарат, що діє як блокатор Н_1-гістамінових рецепторів, має седативну та антихолінергічну дію, тривалість терапії яким не повинна перевищувати 5 днів у зв'язку з ризиком розвитку зловживання та залежності. Укажіть цей лікарський засіб.
a. Діазепам
b. Атропін
*c. Доксиламін
d. Флуоксетин
e. Сульпірид

3. Укажіть, за наявності якого діагнозу доцільно застосовувати препарати заліза.
a. Лейкопенія
b. Гемолітична анемія
c. Лімфоцитоз
*d. Гіпохромна анемія
e. Гіперхромна анемія

4. У пацієнта сухий надсадний кашель як залишкове явище після нещодавно перенесеного ГРВІ. Який лікарський засіб показаний при сухому кашлі?
a. Мукалтин
*b. Бутамірат
c. Амброксол
d. Ацетилцистеїн
e. Бромгексин

5. Яким чином фармацевту необхідно додати настойку м'яти перцевої до рідкої лікарської форми?
*a. Змішати з рівною кількістю мікстури, в останню чергу, частинами, збовтавши
b. Першою, збовтавши
c. В останню чергу, збовтавши
d. Змішати з водою очищеною, в останню чергу, частинами, збовтавши
e. Змішати з подвійною кількістю мікстури, в останню чергу, частинами, збовтавши

6. На фасаді аптечного закладу встановлено вивіску, на якій вказано вид та номер аптеки. Яку ще інформацію обов'язково має містити вивіска?
a. Режим роботи аптечного закладу, інформація про орієнтованість аптечного закладу на обслуговування певних соціальних груп населення
b. Інформація щодо цін, назва торговельної марки
c. Торговельна марка та найменування аптечного закладу, інформація щодо цін
d. Режим роботи аптечного закладу, порівняння з іншими аптечними закладами
*e. Найменування ліцензіата, торговельної марки, що належить ліцензіату на законних підставах, режим роботи аптечного закладу

7. За підсумками інвентаризації, проведеної в аптечному закладі, у структурі якого наявний самостійний відділ запасів, виявлено нестачу субстанції папаверину гідрохлориду. Укажіть норму списання, яка використовується при розрахунку природної втрати для вказаного лікарського засобу.
a. 0,95% від використаної кількості
b. 0,4% від використаної кількості
c. 0,65% від вартості лікарських форм
d. 2,15% від вартості лікарських форм
*e. 1,7% від вартості лікарських форм

8. До аптеки надійшов рецепт на виготовлення спиртового розчину без зазначення концентрації спирту етилового. Спирт якої концентрації необхідно використати фармацевту?
a. 95%
b. 70%
c. 96%
*d. 90%
e. 40%

9. Приміщення та устаткування аптеки повинні відповідати вимогам санітарно-протиепідемічного режиму аптечних закладів. Як часто підлягають вологому прибиранню із застосуванням дезінфекційних засобів стіни і двері аптеки?
a. Не рідше одного разу на місяць
b. Не рідше одного разу на зміну
*c. Не рідше одного разу на тиждень
d. Не рідше одного разу на добу
e. Не рідше одного разу шість місяців

10. Сильнодіюча лікарська рослинна сировина (ЛРС) повинна зберігатися в окремому приміщенні або в окремій шафі під замком. Укажіть із нижченаведеного таку ЛРС.
a. Трава фіалки
*b. Листя блекоти
c. Листя шавлії
d. Трава череди
e. Корінь солодки

11. На етикетці екстемпорального лікарського засобу фармацевт зазначив "Зберігати при кімнатній температурі". Який температурний режим відповідає цій вимозі?
*a. 15-25^оC
b. 2-8^оC
c. 8-15^оC
d. Нижче 0^оC
e. Вище 25^оC

12. До аптеки звернувся пацієнт із проханням відпустити йому нижченаведені лікарські засоби. Який із цих препаратів фармацевт може відпустити без рецепта лікаря?
a. Натрію хлорид, 0,9%-ий розчин, 200 мл у флаконі для інфузій
b. Кетамін, 5%-ий розчин для ін'єкцій, по 2 мл №10
c. Метамізол натрію, 50%-ий розчин для ін'єкцій, по 2 мл №10
d. Феназепам, таблетки 2,5 мг №10
*e. Перекис водню, розчин для зовнішнього застосування 3%, 40 мл

13. Показник заломлення залежить від температури, довжини хвилі світла, при яких проводиться рефрактометрія, від концентрації розчину та природи розчинника. При якій температурі згідно з вимогами ДФУ рекомендується проводити визначення?
a. 20±5^оC
b. Вище 20^оC
*c. 20±0,5^оC
d. Нижче 20^оC
e. 19-21^оC

14. Укажіть лікарський засіб, що виявляє виражену антигістамінну, снодійну, седативну, місцевоанестезуючу, протиблювотну дію та посилює дію анальгезуючих засобів.
a. Лоратадин
b. Мебгідролін
c. Фексофенидин
d. Цетиризин
*e. Дифенгідрамін

15. Ацетилсаліцилова кислота - лікарський засіб органічної будови, що містить бензольне ядро. До якого класу сполук належить цей препарат?
a. Гетероциклічних
b. Неорганічних
c. Аліциклічних
d. Ациклічних
*e. Ароматичних

16. До аптеки звернувся пацієнт із діагнозом: ішемічна хвороба серця, в анамнезі - бронхіальна астма. Який препарат із нижченаведених протипоказаний у цьому разі?
a. Атенолол
*b. Пропранолол
c. Бісопролол
d. Ніфедипін
e. Карведилол

17. Які дії здійснюються з товарно-матеріальними цінностями перед початком планової інвентаризації в аптеці?
*a. Групуються, розсортовуються та розкладаються за назвами
b. Передаються на відповідальне зберігання
c. Упаковуються для перевезення
d. Оцінюються за ринковою вартістю
e. Перевіряються на відповідність стандартам якості

18. Асистент фармацевта отримав рецепт на виготовлення настою квітів ромашки із вказівкою "Cito". Укажіть, протягом якого часу потрібно нагрівати настій на киплячій водяній бані у цьому разі.
a. 15 хв
b. 10 хв
c. 45 хв
d. 30 хв
*e. 25 хв

19. В аптечних закладах лікарські засоби відпускають за рецептом лікаря або без нього. Яка з нижченаведених фармакотерапевтичних вимог дозволяє зарахувати препарат до категорії безрецептурних?
a. При застосуванні може розвинутися звикання
*b. Не завдає прямої або непрямої шкоди здоров'ю
c. Містить речовини, активність і побічні дії яких вимагають додаткових досліджень
d. Новий на фармацевтичному ринку і має обмежений досвід використання на практиці
e. Впливає на психічні процеси в центральній нервовій системі людини

20. Під час перевірки серій лікарського засобу (ЛЗ), що підлягає державному контролю за розпорядженням Держлікслужби, уповноважена особа аптечного складу виявила такий ЛЗ. Яким внутрішнім документом керується уповноважена особа під час здійснення заходів щодо вилучення цього ЛЗ з обігу?
*a. Планом термінових дій
b. Розпорядженням керівника підприємства
c. Положенням про аптечний склад
d. Посадовою інструкцією
e. Наказом завідувача аптечного складу

21. У жінки, яка тривалий час вживає мікстуру з натрію бромідом у терапевтичних дозах, з'явилися скарги на сонливість, шкірний висип, нежить, почервоніння очей. Унаслідок чого відбулося посилення ефекту аж до розвитку отруєння?
a. Адитивного ефекту
b. Сенсибілізації
*c. Матеріальної кумуляції
d. Лікарської ідіосинкразії
e. Потенціювання ефекту

22. До аптеки звернувся пацієнт із проханням відпустити йому ліки за рецептом, на якому стоїть штамп "Відпущено". Якими мають бути дії фармацевтичного фахівця?
a. Погасити рецепт штампом "Рецепт недійсний"
b. Відпустити лікарські засоби, що вказані в цьому рецепті
c. Відпустити половину від кількості ліків, зазначених у цьому рецепті
d. Зателефонувати лікарю, який виписав цей рецепт, для з'ясування ситуації
*e. Відмовити у відпуску ліків за цим рецептом

23. Фармацевт повідомив асистента фармацевта, що лікарський засіб, який потрібний для виготовлення мазі, зберігається в шафі для пахучих і летких речовин. Укажіть, яку субстанцію шукає асистент.
*a. Камфору
b. Кислоту борну
c. Хлорамфенікол
d. Сульфаніламід
e. Цинку оксид

24. Кількісне визначення натрію хлориду можна провести за допомогою аргентометрії, методом Мора. Укажіть речовину, що використовується як індикатор під час цього методу дослідження.
a. Натрію еозинат
b. Феруму (IIІ) амонію сульфат
c. Дифенілкарбазон
d. Фенолфталеїн
*e. Калію хромат

25. Під час приготування рідких лікарських форм асистент фармацевта використовує концентровані розчини лікарських речовин. Яка концентрація 10 мл розчину кальцію хлориду відповідає 5,0 сухої речовини?
*a. 50%
b. 2%
c. 5%
d. 20%
e. 25%

26. Які рецептурні бланки використовують у разі виписування психотропних лікарських засобів у суміші з індиферентними речовинами за повну вартість у паперовому вигляді?
a. Відпускається без рецепта
b. Ф-1
c. Ф-1 і Ф-3
*d. Ф-3
e. Ф-1 у двох екземплярах

27. Відвідувачка аптеки просить допомогти укомплектувати аптечку для подорожі ефективним антисептиком, який мав би бактерицидну, фунгіцидну та вірулоцидну дію і не викликав би подразнення тканин, для використання з метою обробки ран та опіків.
a. Лінімент бальзамічний за Вишневським
*b. Повідон йод
c. Перекис водню
d. Йоду розчин спиртовий
e. Калію перманганат

28. Чоловік віком 42 роки із симптомами сезонного алергічного риніту звернувся до аптеки з метою придбання антигістамінного засобу для системного застосування, що не викликає сонливості. Укажіть лікарські засоби, що можуть застосуватися при полінозах протягом усього періоду контакту з алергенами.
a. Бромгексин, амброксол
b. Дексаметазон, беклометазон
*c. Лоратадин, дезлоратадин
d. Ксилометазолін, тетразолін
e. Дифенгідрамін, дименгідринат

29. На аналіз надійшла сировина, яка складається зі щільних густоопушених листків сірувато-зеленого кольору із сильним духмяним запахом. Поверхня листкової пластинки дрібночарункова, край городчастий, жилкування дрібносітчасте. Укажіть рослинне джерело сировини.
a. Ромашка лікарська
b. М'ята перцева
c. Евкаліпт прутоподібний
*d. Шавлія лікарська
e. Валеріана лікарська

30. До аптечного закладу звернувся пацієнт із проханням відпустити йому за повну вартість по електронному рецепту доксициклін у таблетках по 100 мг №10. Укажіть термін дії цього рецепта.
a. 20 календарних днів
*b. 90 календарних днів
c. 10 календарних днів
d. 50 календарних днів
e. 30 календарних днів

31. Укажіть лікарський засіб, що є агоністом мускариночутливих рецепторів та застосовується у клінічній практиці місцево при підвищеному внутрішньоочному тиску, зрідка - для стимулювання слино- та сльозовиділення (наприклад, сухість при аутоімунному ураженні слинних і сльозових залоз).
a. Бекламетазон
b. Тетризолін
*c. Пілокарпін
d. Атропін
e. Ксилометазолін

32. Пацієнт хворіє на кандидомікоз, що розвинувся внаслідок тривалого лікування антибіотиками групи тетрациклінів. Який препарат буде ефективним у цьому разі?
a. Метронідазол
b. Альбендазол
c. Римантадин
d. Хлорамфенікол
*e. Ністатин

33. Розчини якої речовини під час зберігання жовтіють?
a. Етанолу
b. Глюкози
c. Прокаїну гідрохлориду
*d. Метамізолу натрієвої солі
e. Стрептоциду

34. Асистент фармацевта готує супозиторії методом ручного формування. Укажіть температурний режим зберігання цієї лікарської форми згідно з вимогами ДФУ.
a. 2-8^оC
b. Не вище 20^оC
c. Не вище 5^оC
d. Не вище 25^оC
*e. 8-15^оC

35. Як називається етап фармакокінетики, під час якого ліпофільні лікарські засоби перетворюються в печінці на водорозчинні метаболіти для подальшого виведення?
*a. Біотрансформація
b. Абсорбція
c. Розподіл
d. Кумуляція
e. Екскреція

36. Стандарт GDP є обов'язковим елементом системи забезпечення якості лікарських засобів. Діяльності якого суб'єкта господарювання він стосується?
*a. Аптечного складу
b. Аптечного пункту
c. Мобільного аптечного пункту
d. Аптеки
e. Аптеки в структурі лікувально-профілактичного закладу

37. Для ефективного та якісного медикаментозного забезпечення населення в аптечному закладі потрібний достатній товарний запас ліків. До яких наслідків призведе завищений товарний запас в аптеці?
a. Зниження рентабельності
b. Негативного іміджу аптеки
*c. Зменшення товарообіговості
d. Наявності дефектури
e. Втрати лояльності споживачів

38. У сільській місцевості роздрібна торгівля лікарськими засобами здійснюється через мобільний аптечний пункт, оскільки стаціонарна аптека та аптечний пункт відсутні. Скільки працівників має бути у штаті мобільного аптечного пункту, через який провадиться господарська діяльність із роздрібної торгівлі лікарськими засобами?
*a. Один водій та не менше як один фармацевтичний працівник
b. Лише один водій
c. Лише один фармацевтичний працівник
d. Один водій, один фармацевтичний працівник та завідувач мобільного аптечного пункту
e. Лише завідувач мобільного аптечного пункту

39. У лабораторії проводять аналіз препаратів магнію. Який лікарський засіб досліджували, якщо під час додавання розчину барію хлориду в середовищі кислоти хлористоводневої утворився білий осад?
a. Карбонат основний
b. Оксид легкий
c. Хлорид гексагідрат
*d. Сульфат гептагідрат
e. Оксид важкий

40. Укажіть характерні мікроскопічні ознаки анатомічної будови листя м'яти перцевої.
a. Друзи оксалату кальцію
*b. Округлі залозки з радіально розташованими клітинами
c. Поодинокі кристали оксалату кальцію
d. Довгасто-овальні клітини з кристалічним піском
e. Волоски з грубобородавчастою поверхнею

41. Однією з діагностичних ознак солодки коренів є характерний солодкий смак. Які біоактивно активні речовини зумовлюють цей смак?
*a. Сапоніни
b. Амінокислоти
c. Полісахариди
d. Кумарини
e. Флавоноїди

42. У дворічної дитини після перенесеного грипу розвинувся гострий отит. Фармацевт запропонував комбінований безрецептурний препарат для місцевого застосування, який має знеболювальний та протизапальний ефекти. Укажіть компонент цього лікарського засобу, що забезпечує місцевоанестезувальну дію.
a. Феназон
*b. Лідокаїн
c. Ксилометазолін
d. Метамізол
e. Німесулід

43. Лікарські засоби, що належать до безрецептурних, повинні відповідати певним критеріям, визначеним у нормативно-правових документах. Який лікарський засіб із нижченаведених може бути відпущений з аптечного закладу без рецепта лікаря?
*a. Цетиризину гідрохлорид
b. Клонідину гідрохлорид
c. Амоксициліну тригідрат
d. Фуразидин
e. Зопіклон

44. На аптечний склад надійшла лікарська рослинна сировина (ЛРС): стебла прості або малогіллясті, довжиною до 35 см. Листки почергові, пальчасто-розсічені на 5 часток, частки листків лінійні, загострені. Колір стебел і листків зелений. Квітки поодинокі на верхівці стебел, золотисто-жовті, вільнопелюсткові. Плід збірний, овальний, складається з численних сухих горішків. Запах слабкий. Смак не визначається. Укажіть рослинне джерело цієї ЛРС.
*a. Горицвіт весняний
b. Конвалія звичайна
c. Нагідки лікарські
d. Наперстянка пурпурова
e. Ромашка лікарська

45. У результаті неконтрольованого і тривалого застосування препаратів на основі парацетамолу пацієнтка скаржитися на біль у правому підребер'ї, загальну слабкість та темну сечу. Який тип токсичної дії найімовірніший?
*a. Гепатотоксична дія
b. Нейротоксична дія
c. Нефротоксична дія
d. Ульцерогенна дія
e. Ототоксична дія

46. Пацієнту виписаний комбінований лікарський засіб (ЛЗ), що містить психотропну речовину. В оригінальній упаковці кількість цього засобу перевищує його гранично допустиму норму. Яку кількість такого ЛЗ можна відпустити пацієнту на один рецепт?
a. Одну упаковку ЛЗ, але не більше 40 таблеток
b. Одну упаковку ЛЗ, але не більше 30 таблеток
c. Одну упаковку ЛЗ, але не більше 20 таблеток
*d. Одну упаковку ЛЗ, але не більше 50 таблеток
e. Одну упаковку ЛЗ, але не більше 10 таблеток

47. Під час надходження листків кропиви дводомної на фармацевтичне підприємство виникли сумніви щодо їхньої ідентичності. Для підтвердження тотожності був проведений мікроскопічний аналіз. За якими діагностичними ознаками ідентифікують цю сировину?
a. Рафіди, сосочкоподібні волоски
b. Стилоїди, бородавчасті волоски
*c. Цистоліти, ретортоподібні волоски
d. Друзи, головчасті волоски
e. Ідіобласти, багатоклітинні волоски

48. Для профілактики кровотечі перед проведенням хірургічної операції лікар призначив пацієнту етамзилат. Укажіть, завдяки якій фармакологічній дії проявляється гемостатичний ефект препарату.
a. Стимуляції еритропоезу
b. Запобіганню утворення факторів згортання крові
c. Гальмуванню тромбоутворення
*d. Прискоренню агрегації тромбоцитів
e. Зниженню утворення тромбоксана

49. Інвентаризація каси - це спосіб контролю за збереженням грошових коштів в аптечних закладах. Як часто проводиться планова інвентаризація каси на підприємствах?
a. Один раз на два місяці
b. Один раз на рік
*c. Один раз на квартал
d. Один раз на півріччя
e. Один раз на місяць

50. Товариство з обмеженою відповідальністю відкриває нову аптеку та повинне забезпечити своєчасне надходження готівки на банківський рахунок. Яка організація встановлює терміни здавання та ліміт залишку готівки в касі?
a. Національний банк України
b. Територіальна Держлікслужба
c. Банк, у якому відкритий поточний рахунок підприємства
*d. Підприємство самостійно
e. Державна податкова служба

51. В аптеці тимчасово відсутні перстачу кореневища, що застосовуються як в’яжучий засіб. Яка лікарська рослинна сировина має аналогічну дію?
a. Валеріани корені
b. Волошки квіти
c. Вербени трава
d. Верби кора
*e. Вільхи супліддя

52. Хімік-аналітик проводить кількісне визначення хлорамфеніколу (левоміцетину) в очних краплях. Який титрований розчин він повинен використати?
a. Натрію тіосульфат
b. Натрію гідроксид
*c. Натрію нітрит
d. Натрію едетат
e. Церію сульфат

53. Однією з вимог при виготовленні нестерильних лікарських засобів в умовах аптек є дотримання належних умов зберігання. Що означає вказівка "Зберігати у сухому місці"?
a. При температурі від +15^оC до +25^оC
*b. При відносній вологості повітря не більше 60%
c. При температурі від +8^оC до +15^оC
d. При температурі від +2^оC до +8^оC
e. У місці, яке виключає можливість попадання прямих сонячних променів

54. У дитини садна на колінах і капілярна кровотеча після падіння. Мати звернулася до аптеки з проханням порекомендувати антисептик для первинної обробки рани. Який лікарський засіб, що має антисептичну, кровоспинну дію та сприяє механічному очищенню рани, доцільно запропонувати в цій ситуації?
a. Діамантовий зелений
b. Декаметоксин
c. Повідон йод
d. Нітрофурал
*e. Водню пероксид

55. Асистент фармацевта готує мазь за прописом: Anaesthesini 1,0 Vaselini 9,0 M. f. unq. D) S. Змащувати уражені ділянки шкіри. Укажіть раціональний спосіб уведення речовини в основу.
a. Анестезин змішують з 0,5 г розтопленого вазеліну
b. Анестезин змішують з 0,5 г вазелінової олії
c. Анестезин змішують з 9,0 г розтопленого вазеліну
d. Анестезин змішують з 1,0 г вазелінової олії
*e. Анестезин змішують з 1,0 г розтопленого вазеліну

56. В аптеці відбулася переоцінка лікарських засобів. Укажіть документ, у якому будуть відображатися ці дані.
a. Прибуткова накладна
b. Довідка
c. Касова книга
d. Зведений реєстр
*e. Акт

57. В аптеці тимчасово відсутні валеріани корені, що застосовуються як седативний засіб. Яка лікарська рослинна сировина має аналогічну дію?
a. Кульбаби лікарської корені
b. Софори японської плоди
*c. Собачої кропиви трава
d. Брусниці звичайної листки
e. Волошки синьої квітки

58. Який індикатор використовують під час виконання кількісного визначення кислоти борної методом прямої алкаліметрії?
*a. Фенолфталеїн
b. Ксиленоловий оранжевий
c. Протравний чорний
d. Метиловий оранжевий
e. Метиленовий синій

59. Одним із експрес-методів кількісного визначення вмісту лікарських речовин є рефрактометрія. Укажіть значення показника заломлення води очищеної, що використовують для калібрування приладу.
*a. 1,333
b. 1,311
c. 1,322
d. 1,344
e. 1,355

60. У складських приміщеннях лікарська рослинна сировина повинна зберігатися на стелажах. На якій відстані від підлоги встановлюються стелажі?
a. Не менше 25 см
b. Не менше 30 см
*c. Не менше 15 см
d. Не менше 20 см
e. Не менше 35 см

61. Асистент фармацевта відпускає заліза (ІІІ) гідроксид полімальтозний комплекс у таблетках за призначенням лікаря. Під час застосування препарату можливі такі побічні ефекти: подразнення слизової оболонки травного тракту, нудота, блювання, біль в епігастральній ділянці. За якої умови застосування ризик прояву побічних ефектів зменшується?
*a. Приймати після вживання їжі
b. Застосовувати блокатори протонної помпи
c. Застосовувати обволікальні засоби
d. Запивати молоком
e. Вживати з яєчним білком

62. Укажіть лікарську рослинну сировину, що є джерелом слизу та використовується як обволікаючий та пом'якшувальний засіб.
a. Berberidis fructus
b. Serpylli herba
c. Belladonnae radices
d. Leonuri cardiacaea herba
*e. Althaeae radices

63. Асистент фармацевта готує складний дозований порошок, який містить 1,0 г камфори. Яку кількість крапель 95%-го спирту етилового необхідно додати для кращого подрібнення камфори?
a. 5
b. 30
c. 15
d. 20
*e. 10

64. На фармацевтичне підприємство надійшла сировина хвоща трава. Вміст якої діючої речовини визначають відповідно до вимог Державної Фармакопеї України?
a. Алкалоїдів
b. Ефірних олій
*c. Флавоноїдів
d. Танінів
e. Полісахаридів

65. Аптека має ліцензію на право провадження господарської діяльності з придбання, зберігання та відпуску прекурсорів списку №2. Яка максимальна кількість калію перманганату може бути відпущена пацієнту з аптеки в споживчій упаковці без рецепта?
*a. 3,0-5,0 г
b. 2,0-4,0 г
c. 6,0-8,0 г
d. 4,0-6,0 г
e. 1,0-2,0 г

66. Який із вітамінів групи В використовують у схемах метаболічної терапії при ішемічній хворобі серця, серцевій недостатності, цукровому діабеті та невритах?
a. Піридоксин
b. Ціанокобаламін
*c. Тіамін
d. Ергокальциферол
e. Ретинол

67. Укажіть лікарську рослину, відвар свіжої кори якої сильно подразнює слизові оболонки шлунка, може викликати блювання, кольки та діарею з домішками крові в калі. Тому перед застосуванням ця сировина має бути висушена в сушарці при 100^оC або витримана не менше одного року за кімнатної температури.
*a. Frangula alnus
b. Viburnum opulus
c. Salix alba
d. Taxus baccata
e. Quercus robur

68. Який антибактеріальний засіб із нижченаведених під час його застосування може виявляти такі побічні ефекти, як фотодерматоз, дисбактеріоз та дисплазію хрящової тканини в дітей?
*a. Ципрофлоксацин
b. Ніфуроксазид
c. Цефтріаксон
d. Кларитроміцин
e. Ко-тримоксазол

69. Який документ фахівці аптеки повинні подати в НЗСУ, щоб отримати кошти з державного бюджету за відпущені лікарські засоби за програмою "Доступні ліки"?
a. Рахунок
b. Товарний звіт
c. Відомість
d. Реєстр рецептів
*e. Звіт

70. Про який побічний ефект потрібно попередити пацієнта, який придбав в аптеці за рецептом лікаря препарат заліза для перорального застосування?
*a. Забарвлення калу в чорний колір
b. Підвищення рівня глюкози в крові
c. Імунодепресивна дія
d. Збудження ЦНС
e. Кровоточивість ясен

71. Асистент фармацевта готує водну витяжку з кореня алтеї. Яку особливість технології він повинен врахувати?
*a. Використовують метод холодного настоювання
b. Враховують біологічну активність лікарської рослинної сировини
c. Проціджують після повного охолодження
d. Готують із додаванням кислоти хлористоводневої
e. Проціджують готовий водний витяг негайно

72. Укажіть препарат, що підвищує внутрішньоочний тиск і протипоказаний при глаукомі.
*a. Атропіну сульфат
b. Фізіостигмін
c. Неостигмін
d. Галантаміну гідробромід
e. Пілокарпіну гідрохлорид

73. Укажіть лікарську рослинну сировину, яка містить філохінон, має гемостатичну дію і може бути використана як кровоспинний засіб під час внутрішньої кровотечі.
a. Чистотілу трава
b. Фіалки трава
c. Череди трава
*d. Грициків трава
e. Споришу трава

74. На аналіз надійшла лікарська рослинна сировина Frangula alnus. Який реактив потрібно вибрати для ідентифікації похідних антрацену?
a. 5%-ий розчин натрію нітропрусиду
b. 1%-ий розчин хлоридної кислоти
c. 10%-ий розчин заліза (III) сульфату
*d. 5%-ий розчин натрію гідроксиду
e. 1%-ий розчин желатини

75. Фахівець фармацевтичної лабораторії проводить експрес-аналіз відхаркувальної мікстури, що містить натрію бензоат. Який із нижченаведених реактивів утворює з натрію бензоатом блідо-жовтий осад?
a. Кислота хлористоводнева
b. Магнію сульфат
c. Кислота метоксифенілоцтова
*d. Заліза (ІІІ) хлорид
e. Калію гексагідроксостибіат (V)

76. Який лікарський засіб аналогічної дії можна призначити замість трави грициків, що містить вітамін К та має кровоспинну дію, якщо її немає в аптеці?
a. Екстракт родіоли рожевої
b. Таблетки валеріани
*c. Екстракт водяного перцю
d. Настойка женьшеню
e. Настойка глоду

77. Лікарський засіб застосовується, як замісна терапія при гіпотиреозі та після часткового видалення щитоподібної залози. Препарат стимулює процеси росту та розвитку, обмін білків, жирів і вуглеводів, збільшує потребу тканин у кисні. Укажіть цей лікарський засіб.
*a. Левотироксин натрію
b. Тіамазол
c. Селен
d. Пропілтіоурацил
e. Калію йодид

78. Під час інвентаризації розчину морфіну гідрохлориду 1% по 1 мл в ампулах №5х20 була встановлена розбіжність у балансі - нестача п'яти ампул препарату. Який орган потрібно повідомити про встановлену розбіжність?
a. Територіальну Держлікслужбу
b. Держлікслужбу України
c. Держпродспоживслужбу
d. Міністерство охорони здоров'я
*e. Національну поліцію

79. До аптеки надійшов електронний рецепт на пільговий відпуск лікарського засобу у формі супозиторіїв, що містить у своєму складі кодеїн та парацетамол. Який термін дії електронного рецепта та як довго він повинен зберігатися в інформаційно-комунікаційній системі?
*a. 1 місяць, 3 роки
b. 10 днів, 5 років
c. 1 місяць, 1 рік
d. 1 місяць, 5 років
e. 10 днів, 1 рік

80. Під час виготовлення супозиторіїв асистент фармацевта приготував супозиторну масу з дерматолом і маслом какао, але вона виявилася крихкою. Укажіть речовину, яку необхідно додати для утворення пластичної маси.
a. Віск
*b. Ланолін безводний
c. Парафін
d. Ланолін водний
e. Вазелін

81. Пацієнту з вираженим тривожним розладом лікар призначив діазепам. Укажіть фармакологічний ефект цього лікарського засобу, що обумовлює показання до його застосування.
a. Снодійний
b. Потенціювальний
c. Антипсихотичний
d. Протисудомний
*e. Анксіолітичний

82. Аптечний заклад як будь-яке підприємство зобов'язаний проводити планову інвентаризацію майна, коштів та фінансових зобов'язань. У якому разі при колективній матеріальній відповідальності в аптеці проведення інвентаризації є обов'язковим?
a. У разі звільнення хоча б одного з членів колективу
*b. При вибутті з колективу більше ніж половини його членів
c. За усним зверненням хоча б одного з членів колективу
d. За усним зверненням всіх членів колективу
e. При прийомі на роботу нового члена колективу

83. До аптеки надійшов рецепт на приготування мікстури з кислотою хлористоводневою та пепсином. Яким чином фармацевт розчинятиме пепсин?
*a. У суміші води очищеної та кислоти хлористоводневої розведеної
b. У холодній воді очищеній
c. В ізотонічному розчині натрію хлориду
d. У гарячій воді очищеній
e. У кислоті хлористоводневій розведеній

84. Атропіну сульфат застосовують під час лікування виразкової хвороби шлунка та дванадцятипалої кишки. Укажіть механізм дії лікарського засобу, завдяки якому зменшується секреція хлористоводневої кислоти та пепсину.
a. Стимуляція Н-холінорецепторів
b. Блокада Н-холінорецепторів
c. Блокада Н_2-гістамінових рецепторів
d. Стимуляція М-холінорецепторів
*e. Блокада М-холінорецепторів

85. Унаслідок гострого отруєння опіоїдами в пацієнта спостерігається пригнічення дихання, що становить загрозу життю. Для усунення симптомів передозування пацієнтові було внутрішньовенно введено препарат "Налоксон". Укажіть, який вид взаємодії лікарських засобів лежить в основі цього призначення.
a. Неконкурентний антагонізм
b. Синергізм за типом підсумовування
c. Функціональна кумуляція
*d. Конкурентний антагонізм
e. Синергізм за типом потенціювання

86. До аптеки звернувся відвідувач із проханням пояснити значення поняття "ОТС-препарат". Що повинен відповісти фармацевт?
a. Психотропний препарат
*b. Препарат, що відпускається без рецепта лікаря
c. Рецептурний лікарський засіб
d. Лікарський засіб, що належить до переліку барвних речовин
e. Наркотичний препарат

87. Лікарські засоби в аерозольних упаковках повинні зберігатися в сухому, захищеному від світла місці, подалі від вогню та опалювальних приладів. За якої температури повинні зберігатися ці препарати?
a. 18-24^оC
b. 15-30^оC
*c. 3-35^оC
d. 0-5^оC
e. 10-25^оC

88. Який лікарський засіб пригнічує активність фібринолізу та застосовується для зупинки кровотеч, зумовлених підвищеним фібринолізом (під час будь-яких операцій, тромбоцитопенії та ін.)?
a. Етамзилат
b. Варфарин
c. Фенілін
*d. Транексамова кислота
e. Гепарин

89. Який шлях уведення лікарського засобу на основі ібупрофену потрібно обрати для однорічної дитини, якщо застосування пероральним шляхом неможливе?
a. Сублінгвальний
b. Інгаляційний
c. Ін'єкційний підшкірний
d. Суббукальний
*e. Ректальний

90. Пацієнт із діагнозом: фолікулярний тонзиліт, приймає амоксицилін. На тлі лікування виникли бронхоспазм, набряк губ і висип на шкірі. Укажіть, як називається такий прояв негативної дії ліків на організм.
a. Матеріальна кумуляція
b. Синдром відміни
*c. Медикаментозна алергія
d. Лікарська залежність
e. Функціональна кумуляція

91. Фармацевт отримав рецепт для виготовлення супозиторіїв: Novocaini 0,03 Olei Cacao q.s. Misce, fiat globulus vaginali Da talеs doses №10 Signa. По 1 кульці на ніч. Яку масу масла какао потрібно взяти для виготовлення цього пропису?
a. 29,7 г
b. 40,0 г
c. 50,0 г
*d. 39,7 г
e. 30,0 г

92. У пацієнта на тлі лікування антидепресантами досягнуто зменшення проявів депресії. Лікар рекомендує поступово знижувати дозу, а не припиняти препарат раптово. Якого ускладнення прагне уникнути лікар?
a. Кумуляції
b. Сенсибілізації
c. Тахіфілаксії
d. Залежності
*e. Синдрому відміни

93. Тривале вживання деяких лікарських засобів під час планування вагітності та в період гестації збільшують ризик народження дитини з генетичними вадами розвитку. Як називається ця дія?
*a. Мутагенна
b. Тератогенна
c. Бластомогенна
d. Ембріотоксична
e. Фетотоксична

94. Сироп солодки використовують як відхаркувальний та протизапальний засіб для полегшення відходження мокротиння. Які біологічно активні речовини визначають фармакологічну дію цього лікарського засобу?
a. Антраценпохідні алізаринового ряду
*b. Тритерпенові сапоніни
c. Фурокумарини
d. Алкалоїди ізохінолінового ряду
e. Стероїдні сапоніни

95. Для ідентифікації крушини кори нанесли краплю 10%-го розчину лугу, з'явилося вишнево-червоне забарвлення. Наявність яких біологічно активних речовин виявили за допомогою цієї реакції?
a. Серцевих глікозидів
*b. Антраценпохідних
c. Алкалоїдів
d. Ефірних олій
e. Стероїдних сапонінів

96. Відповідно до наказу керівника підприємства в аптеці буде проведена планова інвентаризація. Що є основною метою інвентаризації?
a. Перевірка дотримання касової дисципліни
b. Визначення продуктивності праці кожного працівника
c. Перевірка умов зберігання лікарських засобів та медичних виробів
*d. Виявлення нестачі або надлишку товару і коштів
e. Оцінка ефективності роботи фахівців

97. Укажіть лікарський засіб, що може застосовуватися для тривалого симптоматичного лікування запалення та болю в суглобах при ревматоїдному артриті та є інгібітором переважно циклооксигенази-2, у зв'язку з чим викликає менше небажаних впливів на травний канал, порівняно з іншими нестероїдними протизапальними засобами.
a. Диклофенак
b. Ібупрофен
c. Індометацин
*d. Мелоксикам
e. Ацетилсаліцилова кислота

98. Під час виконання якісного аналізу очних крапель кислоти борної фармацевт спостерігає утворення полум'я із зеленою облямівкою. Які реактиви необхідні для проведення цієї реакції?
a. Кислота хлористоводнева розведена, етанол
b. Кислота оцтова безводна, бутанол
*c. Кислота сульфатна концентрована, метанол
d. Кислота нітратна розведена, пропанол
e. Кислота хлоратна, пентанол

99. Пацієнту із сухим кашлем призначено бутамірат. Через кілька днів він звернувся зі скаргою на побічну дію. Який ефект найбільш імовірний?
a. Тахікардія
*b. Сонливість
c. Брадикардія
d. Бронхоспазм
e. Гіпертензія

100. До аптеки надійшла партія лікарських засобів із аптечного складу. Під час вхідного контролю уповноважена особа виявила, що таблетки ібупрофену мають термін придатності, що вже минув. До якої групи згідно з чинним законодавством належать такі лікарські засоби?
*a. Неякісні
b. Підроблені
c. Контрафактні
d. Якісні
e. Фальсифіковані

101. Для ідентифікації неорганічного лікарського засобу проводять якісні реакції. Який лікарський засіб можна виявити за допомогою такого набору реактивів: хлористоводнева кислота, срібла нітрат, заліза (III) хлорид і калію піроантимонат?
*a. Натрію тіосульфат
b. Магнію сульфат
c. Кислота борна
d. Калію бромід
e. Кальцію хлорид

102. Який лікарський засіб із групи діуретиків застосовують при ускладненому гіпертонічному кризі з ознаками гострої серцевої недостатності?
a. Маніт
b. Гідрохлортіазид
c. Діакарб
*d. Фуросемід
e. Спіронолактон

103. У відділ кадрів аптеки звернувся асистент фармацевта, що має стаж роботи одинадцять років, шість із яких не працював за спеціальністю, з проханням прийняти його на вакантну посаду. Чи оформить підприємство трудові відносини з цим кандидатом?
a. Після проходження інтернатури
b. Після випробувального терміну
c. Не може бути прийнятий у жодному разі
d. Може бути прийнятий на вакантну посаду
*e. Після проходження перепідготовки

104. Який лікарський засіб, що належить до антагоністів опіатних рецепторів, можна відпустити без рецепта з аптеки в кількості 2 мг на один відпуск?
*a. Налоксон
b. Налбуфін
c. Буторфанол
d. Налмефен
e. Бупренорфін

105. За електронним рецептом з аптеки було відпущено 30 таблеток амлодипіну по 5 мг (лікарський засіб підлягає реімбурсації). Який термін зберігання такого рецепта в інформаційно-комунікаційній системі?
a. 2 роки
*b. 3 роки
c. 6 місяців
d. 1 місяць
e. 5 місяців

106. Укажіть лікарські речовини, суспензії яких готують дисперсійним методом із додаванням стабілізатора.
a. Магнію оксид, натрію сульфат
*b. Камфора, ментол
c. Кислота борна, кальцію карбонат
d. Цинку оксид, тальк
e. Біла глина, бентоніт

107. Одним зі шляхів створення нових та удосконалення вже існуючих лікарських засобів є комбінування кількох діючих речовин, дія яких спрямована на розв'язання однієї проблеми на різних етапах або різними механізмами. Із якою метою клавуланову кислоту комбінують із амоксициліном?
a. Покращення всмоктування антибіотика у травному тракті
b. Застосування при інфекціях, викликаних бактеріями та найпростішими
c. Полегшення проникнення діючої речовини в мікробну клітину
*d. Пригнічення мікробних beta-лактамаз
e. Захисту слизової оболонки шлунка

108. Асистенту фармацевта в бухгалтерії аптеки видали під звіт кошти для придбання розхідного інвентаря. Який документ повинен оформити касир?
a. Інвентаризаційну відомість
b. Грошовий чек
c. Супровідну відомість
*d. Видатковий касовий ордер
e. Прибутковий касовий ордер

109. Відпуск лікарських засобів та медичних виробів, що підлягають реімбурсації, здійснюється в аптечних закладах на підставі договорів з НСЗУ. Які аптеки можуть здійснювати такого виду відпуск лікарських засобів пацієнту?
a. Лише аптеки, які розташовані в містах обласного підпорядкування
b. Аптеки, які уклали договори з НСЗУ, лише в межах певного регіону
c. Будь-які аптеки, незалежно від того, чи укладено договір із НСЗУ
d. Лише аптеки, які розташовані поблизу від медичного закладу пацієнта
*e. Аптеки, які уклали договори з НСЗУ, незалежно від місця проживання чи перебування пацієнта

110. Однорічна трав'яниста рослина становить заввишки 0,7-1,5 м і має стебло, розгалужене в його верхній частині. Листки чергові, сидячі, вузьколанцетні або лінійні. Квітки правильні, двостатеві, небесно-сині або фіолетові, на квітконіжках, зібрані на верхівці стебла в розлогі щиткоподібні суцвіття. Плід - яйцеподібна або куляста розтріскана коробочка з численним дрібним блискучим насінням. Укажіть цю лікарську рослину.
a. Ромашка лікарська
b. Нагідки лікарські
*c. Льон звичайний
d. Звіробій плямистий
e. Пижмо звичайне

111. У рослинах яких родин найчастіше зустрічаються антраглікозиди?
*a. Гречкові, крушинові
b. Айстрові, вахтові
c. Селерові, аралієві
d. Соснові, ясноткові
e. Товстолисті, вересові

112. Аптечний заклад запланував інвентаризацію. На який максимальний термін може зачинитися аптека для проведення переобліку товарно-матеріальних цінностей?
a. Не більше ніж на 2 дні
b. Не більше ніж на 4 дні
*c. Не більше ніж на 3 дні
d. Не більше ніж на 5 днів
e. Не більше ніж на 1 день

113. Для посилення терапевтичного ефекту, скорочення терміну лікування та запобігання ускладненням застосовують різні комбінації лікарських засобів. Який вид взаємодії виникає під час комбінації препаратів, коли ефект дорівнює сумі ефектів кожного з компонентів?
a. Фізіологічний антагонізм
b. Хімічний антагонізм
c. Синергізм за типом потенціювання
d. Фізичний антагонізм
*e. Синергізм за типом підсумовування

114. До лабораторії на аналіз надійшов розчин натрію тіосульфату. Хімік-аналітик провів якісну реакцію, у результаті якої утворився білий кристалічний осад. Який реактив використав спеціаліст?
a. Срібла нітрат
*b. Калію піроантимонат
c. Кислоту хлористоводневу
d. Заліза хлорид
e. Натрію гідроксид

115. Під час приготування суспензій із гідрофільними речовинами використовують прийом скаламучування. Для якої речовини з нижченаведених доцільно використовувати цей метод?
a. Білої глини
b. Сульфадимезину
*c. Вісмуту нітрату основного
d. Ксероформу
e. Фенілсаліцилат

116. У прописі на мікстуру виписано 2,0 г натрію броміду. Який об'єм 20%-го концентрованого розчину відповідає цій кількості активного фармацевтичного інгредієнта?
a. 2 мл
b. 100 мл
*c. 10 мл
d. 20 мл
e. 40 мл

117. Фармацевт, готуючи порошок, використав лікарську речовину з шафи "Venena". Якого кольору повинні бути написи на штангласах із субстанціями цієї категорії?
a. Червоного кольору на чорному тлі
b. Червоного кольору на білому тлі
c. Чорного кольору на білому тлі
d. Білого кольору на червоному тлі
*e. Білого кольору на чорному тлі

118. В аптеці тимчасово відсутня настойка женьшеню, що застосовується як тонізуючий та адаптогенний засіб. Препарати з якої лікарської рослинної сировини аналогічної дії можна запропонувати відвідувачу?
a. Смородини чорної плоди
*b. Родіоли рожевої корені
c. Цмину піскового квітки
d. Підбілу звичайного листя
e. Кропиви собачої трава

119. Для приготування розчинів йоду використовують його здатність утворювати легкорозчинні комплексні сполуки з калію йодидом. Яку кількість калію йодиду необхідно використати фармацевту, якщо в рецепті не вказано його масу?
a. Втричі більше від маси прописаного йоду
b. Половину від маси прописаного йоду
c. Стільки, скільки ж йоду прописано
*d. Подвійну кількість від маси прописаного йоду
e. Втричі менше від маси прописаного йоду

120. Асистент фармацевта розкладає лікарські засоби в матеріальній кімнаті на місця зберігання з урахуванням фармакологічних груп. До препаратів якої фармакологічної групи належить флуоксетин?
a. Психостимулятори
b. Антигістамінні
*c. Антидепресанти
d. Холінолітики
e. Анксіолітики

121. Пацієнт скаржиться на запаморочення та шум у вухах. Лікар призначив препарат, що поліпшує кровопостачання судин головного мозку. Укажіть цей лікарський засіб.
a. Диклофенак
b. Пропранолол
c. Метамізол натрію
d. Нітрогліцерин
*e. Цинаризин

122. Лікар виписав пацієнту петльовий діуретик фуросемід та попередив, що приймати його необхідно суворо за призначенням, тому що лікарський засіб може викликати негативні наслідки. Про яку саме можливу побічну дію йдеться?
a. Ульцерогенну дію
b. Гепатотоксичність
*c. Ототоксичність
d. Артеріальну гіпертензію
e. Гіперкаліємію

123. На аналіз надійшли тонкі листки із загостреною верхівкою й асиметричною основою. Пластинка хвиляста, жилкування перисте. У хімічному складі сировини виявлено сенозиди, флавоноїди та смолисті речовини. Укажіть рослинне джерело цієї сировини.
a. Кріп запашний
b. Кульбаба лікарська
*c. Касія гостролиста
d. Конвалія звичайна
e. Кропива собача

124. До рецептурно-виробничого відділу аптеки надійшов рецепт на виготовлення 20-ти доз складного порошку з екстрактом беладони без вказівки про консистенцію. Яку кількість сухого екстракту потрібно взяти, якщо в рецепті прописано 0,01 г екстракту беладони на одну дозу порошку?
a. 2,0 г
b. 4,0 г
*c. 0,4 г
d. 0,2 г
e. 0,1 г

125. До рецептурно-виробничого відділу аптеки надійшов рецепт на виготовлення 10 порошків з атропіну сульфатом. На один порошок виписано 0,0005 г діючої речовини. У якому співвідношенні та в якій кількості потрібно використати тритурацію для приготування цього порошку?
*a. 0,5 г тритурації атропіну сульфату (1:100)
b. 0,05 г тритурації атропіну сульфату (1:100)
c. 0,5 г тритурації атропіну сульфату (1:10)
d. 0,05 г тритурації атропіну сульфату (1:10)
e. 0,005 г тритурації атропіну сульфату (1:100)

126. Лікарські засоби класифікують залежно від наявності в їхній структурі молекули функціональних груп. Який препарат належить до аліфатичних амінокислот?
a. Ацетилсаліцилова кислота
b. Бензойна кислота
*c. Глутамінова кислота
d. Метамізол натрію
e. Саліцилова кислота

127. Основними біологічно активними речовинами глоду плодів є флавоноїди. Яку фармакологічну дію вони зумовлюють?
a. Тонізуючу і протисудомну
*b. Гіпотензивну і седативну
c. Сечогінну і кровоспинну
d. Послаблювальну і заспокійливу
e. Спазмолітичну і протизапальну

128. Фармацевт відпустив за повну вартість комбінований лікарський засіб, що містить псевдоефедрин, який був виписаний на паперовому рецептурному бланку форми №1 (ф-1). Протягом якого терміну цей рецепт повинен зберігатися в аптечному закладі?
a. Три роки, без урахування поточного
b. П'ять років, без урахування поточного
c. Десять днів
d. Тридцять днів
*e. Один рік, без урахування поточного

129. Однією з функцій фармацевтичного аналізу є встановлення доброякісності лікарських засобів. Укажіть домішку, для визначення граничного вмісту якої у воді очищеній фармацевт-аналітик застосовує метод комплексонометрії.
a. Сульфати
b. Речовини, що окиснюються
c. Хлориди
d. Нітрати
*e. Лужноземельні метали

130. Укажіть із нижченаведеного варіант, у якому всі три активні фармацевтичні інгредієнти кількісно визначаються методом прямого йодометричного титрування згідно з вимогами ДФУ.
a. Натрію тетраборат, метамізол натрій, глутамінова кислота
b. Натрію саліцилат, метамізол натрій, хлористоводнева кислота
c. Натрію тіосульфат, глюкоза безводна, бензоат натрію
*d. Натрію тіосульфат, метамізол натрій, аскорбінова кислота
e. Натрію тіосульфат, сульфацетамід натрію, аскорбінова кислота

131. Для кількісного визначення калію йодиду як титрант використовують розчин срібла нітрату, як індикатор - еозинат натрію. Укажіть назву цього титриметричного методу.
*a. Аргентометрія
b. Ацидиметрія
c. Нітритометрія
d. Комплексонометрія
e. Алкаліметрія

132. До рецептурно-виробничого відділу аптеки надійшов рецепт на приготування крапель: Furacilini 0,05 Olei Vaselini 50,0 Misce.Da.Signa. По 2 краплі в ніс 3 рази на день. Укажіть раціональний спосіб уведення фурациліну до лікарської форми, врахувавши його фізико-хімічні властивості.
a. Розчиняють в ізотонічному розчині натрію хлориду при нагріванні
*b. Диспергують спочатку в сухому вигляді, а потім із невеликою кількістю вазелінової олії
c. Спочатку подрібнюють із декількома краплями спирту, а потім додають до вазелінової олії
d. Додають до попередньо підігрітої вазелінової олії у флакон до відпуску
e. Додають у флакон до відпуску і нагрівають до повного розчинення

133. Серед лікарських засобів, що впливають на чутливі нервові закінчення шкіри та слизових оболонок, є такі, що викликають рефлекторну відповідь виконавчих органів. Укажіть речовину, що виявляє таку дію.
a. Лідокаїн
b. Біла глина
c. Прокаїн
*d. Ментол
e. Бензокаїн

134. В аптечному закладі здійснюється відпуск екстемпоральних лікарських засобів, виготовлених із лікарської рослинної сировини (ЛРС), які дозволено відпускати виключно за електронними рецептами. Укажіть назву цієї ЛРС.
a. Folia Menthae piperitae
b. Folia Melissae officinalis
c. Folіa Salvіae offіcіnalіs
*d. Folia Cannabis sativa
e. Folia Eucalypti viminalis

135. Фармацевт приготував суспензійну мазь на ліпофільній основі. Яка речовина утворює мазь такого типу?
a. Танін
*b. Ксероформ
c. Ментол
d. Рослинні екстракти
e. Протаргол

136. Яким методом, згідно з вимогами ДФУ, проводять кількісне визначення біологічно активних речовин в евкаліпту прутовидного листі?
a. Гравіметрія
*b. Перегонка з водяною парою
c. ВЕРХ
d. Спектрофотометрія
e. Титриметрія

137. Укажіть лікарський засіб, дія якого ґрунтується на блокаді гістамінових рецепторів, однак він не належить до антигістамінних лікарських засобів і не застосовується для лікування алергічних захворювань.
a. Лоратадин
b. Дезлоратадин
*c. Фамотидин
d. Дексаметазон
e. Дифенгідрамін

138. Із метою лікування артеріальної гіпертензії пацієнту призначено засіб, що блокує надходження йонів кальцію до серцевого м'яза та гладких м'язів судин. Укажіть із нижченаведеного цей лікарський засіб.
a. Бісопролол
*b. Ніфедипін
c. Празозин
d. Клонідин
e. Еналаприл

139. До аптечного складу надійшов лікарський засіб, що зберігається за температури від +2^оC до +8^оC. Вимог якої належної практики повинні дотримуватися фахівці під час зберігання цього лікарського засобу?
a. GLP
b. GMP
*c. GSP
d. GDP
e. GPP

140. Онкохворому пацієнту виписано рецепт на лікарський засіб для лікування основного захворювання. Укажіть розмір відшкодування вартості препарату за рахунок державних коштів.
a. 0%
*b. 100%
c. 25%
d. 10%
e. 50%

141. До аптеки звернувся пацієнт, якому призначено інсулін людський короткої дії. Асистент фармацевта під час відпуску препарату попереджає про неухильне дотримання режиму дозування, харчування та фізичних навантажень. Яке ускладнення може розвинутися в пацієнта в разі передозування інсуліну або через надмірне фізичне навантаження?
*a. Гіпоглікемія
b. Гіперглікемія
c. Гіперліпідемія
d. Ліподистрофія
e. Бронхоспазм

142. Унаслідок тривалого приймання препарату для лікування тяжкої форми бронхіальної астми у пацієнта розвинувся остеопороз. Який препарат із нижченаведених міг спричинити цей стан у пацієнта?
a. Сальбутамол
b. Сальметерол
c. Монтелукаст
*d. Дексаметазон
e. Еуфілін

143. Для ідентифікації розчину глюкози для ін'єкцій згідно з вимогами ДФУ вимірюють кут оптичного обертання. Який фізико-хімічний метод при цьому застосовується?
a. Iнфрачервона спектроскопiя
b. Спектроскопія ядерного магнітного резонансу
*c. Поляриметрія
d. Тонкошарова хроматографiя
e. Рефрактометрiя

144. Яка лікарська рослинна сировина використовується для отримання лікарських засобів для поліпшення мозкового кровообігу та когнітивних функцій?
a. Глоду квіти
b. Глоду плоди
c. Споришу трава
*d. Гінкго листя
e. Солодки корені

145. Який застережний напис обов'язково повинен бути зазначений на вторинній упаковці всіх лікарських засобів незалежно від їхнього способу зберігання?
*a. Зберігати в недоступному для дітей місці
b. Зберігати в холодильнику
c. Зберігати в сухому місці
d. Зберігати в темному місці
e. Зберігати при температурі не вище 25^оC

146. Кількісне визначення прокаїну гідрохлориду проводять методом нітритометрії. Яка частина молекули препарату зумовлює можливість його проведення?
a. Хлористоводнева кислота, зв'язана з основою препарату
b. Бензольне кільце
c. Диетиламіноетил
*d. Первинна ароматична аміногрупа
e. Складноефірне угрупування

147. Укажіть із нижченаведеного лікарську рослину, що містить серцеві глікозиди, а її сировиною є трава, листя та квіти.
a. Наперстянка шерстиста
b. Наперстянка пурпурова
c. Наперстянка великоквіткова
*d. Конвалія травнева
e. Строфант Комбе

148. У разі помилки під час приготування відвару з листя сени у пацієнта може виникнути біль та різі в кишечнику. Укажіть правильну технологію приготування відвару з листя сени.
a. Проціджування в теплому вигляді через 10 хв після настоювання
b. Нагрівання протягом 30 хв
*c. Проціджування після повного охолодження не менш ніж через 3-4 год
d. Настоювання за кімнатної температури протягом 30 хв
e. Проціджування крізь подвійний шар марлі та ватний тампон

149. До аптеки звернулася жінка віком 65 років із приводу профілактики остеопорозу. Який вітамінний засіб разом із препаратами кальцію варто розглянути для запобігання розвитку остеопорозу?
a. Токоферол
b. Рибофлавін
*c. Ергокальциферол
d. Піридоксин
e. Ретинол

150. Пацієнту в післяопераційний період тривалий час уводили морфіну гідрохлорид. Після різкої відміни препарату в пацієнта виникли тяжкі психічні та фізичні порушення. Про яку побічну дію йдеться в цьому разі?
*a. Абстинентний синдром
b. Тахіфілаксію
c. Ідіосинкразію
d. Синдром віддачі
e. Синдром обкрадання

