1. У людини зменшений діурез, гіпернатріємія, гіпокаліємія. Гіперсекреція якого гормону може бути причиною таких змін?
a. Вазопресин
b. Адреналін
c. Передсердний натрійуретичний фактор
*d. Альдостерон
e. Паратгормон

2. Як називаються клітини ендокринного комплексу нирки, що розташовані під ендотелієм у стінці приносної та виносної артеріоли, у цитоплазмі містять гранули реніну, що сприяє підвищенню кров'яного тиску?
a. Клітини Гурмагтіга
b. Інтерстиційні клітини
c. Клітини щільної плями
*d. Юкстагломерулярні
e. Мезангіоцити

3. Утворення вільного амоніаку у клітинах ниркових канальців пов'язане переважно з перетворенням замінної амінокислоти під дією ферменту, який належить до класу гідролаз. Укажіть цей фермент.
a. Глутаматдекарбоксилаза
b. Аспарагіназа
c. Глутаматдегідрогеназа
d. Глутамінсинтетаза
*e. Глутаміназа

4. При нестачі вітаміну A в людини відбувається порушення сутінкового зору. Які фоторецепторні клітини сітківки відповідають за сутінковий зір?
a. Горизонтальні нейроцити
b. Гангліонарні нервові клітини
c. Колбочкові нейросенсорні клітини
d. Біполярні нейрони
*e. Паличкові нейросенсорні клітини

5. Пацієта віком 23 роки шпиталізовано в тяжкому стані з черепно-мозковою травмою. Дихання характеризується судомним тривалим вдихом, який переривається коротким видихом. Для якого типу дихання це характерно?
a. Куссмауля
b. Гаспінг
c. Біота
*d. Апнейстичне
e. Чейн-Стокса

6. До лікарки звернувся чоловік віком 35 років зі скаргами на біль у ділянці печінки. З'ясовано, що пацієнт часто вживає недосмажену рибу. У фекаліях виявлено дуже маленькі яйця гельмінту коричневого кольору, із кришечкою овальної форми. Який гельмінтоз найімовірніший?
a. Шистосомоз
*b. Опісторхоз
c. Фасціольоз
d. Парагонімоз
e. Дікроцеліоз

7. На відміну від нервових клітин, які зазвичай не розмножуються, стовбурові клітини можуть відновлюватися багато разів. Як називають багаторазове відновлення клітин?
a. Апоптоз
*b. Проліферація
c. Гіпертрофія
d. Атрофія
e. Диференціація

8. Пацієнтку віком 65 років, яка довгий час хворіла на стеноз аортального клапана, після перенесеної вірусної інфекції шпиталізовано з ознаками хронічної серцево-судинної недостатності: задишкою, ціанозом, набряками. Який тип гіпоксії спостерігається в пацієнтки?
*a. Циркуляторний
b. Дихальний
c. Гіпоксичний
d. Тканинний
e. Гемічний

9. У дванадцятирічного хлопчика, який хворіє на бронхіальну астму, розвинувся тяжкий напад астми: виражена експіраторна задишка, блідість шкірних покровів. Який вид порушення альвеолярної вентиляції спостерігається в хлопчика?
*a. Обструктивний
b. Торако-діафрагмальний
c. Центральний
d. Рестриктивний
e. Нервово-м'язовий

10. У пацієнта сенсорна афазія (не розуміє зверненої до нього мови). Яка локалізація ураження нервової системи?
a. Верхня лобова звивина
*b. Верхня скронева звивина
c. Нижня лобова звивина
d. Середня скронева звивина
e. Середня лобова звивина

11. У пацієнтки віком 45 років під час електрокардіографічного обстеження виявлено такі зміни: інтервал P-Q подовжений, при цьому випадає кожен другий або третій комплекс QRST. Яке порушення провідності серця спостерігається?
a. Атріовентрикулярна блокада І ступеня
*b. Атріовентрикулярна блокада ІІ ступеня
c. Атріовентрикулярна блокада повна
d. Синоаурікулярна блокада
e. Внутрішлуночкова блокада

12. Під час аутопсії тіла чоловіка віком 34 роки, що помер від хронічної хвороби нирок у зв'язку з амілоїдозом нирок, патологоанатом у легенях, переважно в нижніх частках, виявив: множинні дифузні розширення бронхів, у просвітах яких гнійний вміст. Поверхня розрізу легень має дрібнокомірковий вигляд, нагадує бджолині стільники. Гістологічно у стінці бронхів: хронічне запалення, м'язові волокна заміщені сполучною тканиною. Які зміни в легенях виявив лікар?
a. Бронхопневмонія
b. Хронічна пневмонія
c. Абсцеси легень
d. Хронічний бронхіт
*e. Бронхоектази

13. У жінки віком 56 років під час проведення рН-метрії шлункового соку виявлено тотальну гіперацидність. Із порушенням функції яких клітин залоз шлунка це пов'язано?
a. Додаткових мукоцитів
b. Головних екзокриноцитів
c. Ендокриноцитів
*d. Парієтальних екзокриноцитів
e. Шийкових мукоцитів

14. У пацієнтки за два тижні після видалення зуба відбулася регенерація багатошарового плоского епітелію. Які органели брали участь у відновленні слизової оболонки?
a. Постлізосоми
b. Мітохондрії
*c. Рибосоми
d. Центросоми
e. -

15. Пацієнта віком 65 років шпиталізовано зі скаргами на відчуття важкості в підреберних ділянках, збільшення лімфатичних вузлів, загальну слабкість, головний біль. Під час обстеження виявлено: гепатоспленомегалія, еритроцити - 2,3·10^12/л, лейкоцити - 90·10^9/л, лімфоцити - 75%, ШОЕ - 35 мм/год, у мазку периферичної крові багато тіней Гумпрехта. Для якого захворювання характерна така клінічна картина?
a. Гострий мієлолейкоз
b. Хронічний мієлолейкоз
c. Гострий лімфолейкоз
*d. Хронічний лімфолейкоз
e. Залізодефіцитна анемія

16. У чоловіка виявлено зниження рН крові та вмісту бікарбонатних іонів (падіння лужного резерву крові), зростання вмісту молочної та піровиноградної кислот у крові та сечі. Який тип порушення кислотно-основної рівноваги спостерігається в пацієнта?
a. Метаболічний алкалоз
*b. Метаболічний ацидоз
c. Респіраторний алкалоз
d. Змішаний алкалоз
e. Респіраторний ацидоз

17. Під час обстеження підлітка, який хворіє на ксантоматоз, виявлено сімейну гіперхолестеринемію. Концентрація яких ліпопротеїнів значно підвищена в крові при цій патології?
a. НЕЖК
b. ЛПВЩ
*c. ЛПНЩ
d. Хіломікронів
e. ЛПДНЩ

18. Пацієнт, який хворіє на ішемічну хворобу серця, не повідомив лікаря, що у нього трапляються напади бронхоспазму. Лікар призначив препарат, після приймання якого напади стенокардії порідшали, але почастішали напади бронхоспазму. Укажіть, який препарат був призначений.
a. Лозартан калію
b. Добутаміну гідрохлорид
c. Гліцерину тринітрат
*d. Пропранололу гідрохлорид
e. Аторвастатин кальцію

19. Після тривалого голодування в пацієнта розвинулися набряки тканин. Що є причиною цього явища?
a. Зниження гідростатичного тиску крові
b. Збільшення онкотичного тиску крові
*c. Зниження онкотичного тиску плазми крові
d. Збільшення осмотичного тиску плазми крові
e. Зниження осмотичного тиску плазми крові

20. Під час аутопсії тіла чоловіка віком 40 років виявлено різко розширений просвіт тонкої кишки, переповнений рясною водянистою безбарвною рідиною з сіруватими грудочками. Стінка кишки набрякла, на слизовій оболонці - велика кількість дрібнокрапкових крововиливів. Для якого інфекційного захворювання характерні такі симптоми?
a. Шигельозу
b. Черевного тифу
c. Амебіазу
*d. Холери
e. Сальмонельозу

21. Після травми пацієнт не може розігнути руку в ліктьовому суглобі. Порушення функції якого м'яза може бути причиною?
*a. M. triceps brachii
b. M. subscapularis
c. M. brachialis
d. M. biceps brachii
e. M. coraco-brachialis

22. Який фермент попереджує запалення слизової оболонки ротової порожнини завдяки бактерицидній дії в разі її пошкодження?
a. Лінгвальна ліпаза
b. Амілаза
c. Нуклеаза
*d. Лізоцим
e. Муцин

23. У дванадцятирічної дитини вірусна інфекція ускладнилася обструктивним бронхітом. Препарат якої фармакологічної групи необхідно призначити для інгаляцій із метою усунення бронхоспазму?
a. М-холіноміметики
b. Н-холіноміметики
c. Аналептики
*d. beta_2-адреноміметики
e. beta_2-адреноблокатори

24. Під час дослідження залишкового азоту виявлено, що азот сечовини значно знижений. Для захворювання якого органа це характерно?
a. Серця
b. Шлунка
c. Кишківника
d. Мозку
*e. Печінки

25. У пацієнта під час огляду спостерігаються кальциноз шкіри, синдром Рейно, порушення моторики стравоходу, склеродактилія та телеангіоектазії. Ці зміни називаються "синдром CREST". Для якого захворювання характерні такі симптоми?
a. Дерматоміозиту
b. Ревматоїдного артриту
c. Системного червоного вовчаку
d. Подагричного артриту
*e. Системної склеродермії

26. Під час гістологічного дослідження легень недоношеної дитини встановлено злипання альвеол через відсутність сурфактанту. З недостатністю розвитку яких клітин стінки альвеоли це пов'язано?
a. Фібробластоподібні клітини
*b. Секреторні альвеолоцити
c. Альвеолярні макрофаги
d. Респіраторні альвеолоцити
e. Клітини Клара

27. У недоношених новонароджених порушений синтез сурфактанту. Які функції він виконує в легенях?
a. Підвищує опір дихальних шляхів
b. Збільшує поверхневий натяг стінок альвеол
*c. Зменшує поверхневий натяг стінок альвеол
d. Погіршує дифузію О_2 через аерогематичний бар'єр
e. Полегшує екскурсію діафрагми

28. Анаеробне розщеплення глюкози до молочної кислоти регулюється відповідними ферментами. Укажіть, який фермент є головним регулятором цього процесу.
a. Глюкозo-6-фосфат ізомераза
*b. Фосфофруктокіназа
c. Лактатдегідрогеназа
d. Енолаза
e. Альдолаза

29. Унаслідок безконтрольного прийому вітамінного препарату в дитини виникли анорексія, нудота, блювання, пронос, гіпертермія, з'явилися крововиливи на шкірі та слизових, явища менінгізму. Який препарат приймала дитина?
*a. Ретинолу ацетат
b. Токоферолу ацетат
c. Нікотинамід
d. Тіамін
e. Ціанокобаламін

30. Пацієнту з діагнозом глаукома лікарка призначила антихолінестеразний препарат, що знижує внутрішньоочний тиск. Укажіть цей лікарський засіб.
*a. Неостигміну метилсульфат
b. Налоксону гідрохлорид
c. Норадреналіну гідротартрат
d. Атропіну сульфат
e. Лідокаїну гідрохлорид

31. Хлопчик на другому році життя часто хворіє на респіраторні захворювання, стоматити, гнійничкові ураження шкіри. Навіть невеликі пошкодження ясен і слизової ускладнюються тривалим запаленням. Встановлено, що у крові дитини практично відсутні імуноглобуліни всіх класів. Зниження функціональної активності якої клітинної популяції лежить в основі описаного синдрому?
a. Т-лімфоцити
*b. В-лімфоцити
c. Нейтрофіли
d. NK-лімфоцити
e. Макрофаги

32. У молекулярній біології використовують метод визначення послідовності розташування нуклеотидів у молекулі ДНК за амінокислотним складом поліпептиду. На якій властивості генетичного коду базується цей метод?
a. Виродженість
*b. Колінеарність
c. Універсальність
d. Специфічність
e. Неперекривність

33. У пацієнта діагностовано пухлину мозку, яка розміщена в ділянці острогової борозни. Яка функція порушиться, якщо пухлина буде активно розвиватися?
a. Дотикова чутливість
b. Слух
c. Смак
*d. Зір
e. Нюх

34. У результаті радіаційного випромінювання були ушкоджені стовбурові гемопоетичні клітини. Утворення яких клітин сполучної тканини буде порушено?
a. Перицитів
b. Адипоцитів
c. Фібробластів
d. Меланоцитів
*e. Макрофагів

35. Під час дослідження пацієнта віком 49 років виявлено суттєве збільшення часу зсідання крові, шлунково-кишкові кровотечі та підшкірні крововиливи. Нестачею якого вітаміну можна пояснити такі симптоми?
a. В_1
*b. К
c. Н
d. РР
e. Е

36. Під час мікроскопічного дослідження серозного виділення з уретри виявлено грушоподібні клітини з джгутиками, ундулюючою мембраною та аксостилем. Укажіть збудника хвороби.
a. -
b. Trichomonas hominis
*c. Trichomonas vaginalis
d. Trichomonas tenax
e. Lamblia intestinalis

37. Пацієнт, відчувши передвісники нападу бронхіальної астми, прийняв перорально без контролю лікаря кілька таблеток через короткі проміжки часу. Проте нетривале покращення стану відзначив тільки після вживання перших двох таблеток. Наступні прийоми препарату не покращили його стан. Яким явищем зумовлене зниження ефекту препарату?
a. Кумуляцією
b. Залежністю
c. Звиканням
*d. Тахіфілаксією
e. Ідіосинкразією

38. Під час розтину тіла чоловіка віком 48 років, який помер через 10 днів після масивної аспірації шлункового вмісту, у верхній частці правої легені виявлено порожнину діаметром близько 5 см, заповнену густими жовто-зеленими масами з різким неприємним запахом. Стінка порожнини нерівна, набрякла, вкрита некротичними масами. Мікроскопічно: стінка порожнини рясно інфільтрована нейтрофілами і макрофагами. Яке захворювання виявлено в легені чоловіка?
a. Гангрена легені
b. Пневмонія
*c. Гострий абсцес легені
d. Гострий кавернозний туберкульоз
e. Бронхоектатична хвороба

39. У клітині, яка мітотично ділиться, спостерігається розходження дочірніх хроматид до полюсів клітини. На якій стадії мітотичного циклу перебуває клітина?
a. Метафаза
b. Профаза
*c. Анафаза
d. Інтерфаза
e. Телофаза

40. У пацієнта віком 40 років після щелепно-лицевої травми порушилася функція під'язикової та підщелепної слинних залоз зліва. У цих залозах відзначається гіпосалівація. Функція якої пари нервів порушена?
a. XIІ
b. XI
c. Х
d. VI
*e. VII

41. У ВІЛ-інфікованого пацієнта спостерігається пригнічення активності імунної системи. Ураження яких клітин найбільшою мірою обумовлює стан імунодефіциту у цього пацієнта?
a. Т-кілерів
b. Макрофагів
c. В-лімфоцитів
*d. Т-хелперів
e. Т-супресорів

42. Яка головна функція пентозофосфатного шляху в жировій тканині?
a. Знешкодження ксенобіотиків
b. Окислення глюкози до кінцевих продуктів
c. Продукція рибозофосфатів
d. Генерація енергії
*e. Генерація НАДФН2

43. Під час дослідження сироватки крові в пацієнта з ознаками імунодефіциту виявлено антитіла до білків gP120 i gP41. Яку інфекцію в пацієнта підтверджує цей результат?
a. ЕСНО
b. TORCH
c. НВV
d. НTLV-1
*e. ВІЛ

44. У жіночій консультації обстежується жінка, у якої було декілька мимовільних викиднів. На підставі клініко-епідеміологічного анамнезу було припущено хронічний токсоплазмоз. Яке лабораторне дослідження найефективніше для підтвердження діагнозу?
a. Шкірно-алергічна проба
b. Мікроскопія піхвового мазка
*c. Серологічна реакція
d. Мікроскопія мазка фекалій
e. Мікроскопія мазка крові

45. Після апендектомії в пацієнта віком 30 років утворився післяопераційний рубець. Які клітини сполучної тканини першочергово забезпечують регенерацію рани шкіри?
a. Адипоцити
b. Тканинні базофіли
*c. Фібробласти
d. Меланоцити
e. Макрофаги

46. Пацієнта шпиталізовано зі скаргами на періодичні напади серцебиття, які виникають раптово й так само раптово припиняються. Під час проведення ЕКГ виявлено епізод скорочень частотою 200/хв, який має такі ознаки: ритм правильний, зубець Р відсутній, комплекс QRS без змін, зубець Т деформований. Укажіть вид аритмії.
*a. Пароксизмальна тахікардія
b. Передсердна екстрасистолія
c. Шлуночкова екстрасистолія
d. Повна АВ-блокада
e. АВ-блокада І ступеня

47. Після споживання солоної їжі в людини значно зменшилася кількість сечі. Який із нижченаведених гормонів уплинув на функцію нирок?
a. Адреналін
b. Соматостатин
*c. Антидіуретичний
d. Окситоцин
e. АКТГ

48. Чоловіку віком 66 років діагностовано злоякісну епітеліальну пухлину, що походить із бронха середнього калібра. Який епітелій є джерелом розвитку цієї пухлини?
*a. Одношаровий багаторядний війчастий
b. Одношаровий багаторядний перехідний
c. Багатошаровий зроговілий
d. Багатошаровий незроговілий
e. Одношаровий призматичний

49. У результаті травми голови утворилася гематома з локалізацією в ділянці середньої черепної ямки ліворуч. Унаслідок цього на стороні ураження виникло розширення зіниці. Який нерв уражено?
a. N. trigeminus
b. N. abduceus
*c. N. oculomotorius
d. N. opticus
e. N. trochlearis

50. У результаті точкового крововиливу в сітківку ока пацієнт утратив здатність бачити предмети в центрі поля зору. У якому місці сітківки відбувся крововилив?
a. Ціліарна частина сітківки
b. Судинна оболонка
c. Райдужна частина сітківки
*d. Жовта пляма
e. Сліпа пляма

51. У жінки з резус-негативною кров'ю ІІ групи народилася дитина з ІV групою, резус-позитивна, у якої діагностували гемолітичну хворобу внаслідок резус-конфлікту. Яка група крові можлива в батька дитини?
*a. ІІІ (В), резус-позитивна
b. ІV (АВ), резус-негативна
c. ІІІ (В), резус-негативна
d. ІІ (А), резус-позитивна
e. І (О), резус-позитивна

52. В експерименті під час моделювання ниркової патології у тварини отримали ознаки: набряки, висока протеїнурія, гіпопротеїнемія, диспротеїнемія, гіперліпідемія. Для якої патології нирок характерні такі ознаки?
a. Гострої ниркової недостатності
b. Хронічної ниркової недостатності
c. Пієлонефриту
*d. Нефротичного синдрому
e. Гострого дифузного гломерулонефриту

53. Унаслідок переливання несумісної крові за антигеном Rh у пацієнтки виникла гемолітична жовтяниця. Який лабораторний показник крові підтверджує цей тип жовтяниці?
a. Зменшення вмісту некон'югованого білірубіну
b. Зменшення вмісту стеркобіліну
c. Зменшення вмісту кон'югованого білірубіну
*d. Накопичення некон'югованого білірубіну
e. Накопичення уробіліногену

54. У складі кісткової тканини виявлено великі клітини, які містять численні лізосоми, багато ядер, гофровану облямівку. Яку назву мають ці клітини?
a. Остеобласти
b. Остеоцити
c. Напівстовбурові остеогенні клітини
*d. Остеокласти
e. Мезенхімні клітини

55. На мікропрепараті серця спостерігаються клітини прямокутної форми, із центрально розташованим ядром, розвиненими міофібрилами, зв'язані між собою вставними дисками. Яка функція пов'язана з цими клітинами?
a. Регенераторна
b. Захисна
c. Проведення імпульсу
*d. Скорочення серця
e. Ендокринна

56. Пацієнт віком 49 років має підвищену концентрацію сечової кислоти в крові. Для зниження рівня сечової кислоти лікар призначив алопуринол. Конкурентним інгібітором якого ферменту є алопуринол?
a. Гіпоксантинфорибозилтрансферази
b. Гуаніндезамінази
*c. Ксантиноксидази
d. Аденінфосфорибозилтрансферази
e. Аденозиндезамінази

57. Під час обстеження пацієнта, який звернувся до неврологічного відділення, виявлено: зглаженість лобних складок, неможливість примружити очі, кут рота опущений, симптом паруса. Який нерв пошкоджений?
a. Окоруховий
*b. Лицевий
c. Додатковий
d. Блукаючий
e. Трійчастий

58. У пацієнта виявлено ваду тристулкового клапана. Укажіть його локалізацію.
a. Устя аорти
*b. Між правим передсердям і правим шлуночком
c. Устя легеневого стовбура
d. Між лівим передсердям і лівим шлуночком
e. Устя вінцевого синуса

59. У пацієнтки діагностували кістковомозкову форму гострої променевої хвороби. Який із нижченаведених гематологічних симптомів спостерігатиметься в періоді розпалу?
a. Еритроцитоз
b. Відносна лімфопенія
*c. Панцитопенія
d. Зсув лейкоцитарної формули вліво
e. Відносний лімфоцитоз

60. Під час відбору для ревакцинації вакциною БЦЖ у школяра поставлено пробу Манту, яка виявилася негативною. Про які особливості імунітету до туберкульозу свідчать такі результати проби?
a. Наявність гуморального імунітету
*b. Відсутність клітинного імунітету
c. Наявність клітинного імунітету
d. Відсутність гуморального імунітету
e. Відсутність антитоксичного імунітету

61. Який із внутрішніх органів бере найбільшу участь у гуморальній регуляції еритропоезу?
*a. Нирки
b. Легені
c. Мозок
d. Печінка
e. Серце

62. У пацієнта з діагнозом цукровий діабет виявлено підвищений уміст кетонових тіл у крові. З якої сполуки синтезуються кетонові тіла?
a. Оксіацил-КоА
b. Бутирил-КоА
c. Ацил-КоА
d. Сукциніл-КоА
*e. Ацетил-КоА

63. У десятирічної дівчинки під час клінічного обстеження виявлено ознаки передчасного статевого дозрівання. Зниження функції якої ендокринної залози могло спричинити це явище?
a. Загруднинної залози
b. Мозкової речовини надниркових залоз
*c. Епіфіза
d. Прищитоподібної залози
e. Щитоподібної залози

64. Пацієнта шпиталізовано до інфекційного відділення з проявами гарячки, що повторюється вдруге з інтервалом 2 дні. У краплині крові, зафарбованій за Романовським-Гімзою, виявлено звивисті клітини синьо-фіолетового кольору. Який мікроорганізм викликав захворювання?
a. Treponema pallidum
b. Rickettsia typhi
c. Plasmodium vivax
d. Leptospira interrogans
*e. Borrelia recurrentis

65. Для серологiчної дiагностики черевного тифу використовують реакцiю Вiдаля. Який механiзм взаємодiї антигенiв та антитiл лежить в її основi?
a. Бактерiолiз
b. Гемолiз
*c. Аглютинацiя
d. Преципiтацiя
e. lммобiлiзацiя бактерiй

66. У пацієнта спостерігається колаптоїдний стан через зниження тонусу периферичних судин. Який препарат найефективніший у цій ситуації?
*a. Фенілефрину гідрохлорид
b. Добутаміну гідрохлорид
c. Амлодипіну бесилат
d. Гліцерину тринітрат
e. Лозартан калію

67. У жінки віком 20 років під час гістологічного дослідження шийного лімфатичного вузла виявлено вузлики, які складаються з валів епітеліоїдних, лімфоїдних клітин і багатоядерних гігантських клітин Пирогова-Лангханса, розташованих між ними. У центрі вузликів визначається казеозний некроз. Який збудник, найімовірніше, міг викликати такі зміни в лімфатичному вузлі?
*a. Мікобактерії Коха
b. Спірохета бліда
c. Гриби
d. Рикетсії
e. Мікобактерії лепри

68. Пацієнт віком 49 років скаржиться на стійке підвищення АТ до 155/120 мм рт. ст. Рекомендована гіпотензивна терапія упродовж місяця не була ефективною. Під час додаткового обстеження виявлено гіпернатріємію, гіпохлоремію та гіперплазію наднирників. Встановлено діагноз: первинний гіперальдостеронізм. Через неможливість проведення хірургічного лікування пацієнту рекомендовано фармакологічну терапію із використанням антагоніста мінералокортикоїдних рецепторів. Укажіть лікарський засіб, який рекомендовано пацієнту.
a. Лозартан
b. Метопрололу тартрат
c. Амлодипіну бесилат
*d. Спіронолактон
e. Каптоприл

69. У пацієнта з яскраво вираженою жовтяницею шкіри, склер і слизових оболонок, сеча має колір темного пива, кал світлий. У крові підвищений уміст прямого білірубіну, у сечі визначається білірубін. Який тип жовтяниці в пацієнта?
a. Гемолітична
b. Екскреційна
*c. Обтураційна
d. Паренхіматозна
e. Кон'югаційна

70. Пацієнта віком 57 років шпиталізували в тяжкому стані. За показниками біохімічного аналізу крові виявлено: pH крові - 7,53, pCO_2 артеріальної крові - 40 мм рт. ст., SB - 33 ммоль/л, BE становить - +8 ммоль/л. Який тип порушення кислотно-лужного балансу спостерігається у цьому разі?
a. Декомпенсований негазовий ацидоз
b. Компенсований негазовий алкалоз
c. Компенсований негазовий ацидоз
d. Компенсований газовий алкалоз
*e. Декомпенсований негазовий алкалоз

71. У мікропрепараті, виготовленому з пунктату регіонарного лімфовузла пацієнта, зафарбованому за Романовським-Гімза, лікар виявив тонкі мікроорганізми з 12-14 рівномірними завитками з гострими кінцями довжиною 10-13 мкм блідо-рожевого кольору. Збудника якої інфекційної хвороби виявлено?
*a. Сифілісу
b. Лептоспірозу
c. Лейшманіозу
d. Трипаносомозу
e. Поворотного тифу

72. Під час аутопсії тіла померлого віком 43 роки, що хворів на ІХС із розвитком інфаркту міокарда, лікар-патологоанатом виявив набряк легень. Які патологічні зміни могли зумовити набряк легень?
a. Гостра правошлуночкова недостатність
b. Стаз крові
*c. Гостра лівошлуночкова недостатність
d. Ішемія малого кола
e. Гостре загальне малокрів'я

73. Мукополісахаридоз належить до хвороб накопичення. Через відсутність ферментів порушується розщеплення полісахаридів. У пацієнтів спостерігається їх нагромадження та підвищення виділення із сечею. У яких органелах відбувається накопичення мукополісахаридів?
a. Комплексі Гольджі
b. Мітохондріях
*c. Лізосомах
d. Клітинному центрі
e. Ендоплазматичному ретикулумі

74. У чоловіка після тривалого курсу лікування шизофренії виникли явища паркінсонізму. Який із нижченаведених препаратів міг викликати це ускладнення?
a. Натрію вальпроат
b. Флуоксетину гідрохлорид
c. Діазепам
d. Карбамазепін
*e. Хлорпромазину гідрохлорид

75. У пацієнта з гострим міокардитом з'явилися клінічні ознаки кардіогенного шоку. Який із нижченаведених патогенетичних механізмів є провідним у розвитку шоку в пацієнта?
a. Зниження судинного тонусу
b. Депонування крові в органах
c. Збільшення периферичного опору судин
*d. Порушення насосної функції серця
e. Зниження діастолічного притоку до серця

76. У пацієнта на фоні впливу іонізуючого опромінення у крові визначено зменшення кількості гранулоцитів. Чим зумовлений агранулоцитоз?
a. Порушенням виходу зрілих лейкоцитів з кісткового мозку
b. Підвищенням руйнування лейкоцитів
c. Збільшенням переходу гранулоцитів у тканини
d. Розвитком аутоімунного процесу
*e. Пригніченням лейкопоезу

77. Під час гістологічного дослідження пухлини шкіри виявлено різних розмірів часточки з жирової тканини, відмежовані нерегулярними прошарками сполучної тканини. Якому захворюванню відповідають такі патологічні зміни?
a. Фiбромі
*b. Лiпомі
c. Гемангiомі
d. Папiломі
e. Гiгромі

78. Вислуховуючи тони серця, лікарка виявила в пацієнта функціональні порушення мітрального клапана. У якому місці лікарка вислуховувала його серце?
a. Біля другого груднинно-ребрового суглоба праворуч
b. У другому міжребровому просторі зліва біля груднини
*c. На верхівці серця
d. Біля мечоподібного відростка
e. У другому міжребровому просторі справа біля груднини

79. До лікаря звернувся пацієнт із загостренням виразкової хвороби шлунка. Препарат з якої групи лікарських засобів доцільно використати в комплексній терапії пацієнта?
a. %alpha-адреноблокатори
b. %alpha-адреноміметики
*c. Блокатори H_2-гістамінорецепторів
d. Блокатори H_1-гістамінорецепторів
e. %beta-адреноблокатори

80. У дитини з вродженими вадами розвитку діагностовано синдром "котячого крику". Що виявлять під час дослідження каріотипу цієї дитини?
a. Додаткову Y-хромосому
b. Додаткову 21-у хромосому
c. Нестачу Х-хромосоми
*d. Делецію короткого плеча 5-ї хромосоми
e. Додаткову Х-хромосому

81. У пацієнта через рік після резекції 2/3 шлунка виникли скарги на блідість шкірних покривів, головні болі, запаморочення, загальну слабкість. Загальний аналіз крові: гемоглобін - 60 г/л, еритроцити - 2,4·10^12/л. Яка причина виникнення цього патологічного стану?
a. Зниження всмоктування міді
b. Зниження вмісту фолієвої кислоти
c. Підвищення вмісту фолієвої кислоти
*d. Зниження секреції внутрішнього фактора Касла
e. Підвищення секреції внутрішнього фактора Касла

82. Чоловік протягом 3-х років працював в одній із африканських країн. Після переїзду до України він звернувся до лікарки-офтальмологині зі скаргами на біль в очах, набряки повік, сльозоточивість і тимчасове послаблення зору. Під кон'юнктивою ока виявлено гельмінти розмірами 30-50 мм, які мали видовжене ниткоподібне тіло. Який діагноз може встановити лікарка?
a. Трихоцефальоз
b. Ентеробіоз
c. Дифілоботріоз
d. Аскаридоз
*e. Філяріоз

83. У пацієнтки віком 47 років міжфалангові та п'ястно-фалангові суглоби легко піддаються вивиху і підвивиху з типовим відхиленням пальців у вигляді "плавники моржа". Під час мікроскопічного дослідження виявлено: розростання ворсин синовіальної оболонки, руйнування хряща та формування паннуса. Яке захворювання викликає такі паталогічні зміни?
*a. Ревматоїдний артрит
b. Остеоартроз
c. Системний червоний вовчак
d. Ревматичний артрит
e. Хвороба Бехтерєва

84. До лікаря звернувся чоловік зі скаргами на біль у верхній частині живота, що частіше виникає натще або вночі, нудоту, блювання. Після об’єктивного обстеження встановлено діагноз: виразкова хвороба шлунка. Призначено комплексну терапію, до складу якої входить засіб, механізм дії якого пов’язаний з блокуванням ферменту Н^+/К^+-АТФ-ази в парієтальних клітинах. Укажіть цей лікарський засіб.
*a. Омепразол
b. Метронідазол
c. Амоксициклін
d. Вісмуту субцитрат
e. Фамотидин

85. У чоловіка, який має запальні зміни шкіри обличчя та вугрі, під час мікроскопії матеріалу з осередків ураження виявлені живі організми типу Членистоногі, довгастої форми, які мають 4 пари редукованих кінцівок. Встановіть попередній діагноз.
a. Педикульоз
*b. Демодекоз
c. Алергія
d. Ураження шкіри коростяним свербуном
e. Ураження шкіри блохами

86. Пацієнтку віком 28 років шпиталізовано до пологового відділення. Через слабкість пологової діяльності акушер-гінеколог призначив внутрішньовенну інфузію препарату, який посилює та збільшує частоту скорочень матки, що сприяло прогресуванню пологів. Який основний механізм дії цього препарату?
a. Блокада кальцієвих каналів
b. -
c. Блокада серотонінових рецепторів
d. Пригнічення синтезу простагландинів
*e. Стимуляція окситоцинових рецепторів

87. У пацієнта, хворого на алкаптонурію, спостерігаються ознаки артриту, охроноз. Відкладання в суглобах якої речовини спричинило появу болю в цьому разі?
*a. Гомогентизатів
b. Фосфатів
c. Уратів
d. Карбонатів
e. Оксалатів

88. Для морфологічного дослідження представлена ендокринна залоза, паренхіма якої складається з епітельної та нервової тканин. В епітеліальних трабекулах виявляється 2 типи клітин: хромофільні та хромофобні. Укажіть цей орган.
a. Щитовидна залоза
b. Гіпоталамус
*c. Гіпофіз
d. Надниркова залоза
e. Прищитовидна залоза

89. Жінку віком 28 років шпиталізовано до гінекологічного відділення зі скаргами на біль у животі. Діагностовано пухлину яєчника. Під час операції з видалення яєчника потрібно розітнути зв'язку, що з'єднує яєчник із маткою. Яку зв'язку повинен перерізати хірург?
*a. Lig. ovarii proprium
b. Lig. teres uteri
c. Lig. latum uteri
d. Lig. cardinale
e. Lig. suspensorium ovarii

90. Під час мікроскопічного дослідження легень пацієнта віком 52 роки виявлені вогнища некрозу, оточені валом епітеліоїдних клітин і лімфоцитів. Між лімфоцитами та епітеліоїдними клітинами розміщені великі клітини округлої форми з великою кількістю ядер, розміщених на периферії. Як називається виявлене утворення?
a. Сифілітична гранульома
*b. Туберкульозна гранульома
c. Лепрозна гранульома
d. Ракова перлина
e. Саркоїдозна гранульома

91. Під час аутопсії тіла чоловіка віком 55 років, який упродовж останніх восьми років хворів на хронічну форму тропічної малярії, виявлено, що сіра речовина головного мозку та селезінка аспідно-сірого кольору. Який пігмент зумовив таке забарвлення?
*a. Гемомеланін
b. Гемосидерин
c. Гематопорфірин
d. Ліпофусцин
e. Меланін

92. До лікарки-гінекологині звернулася пацієнтка віком 32 роки зі скаргами на нерегулярні менструації, зниження лібідо, сухість вагіни та втому. В анамнезі - нормальні пологи 5 років тому, без гормональної терапії. Лабораторні дослідження виявили зниження рівня естрадіолу при нормальних показниках лютеїнізуючого гормону (ЛГ) і фолікулостимулюючого гормону (ФСГ). Яку основну функцію виконує естрадіол за фізіологічних умов?
a. Інгібування гонадотропінів
b. Підвищення пролактину
c. Стимуляція тестостерону
d. Підтримка прогестерону
*e. Стимуляція росту фолікулів

93. У пацієнта виявлено: тахікардія, збільшення основного обміну та температури тіла, схуднення, підвищення збудливості. Збільшена секреція гормонів якої залози є причиною цих порушень?
a. Прищитоподібної
b. Надниркової
c. Нейрогіпофіза
*d. Щитоподібної
e. Статевої

94. Чоловік віком 60 років систематично приймав дигоксин. Його стан спершу поліпшився, а потім став погіршуватися, розвинулися брадикардія й аритмія. Яке явище є причиною цього стану?
a. Зниження чутливості адренорецепторів
b. Тахіфілаксія
c. Алергія
*d. Кумуляція препарату
e. Індукція мікросомальних ферментів печінки та прискорення метаболізму препарату

95. У посіві гною з фурункула виявлено мікроби кулястої форми, які розташовані як "ґроно" винограду. Які мікроби виявлено?
a. Тетракоки
*b. Стафілококи
c. Диплококи
d. Стрептококи
e. Мікрококи

96. У чоловіка віком 30 років під час проведення ЕКГ виявлено такі зміни: ділянка аномального скорочення, у якій відсутній зубець Р, комплекс QRS деформований, зубець Т негативний і протилежно направлений комплексу QRS. Який патологічний стан спостерігається в пацієнта?
a. Передсердна екстрасистолія
b. Пароксизмальна тахікардія
c. Синусова аритмія
*d. Шлуночкова екстрасистолія
e. Атріовентрикулярна екстрасистолія

97. У жінки віком 67 років, яка довгий час хворіє на холецистит, після прийому їжі раптово виник різкий біль у верхній частині живота, нудота, блювання. Встановлено діагноз: гострий панкреатит. Що є основною ланкою патогенезу цього захворювання?
a. Зниження секреції панкреатичного поліпептиду
b. Підвищення рівня холецистокініну
c. Зниження рівня ферментів у панкреатичному соку
d. Підвищення активації ферментів у дванадцятипалій кишці
*e. Передчасна активація ферментів підшлункової залози

98. У пацієнта віком 70 років, який помер від серцевої недостатності, під час розтину виявлено деформовані, звужені коронарні артерії. На розрізі внутрішня поверхня артерій горбиста, стінка білувата, ламка, кам'янистої щільності. Яку стадію атеросклерозу виявлено в пацієнта?
a. Ліпосклероз
b. Ліпоїдоз
c. Виразкування
d. Атероматоз
*e. Атерокальциноз

99. У пацієнтки діагностовано перелом тіла плечової кістки. Вона не може розігнути руку в ліктьовому суглобі. Який нерв ушкоджено в пацієнтки?
a. N. ulnaris
b. N. musculocutaneus
c. N. medianus
d. N. axillaris
*e. N. radialis

100. Під час огляду лікарем-педіатром на шкірі десятирічної дитини виявлено множинні петехії, а також спостерігається кровоточивість ясен і знижений рівень вітаміну С у сечі. Який процес порушений у цьому разі?
a. Розпад колагену
*b. Синтез колагену
c. Активація гіалуронідази
d. Розпад протеогліканів
e. Синтез протеогліканів

101. У пацієнта діагностовано цироз печінки, який супроводжується асцитом і загальними порушеннями гемодинаміки. Який синдром ураження печінки виникає в цьому разі?
a. Гепатокардіальний
b. Гепатолієнальний
c. Гепатоцеребральний
*d. Портальна гіпертензія
e. Гепаторенальний

102. У пацієнта після резекції шлунка виникла гіперхромна мегалобластна анемія. Який препарат необхідно призначити?
a. Аскорбінову кислоту
b. Магнію сульфат
*c. Ціанокобаламін
d. Заліза сульфат
e. Транексамову кислоту

103. Тварині, сенсибілізованій туберкуліном, внутрішньоочеревинно введено туберкулін. Через 24 год під час лапаратомії виявлено венозну гіперемію та набряк очеревини. У мазках-відбитках із очеревини спостерігається велика кількість лімфоцитів і моноцитів. Яке запалення має місце у тварини?
a. Фібринозне
*b. Алергічне
c. Гнійне
d. Асептичне
e. Серозне

104. Після опромінення високою дозою радіації в підлітка значно постраждала лімфоїдна система, стався розпад великої кількості лімфоцитів. Завдяки діяльності якої залози можливе відновлення нормальної формули крові?
a. Підшлункової залози
b. -
c. Щитоподібної залози
d. Наднирників
*e. Тимусу

105. У пацієнта, що хворіє на важку форму порушення водно-сольового обміну, настала зупинка серця в діастолі. Який найімовірніший механізм зупинки серця в діастолі?
a. Гіпонатріємія
b. Гіпокаліємія
*c. Гіперкаліємія
d. Гіпернатріємія
e. Дегідратація організму

106. Пацієнту з гострою ревматичною гарячкою призначили нестероїдний протизапальний засіб диклофенак натрію. Яке захворювання є протипоказанням до призначення диклофенак натрію?
a. Гіпертонічна хвороба
b. Стенокардія
*c. Виразкова хвороба шлунка
d. Бронхіт
e. Цукровий діабет

107. Унаслідок перенесеного енцефаліту в чоловіка розвинувся параліч м'язів очного яблука. Лікар встановив, що в пацієнта ушкоджене ядро окорухового нерва. У якому відділі головного мозку відбувається патологічний процес?
*a. Середньому мозку
b. Довгастому мозку
c. Проміжному мозку
d. Мосту
e. Мозочку

108. У людини частота серцевих скорочень постійно утримується на рівні %mbox40-ка ударів за хвилину. Що є водієм ритму серця?
*a. Атріовентрикулярний вузол
b. Синоатріальний вузол
c. Пучок Гіса
d. Ніжки пучка Гіса
e. Волокна Пуркіньє

109. Унаслідок травми низу передньої стінки живота в пацієнтки ушкоджена зв'язка, що розташована в пахвинному каналі. Яка це зв'язка?
a. Ligamentum latum uteri
*b. Ligamentum teres uteri
c. Ligamentum ovarium proprium
d. Ligamentum lacunare
e. Ligamentum inguinale

110. Під час обстеження семирічної дитини виявлено клінічні ознаки хвороби Дауна. Укажіть причину цієї патології.
*a. Трисомія 21-ої хромосоми
b. Нерозходження статевих хромосом
c. Трисомія 13-ої хромосоми
d. Делеція короткого плеча 21-ої хромосоми
e. Трисомія за Х хромосомою

111. У пацієнта, який довготривало приймав преднізолон, у результаті відміни препарату виникло загострення захворювання, зниження артеріального тиску, слабкість. Із чим можна пов'язати ці прояви?
a. Сенсибілізація до препарату
*b. Виникнення недостатності кори наднирників
c. Кумуляція препарату
d. Гіперпродукція АКТГ
e. Звикання до препарату

112. Чоловік віком 37 років, який курить упродовж 19-ти років, звернувся зі скаргами на постійний кашель. Під час біопсії бронха виявлено: ознаки хронічного запалення, потовщення слизової оболонки, трансформація одношарового війчастого епітелію в багатошаровий плоский епітелій. Який патологічний процес спостерігається в пацієнта?
a. Гіпертрофія епітелію
b. Гіперплазія епітелію
*c. Метаплазія
d. Дисплазія
e. Лейкоплакія

113. Пацієнт віком 42 роки скаржиться на болі в епігастральній ділянці, блювання, блювотні маси кольору "кавової гущі", мелену. Із анамнезу відомо, що він хворіє на виразкову хворобу шлунка. В аналізі крові виявлено: еритроцити - 2,8·10^12/л, лейкоцити - 8·10^9/л, гемоглобін - 90 г/л. Укажіть найімовірніше ускладнення, яке виникло в пацієнта.
a. Пенетрація
b. Пілоростеноз
c. Малігнізація
d. Перфорація
*e. Кровотеча

114. У каріотипі пацієнта 47 хромосом, у ядрі соматичної клітини виявлено тільце Барра. Під час додаткових досліджень спостерігається ендокринна недостатність: гіпоплазія сім'яників і відсутність сперматогенезу. Про який синдром свідчить цей фенотип?
a. Едвардса
*b. Клайнфельтера
c. Патау
d. Дауна
e. Шерешевського-Тернера

115. Під час ендоскопічного дослідження лікарка виявила порушення цілісності стінки шлунка в межах слизової оболонки. Укажіть, яким типом епітелію в нормі вистелено з середини стінку шлунка.
*a. Одношаровий призматичний залозистий
b. Багатошаровий плоский зроговілий
c. Псевдобагатошаровий
d. Багатошаровий плоский незроговілий
e. Перехідний

116. Стан вагітної жінки ускладнився гестозом. Під час лабораторного обстеження виявлено кетонурію. Яка речовина з'явилася в сечі пацієнтки?
a. Лактат
b. Піруват
c. Урати
d. Креатинін
*e. Ацетоацетат

117. У жінки періодично виникають напади артеріальної гіпертензії, що супроводжуються головним болем, частим серцебиттям, виразною пітливістю, різким болем у надчеревній ділянці, збільшенням рівня глюкози в плазмі крові. У плазмі крові та сечі виявлений високий рівень метанефринів. Для якого пухлинного захворювання найхарактерніші такі симптоми?
a. Пухлини яєчників
*b. Феохромоцитоми
c. Аденоми прищитоподібних залоз
d. Раку шлунка
e. Аденоми щитоподібної залози

118. Пацієнту з метою знеболювання ввели під шкіру розчин морфіну гідрохлориду. Який механізм анальгезуючої дії цього лікарського засобу?
a. Блокада периферичних чутливих рецепторів
b. Гальмування утворення медіаторів болю в периферичних тканинах
c. Зміна емоційного забарвлення болю
d. Порушення проведення імпульсів по аферентних нервах
*e. Взаємодія з опіоїдними рецепторами

119. Пацієнт із діагнозом гіпертонічна хвороба приймає лізиноприл. Який механізм дії цього гіпотензивного препарату?
a. Інгібування фосфодіестерази
b. Блокада ангіотензинових рецепторів
*c. Інгібування ангіотензинперетворювального ферменту
d. Інгібування циклооксигенази
e. Блокада Са^2+-каналів

120. У пацієнта з серцевою недостатністю виникла аритмія, при якій на ЕКГ частота скорочень передсердь була 70/хв, а шлуночків - 35/хв. Порушення якої функції серця спостерігається в пацієнта?
a. Збудливості
b. Автоматизму
c. Скоротливості
*d. Провідності
e. Збудливості та провідності

121. У пацієнта з підозрою на озену з носоглотки були виділені грамнегативні палички, які утворювали капсулу на поживному середовищі. Які мікроорганізми спричинили хворобу?
a. Хламідії
*b. Клебсієли
c. Шигели
d. Мікоплазми
e. Сальмонели

122. У бактеріологічну лабораторію надійшов досліджуваний матеріал (промивні води шлунка, в'ялена риба домашнього приготування), взятий у пацієнта з підозрою на ботулізм. На яке поживне середовище треба зробити первинний посів матеріалу?
a. Сироватковий агар
b. Цукровий м'ясо-пептонний агар
c. Цукровий м'ясо-пептонний бульйон
*d. Середовище Кітта-Тароцці
e. Цукрово-кров'яний агар

123. Більшість учасників експедиції Магеллана в Америку загинули від авітамінозу. Захворювання проявлялося загальною слабкістю, підшкірними крововиливами, випадінням зубів, кровотечею з ясен. Укажіть назву цього авітамінозу.
a. Анемія Бірмера
b. Рахіт
c. Поліневрит
*d. Скорбут
e. Пелагра

124. Лікар-лаборант під час аналізу мазка крові пацієнтки з діагнозом гострий перитоніт у полі зору мікроскопа спостерігає велику кількість лейкоцитів, розміри яких становлять 10–12 мкм. Їхні ядра мають кілька сегментів, а цитоплазма містить дрібні гранули, які при забарвленні за методом Романовського–Гімзи набувають рожево-фіолетового кольору. Які клітини переважають у мазку?
a. Еозинофіли
b. Лімфоцити
c. Базофіли
d. Моноцити
*e. Нейтрофіли

125. Після лікування прямим антикоагулянтом із приводу тромбоемболії в пацієнта з'явилися ознаки кишкової кровотечі. Який препарат став причиною ускладнення?
a. Фібриноген
*b. Гепарин натрію
c. Протаміну сульфат
d. Кальцію добезилат
e. Натрію хлорид

126. У гістопрепараті представлена залоза з ацинусами та острівцями. В ацинусах секреторні клітини мають дві зони: базальну (гомогенну базофільну) й апікальну (зимогенну оксифільну). Який орган має такі морфологічні ознаки?
a. Печінка
b. Привушна слинна залоза
c. Під'язикова слинна залоза
d. Підщелепна слинна залоза
*e. Підшлункова залоза

127. У разі ненадходження чи недостатнього утворення в організмі людини ліпотропних факторів у неї розвивається жирова дистрофія печінки. Яка з нижченаведених речовин є ліпотропною?
a. Рибофлавін
*b. Холін
c. Холестерин
d. Жирні кислоти
e. Триацилгліцериди

128. Під час дослідження епітелію шкіри з'ясувалося, що він складається з кількох шарів клітин. Епітеліоцити зовнішнього шару не мають ядер. Який це епітелій?
a. Багатошаровий кубічний
b. Перехідний
c. Багаторядний війчастий
d. Багатошаровий плоский незроговілий
*e. Багатошаровий плоский зроговілий

129. У пацієнта з хронічною хворобою нирок встановлено зменшення кліренсу за інуліном до 60 мл/хв. Із порушенням якої функції нирок це пов'язано?
a. Реабсорбції в проксимальному відділі нефрону
*b. Клубочкової фільтрації
c. Реабсорбції в дистальному відділі нефрону
d. Канальцевої секреції
e. Реабсорбції в збиральних ниркових трубочках

130. У пацієнта діагностовано стеноз мітрального клапана. До якого патогенетичного типу недостатності серця належить цей стан?
*a. Недостатність серця від перевантаження опором
b. Недостатність серця через перевантаження об'ємом
c. Недостатність серця через гіпертрофію міокарда
d. Змішана форма недостатності серця
e. Недостатність серця через ушкодження міокарда

131. Пацієнту з діагнозом гострий інфаркт міокарда призначено антикоагулянтну терапію. Вимірювання якого показника системи згортання крові потрібне в разі приймання гепарину, щоб попередити можливі ускладнення через його передозування?
a. Протромбінового індексу
b. Концентрації фібриногену
*c. Активованого часткового тромбопластинового часу
d. Швидкості осідання еритроцитів
e. Міжнародного нормалізованого відношення

132. Під час аварії на виробництві пацієнт зазнав токсичного впливу калію ціаніду, що спричинило блокаду цитохромоксидази. До якого патологічного процесу це призвело?
a. Гемічної гіпоксії
*b. Тканинної гіпоксії
c. Дихальної гіпоксії
d. Гіпоксичної гіпоксії
e. Циркуляторної гіпоксії

133. Півторарічний хлопчик постійно хворіє на піодермію та тричі хворів на пневмонію. У крові виявлено: знижена кількість імуноглобулінів G та A, відсутні плазмоцити. Який вид імунодефіциту виник у дитини?
a. Синдром Віскотта-Олдрича
b. Гіпоплазія вилочкової залози
*c. Гіпогаммаглобулінемія Брутона
d. -
e. Синдром Луї-Бар

134. У пацієнта віком 34 роки після перенесеної кишкової інфекції, викликаної сальмонелами, стали згасати симптоми захворювання. Імуноглобуліни якого класу будуть виявлені в крові пацієнта в період реконвалесценції?
*a. IgG
b. IgE
c. IgD
d. IgM
e. IgA

135. У гістологічному препараті яєчника визначається структура кулястої форми, яка складається з великих залозистих клітин, що містять пігмент лютеїн. Який гормон продукують клітини цієї структури?
*a. Прогестерон
b. Тестостерон
c. Естроген
d. Альдостерон
e. Кортикостерон

136. До комплексної терапії пацієнта, який хворіє на бронхопневмонію, що супроводжується виснажливим кашлем, лікар додав муколітичний лікарський засіб, який деполімеризує мукопротеїди. Укажіть цей препарат.
a. Метопрололу тартрат
b. Варфарин натрію
c. Кодеїн
*d. Ацетилцистеїн
e. Строфантин

137. У новонародженої дитини із судомним синдромом і дефектом міжшлуночкової перегородки серця під час рентгенологічного дослідження грудної клітки виявили гіпоплазію тимуса. Який тип імунодефіциту можна припустити в дитини?
*a. Синдром Ді Джорджі
b. Синдром Гуда
c. Хворобу Брутона
d. Атаксію-телеангіектазію Луї-Бар
e. Синдром Віскотта-Олдрича

138. У синтезі та виділенні медіаторів запалення беруть участь ряд клітин крові та сполучної тканини. Укажіть клітини, у яких синтезується інтерлейкін-1.
a. Лімфоцити
b. Тканинні базофіли
c. Еозинофільні гранулоцити
*d. Макрофаги
e. Тромбоцити

139. На електронній мікрофотографії стінки легеневої альвеоли представлена велика клітина, у цитоплазмі якої багато мітохондрій, розвинутий комплекс Гольджі, визначаються осміофільні пластинчасті тільця. Яку основну функцію виконує ця клітина?
a. Поглинає мікроорганізми
b. Очищує повітря
c. Зігріває повітря
d. Є компонентом аерогематичного бар'єру
*e. Продукує сурфактант

140. У пацієнта з хронічною серцевою недостатністю розвинувся цироз печінки з асцитом і набряками нижніх кінцівок. Які зміни складу крові спричиняють асцит у цього пацієнта?
a. Гіпохолестеринемія
b. Макроглобулінемія
c. Гіпопротромбінемія
*d. Гіпоальбумінемія
e. Гіпергаммаглобулінемія

141. У результаті травми порушено цілісність переднього корінця спинного мозку. Які відростки та яких нейронів при цьому пошкоджені?
a. Дендрити рухових нейронів
b. Дендрити вставних нейронів
c. Дендрити чутливих нейронів
*d. Аксони рухових нейронів
e. Аксони чутливих нейронів

142. Під час розтину тіла жінки віком 45 років виявлено: гіпертрихоз, гірсутизм, стриї на шкірі стегон та живота. У передній частці гіпофіза - пухлина (мікроскопічно підтверджено: базофільна аденома) у наднирниках - гіперплазія пучкової зони. В анамнезі: ожиріння за верхнім типом, стероїдний цукровий діабет, артеріальна гіпертензія та вторинна дисфункція яєчників. Яке захворювання виявлено в жінки?
a. Гіпофізарний нанізм
b. Синдром Іценка-Кушинга
c. Хвороба Сімондса
d. Адипозогенітальна дистрофія
*e. Хвороба Іценка-Кушинга

143. Під час субмікроскопічного дослідження клітини виявлено, що її цитоплазма містить багато лізосом, фагосом, піноцитозних міхурців. Інші органели розвинені помірно. Яку функцію може виконувати така клітина?
a. Синтез ліпідів
b. Синтез полісахаридів
*c. Фагоцитоз
d. Депонування іонів кальцію
e. Реабсорбція іонів натрію

144. У пацієнта напади бронхіальної астми виникають зазвичай уночі та супроводжуються брадикардією, спастичним болем у кишківнику та діареєю. Препарати якої групи можуть усунути ці симптоми?
a. beta-адреноблокатори
b. alpha-адреноблокатори
c. Н-холіноблокатори, Н_2-гістаміноблокатори
*d. М-холіноблокатори
e. Симпатолітики

145. Чоловік, який хворіє на бронхіальну астму, тривалий час приймає преднізолон. Який механізм дії препарату?
a. Пригнічення активності циклооксигенази
b. Блокада гістамінових рецепторів
c. Пригнічення активності дигідрофолатредуктази
*d. Пригнічення активності фосфоліпази А_2
e. Блокада лейкотрієнових рецепторів

146. У пацієнта з субфебрильною температурою в біоптаті збільшеного лімфатичного вузла виявлено численні гранульоми, які містять у центрі казеозний некроз, оточений епітеліоїдними клітинами, велетенськими багатоядерними клітинами Пирогова-Лангханса та лімфоцитами. Для якого захворювання характерні такі патогістологічні зміни?
a. Лімфогранулематозу
b. Лімфосаркоми
*c. Туберкульозу
d. Лімфаденіту
e. Лімфолейкозу

147. У чоловіка віком 40 років запалення яєчка ускладнилося водянкою. Необхідне оперативне втручання. Яку з оболонок яєчка останньою розтинає лікарка-хірургиня під час операції?
a. М'яз-підіймач яєчка
b. Зовнішню сім'яну фасцію
*c. Парієтальний листок піхвової оболонки яєчка
d. Внутрішню сім'яну фасцію
e. М'ясисту оболонку

148. У жінки віком 32 роки після перенесеного міокардиту під час електрокардіографічного дослідження виявлено порушення серцевого ритму (ритм не синусовий). Функції яких кардіоміоцитів порушені?
a. Провідних кардіоміоцитів ніжок пучка Гіса
*b. Пейсмекерних клітин
c. Типових кардіоміоцитів
d. Перехідних провідних кардіоміоцитів
e. Провідних кардіоміоцитів пучка Гіса

149. Під час біопсії ендометрію здорової жінки, взятого під час секреторної фази менструального циклу, у власній пластинці слизової оболонки виявлено клітини полігональної форми, багаті на ліпіди та глікоген. Що це за клітини?
a. Гладкі міоцити
b. Фібробласти
c. Клітини ендотелію пошкоджених судин
d. Міофібробласти
*e. Децидуальні клітини

150. Пацієнта шпиталізовано із попереднім діагнозом: черевний тиф. Хворіє упродовж трьох днів. Температура тіла - 39^оС. Який метод лабораторної діагностики необхідно застосувати для підтвердження діагнозу?
a. Виділення білікультури
*b. Виділення гемокультури
c. Виділення уринокультури
d. Виділення копрокультури
e. Серологічний метод

