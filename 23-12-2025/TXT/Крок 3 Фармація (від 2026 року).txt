1. Фармацевт віком 59 років раптово втратив свідомість. Діагностовано ознаки клінічної смерті. Із яких дій потрібно починати реанімаційні заходи?
*a. Виконання зовнішнього масажу серця
b. Уведення аміодарону чи лідокаїну
c. Уведення атропіну та адреналіну
d. Виконання конікотомії
e. Застосування потрійного прийому Сафара

2. Асистент фармацевта готує дерматологічну суспензію, що містить сірку. Укажіть стабілізатор для цієї лікарської форми.
*a. Калійне мило
b. Твін-80
c. Ксантинова камедь
d. Желатоза
e. Метилцелюлоза

3. Пацієнту з обструктивним бронхітом лікар призначив антибіотик із групи фторхінолонів, а також порекомендував на тлі їх прийому вживати велику кількість рідини - до 2-3 л на добу. Укажіть причину цієї рекомендації.
*a. Для запобігання утворенню голкоподібних кристалів у канальцях нирок
b. Для кращого всмоктування препарату
c. Для отримання швидшого ефекту від препарату
d. Для запобігання кумуляції лікарського засобу
e. Для попередження гепатотоксичності препарату

4. Укажіть із нижченаведених лікарських засобів антибіотик полієнового ряду для лікування системних і локалізованих мікозів (кандидозів).
*a. Ністатин
b. Азитроміцин
c. Лінкоміцин
d. Амікацин
e. Клотримазол

5. Порекомендуйте відвідувачу аптеки антигістамінний препарат для місцевого застосування при алергічному риніті.
a. Протаргол
*b. Азеластин
c. Нафазолін
d. Оксиметазолін
e. Ксилометазолін

6. До аптеки звернувся пацієнт зі скаргами на діарею і попросив відпустити йому лопераміду гідрохлорид у таблетках. Укажіть протипоказання до застосування лопераміду.
a. Хронічна діарея
b. Діарея мандрівників
*c. Кров'яниста діарея
d. Водяниста діарея
e. Гостра діарея

7. Укажіть із нижченаведеного переліку лікарську рослинну сировину, що містить ненасичені жирні кислоти та використовується для профілактики атеросклерозу.
a. Вільхи супліддя
b. Ехінацеї трава
c. Дягелю кореневища
d. Кропу плоди
*e. Гарбуза насіння

8. Під час обстеження немовляти лікар-неонатолог виявив передчасне закриття артеріальної (Боталової) протоки та легеневу гіпертензію. Відомо, що в ІІІ триместрі вагітності жінка скаржилася на біль у спині та для полегшення стану приймала піридоксин, парацетамол, індометацин, фуросемід, ціанокобаламін. Який із призначених препаратів міг спровокувати дефект?
a. Піридоксин
b. Ціанокобаламін
c. Парацетамол
*d. Індометацин
e. Фуросемід

9. Законодавство України регламентує порядок відпуску лікарських засобів та супутніх товарів з аптечних закладів. Якій групі населення заборонено продаж та доставка ліків?
a. Підліткам 15-18 років
b. Покупцям із психічними захворюваннями
c. Особам похилого віку
*d. Дітям до 14 років
e. Заборону не встановлено

10. Який стабілізатор потрібно застосувати під час виготовлення екстемпорального 2%-го розчину новокаїну для ін'єкцій?
a. Натрію гідрокарбонат
b. Калію гідроксид
c. Натрію хлорид
*d. Кислоту хлористоводневу
e. Кальцію карбонат

11. До аптеки звернулася жінка з алергічним ринітом. Вона працює диспетчером в аеропорту, має шлуночкову тахіаритмію і зараз приймає кетоконазол. Укажіть найоптимальніший антигістамінний засіб у цьому разі.
a. Азеластин
*b. Фексофенадин
c. Левоцетиризин
d. Лоратадин
e. Хлоропірамін

12. Який із факторів знижує рівень зацікавленості фахівця в активізації власних зусиль та прояву ініціативності для досягнення мети діяльності організації?
*a. Невизнання досягнутих успіхів
b. Збіг цілей фахівця та організації
c. Корпоративна система професійного розвитку
d. Чітко визначені ключові показники ефективності діяльності
e. Розширення кола повноважень

13. Під час контролю якості тирлича коренів виконується випробування "Показник гіркоти". Оскільки визначення проводиться різними експертами, то використовують розчин порівняння для розрахунку коефіцієнта кореляції експертів. Укажіть речовину, яка застосовується для приготування цього розчину.
a. Натрію хлорид
b. Фруктози дигідрат
c. Глюкози моногідрат
*d. Хініну гідрохлорид
e. Лимонна кислота

14. Яка побічна реакція найчастіше виникає під час застосування антацидів, що містять магній?
a. Агранулоцитоз
*b. Послаблююча дія
c. Закреп
d. Гепатотоксичність
e. Нефротоксичність

15. Залежно від того, яка організація приймає стандарти, вони поділяються на міжнародні, регіональні та національні. Дайте визначення поняттю "національний стандарт".
*a. Стандарт, прийнятий національним органом стандартизації та доступний для широкого кола користувачів
b. Стандарт, прийнятий міжнародною організацією зі стандартизації та доступний для широкого кола користувачів
c. Регіональний стандарт, прийнятий європейською організацією зі стандартизації
d. Документ, що встановлює правила, настанови чи характеристики щодо діяльності або її результатів
e. Документ, що містить систематизований звід або перелік будь-яких об'єктів і дає змогу віднайти об'єкт за новим позначенням

16. Яку форму документації мають використати фармацевти, асистенти фармацевта усіх закладів охорони здоров'я незалежно від форм власності для повідомлення про будь-які випадки побічних реакцій лікарських засобів, вакцини, туберкуліну, відсутності ефективності лікарських засобів та несприятливих подій після імунізації/туберкулінодіагностики?
a. Ф-1
*b. Карту-повідомлення
c. Бланк-замовлення
d. Ф-3
e. Касовий ордер

17. Під час аварії та вибуху на атомній електростанції (АЕС) у повітря було викинуто близько 30 кг радіоактивного йоду. Який із радіопротекторів доцільно застосовувати у цьому разі?
*a. Йодид калію
b. Унітіол
c. Лейцин
d. Азитроміцин
e. Цистамін

18. Яку концентрацію спирту етилового використає фармацевт для виготовлення 1%-го розчину левоміцетину спиртового?
*a. 70%
b. 95%
c. 60%
d. 96%
e. 90%

19. Розподіл рацемічної суміші дозволяє значно покращити фармакокінетичні та фармакодинамічні характеристики лікарського засобу. Рацемічним ізомером якого препарату є левофлоксацин?
a. Геміфлоксацину
b. Норфлоксацину
c. Ципрофлоксацину
d. Левоцетиризину
*e. Офлоксацину

20. Лікарські засоби якої групи повинні перш за все входити до складу тактичної індивідуальної медичної аптечки (IFAK), що використовується для надання домедичної допомоги пораненим під час бойових дій?
*a. Кровоспинні
b. Протигрибкові
c. Знеболювальні
d. Протизапальні
e. Протиалергійні

21. У яких умовах повинні зберігатися дієтичні добавки в аптечному закладі?
a. У сухому місці
b. Разом із іншими лікарськими засобами
*c. Окремо від іншої продукції
d. Разом із рослинною сировиною
e. У темному місці

22. Який центральний орган виконавчої влади реалізує державну політику у сфері контролю якості та безпеки лікарських засобів?
a. Міністерство охорони здоров'я України
b. Всесвітня організація охорони здоров'я
c. Державний експертний центр
*d. Державна служба України з лікарських засобів та контролю за наркотиками
e. Український науковий фармакопейний центр якості лікарських засобів

23. Який вид контролю здійснює уповноважена особа аптеки під час надходження лікарських засобів від постачальника?
a. Контроль при відпуску
*b. Візуальний
c. Фізичний
d. Хімічний
e. Опитувальний

24. Які дії заборонені для підтримання ліцензіатом відповідності санітарного стану приміщень та устаткування аптеки вимогам санітарно-протиепідемічного режиму аптечних закладів?
a. Дератизація
*b. Сухе прибирання
c. Застосуванням мийних засобів
d. Дезінфекція
e. Використання окремого інвентаря

25. В аптечній технології лікарських засобів існують особливі (утруднені) випадки виготовлення водних розчинів. Укажіть умови розчинення кристалів міді сульфату у воді.
a. Розчиняють у насиченому розчині калію йодиду
b. Розчиняють у попередньо профільтрованій чи процідженій воді
*c. Подрібнюють із невеликою кількістю води перед розчиненням
d. Під час розчинення додають натрію гідрокарбонат
e. Розчиняють у гарячій воді

26. Укажіть речовину, водний розчин якої фармацевт фільтрує гарячим крізь паперовий фільтр.
*a. Кальцію глюконат
b. Міді сульфат
c. Кислота борна
d. Йод
e. Натрію тетраборат

27. Як називаються особи, що під час бойових дій отримали поранення, ураження чи захворювання, за станом здоров'я втратили боєздатність чи працездатність не менше ніж на одну добу та потрапили в медичні пункти або лікувальні заклади?
*a. Бойові санітарні втрати
b. -
c. Небойові санітарні втрати
d. Незворотні втрати особового складу військ
e. Загальні втрати особового складу військ

28. Згідно із Законом України "Про лікарські засоби", незареєстровані лікарські засоби дозволено ввозити на митну територію України, якщо вони у встановленому порядку дозволені до застосування на території США або держав-членів ЄС і розроблені для лікування особливих патологій. Для лікування яких захворювань можна ввозити такі ліки?
a. Гастроентерологічних
b. Онкологічних
*c. Рідкісних (орфанних)
d. Неврологічних
e. Тропічних (малярії)

29. Про який вид побічної реакції має повідомити фармацевт через карту-повідомлення за наявності у пацієнта реакції на використання лікарського засобу, характер або тяжкість проявів, що не призводить до смерті, не становить загрози для життя, не вимагає госпіталізації або збільшення терміну госпіталізації, не викликає стійкої або значної непрацездатності чи інвалідності та вроджених аномалій чи вад розвитку та не має іншої важливої медичної оцінки?
a. Передбачену
*b. Несерйозну
c. Незафіксовану
d. Серйозну
e. Непередбачену

30. Згідно з Настановою "Лікарські засоби. Належна практика зберігання", умови зберігання лікарських засобів (ЛЗ) повинні відповідати зазначеній у маркуванні інформації, яка враховує температуру зберігання та відносну вологість. Результати яких досліджень є основою для визначення умов зберігання?
a. Валідація методик
b. Прекваліфікація виробництва
*c. Випробування стабільності ЛЗ
d. Кваліфікація фахівців
e. Сертифікація процесу

31. Укажіть лікарську форму для зовнішнього застосування, що містить суму рослинних екстрактів, диспергованих у липкій основі на основі каучуку, нанесеній на тканинні стрічки, і чинить місцеву дію.
a. Гідрогель
b. Крем ліпофільний
c. Ліпофільний гель
*d. Пластир нашкірний
e. Припарка

32. До аптеки звернувся чоловік віком 25 років із застудою, основним симптомом якої є біль у горлі. Яку із нижченаведених скарг можна вважати "загрозливим" симптомом?
a. Незначна слабкість
b. Сухий помірний кашель
c. Нежить
*d. Порушення ковтання
e. Підвищення температури тіла до субфебрильної

33. Результати яких досліджень є критерієм відповідності генеричного лікарського засобу оригінальному та можливості їх взаємозамінності?
a. Розчинності при різних рН
b. Порівняльних клінічних досліджень
c. Рандомізованих клінічних досліджень
d. Обмежених клінічних досліджень
*e. Біоеквівалентності

34. Яка форма кредитування передбачає можливість видачі й погашення кредиту декількома частинами (траншами) у межах встановленого ліміту та в зручному режимі для ведення бізнесу позичальника?
a. Строковий кредит
b. Лізинг
c. Кредит на купівлю транспорту
d. Овердрафт
*e. Кредитна лінія

35. При потенціометричному визначенні рН згідно з вимогами ДФУ вимірюють різницю потенціалів між двома електродами - індикаторним та електродом порівняння, які занурюються у випробовуваний розчин. Укажіть індикаторний електрод, придатний для цього визначення.
a. Стандартний
b. Металічний
c. Платиновий
d. Кисневий
*e. Скляний

36. Під час візиту до лікаря-стоматолога з приводу видалення зуба у пацієнта після застосування місцевої анестезії розвинувся анафілактичний шок. Який лікарський засіб міг спричинити таку прогнозовану побічну реакцію?
a. Лізиноприл
*b. Лідокаїн
c. Лінкоміцин
d. Лансопразол
e. Ловастатин

37. У якому співвідношенні потрібно приготувати настій кореня алтеї, якщо в рецепті не зазначена кількість сировини?
a. 1:5
b. 1:30
*c. 1:20
d. 1:1
e. 1:10

38. Який метод амортизації доцільно застосовувати до основних засобів, що в міру їх використання протягом корисного терміну зношуються рівномірно?
a. Виробничий
*b. Прямолінійний
c. Зменшення залишкової вартості
d. Кумулятивний
e. Прискореного зменшення залишкової вартості

39. Укажіть перелік лікарських засобів, що відпускаються без рецепта для симптоматичного лікування болю у м'язах та спині з групи нестероїдних протизапальних та протиревматичних засобів для місцевого застосування.
a. Кислота ацетилсаліцилова, Метамізол натрію, Парацетамол
*b. Ібупрофен, Індометацин, Німесулід
c. Хлорамфенікол, Декаметоксин, Кислота мефенамінова
d. Гепарин, Троксерутин, Есцин
e. Сульфадіазин срібла, Сульфатіазол, Сульфаніламід

40. Для пацієнтів із порушеннями функції якого органа існують обмеження щодо застосування лікарських засобів, які містять йод, під час симптоматичного лікування захворювань горла?
a. Підшлункової залози
b. Печінки
c. Серця
d. Нирок
*e. Щитоподібної залози

41. Під час ідентифікації лікарської рослинної сировини, яка містить ефірні олії, звернули увагу на наявність залозок, що складаються з восьми клітин, розташованих у два ряди та чотири яруси. Представники якої родини мають таку особливість?
*a. Asteraceae
b. Myrtaceae
c. Pinaceae
d. Apiaceae
e. Lamiaceae

42. Пацієнту призначено антидепресант, основним компонентом якого є сухий екстракт із трави звіробою. Про можливе виникнення якого побічного ефекту потрібно попередити пацієнта?
a. Гепатотоксичність
b. Порушення слуху
*c. Фотосенсибілізацію
d. Зниження артеріального тиску
e. Нефротоксичність

43. До лабораторії фармацевтичної компанії надійшла субстанція "Дилтіазему гідрохлорид". Який реактив використовують для аналізу цієї речовини на наявність домішки важких металів?
a. Тіогліколева кислота
*b. Тіоацетамід
c. Гідроксихінолін
d. Калію тетрайодомеркурат
e. Дифеніламін

44. Який лікарський засіб із групи інгібіторів АПФ рекомендовано використовувати як засіб "швидкої допомоги" при гіпертонічному кризі до прибуття бригади екстреної (швидкої) медичної допомоги?
*a. Каптоприл
b. Нітрогліцерин
c. Ніфедипін
d. Фуросемід
e. Амлодипін

45. Укажіть аналіз, за результатами якого лікарські засоби розподіляють на три групи відповідно до річного споживання.
a. VEN
b. VED
c. XYZ
d. FMR
*e. АВС

46. Які лікарські засоби за міжнародними непатентованими назвами передбачені для комплектації набору таблеток (Pill pack) у складі аптечок медичних загальновійськових індивідуальних (АМЗІ)?
a. Левофлоксацин, амброксол, лопераміду гідрохлорид
b. Мелоксикам, лопераміду гідрохлорид, екстракт валеріани
c. Парацетамол, вугілля активоване, амброксол
*d. Парацетамол, мелоксикам, левофлоксацин
e. Мелоксикам, лоратадин, вугілля активоване

47. Пацієнт віком 42 роки з ревматоїдним артритом в анамнезі має виразкову хворобу дванадцятипалої кишки. Який лікарський засіб із групи НПЗЗ можна йому рекомендувати?
a. Iндометацин
b. Ацетилсаліцилову кислоту
*c. Целекоксиб
d. Напроксен
e. Диклофенак

48. Який лікарський засіб із нижченаведених можна порекомендувати вагітній жінці для усунення симптомів печії?
a. Алюмінію гідроксид
b. Омепразол
c. Алюмінію фосфат
d. Вісмуту субцитрат
*e. Натрію альгінат

49. Укажіть спосіб уведення атропіну сульфату до основи, яка містить ланолін і вазелін, під час виготовлення мазі за рецептом лікаря.
*a. Розчиняють у мінімальній кількості води, емульгують ланоліном
b. Розчиняють у частині основи
c. Розчиняють у всій основі
d. Додають у вигляді порошку, подрібненого до максимального ступеня дисперсності
e. Розчиняють у спирто-водо-гліцериновій суміші (1:6:3) незалежно від прописаної кількості

50. Яку з нижченаведених допоміжних речовин можна застосовувати як антифрикційну речовину під час виготовлення таблеток?
*a. Тальк
b. Натрію гідрокарбонат
c. Воду очищену
d. Ацетилфталілцелюлозу
e. Ксиліт

51. Під час випробувань ацетилсаліцилової кислоти встановлено, що 1 г цієї субстанції розчиняється в 5 мл етанолу 96%. Яка розчинність ацетилсаліцилової кислоти відносно розчинника згідно з Державною Фармакопеєю України?
a. Дуже легкорозчинна
*b. Легкорозчинна
c. Помірно розчинна
d. Частково розчинна
e. Малорозчинна

52. Асистент фармацевта готує порошки, до складу яких входить натрію тетраборат. Укажіть особливість його введення до цієї лікарської форми.
a. Додають в останню чергу
b. Використовують тритурацію
c. Застосовують метод "тришаровості"
*d. Розтирають зі спиртом етиловим
e. Застосовують для затирання пор ступки

53. Яким методом проводять визначення кількісного вмісту ефірної олії у деревію траві відповідно до вимог ДФУ?
*a. Перегонки з водяною парою
b. Колориметрії
c. Спектрофотометрії
d. Гравіметрії
e. Титриметрії

54. Укажіть час розпадання гранул шипучих під час проведення фармако-технологічних досліджень згідно з вимогами ДФУ.
*a. До 5 хв
b. До 60 хв
c. До 15 хв
d. До 45 хв
e. До 30 хв

55. За що відповідає уповноважена особа суб'єкта господарювання, яка провадить господарську діяльність із роздрібної торгівлі лікарськими засобами?
*a. Функціонування системи якості
b. Закупівлю товарно-матеріальних цінностей
c. Фінансову звітність та облік
d. Облік та збереження майна
e. Взаємодію з органами місцевого самоврядування

56. На які види поділяють медичне майно відповідно до облікової класифікації та Наказу Міністерства оборони України "Про затвердження Порядку постачання медичного майна Збройним Силам України в мирний час"?
a. Апаратне та інструментальне
b. Спеціальне та споживче
*c. Інвентарне та витратне
d. Лабораторне та санітарно-господарче
e. Фармацевтичне та лікувальне

57. Скільки років, не враховуючи поточного року, в електронній системі охорони здоров'я зберігаються електронні рецепти на відпущені аптекою наркотичні лікарські засоби?
*a. 5
b. 3
c. 10
d. 2
e. 1

58. На який мікроорганізм спрямована дія кларитроміцину, що призначили пацієнту з виразкою пілоричного відділу шлунка?
a. Streptococcus pneumoniae
*b. Helicobacter pylori
c. Mycoplasma pneumoniae
d. Chlamydia pneumoniae
e. Haemophilus influenzae

59. Який лікарський засіб використовують для лікування патології новонародженого, зумовленої дефіцитом сурфактанту, і як засіб неонатальної профілактики респіраторного дистрес-синдрому?
a. Бутамірат
b. Бромгексин
c. Ацетилцистеїн
*d. Амброксол
e. Глауцин

60. Укажіть речовину, під час виготовлення водного розчину якої, як розчинник використовують свіжоотриману, попередньо профільтровану, воду очищену.
*a. Калію перманганат
b. Натрію хлорид
c. Міді сульфат
d. Кислота борна
e. Етакредину лактат

61. Пацієнт віком 70 років хворіє на артеріальну гіпертензію та доброякісну гіперплазію передміхурової залози. Який препарат із групи антигіпертензивних лікарських засобів є препаратом вибору для цього пацієнта?
a. Лізиноприл
*b. Доксазозин
c. Бісопролол
d. Клонідин
e. Ірбесартан

62. За якими принципами здійснюється розподіл постачання медичного майна військовим частинам Збройних Сил України в мирний час?
a. За пріоритетністю обласних центрів без урахування логістичних шляхів у плановому порядку
b. За рівнем забезпеченості гуманітарною допомогою від міжнародних постачальників у плановому порядку
c. За територіальними громадами з урахуванням їх наближеності до кордону країни у позаплановому порядку
d. За географічно-кліматичними зонами з урахуванням децентралізації постачання у позаплановому порядку
*e. За територіальним принципом у плановому порядку з поєднанням централізованого та децентралізованого постачання

63. Медичне сортування проводиться під час надзвичайних ситуацій, що пов'язані з великою кількістю поранених. На скільки сортувальних категорій розподіляються потерпілі та за якими категоріями?
*a. Чотири сортувальні групи за станом здоров'я та потребою в однорідних лікувальних та евакуаційних заходах
b. Три сортувальні групи за станом здоров'я
c. На догоспітальному етапі медичне сортування не проводиться
d. Дві сортувальні групи за потребою в евакуаційних заходах
e. Дві сортувальні групи за станом здоров'я та потребою в однорідних лікувальних та евакуаційних заходах

64. Яку процедуру потрібно застосувати при формуванні груп для проведення клінічного дослідження лікарського засобу, що дозволить мінімізувати  систематичні помилки та упередженість дослідника?
a. Абстрагування
b. Валідацію
c. Формалізацію
*d. Рандомізацію
e. Індивідуалізацію

65. У якому місці найкраще розташувати новий безрецептурний препарат у залі обслуговування з позицій мерчендайзингу?
*a. На полиці на рівні очей
b. На верхній полиці
c. У закритій шафі
d. На нижній полиці
e. Біля входу в аптеку

66. Укажіть результат застосування амоксициліну для пацієнтки з діагнозом: тонзиліт, яка приймає комбіновані оральні контрацептиви.
*a. Зниження ефективності контрацепції
b. Зниження антибактеріальної ефективності
c. Підвищення ефективності антибактерійної терапії та контрацепції
d. Підвищення антибактеріальної ефективності
e. Підвищення ефективності контрацепції

67. Яку форму влади демонструє лідер, використовуючи наявні у нього захоплюючі особисті характеристики та властивості, що охоче наслідуються підлеглими, які прагнуть бути такими самими, як він?
a. Експертна
b. Законна
*c. Еталонна
d. Заснована на винагороді
e. Заснована на примусі

68. Який лікарський засіб із нижченаведених є найефективнішим для лікування оперізувального герпесу (Herpes zoster)?
a. Римантадин
*b. Валацикловір
c. Інтерферон
d. Тилорон
e. Специфічний імуноглобулін

69. Які противірусні засоби прямої дії, що є інгібіторами зворотної транскриптази ВІЛ, застосовуються для антиретровірусної терапії дорослих, підлітків і дітей?
a. Уміфеновір, озельтамівір
*b. Ламівудин, зидовудин
c. Тилорон, інозин пранобекс
d. Ацикловір, рибавірин
e. Фамцикловір, валацикловір

70. Який наслідок чекає на завідувача аптеки через відсутність організаційного механізму управління системою адаптації персоналу або його декларативний характер?
a. Прийняття новим співробітником своєї соціальної ролі у колективі
*b. Високий рівень плинності кадрів, швидке звільнення нових співробітників
c. Налагоджена система нематеріальної мотивації
d. Визнання і сприйняття новим співробітником норм і цінностей колективу
e. Зниження витрат, необхідних для введення нового співробітника в справи

71. Укажіть лікарську форму, що є густою рідиною або драглеподібною масою, яка плавиться за температури тіла.
a. Суспензія
*b. Лінімент
c. Паста
d. Емульсія
e. Мазь

72. Який метод застосовують у фармацевтичній промисловості під час виготовлення м'яких желатинових капсул без шва?
*a. Крапельний
b. Плівковий
c. Нашарування
d. Занурення
e. Пресування

73. До аптеки звернувся відвідувач щодо герпетичного висипу на верхній губі. Укажіть лікарський засіб для етіотропної терапії.
a. Оксид цинку
b. Бензилбензоат
*c. Ацикловір
d. Перметрин
e. Повідон-йод

74. Обсяг реалізації лікарського засобу "Анальгін таб. №10" падає, прибуток знижується, товар продається зі збитком. У якій фазі життєвого циклу перебуває товар?
a. Розвитку та випробувань
b. Зрілості
c. Насичення
d. Зростання
*e. Спадання

75. Про який вид побічної реакції має повідомити фармацевт до ДП "Державний експертний центр Міністерства охорони здоров'я України" через карту-повідомлення за наявності у пацієнта реакції на використання лікарського засобу, характер або тяжкість проявів якої узгоджуються з наявною інформацією про лікарський засіб в інструкції для медичного застосування зареєстрованого лікарського засобу?
a. Серйозну
b. Незафіксовану
c. Непередбачену
d. Несерйозну
*e. Передбачену

76. Пацієнт віком 60 років із артеріальною гіпертензією тривалий час приймав клофелін. Через деякий час після покращення стану та нормалізації артеріального тиску він раптово припинив уживання препарату. Виникнення якої побічної реакції можливе у разі раптової відміни клофеліну?
a. Диспепсія та нудота
b. Зниження артеріального тиску
*c. Гіпертензивний криз
d. Біль в епігастрії
e. Сухий кашель

77. Яка побічна реакція може виникнути у разі тривалого застосування антигістамінних лікарських засобів першого покоління?
a. Гіперреактивність
b. Ідіосинкразія
c. Тератогенна дія
d. Канцерогенна дія
*e. Тахіфілаксія

78. Залежно від змісту господарських операцій у фармації використовують різні види цін. Як називаються ціни, рівень яких штучно занижений, порівняно з цінами за звичайними комерційними операціями?
a. Договірні
b. Регульовані
c. Монопольні
*d. Демпінгові
e. Фіксовані

79. Який термін дії електронного рецепта, виписаного на рецептурному бланку №3 (ф-3), на наркотичні (психотропні) лікарські засоби?
a. 15 календарних днів
b. 20 календарних днів
c. 60 календарних днів
d. 30 календарних днів
*e. 10 календарних днів

80. Укажіть ефірну олію, основним компонентом якої є цинеол.
a. Шавлієва
b. Лавандова
c. М'ятна
*d. Евкаліптова
e. Лимонна

81. Пацієнт знаходиться в інфекційному відділенні в тяжкому стані. До одержання результатів бактеріологічного аналізу йому призначили цефтріаксон в/в 2 рази на день по 1,0 г. До якої фармакологічної групи належить цей лікарський засіб?
a. Монобактами
b. Аміноглікозиди
c. Карбапенеми
*d. Цефалоспорини
e. Пеніциліни

82. Як можна класифікувати трудову адаптацію, що ґрунтується на пристосуванні до керівника та колег чи колективу і відображає загалом систему стосунків між людьми в процесі спільної праці?
a. Психофізіологічна
b. Професійна
*c. Соціально-психологічна
d. Первинна
e. Вторинна

83. Укажіть косметичний засіб, що використовується для очищення шкіри від забруднень та злущування ороговілих клітин із поверхні шкіри.
a. Пінка
*b. Скраб
c. Гель
d. Тонік
e. Віск

84. Хто здійснює керівництво службою медицини катастроф - особливим видом аварійно-рятувальних служб, формування та працівники яких атестовані для надання екстреної (швидкої) медичної допомоги постраждалим безпосередньо в зоні надзвичайної ситуації та внесені до відповідних реєстрів аварійно-рятувальних служб?
*a. Міністерство охорони здоров'я України
b. Органи місцевого самоврядування
c. Центр екстреної медичної допомоги та медицини катастроф
d. Український науково-практичний центр екстреної медичної допомоги та медицини катастроф МОЗ України
e. Суб'єкт національного рівня координації функціонування служби медицини катастроф

85. Який показник визначається діленням суми товарообігу на одного працівника середньоспискової чисельності аптеки?
*a. Продуктивність праці
b. Торгові накладення
c. Рентабельність
d. Товарообіговість
e. Прибуток

86. Який економічний показник дозволяє оцінити ефективність торгово-фінансової та виробничої діяльності аптеки?
a. Сальдо
b. Товарообіговість
c. Інкрементальний показник
d. Торговельні накладення
*e. Рентабельність

87. Дисперсну фазу косметичних гелів формують гелеутворювачі. Яка з нижченаведених речовин належить до природних рослинних гелеутворювачів?
a. Колаген
*b. Пектин
c. Натрій карбоксиметилцелюлоза
d. Декстран
e. Желатин

88. У тактичній медицині під час надання домедичної допомоги пораненому застосовується правило "C–A–B–C" (сильна кровотеча, дихальні шляхи, дихання, кровообіг). Що передбачає це правило?
a. Практику встановлення діагнозу та порядок надання першої медичної допомоги потерпілим
*b. Практику визначення ознак життя та порядок надання домедичної допомоги потерпілим
c. Порядок діагностування хронічних захворювань та надання першої лікарської допомоги потерпілим
d. Практику встановлення пріоритетів та алгоритм медичного сортування потерпілим
e. Практику визначення логістичних шляхів та порядок медичної евакуації потерпілим

89. Фармацевт виготовляє офтальмологічний лікарський засіб. Які допоміжні речовини використовує спеціаліст із метою запобігання контамінації та розмноження мікроорганізмів у ліках?
a. Пролонгатори
b. Солюбілізатори
c. Розчинники
d. Стабілізатори
*e. Консерванти

90. Згідно з чинним законодавством екстемпоральні лікарські засоби підлягають внутрішньоаптечному контролю. Під час якого виду контролю проводиться перевірка загальної маси або об'єму лікарської форми?
a. Хімічного
*b. Фізичного
c. Письмового
d. Опитувального
e. Органолептичного

91. Уміст якої групи біологічно активних речовин повинен контролювати фахівець у лікарській рослинній сировині "Дуба кора" згідно з вимогами ДФУ?
a. Флавоноїдів
b. Гідроксикоричних кислот
c. Алкалоїдів
d. Полісахаридів
*e. Танінів

92. До аптеки надійшов рецепт, що містить фармацевтичну несумісність: begin Sulfuris 1,0 Olei Ricini 10,0 Spiritus aethylici 70% 20 ml Misce. Da. Signa: Наносити на уражені ділянки. Укажіть вид фармацевтичної несумісності.
a. Розшарування емульсії
b. Нерозчинність інгредієнтів
c. Хімічна взаємодія
*d. Незмішуваність інгредієнтів
e. Коагуляція колоїдної системи

93. Яким чином визначається однорідність супозиторіїв екстемпорального виготовлення?
a. Рефрактометрично
*b. Візуально на поздовжньому зрізі
c. Візуально на поперечному зрізі
d. За допомогою ситового аналізу
e. Мікроскопічно

94. Фармацевт готує мікстуру, до складу якої входить натрію бромід, настойка валеріани та вода. Яку кількість концентрованого розчину натрію броміду 20% (1:5) використає спеціаліст, якщо кількість сухої речовини становить 3,0 г?
a. 5 мл
b. 30 мл
c. 10 мл
*d. 15 мл
e. 50 мл

95. Для очищення жирної шкіри використовують лікувально-косметичні лосьйони, до складу яких уводять кератолітичні компоненти. Яка з нижченаведених речовин має такі властивості?
a. Метилцелюлоза
b. Гліцерин
*c. Кислота саліцилова
d. Сік алое
e. Розчин водню пероксиду

96. Який аналіз провів спеціаліст фармацевтичного підприємства, здійснивши порівняльні дослідження внутрішнього середовища і зовнішніх умов, проаналізувавши сильні та слабкі сторони, можливості та загрози?
a. АВС
*b. SWOT
c. VED
d. VEN
e. PEST

97. Таблетки розчинні - це таблетки, які перед застосуванням розчиняються у воді. За яких умов потрібно досліджувати ці таблетки на розпадання?
*a. Рідке середовище - вода, температура 15-25^oС
b. Рідке середовище - фосфатний буферний розчин рН=6,8, температура 15-25^oС
c. Рідке середовище - розчин кислоти хлористоводневої, температура 15-25^oС
d. Рідке середовище - кислота оцтова, температура 15-25^oС
e. Рідке середовище - вода, температура 45-50^oС

98. У рецептурно-виробничому відділі аптеки готують супозиторії методом виливання. Яку гідрофобну супозиторну основу використає фармацевт?
*a. Бутирол
b. Поліетиленоксидну основу
c. Масло лавра черешкового
d. Желатинно-гліцеринову основу
e. Масло какао

99. Із якою з фармакопей світу гармонізована будова Державної Фармакопеї України 2-го видання?
a. Фармакопеєю Німеччини
*b. Європейською Фармакопеєю
c. Японською Фармакопеєю
d. Фармакопеєю США
e. Британською Фармакопеєю

100. До якої фармакологічної групи належать клавуланова кислота й тазобактам?
a. Фторхінолони
*b. Інгібітори beta-лактамаз
c. Пеніциліни
d. Тетрацикліни
e. Макроліди

101. Який технологічний процес одержання таблеток доцільно обрати для лікарських речовин, що мають хорошу сипкість та спресовуваність?
a. Вологе гранулювання
b. Формування
c. Компактування
*d. Пряме пресування
e. Пресування з попередньою грануляцією

102. Згідно із законом України "Про лікарські засоби" в Україні лікарські засоби (ЛЗ) допускаються до застосування після їхньої державної реєстрації. Укажіть ЛЗ, які не підлягають державній реєстрації відповідно до цього Закону.
a. Промислово виготовлені в Україні для лікування онкологічних хворих
b. Увезені в Україну імпортні ЛЗ для реалізації на вітчизняному ринку
c. Промислово виготовлені в Україні для лікування орфанних захворювань
d. Промислово виготовлені в Україні для експортування
*e. Виготовлені в аптеці на замовлення лікувально-профілактичного закладу

103. Маркетингові дослідження, які проводила аптечна мережа, показали, що попит на певну групу лікарських засобів не змінився, незважаючи на суттєве зростання вартості товару. Про який вид попиту йдеться?
*a. Нееластичний
b. Позитивний
c. Еластичний
d. Абсолютно еластичний
e. Абсолютно нееластичний

104. Відпуск лікарських засобів з аптек може здійснюватися за паперовими або електронними рецептами. Скільки лікарських засобів можна виписати в одному електронному рецепті?
a. П'ять
b. Чотири
*c. Один
d. Два
e. Три

105. До проявів якої негативної реакції чи наслідку може призвести застосування масляних розчинів назальних крапель для симптоматичного лікування алергії в дітей до 2-х років?
a. Підвищення артеріального тиску
*b. Потрапляння їх у легені та розвиток пневмонії
c. Кандидозу верхніх дихальних шляхів
d. Розвиток порушень серцевого ритму
e. Виникнення закрепу

106. Надання фармацевтичної послуги ґрунтується на двох підходах: "фокус на товар (лікарські засоби)" та "фокус на пацієнта". Яка основна мета фармацевтичної послуги під час реалізації підходу "фокус на пацієнта"?
a. Залучення більшої кількості відвідувачів
b. Підвищення виручки
c. Відпуск лікарських засобів
d. Прибуток
*e. Здоров'я пацієнта

107. Яку з нижченаведених лікарських речовин завжди дозують за масою під час приготування лікарських форм?
a. Настойку валеріани
b. Кислоту хлористоводневу
*c. Гліцерин
d. Воду очищену
e. Спирт етиловий

108. У монографії ДФУ "Цефотаксим для ін'єкцій" описано приготування випробовуваного розчину у воді, вільній від вуглецю діоксиду, і вказано, що одержаний розчин має бути прозорим. Укажіть речовину, з якою фахівець має порівняти одержаний розчин, щоб виконати це випробування.
a. Етанол
b. Гліцин
*c. Вода
d. Пентанол
e. Гідразин

109. До складу якої з нижченаведених рослин входять фітоестрогени?
a. Барвінок рожевий
b. Ефедра хвощова
c. Горицвіт весняний
*d. Хміль звичайний
e. Бузина чорна

110. Через можливість виникнення яких побічних фармакологічних властивостей фторхінолони протипоказані пацієнтам віком до 14 років?
a. Гепатотоксичних
b. Нефротоксичних
c. Кардіотоксичних
*d. Хондротоксичних
e. Тератогенних

111. Застосування якого з нижченаведених антибіотиків може викликати побічну дію - синдром "червоної людини"?
a. Азитроміцину
b. Стрептоміцину
c. Рифампіцину
d. Доксицикліну
*e. Ванкоміцину

112. Фармацевт готує супозиторії методом викачування. Пропис містить екстракт красавки, стрептоцид, іхтіол та основу. Завдяки якій речовині, що входить до складу пропису та має склеювальні властивості, супозиторну масу готують без пластифікатора?
a. Екстракту красавки
b. Маслу какао
*c. Іхтіолу
d. Стрептоциду
e. Бутиролу

113. До якої категорії можна віднести очний імплант, матриця якого складається із кополімерів молочної та гліколевої кислоти, після введення поступово розчиняється і вивільнює активні фармацевтичні інгредієнти та не потребує видалення?
*a. Біорозчинні
b. Осмотичні
c. Дифузійні
d. Нерозчинні
e. Мінімси

114. Хто затверджує перелік життєво необхідного та найбільш важливого медичного майна, що утримується на медичних складах для забезпечення військ у надзвичайних ситуаціях мирного часу, згідно з Порядком постачання медичного майна Збройним Силам України в мирний час?
a. Начальник Держлікслужби з лікарських засобів
b. Військовий лікар
c. Начальник генерального штабу
*d. Начальник служби забезпечення медичним майном
e. Начальник військово-польової аптеки

115. Для прийняття рішення про вибір методу лікування лікар зупинився на інформації, що ґрунтується на думці експертів. Якому рівню відповідає ця інформація згідно із засадами доказової медицини?
a. -
b. Висока достовірність - А
c. Помірна достовірність - В
d. Обмежена достовірність - С
*e. Невизначена достовірність - D

116. При якому захворюванні лікар має право виписати рецепт на безоплатний або пільговий відпуск лікарських засобів пацієнту незалежно від основного захворювання?
a. Туберкульозі
b. COVID-19
*c. СНІДу та ВІЛ-інфекції
d. Церебральному паралічі
e. Розсіяному склерозі

117. Із якою метою під час надання домедичної та першої медичної допомоги використовується "оклюзійна торакальна пов'язка (наліпка) на гелевій основі з клапаном (або без клапана)", що передбачена Переліком лікарських засобів та медичних виробів, які повинні бути в складі аптечок медичних загальновійськових індивідуальних?
a. Зупинки масивної зовнішньої кровотечі при вогнепальному пораненні голови
b. Знерухомлення кінцівки при відкритих переломах, де зламана кістка виступає назовні
c. Зменшення тепловтрат чи перегрівання людського тіла в екстрених випадках
*d. Перешкоджання потраплянню повітря в рану при зовнішньому відкритому пневмотораксі
e. Транспортної іммобілізації кінцівки при частковій ампутації

118. Протягом скількох робочих днів ліцензіат, у разі ліквідації місця провадження господарської діяльності, зобов'язаний подати до органу ліцензування відповідну заяву щодо ліквідації місця провадження господарської діяльності?
*a. 10
b. 30
c. 20
d. 15
e. 60

119. Укажіть періодичність зміни технологічного одягу та взуття працівниками аптечного закладу.
a. Не рідше ніж 2 рази на місяць
b. Не рідше ніж 1 раз на 10 днів
c. Не рідше ніж 1 раз на місяць
*d. Не рідше ніж 2 рази на тиждень
e. Не рідше ніж 1 раз на тиждень

120. Яку домедичну допомогу потрібно надати потерпілому, якщо він має ознаки обструкції стороннім тілом, але може говорити, кашляти, дихати?
a. При підозрі на кульове поранення шиї
b. При підозрі на повну асфіксію
c. При кровотечі у плевральній порожнині
d. При струсі головного мозку
*e. При порушенні прохідності верхніх дихальних шляхів

121. До аптеки звернувся відвідувач зі скаргами на кашель із утрудненим відходженням мокротиння. Який лікарський засіб із нижченаведених можна порекомендувати йому для симптоматичного лікування продуктивного кашлю?
a. Преноксдіазин
b. Глауцин
*c. Ацетилцистеїн
d. Кодеїн
e. Бутамірат

122. За вмістом якої групи біологічно активних речовин проводять стандартизацію собачої кропиви трави згідно з вимогами ДФУ?
*a. Флавоноїдів
b. Кумаринів
c. Ефірних олій
d. Полісахаридів
e. Алкалоїдів

123. Яка з команд медицини катастроф, що створені у складі центрів екстреної медичної допомоги та медицини катастроф, залучається до надання екстреної (швидкої) медичної допомоги постраждалим на місці події та їх медичної евакуації на догоспітальному етапі надання медичної допомоги?
a. Бригада швидкої екстреної (швидкої) медичної допомоги
*b. Команда медицини катастроф першого типу
c. Команда медицини катастроф другого типу
d. Команди медицини катастроф різних типів
e. Команда медицини катастроф шостого типу

124. Укажіть термін дії електронного рецепта, виписаного на рецептурному бланку форми №1 (ф-1), на лікарські засоби, крім наркотичних (психотропних), що підлягають відпуску за рецептом та повна вартість яких оплачується за рахунок коштів споживача.
*a. 90 календарних днів
b. 30 календарних днів
c. 20 календарних днів
d. 60 календарних днів
e. 10 календарних днів

125. Яка ознака з нижченаведених характерна для відкритого перелому кісток кінцівки?
a. Припухлість у ділянці ураження
b. Зміна довжини кінцівки
*c. Кровотеча з рани
d. -
e. Гематома в ділянці перелому

126. Яку основу використовують під час виготовлення мазей для дітей, якщо в рецепті немає інших вказівок?
a. Вазелін сорту "Для очних мазей"
b. Стерильну вазелін-ланолінову (1:1)
c. Вазелін
*d. Стерильну вазелін-ланолінову (9:1)
e. Стерильну поліетиленоксидну

127. Наступного дня після виготовлення суспензії фармацевт помітив осідання твердих часток. Під час збовтування суспензія відновила свої властивості як гетерогенна система. Як називається цей процес?
*a. Ресуспендованість
b. Кінетична нестійкість
c. Інверсія
d. Коалесценція
e. Термодинамічна стійкість

128. Який жарознижувальний лікарський засіб є препаратом вибору для дитини віком 7 місяців?
*a. Парацетамол (суспензія)
b. Парацетамол (таблетки)
c. Ацетилсаліцилова кислота (таблетки)
d. Ібупрофен (капсули)
e. Німесулід (порошок)

129. В аналітичній лабораторії був визначений індекс набухання для лікарської рослинної сировини (ЛРС), що містить гетерополісахариди. Наявність якої речовини в ЛРС визначається у такий спосіб?
a. Глікогену
b. Інуліну
*c. Слизу
d. Хітину
e. Муреїну

130. Який розчин готують, насипаючи лікарську речовину тонким шаром на велику поверхню води, залишаючи до розчинення?
a. Іхтіол
b. Танін
*c. Протаргол
d. Рибофлавін
e. Коларгол

131. Який лікарський засіб для симптоматичного лікування сезонного алергічного риніту належить до глюкокортикостероїдів місцевого застосування?
a. Ксилометазолін
b. Нафазолін
c. Фенілефрин
d. Азеластин
*e. Беклометазон

132. Під час надзвичайної ситуації у зоні дій медична рота бригади потребує організації ефективного медичного постачання. Яка структурна одиниця медичного постачання медичної роти буде відповідальна за ці завдання?
a. Склад і пересувна ремонтна група
b. Аптека медичної роти та стабілізаційний пункт медичної роти
c. Аптека медичного пункту та пункт управління
d. Аптека медичного пункту та евакуаційний взвод
*e. Аптека медичної роти та медичний склад

133. До аптеки звернувся постійний відвідувач віком 69 років зі скаргами на сухий кашель. Фармацевт помітив, що цей відвідувач регулярно отримує в аптеці еналаприл за програмою "Доступні ліки". Що має зробити фармацевт?
a. Запропонувати парові інгаляції
*b. Спрямувати відвідувача до лікаря для корекції антигіпертензивної терапії
c. Порекомендувати ліки від сухого кашлю
d. Здійснити самостійно корекцію дози еналаприлу в бік зменшення
e. Замінити самостійно еналаприл на інший лікарський засіб із цієї групи

134. Відповідно до вимог чинного законодавства, фінансова звітність підприємства складається з п'яти обов'язкових документів. У якому з них буде відображено довгостроковий кредит аптечного закладу?
a. Звіті про рух грошових коштів
b. Звіті про фінансові результати
c. Звіті про власний капітал
*d. Балансі підприємства
e. Примітках до фінансової звітності

135. Яку водну витяжку готують із суміші рослинного матеріалу та води, настоюють на киплячій водяній бані впродовж 30 хв, потім 10 хв охолоджують, проціджують і доводять до необхідного об'єму очищеною водою?
a. Настій
b. Густий екстракт
c. Рідкий екстракт
*d. Відвар
e. Настойку

136. Укажіть перелік лікарських засобів, які відпускаються без рецепта для симптоматичного лікування болю в горлі.
a. Амброксол, Бромгексин, Карбоцистеїн
b. Ацетилсаліцилова кислота, Парацетамол, Метамізол натрію
c. Ксилометазолін, Оксиметазолін, Трамазолін
*d. Амбазон, Гексетидин, Декаметоксин
e. Сульфатіазол, Сульфаніламід, Хлорамфен

137. Для якої рослинної сировини під час кількісного визначення ефірної олії перегонку продовжують, доки леткі сині компоненти сягнуть нижнього кінця конденсуючої системи?
a. Калини плодів
*b. Ромашки квіток
c. Анісу плодів
d. Гарбуза насіння
e. Валеріани коренів

138. Для визначення домішок поліциклічних ароматичних вуглеводнів використовують спектрофотометр. Який показник вимірюють цим приладом?
*a. Оптичну густину
b. Температуру плавлення
c. Температуру кипіння
d. Кут обертання
e. Динамічну в'язкість

139. На яких територіях заборонено провадити господарську діяльність із реалізації лікарських засобів через мобільні аптечні пункти?
a. У сільській місцевості у разі відсутності аптечного пункту
b. У межах територій, на яких уведено надзвичайний стан, на період надзвичайного стану
*c. В обласних центрах та містах на території України з кількістю населення понад 100 тисяч осіб
d. У межах територій, де ведуться активні бойові дії, за переліком, затвердженим Мінреінтеграції
e. У сільській місцевості у разі відсутності аптеки

140. Пацієнту для лікування сечокам'яної хвороби, спричиненої уратними каменями, призначено препарат, механізм дії якого пов'язаний зі здатністю інгібувати фермент ксантиноксидазу. Укажіть цей препарат.
*a. Алопуринол
b. Урсодезоксихолева кислота
c. Фуразидин
d. Домперидон
e. Ципрофлоксацин

141. Яка побічна реакція може розвинутися під час тривалого застосування алюмінійвмісних антацидів у пацієнтів із нирковою недостатністю?
a. Діарея
b. Сухий кашель
*c. Енцефалопатія
d. Гіперфосфатемія
e. Дисбактеріоз

142. Із якими біологічно активними речовинами, що містяться в корі крушини, пов'язаний проносний ефект препаратів цієї лікарської рослинної сировини?
*a. Антраценпохідними
b. Простими фенолами
c. Ксантонами
d. Полісахаридами
e. Кумаринами

143. Яку особливість фенолу кристалічного фармацевт повинен враховувати під час виготовлення олійного розчину?
a. Швидко відважувати на пергаментному папері, тому що ця речовина летка та її пари здатні діяти на метал
b. Розчиняти за високої температури
c. Відважувати на пергаментному папері, тому що ця речовина залишає забарвлений слід
d. Розчиняти за низької температури
*e. Відважувати на пергаментному папері, уникаючи торкання пальцями (можливі опіки)

144. Які вимоги висуваються до спеціалістів, що не працювали понад п'ять років за зазначеною у дипломі, сертифікаті (посвідченні) спеціальністю, для отримання допуску до провадження діяльності з виробництва (виготовлення) лікарських засобів в умовах аптеки, роздрібної торгівлі лікарськими засобами?
a. Проходження перепідготовки на циклах тематичного удосконалення
b. Відвідування заходів безперервного розвитку (майстер-класів)
c. Публікація статей у наукових журналах
*d. Проходження перепідготовки на циклах спеціалізації зі спеціальності
e. Участь у конференціях за напрямом професійної діяльності

145. Яка з нижченаведених речовин буде утворювати суспензійну мазь із вазелін-ланоліновою основою (1:1)?
a. Олія оливкова
b. Протаргол
c. Танін
*d. Ксероформ
e. Ментол

146. Кількісне визначення калію хлориду в субстанції, згідно з вимогами ДФУ, проводять методом осаджувального титрування з потенціометричною фіксацією кінцевої точки титрування. Який розчин є титрантом у цьому методі?
a. Амонію тіоціанату
*b. Срібла нітрату
c. Кислоти азотної
d. Калію нітрату
e. Кислоти хлористоводневої

147. На кого із суб'єктів забезпечення цивільного захисту покладено завдання з організації надання домедичної допомоги постраждалим у зоні надзвичайної ситуації?
a. Службу медицини катастроф України
b. Центральний орган виконавчої влади, що забезпечує формування державної політики у сфері цивільного захисту
c. Кабінет Міністрів України
d. Раду міністрів Автономної Республіки Крим, обласні Київську та Севастопольську міські державні адміністрації
*e. Центральний орган виконавчої влади, що реалізує державну політику у сфері цивільного захисту

148. Начальнику медичної служби військової частини в кінці фінансового року необхідно запланувати витребування медичного майна та техніки на наступний рік у мирний час. Як він буде здійснювати витребування медичного майна та техніки?
*a. На підставі норм постачання та забезпеченості медичним майном на початок року
b. За власним бажанням військових частин
c. З урахуванням потреб та можливостей здійснення замовлень медичного майна
d. За фактичною потребою та з урахуванням їх забезпеченості до кінця року
e. На підставі фактичних запитів військових частин

149. Уміст магнію хлориду гексагідрату згідно з вимогами ДФУ визначають методом прямого комплексонометричного титрування. Укажіть титрант цього методу.
a. Натрію гідроксид
b. Калію гідроксид
*c. Натрію едетат
d. Калію хлорид
e. Калію бромід

150. Яку лікарську рослинну сировину з нижченаведеного можна рекомендувати пацієнту як відхаркувальний засіб?
*a. Подорожника великого листя
b. Розторопші плоди
c. Шипшини плоди
d. Вільхи супліддя
e. Буркуну траву

