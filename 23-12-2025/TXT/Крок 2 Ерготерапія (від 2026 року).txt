1. Жінка після ендопротезування кульшового суглоба (тиждень після операції) звернулася до ерготерапевта. Її запит стосується правильного положення під час сну. Що може рекомендувати ерготерапевт?
a. Положення під час сну - лежачи на спині, не використовуючи допоміжні засоби, або на оперованому боці з подушкою для відведення з метою уникнення аддукції
*b. На спині, використовуючи подушку між ногами, зі згоди терапевта - на неоперованому боці з подушкою для відведення для уникнення внутрішньої ротації та аддукції
c. На оперованому боці з подушкою для відведення між ногами для уникнення внутрішньої ротації та аддукції
d. Тільки на неоперованому боці без допоміжних засобів
e. Обмежень у положенні під час сну немає

2. Жінка віком 63 роки хворіє на морбідне ожиріння і два дні тому перенесла операцію шлункового шунтування. Перебуває у відділенні інтенсивної терапії через перфорацію кишечника. Під час зміни положення тіла пацієнтка впала з ліжка на підлогу. Після цього вона почала відмовлятися від мобілізації. У пацієнтки підвищений ризик захворіти на аспіраційну пневмонію. Що повинен зробити ерготерапевт прешочергово, щоб попередити акт аспірації?
a. Заохочувати пацієнтку часто кашляти
b. Забезпечити пацієнтку протертою їжею
c. Забезпечити пацієнтку адаптованим посудом
d. Оцінити ковтання
*e. Підняти узголів'я та підніжжя ліжка

3. Що здійснює ерготерапевт, розбиваючи заняття на складові частини та визначаючи послідовність їх виконання пацієнтом, з урахуванням стабільних і ситуативних складників, які можуть на нього впливати?
a. Заняттєву адаптацію
b. Заняттєву ідентичність
*c. Заняттєвий аналіз
d. Градуювання
e. Скринінг

4. Що враховує ерготерапевт під час планування втручання, коли аналізує особистісно та духовно важливі для пацієнта дії/серії дій, що виконуються пацієнтом у певній послідовності, у зручний для нього час, спосіб і манеру?
a. Рутини
b. Звички
c. Уміння та навички соціальної взаємодії
*d. Ритуали
e. Ролі

5. Визначте термін "ремінісценція" в ерготерапії.
*a. Акт згадування минулого досвіду, що проводиться з метою викликання спогадів
b. Техніка роботи з пацієнтами, які мають зоровий неглект
c. Адаптація середовища, де пацієнт перебуває більшість часу
d. Модифікація важливих для пацієнта активностей повсякденного життя
e. Навчання пацієнта компенсаторним рухам, які допомагатимуть у виконанні ADL

6. Якою має бути висота ручки чотириопорної палиці для особи після перенесення ГПМК?
a. На висоті ліктя
b. На висоті середини передпліччя
*c. На висоті згину зап'ястка
d. На висоті кінчиків пальців
e. На висоті 1/3 передпліччя

7. Пацієнт віком 47 років отримав травму під час професійної діяльності. Спостерігається уламковий перелом плечової та променевої кістки. На першу консультацію до ерготерапевта прийшов у гіпсі від дистальних відділів кисті до середини плечової кістки. Яке оцінювання та втручання виконає ерготерапевт у цьому разі?
a. -
b. ММТ, "Box and blocks"; навчання пацієнта виконувати вправи самостійно
c. ММТ, гоніометрія, "Box and blocks"; пасивні ізометричні вправи
d. ММТ, гоніометрія; пасивні вправи
*e. ММТ, гоніометрія, наявність набряку; білатеральні вправи, ізометричні вправи, навчання пацієнта виконувати вправи самостійно

8. Десятирічна дитина скаржиться на біль у спині та швидку втомлюваність. Діагностовано сколіотичну поставу. Який вид лікувального масажу потрібно призначити та яку кількість процедур передбачити?
a. Сполучнотканинний, 20-25
*b. Класичний, 10-15
c. Сегментарно-рефлекторний, 10-12
d. Точковий, 10-15
e. Періостальний, 5-10

9. Чоловік віком 90 років має остеоартрит правого колінного суглоба. Відчуває труднощі з пересуванням та самообслуговуванням. Ерготерапевт вважає, що пацієнт потребує спеціального обладнання, яке сприятиме підвищенню його безпеки, однак чоловік від усього відмовляється. Які дії ерготерапевта є першочерговими?
a. Надати рекомендоване обладнання у тимчасове безкоштовне користування
b. Знайти можливість для пацієнта придбати рекомендоване обладнання зі знижкою
c. Продовжувати переконувати пацієнта в необхідності обладнання
*d. Задокументувати відмову пацієнта від обладнання
e. Обговорити з дружиною пацієнта рекомендоване обладнання

10. У жінки віком 51 рік діагностовано ураження променевого нерва в ліктьовому згині. Скаржиться на зниження м'язової сили в руці та втрату шкірної чутливості. Працює лаборантом із забору крові у відділенні трансфузіології. Багато маніпулює пробірками та пише. Обожнює свою роботу. Який основний запит буде у пацієнтки?
a. Повернення до господарських обов'язків
b. Збільшення витривалості
c. Покращення спритності та координації
d. Збільшення сили
*e. Повернення на роботу

11. Що з нижченаведеного належить до контекстуальних компонентів гри, які сприяють грайливості і допомагають ерготерапевту налагодити гармонійну терапію з дитиною?
a. Свобода вибору, дорослі, які не є нав'язливими чи директивними, безпечна та комфортна атмосфера, гаджети
*b. Свобода вибору, дорослі, які не є нав'язливими чи директивними, безпечна та комфортна атмосфера, планування, що дозволяє уникнути періоду втоми
c. Безпечна та комфортна атмосфера, знайомі однолітки, знайоме середовище, присутність батьків
d. Свобода вибору, дорослі, які не є нав'язливими чи директивними, безпечна та комфортна атмосфера, повний контроль ситуації дитиною
e. Свобода вибору, безпечна та комфортна атмосфера, знайомі однолітки, знайоме середовище, знайома гра

12. Пацієнт має підвищений тонус у правій верхній кінцівці дистальніше ліктя внаслідок інсульту. Ерготерапевт позиціонує пацієнта в положенні лежачи на правому боці. Яка основна перевага цього положення тіла?
a. Сприяння активному використанню протилежної частини тіла
b. Сприяння виконанню активностей повсякденного життя
c. Сприяння комфортному положенню тіла пацієнта
d. Сприяння безпечному переміщенню в ліжку
*e. Сприяння зменшенню спастичності

13. Чоловіку віком 27 років діагностовано тендопатію ротаторної манжети плеча. Усі фізіологічні рухи збережені. Силові показники за ММТ становлять 4/5. Набряку немає. Результати тестування спритності та швидкості "Box and blocks" у межах норми. За шкалою DASH функціональна можливість використовувати верхню кінцівку в межах норми, спостерігається лише мінімальний біль. Який вид занять використовуватиме ерготерапевт?
a. Гнучкість
b. Сила
*c. Завдання-орієнтоване тренування
d. Тренування на дрібну моторику
e. Витривалість

14. Недоношена дитина перебуває у відділенні інтенсивної терапії. Зовнішня шкідлива стимуляція (яскраве світло, гучні сторонні звуки) викликає у дитини стрес. Які з нижченаведених ознак є моторними ознаками стресу у дитини?
*a. Гримаса, гіперекстензія кінцівок і тулуба
b. -
c. Підвищення показників серцево-судинної системи
d. Дратівливість або сонливість
e. Збільшення частоти дихання та типу дихання

15. Працюючи з чоловіком віком 40 років, який має порушення процесуальних навичок, ерготерапевт застосовує модель заняттєвої активності людини. Його метою є покращення виконавчих моделей для успішної заняттєвої участі пацієнта. З анамнезу відомо, що чоловік переніс ЧМТ (черепно-мозкову травму). Яке завдання під час реабілітаційної сесії якнайкраще відповідає поставленим цілям ерготерапевта?
a. Приготування простої страви
*b. Організація списку щоденних завдань
c. Написання списку для здійснення покупок
d. Виконання будь-якої активності повсякденного життя
e. Заповнення чеклисту інтересів

16. Жінка віком 66 років перебуває у відділенні інтенсивної терапії після операції на шлунку. Вона має масу тіла 147 кг та вимагає певного методу переміщення, щоб вставати з ліжка. Ерготерапевт не знайомий із цим видом трансферу. Асистент ерготерапевта працює у відділенні два роки і має досвід роботи з клієнтами, які мають ожиріння. Що повинен зробити ерготерапевт у цьому разі?
a. Відмовитися від трансферу пацієнтки через ризик травми
*b. Попросити асистента ерготерапевта продемонструвати трансфер
c. Уповноважити асистента самостійно виконувати трансфер
d. Доручити трансфер пацієнтки сестрі медичній, яка працює у відділенні
e. Виконувати трансфер із використанням техніки, що добре знайома ерготерапевту

17. Під час обстеження чоловіка після перенесеного ГПМК виявилося, що в нього слабкість у верхній та нижній кінцівках з правого боку. Який тип ослаблення м'язів наявний у цього пацієнта?
a. Тетрапарез
b. Параплегія
c. Парапарез
d. Геміплегія
*e. Геміпарез

18. Жінці віком 42 роки діагностовано адгезивний капсуліт плеча. Пацієнтка скаржиться на сильний біль, обмеження активної та пасивної амплітуди рухів, набряк. Працює пекарем та хоче повернутися до роботи. Яке оцінювання потрібно провести пацієнтці?
*a. Шкала DASH, специфічні тести для плеча, візуально-аналогова шкала, сантиметрова стрічка для перевірки наявності набряку, тест "Box and blocks", гоніометрія, СОМР
b. Тест "Box and blocks", шкала DASH, специфічні тести для плеча, візуально-аналогова шкала
c. Тест "Box and blocks»", ММТ, специфічні тести для плеча, гоніометрія
d. ММТ, гоніометрія, наявність набряку, СОМР
e. Тест "Box and blocks", шкала DASH, специфічні тести для плеча, гоніометрія

19. Чоловік віком 42 роки перебуває в лікарні після ампутації лівої нижньої кінцівки вище коліна. Пацієнт живе один у квартирі на першому поверсі, до якої можна потрапити бетонним безрейковим пандусом, побудованим зі співвідношенням висоти до довжини 1:6. Результати первинної ерготерапевтичної оцінки вказують на зниження чутливості в правій стопі, наявність великої ділянки почервоніння на куприку, самостійний динамічний баланс у сидінні, функціональну силу верхніх кінцівок і погану статичну рівновагу стоячи. Який мобільний пристрій найкраще підходить для пацієнта?
a. Крокувальні ходунки
*b. Крісло колісне з електричним приводом
c. Баріатричні ходунки із сидінням
d. Крісло колісне з ручним керуванням
e. Милиці з підлокітниками

20. Який показник входить до компоненту "функції" за міжнародною класифікацією функціонування (МКФ)?
*a. Гнучкість
b. Робота
c. Спускання східцями
d. Догляд за квітами
e. Прогулянка з онуками

21. Чоловік віком 71 рік шпиталізований з приводу пневмонії та хронічного обструктивного захворювання легень (ХОЗЛ). Він пересувається самостійно. За всі інструментальні активності повсякденного життя відповідає його дружина. Пацієнт не демонструє порушень когнітивної функції. Він працював столяром і як хобі продовжує виготовляти меблі. Яку рекомендацію насамперед потрібно дати пацієнту щодо продовження столярної справи?
a. Продовжувати цю діяльність не можна з таким діагнозом
b. Використовувати легші інструменти
c. Сидіти на високому табуреті
*d. Вдягати маску
e. Працювати вранці

22. Жінка звернулась до ерготерапевта через 6 місяців після інсульту. Який метод оцінювання найкраще застосувати для визначення бачення пацієнтки власної можливості функціонального використання кисті та руки?
a. -
b. Модифіковану шкалу Ашфорта
c. Тест функціонування Джебсона-Тейлора
*d. Опитувальник DASH - Disability of Arm Shoulder and Hand
e. Шкалу Фуґл-Мейера

23. Під час тестування чоловіка віком 80 років виявлено: пацієнту складно сконцентруватися та зрозуміти поточну ситуацію, наявні проблеми з пам'яттю та іншими когнітивними здібностями. Для якого патологічного стану характерна така клінічна картина?
a. Гострого порушення мозкового кровообігу
b. Депривації
c. Деадаптації
*d. Деменції
e. Хвороби Паркінсона

24. Яка з нижченаведених характеристик не належить до SMART-цілей, що визначаються для пацієнта?
a. Специфічна
b. Вимірювана
c. Реалістична
d. Обмежена в часі
*e. Соціальна

25. Ерготерапевт просить пацієнта, який переніс операцію на ротаторній манжеті, дотягнутися до шафи та взяти пластикові окуляри. Яку рамку практики застосовує ерготерапевт у своїй роботі?
a. Моторного контролю
b. Компенсаційну
c. Реабілітаційну
*d. Біомеханічну
e. -

26. Яка шкала використовується для оцінки індексу активності повсякденного життя?
a. Європейська шкала інсульту
b. Шкала Ашфорта
*c. Шкала Бартела
d. Шкала Хачинського
e. Шкала Баллард

27. Якою є залежність пацієнта в активності повсякденного життя за індексом Бартела, якщо цей індекс становить 50 балів?
*a. Виражена
b. Помірна
c. Відсутня
d. Повна
e. Легка

28. Що з нижченаведеного повинен зробити ерготерапевт під час першого інтерв'ю з пацієнтом?
*a. Запитати пацієнта про його інтереси
b. Проінформувати пацієнта про особливості ерготерапевтичних втручань, які пропонуються пацієнту
c. Проінформувати пацієнта про важливість оцінювання
d. Погодити з пацієнтом цілі ерготерапії
e. Попросити пацієнта продемонструвати активні рухи верхньої кінцівки

29. Жінка віком 82 роки перебуває на лікуванні в кардіологічному відділенні через перенесений інфаркт міокарда. Пацієнтка повідомляє, що відчуває задишку під час одягання. Яку рекомендацію має надати ерготерапевт?
a. Спочатку одягати сорочку на праву верхню кінцівку
b. Використовувати гачок для застібання ґудзиків сорочки
c. Використовувати одяг без ґудзиків і застібок
*d. Одягаючись, сидіти на краю ліжка
e. Звертатися по допомогу до сестри медичної

30. Які втручання найдоречніше проводити ерготерапевту дитині, у якої присутня гравітаційна невпевненість, з метою підвищення толерантності до рухової активності та зменшення страху?
*a. Лінійні, вертикальні рухи (наприклад, батут), гойдання на низько підвішених гойдалках з двома точками кріплення
b. Активність, яка вимагає чергування рухових патернів (наприклад, перетягування канату)
c. Активність, яка вимагає використання симетричних рухових патернів (наприклад, гра в м'яч обома руками)
d. Активність, яка вимагає стабільного поля зору під час руху (наприклад, кидання в ціль під час руху)
e. Мінімізувати вестибулярні стимуляції

31. Який ступінь залежності відображає шкала FIM, якщо пацієнт у домені "самообслуговування" має оцінку меншу ніж 1?
a. Мінімальна залежність
b. Максимальна залежність
c. Незалежний
d. Потребує супервізії
*e. Повна залежність

32. Що належить до компонента "участь" за міжнародною класифікацією функціонування (МКФ)?
a. Гнучкість
b. Витривалість
c. Сила
*d. Прогулянка з онуками
e. Хода

33. У чоловіка віком 88 років встановлено діагноз: застійна серцева недостатність і двосторонній остеоартрит коліних суглобів. Він використовує тростину під час прогулянок по вулиці та відчуває труднощі з пересуванням і зниження витривалості. Який мобільний пристрій найкраще підходить для вирішення проблеми пересування пацієнта по вулиці?
a. Крісло колісне з ручним керуванням
b. Крокувальні ходунки
c. Крісло колісне з електричним приводом
*d. Колісні ходунки із сидінням
e. Ще одна тростина

34. Яке порушення не характерне для пацієнтів з діагнозом: синдром Гієна-Барре?
a. Неможливість виконання тесту з дев'ятьма кілочками (9-HPT)
b. Відчуття болю у нижніх та верхніх кінцівках
c. Зниження концентрації уваги
d. Низькі показники оцінювання монофіламентами Семмеса-Вайнштейна
*e. Невиразне мовлення

35. Дайте визначення терміна "апоптоз" в контексті теорій старіння.
a. Процес згасання енергії в організмі
b. Процес поступового знищення здорових клітин організму
c. Процес заміщення здорових клітин на погані
d. Процес погіршення функцій та систем організму
*e. Процес запрограмованої загибелі клітин

36. Яка мета аналізу виконання заняттєвої активності?
a. Зрозуміти, чи вдасться пацієнту виконати заняття
b. Продемонструвати родичам пацієнта, що він може бути незалежним у виконанні занять
*c. Зрозуміти якомога більше про те, які заняття пацієнт може, хоче або повинен виконувати; виявити перешкоди на рівні особи, середовища та заняття; визначити, що потрібно для залучення у виконання активності
d. Дізнатися, як пацієнт виконує заняття
e. Зрозуміти, якому заняттю пацієнт надає перевагу

37. Чоловік віком 84 роки хворіє на хронічну серцеву недостатність унаслідок ішемічної хвороби серця. Він відчуває труднощі з пересуванням, деякими аспектами самообслуговування та демонструє зниження витривалості. Враховуючи стан серцево-судинної системи пацієнта, виконання якого завдання було б для нього найскладнішим?
a. Одягання светра-пуловера
*b. Миття голови під душем
c. Знімання взуття
d. Підстригання нігтів
e. Гоління електробритвою

38. Мати дитини, у якої знижений м'язовий тонус, звернулася до ерготерапевта з проханням зробити для дитини корсет з еластичними вставками для стимуляції сприйняття власного тіла. Які розміри ерготерапевт повинен врахувати?
a. На спині - від низу лопаток, спереду - 3-4 см вище сосків, з боків - 2 см вниз від пахвової западини і до великого вертлюга, на нижньому краї спереду повинна бути виїмка (приміряти сидячи)
b. На спині - до середини лопаток, спереду - 5-6 см нижче сосків, з боків - 2 см вниз від пахвової западини і до великого вертлюга
c. На спині - до верху лопаток, спереду - 3-4 см вище сосків, з боків - від пахвової западини і до стегна
d. На спині - до верху лопаток, спереду - 3-4 см вище сосків, з боків - 2 см вниз від пахвової западини і вниз до великого вертлюга
*e. На спині - до середини лопаток, спереду - 3-4 см вище сосків, з боків - 2 см вниз від пахвової западини і до великого вертлюга, на нижньому краї спереду повинна бути виїмка (приміряти сидячи)

39. Вкажіть рівні незалежності в контексті ерготерапії.
a. Незалежний, такий, що потребує допомоги, та залежний
b. Самостійний у виконанні занять та несамостійний у виконанні занять
*c. Незалежний, під наглядом, з мінімальною допомогою, з середньою допомогою, із максимальною допомогою, залежний
d. Незалежний, такий, що потребує допомоги чи нагадування, та залежний
e. Незалежний та залежний

40. Хлопець віком 18 років отримав травму голови. У нього спостерігається сильне порушення координації, але він хоче самостійно їсти. Однак коли він їсть самостійно, дуже брудниться, і батько наполягає на тому, щоб його годували. Яка ваша подальша тактика?
a. Послухаєте батька, бо він - єдиний доглядальник за сином
*b. Дослухаєтеся до пацієнта та його потреб
c. Проведете навчання з використанням пластикових предметів
d. Поясните хлопцю, що він не зможе самостійно це робити, і батько не проти йому допомагати
e. Порадите батьку знайти особу, яка би могла годувати хлопця

41. Пацієнт після перенесеного ГПМК повідомляє ерготерапевту, що не впізнає своїх рідних та знайомих. Яке порушення спостерігається в пацієнта?
a. Агнозія
*b. Прозопагнозія
c. Ністагм
d. Апраксія
e. Неглект

42. Який вектор для адаптації процесу навчання, зокрема письма, для дітей із м'язовою дистрофією Дюшена є найкращим?
*a. Застосування програми голосової активації
b. Зміна положення впродовж заняття
c. Зміна нахилу столу
d. Заміна ручки на легшу
e. Перерви під час заняття

43. Який тест можна використовувати для тестування координаційних здібностей літніх людей?
a. Мотрісіті
*b. Тінетті
c. Флосінга
d. Френчай
e. Ловетта

44. Де має знаходитися терапевт для страхування пацієнта з правостороннім геміпарезом під час піднімання сходами?
a. Праворуч від пацієнта, стоячи перед пацієнтом
b. Ліворуч від пацієнта, стоячи на сходинку нижче від пацієнта
c. Ліворуч від пацієнта, стоячи на сходинку вище від пацієнта
d. Праворуч від пацієнта, стоячи на сходинку вище від пацієнта
*e. Праворуч від пацієнта, стоячи на сходинку нижче від пацієнта

45. Яка терапія найефективніша для поліпшення функції верхніх кінцівок у перші чотири тижні після інсульту за наявності позитивного прогнозу відновлення?
*a. Модифікована, індукована обмеженням рухова терапія та терапія, орієнтована на завдання
b. Бобат-терапія та індукована обмеженням рухова терапія
c. Бобат-терапія та терапія, орієнтована на завдання
d. Дзеркальна терапія та десенситизація
e. Десенситизація та індукована обмеженням рухова терапія

46. Ерготерапевт під час спілкування з пацієнтом після гострого порушення мозкового кровообігу вбачає потребу у проведені обстеження активності повсякденного життя пацієнта. Який інструмент оцінювання, ймовірно, вибере ерготерапевт?
a. Шкалу Френчай
b. Шкалу Ашфорта
*c. Індекс Бартела
d. Тест Альберта
e. Індекс Мотрісіті

47. Який симптом характерний для контрактури суглоба?
*a. Обмеження рухів
b. Розхитаність
c. Біль у спокої
d. Гойдальні рухи
e. Перерозгинання

48. Чоловік віком 75 років ходить повільно, однак скаржиться, що швидко стомлюється. Який тест можна використати для обстеження пацієнта?
a. Френчай
b. "Встань та йди"
*c. Шестихвилинний тест ходьби
d. Перевірку за секундоміром
e. Тінетті

49. Ерготерапевт під час роботи з пацієнтом із прозопагнозією вчить його асоціювати людину з її характерними рисами (голосом, мімікою, способом ходьби, зростом) та вчить родичів важливості використання голосу, міміки та інших специфічних ознак. Який підхід використовує терапевт?
a. Відновлення
*b. Адаптаційний
c. Компенсаторний
d. Навчальний
e. -

50. Ерготерапевт під час роботи з пацієнтом з агнозією вибрав підхід відновлення. Які завдання потрібно використовувати на заняттях?
a. Здатність розкласти предмети за категоріями
*b. Розпізнавання та використання предметів у побуті
c. Здатність зосереджуватися на зорових стимулах
d. Використання комп'ютерних програм для дефіцитів поля зору
e. Розподіл малюнків за категоріями

51. Ерготерапевт працює у центрі для осіб із порушеннями психічного здоров'я. Один із пацієнтів скаржиться, що після зміни ліків він відчуває труднощі з читанням інструкцій на роботі. Яку тактику потрібно застосувати ерготерапевту першочергово?
a. Переконати пацієнта в тому, що порушення зору не пов'язане з прийманням ліків
b. Запропонувати пацієнту купити окуляри для читання в місцевій аптеці
*c. Заохочувати пацієнта проконсультуватися з лікарем-психіатром щодо виявлених проблем із зором
d. Навчити пацієнта, як обговорити його проблему з роботодавцем
e. Звернутися до лікаря-офтальмолога для перевірки зору

52. Які причини можуть спонукати ерготерапевта вибрати для дитини з інвалідністю допоміжні пристрої або технології та навчити дитину використовувати їх?
a. Вимоги посадової інструкції ерготерапевта
b. Обмеження функцій опорно-рухового апарату
*c. Порушення, що обмежують здатність дитини брати участь у своїх життєвих ролях
d. Рекомендація лікаря
e. Вимога дитини або її батьків

53. Які адаптивні засоби потенційно можуть бути рекомендовані для пацієнта з хворобою Альцгеймера?
*a. Органайзери для медикаментів, прилади для нагадування (звукові та світлові), календар подій та графік дня
b. Адаптовані столові прибори - виделки та ложки з товстими ручками, адаптована дошка для нарізання
c. Засоби для користування у ванній кімнаті та для одягання з подовженими ручками
d. Засоби для мобільності - милиці та ходунки
e. Обтяжувачі на столові прибори та засоби для хобі (ручки, олівці тощо)

54. Дитина віком 14 років перебуває на диспансерному обліку у зв'язку з виразковою хворобою шлунка. Щороку проходить санаторно-курортне лікування в спеціалізованих стаціонарних закладах з використанням бальнеотерапії, ЛФК, фізіотерапевтичної апаратури. Які мінеральні води потрібно призначити для перорального застосування?
a. Гідрокарбонатні в холодному вигляді
b. Сульфатно-магнієві в холодному вигляді
*c. Гідрокарбонатні в теплому вигляді
d. Хлоридно-натрієві в теплому вигляді
e. Хлоридно-натрієві в холодному вигляді

55. Який тест використовують для оцінки здатності орієнтувати своє тіло в просторі та сприймати положення предметів відносно себе й інших предметів?
a. Тест "Встань та йди"
b. Тест ARAT
c. Шестихвилинний тест
*d. Тест візуального сприйняття (без рухів)
e. Десятиметровий тест ходьби

56. Які з нижченаведених визначень не належать до підрозділів МКФ?
a. Реадаптація і участь
b. Фактори навколишнього середовища
*c. Інвалідність і реадаптація
d. Структура і функція
e. Активність і участь

57. Що означає термін "ейджизм" у контексті ерготерапії?
a. Що людині мінімум 65 років
*b. Форма упередженого ставлення, що ґрунтується на загальних припущеннях, стереотипах про старих людей
c. Підхід, спрямований на пропаганду здорового способу життя серед людей похилого віку
d. Категорія людей похилого віку
e. Категорія людей похилого та старечого віку

58. Укажіть специфічну шкалу, яку використовують для оцінки якості життя після інсульту.
a. Ноттінгемський профіль здоров'я
b. Шкалу інсульту Національного інституту здоров'я
c. Шкалу профілю впливу хвороби
*d. Шкалу впливу інсульту
e. Європейську шкалу інсульту

59. Пацієнт хворіє на синдром Гійєна-Барре з повним паралічем м'язів тіла. Яку тактику в роботі з цим пацієнтом потрібно застосувати першочергово?
a. Тренування навичок АDL (активності повсякденного життя)
b. Заняття для зміцнення м'язів
c. Рівновага та вправи на загальне зміцнення
*d. Збільшення пасивного діапазону рухів, позиціонування та ортезування
e. Заняття для зміцнення м'язів кисті руки

60. Щоб вибрати тест для обстеження пацієнта, необхідно спиратися на основні вимоги до використання тесту. Яка ключова вимога для використання тесту в неврології?
a. Ергономічність
b. Ефективність
c. Типовість
*d. Валідність
e. Доцільність

61. Чоловіку віком 32 роки діагностовано гостре порушення мозкового кровообігу. Пацієнт перебуває в нестабільному стані у відділенні інтенсивної терапії. Коли потрібно розпочати реабілітаційні заходи з цим пацієнтом?
a. Після переведення пацієнта до палати стаціонару
b. Одразу після інсульту в нестабільному стані
c. У відділенні інтенсивної терапії через 7 днів
*d. Одразу після стабілізації стану пацієнта у відділенні інтенсивної терапії
e. Після виписки пацієнта в реабілітаційний центр або відділення

62. Пацієнту встановлено діагноз: слуховий неглект. Яку тактику потрібно застосувати ерготерапевту для підтвердження діагнозу?
a. Зав'язати очі пацієнту та перевірити його координацію
b. Попросити пацієнта скопіювати малюнок годинника
c. Попросити пацієнта виконати будь-яку дію
d. Гучно увімкнути музику
*e. По черзі з одного та з іншого боку плескати долонями за спиною в пацієнта

63. Що таке терапевтичні стосунки з точки зору ерготерапії?
a. Взаємодія між ерготерапевтом та пацієнтом, у якій ерготерапевт знає, у якій ситуації треба порадити пацієнту звернутися до психолога чи іншого спеціаліста
b. Процес, коли ерготерапевт та пацієнт працюють над покращенням функціональних можливостей
c. Процес, коли ерготерапевт пояснює пацієнту, що він повинен взяти на себе відповідальність за своє відновлення
*d. Взаємодія між ерготерапевтом та пацієнтом, у якій ерготерапевт відповідальний за залучення до процесу ерготерапії, сприяння реабілітаційному процесу
e. Процес, коли ерготерапевт визначає цілі, яких може досягнути пацієнт в процесі втручання, та будує відповідний план терапії

64. Який вид середовища оцінює ерготерапевт, коли просить пацієнта розповісти про цінності, звичаї та стандарти поведінки, що він демонструє у громаді, до якої він належить?
a. Соціальне
*b. Культурне
c. Інституційне
d. Фізичне
e. Навколишнє

65. У чоловіка віком 57 років спостерігаються наслідки ішемічного інсульту з лівостороннім геміпарезом. Під час обстеження виявлено: збіднене мовлення, складно добирає слова, не всі предмети може назвати, однак правильно пояснює їхнє призначення. Читає по складах і розуміє значення лише простих слів, але не всього тексту. Здатність рахувати грубо порушена. На прохання дати праву руку - дезорієнтований. Яке порушення функції мовлення спостерігається у пацієнта?
a. Тотальна афазія
*b. Амнестична афазія
c. Семантична афазія
d. Сенсорна афазія
e. Моторна афазія

66. Який параметр оцінює мануально-м'язове тестування?
*a. Силу м'язів
b. Витривалість м'язів
c. Діапазон рухів у суглобах
d. Чутливість м'язів
e. Пропріоцепцію

67. Пацієнт віком 64 роки з третьою стадією хвороби Паркінсона скаржиться на зміну швидкості ходьби (стала повільнішою). Під час зміни напрямку та піднімання сходами періодично відзначається втрата постурального контролю протягом 3-5 секунд у вигляді стартових затримок і короткочасних зупинок, щоб не впасти. Який тест потрібно використати для оцінки функціональної мобільності цього пацієнта?
a. "Швидких поворотів" з обліком часу
b. "Ходьба на 10 метрів" з обліком часу
c. "Ходьба на 6 метрів" з обліком часу
*d. "Оцінка часу підйому і ходьби" з обліком часу
e. "П'яти присідань" з обліком часу

68. Відповідно до запита пацієнта встановлено ціль ерготерапії: "Через 2 тижні пацієнт самостійно годуватиме та купатиме свою кішку". На яку складову частину заняттєвої активності спрямовано ціль?
a. Продуктивну діяльність
b. Відпочинок
c. Дозвілля
*d. Інструментальну активність повсякденного життя
e. Активність повсякденного життя

69. Чоловік навчається підніматися східцями після перенесеного ГПМК. Яку ногу пацієнту потрібно першою ставити на сходинку?
*a. Непаретичну
b. Немає різниці
c. Паретичну
d. Протилежну тій, що ставиться першою під час спуску
e. Ту саму, що і під час спуску

70. Недоношена дитина перебуває у відділені інтенсивної терапії. Через м'язову слабкість відсутні антигравітаційні довільні рухи верхніми кінцівками. Позиціонування в якому положенні сприятиме функціональним рухам "з рук у рот"?
*a. Лежачи на боці
b. -
c. Лежачи на спині
d. Напівлежачи на спині
e. Лежачи на животі

71. Під час роботи з пацієнтом із контрактурою в колінному суглобі відзначається патологічне кінцеве відчуття "пружинний блок". Які відчуття виникають у пацієнта?
a. М'яз рефлекторно зупиняє рух через сильний біль
b. Подібне до нормального, але виникає раніше
*c. Виникає ефект віддачі при найбільшій амплітуді
d. Відсутність механічної протидії, проте рух зупиняється через сильний біль
e. Подібне до нормального відчуття розтягнення м'яких тканин, проте виникає значно раніше, відчуття віддачі відсутнє

72. Когнітивна реабілітація пацієнтів після черепно-мозкової травми в післягострий період реабілітації передбачає реалізацію алгоритмів відновлення та алгоритмів компенсації когнітивних функцій. Яка із нижченаведених стратегій є ефективною для відновлення виконавчих функцій з позиції доказової практики?
a. Глибоке кодування інформації шляхом асоціацій
b. Повільне надання інформації шляхом її розчленування
c. Застосування техніки тестування
*d. Використання середовища віртуальної реальності
e. Навчання завданням із розподіленою увагою

73. Які потенційні предиктори відновлення для верхньої кінцівки в осіб з ураженням головного мозку?
a. Відсутність спастичності в перші 72 год
b. Активне розгинання великого пальця та згинання плеча в перші 48 год
c. Активне згинання пальців у перші 72 год
d. Активне згинання кисті та згинання передпліччя в перші 72 год
*e. Активне розгинання великого пальця та відведення плеча в перші 48 год

74. Що належить до адаптивних технологій для мобільності?
a. Ортез на гомілковостопний суглоб, ортез на колінний суглоб
*b. Крісло колісне, милиці, тростини
c. Комунікаційні дошки, спеціальне програмне забезпечення, картки для альтернативної комунікації
d. Кошик для ходунків, таця для ходунків, тримач для посуду
e. Стілець для душу, підвищене сидіння для туалету, приліжковий комод з поручнем

75. Який основний м'яз відповідає за рух розгинання в колінному суглобі?
*a. Чотириголовий м'яз стегна
b. Передній великогомілковий м'яз
c. Півсухожилковий м'яз
d. Двоголовий м'яз стегна
e. Клубово-поперековий м'яз

76. На які характеристики ерготерапевт має орієнтуватися, вибираючи взуття для шестирічної дитини з розладами аутистичного спектра?
a. Самостійний вибір дитини, легкість взування та знімання взуття, наявність довгої застібки, наявність шнурівки
b. Самостійний вибір дитини, легкість взування та знімання взуття, однотипні матеріали на всіх типах взуття
c. Легкість взування та знімання взуття, наявність довгої застібки, наявність шнурівки, ортопедичне взуття
d. Розрахунок на більший розмір, наявність довгої застібки, наявність шнурівки
*e. Реакція дитини під час носіння, легкість взування та знімання взуття, наявність довгої застібки

77. Які загальні напрями роботи з пацієнтом із спинномозковою травмою на рівні С6 ASIA A?
a. Підбір милиць для навчання користуватися ними
b. Розвиток тонких маніпуляцій, що потребують розвиненої дрібної моторики, іммобілізація вирівняних пальців
c. Втручання, направлені на відновлення ковтання
d. Навчання вертикальним переміщенням (підлога-візок)
*e. Сприяння формуванню тенодезного захвату, уникаючи надмірного розгинання кисті та пальців, підбір адаптивних засобів

78. Трирічна дитина із церебральним паралічем має труднощі зі споживанням їжі. Для побудови плану терапії потрібно визначити рівень навичок. За допомогою якого інструмента оцінювання ерготерапевт має змогу чітко визначити рівень умінь споживання?
a. Оцінки рівня розвитку дітей
b. Педіатричного опитувальника якості життя
c. Сенсорного профілю
d. Питальника визначення дитячої інвалідності
*e. Системи класифікації спроможності вживання їжі та рідини

79. Чоловік віком 71 рік був шпиталізований з приводу гострої пневмонії та хронічного обструктивного захворювання легень (ХОЗЛ). Пересувається самостійно. Проживає з дружиною у фізично доступному одноповерховому будинку. За всі інструментальні активності повсякденного життя відповідає його дружина. Пацієнт не демонструє порушень когнітивної функції. Яку діяльність було б найважливіше виконувати пацієнтові?
a. Туалет
b. Гоління
c. Керування автомобілем
d. Оплата рахунків
*e. Купання у ванній

80. Скільки існує рівнів залежності за шкалою FIM: критерії функціональної незалежності старих людей?
*a. 7
b. 2
c. 5
d. 4
e. 3

81. Жінка віком 90 років скаржиться на зниження пам'яті, що заважає їй у повсякденному житті. Лікар призначив ліки, але пацієнтка забуває їх приймати. Яку рекомендацію може надати ерготерапевт?
a. Звернутися до представників соціальних служб, які будуть приходити та давати їй ліки вчасно
*b. Використовувати нагадування, не залежні від соціального середовища - будильники, таймери на побутовій техніці, стікери
c. Просити родичів взяти під контроль процес приймання ліків
d. Тримати ліки поруч із їжею, щоб не забувати їх приймати разом або після їжі
e. Домовитися із сусідкою, щоб вона приходила до жінки та давала їй ліки

82. У пацієнта після перенесеного ГПМК під час оцінки дрібної моторики спостерігається використання компенсаторних рухів ліктем при спробах посунути запропоновані предмети. Який тип хапання спостерігається у пацієнта?
a. Третинний неповний
*b. Вторинний
c. Третинний
d. Неповний
e. Первинний

83. Чоловікові віком 28 років з переломом плечової кістки встановлено пластину для остеосинтезу. З ерготерапевтом почав працювати через місяць після операції. Його запит: водити авто, грати на гітарі, друкувати на ноутбуці. Яке оцінювання потрібно застосувати, щоб зрозуміти пріоритетну ціль для пацієнта?
a. Шкала функціональної незалежності (FIM)
b. Шкала Бартела
*c. Канадська оцінка виконання заняттєвої активності та участі
d. Оцінка спроможності верхньої кінцівки DASH
e. Оцінювання інструментальної повсякденної активності

84. Яка послідовність спускання сходами з двома милицями після операційного втручання на нижній кінцівці?
*a. Милиці, прооперована кінцівка, неоперована кінцівка
b. Прооперована кінцівка, неоперована кінцівка, милиці
c. Неоперована кінцівка, милиці, прооперована кінцівка
d. Неоперована кінцівка, прооперована кінцівка, милиці
e. Милиці, неоперована кінцівка, прооперована кінцівка

85. Пацієнту після перенесеного ГПМК потрібно обстежити ризик падіння. Який тест буде оптимальним для використання, якщо в доступі є коридор довжиною 5 метрів?
a. Тест 20-ти присідань
b. Шестихвилинний тест ходьби
*c. Тест "Встань та йди"
d. Динамічний індекс ходьби
e. Тест Френчай

86. Які параметри необхідно виміряти для коректного вибору крісла колісного?
a. Маса тіла, довжина передпліччя, довжина гомілки, довжина тулуба
b. Довжина ніг і довжина тулуба
*c. Ширина, глибина та висота сидіння, довжина ніг, висота передпліч і висота спинки
d. Маса та довжина тіла
e. Ширина, глибина та висота сидіння, маса тіла

87. Визначте поняття "стандартизований тест" у практиці роботи ерготерапевта.
a. Тест, який має детальну інструкцію для використання
b. Тест, яким часто користуються у певних ситуаціях
*c. Тест, який пройшов процес наукового випробування, щоб визначити його валідність та надійність
d. -
e. Тест, який виявився оптимальним для оцінювання у випадку, подібному до того, що розглядається зараз

88. У будинку для літніх людей жінці віком 83 роки діагностовано хворобу Альцгеймера. Пацієнтка дезорієнтована в часі та просторі, що погіршує її координацію та рівновагу під час ходьби. Вона не знає, де перебуває та чому, відмовляється користуватися кріслом колісним. Яку з нижченаведених рекомендацій надасть ерготерапевт першочергово?
a. Рекомендувати пацієнтці не виходити зі своєї кімнати
b. Скерувати пацієнтку до психіатра або психотерапевта
c. Рекомендувати членам родини постійно бути поруч із пацієнткою
d. Рекомендувати пацієнтці штовхати крісло колісне перед собою для безпеки
*e. Рекомендувати членам сім'ї принести родинні фотографії в кімнату пацієнтки

89. На розумінні чого зосереджується навичка активного слухання пацієнта ерготерапевтом під час спілкування?
a. Можливості для ерготерапевта поставити відкриті питання
*b. Змісту повідомлення, влучності відображення емоцій і почуттів ерготерапевтом
c. Тривалості спілкування та дотриманні плану розмови ерготерапевтом
d. Проблем постави, міміки та жестів клієнта
e. Вміння перевести розмову в потрібний ерготерапевту напрям

90. Ерготерапевт оглядає пацієнта віком 65 років з черепно-мозковою травмою для оцінки його активності та здатності до самообслуговування. Ерготерапевт просить приготувати просту гарячу їжу. Пацієнт відповідає, що зазвичай не готує їжу вдома. Яка тактика ерготерапевта в цьому разі?
a. Попросити пацієнта докласти зусиль для виконання цього заняття
*b. Запитати у пацієнта, чим він хоче займатися
c. Інформувати пацієнта про характер його травми та можливі наслідки
d. Призначити особу, яка піклуватиметься про пацієнта
e. Інформувати пацієнта про важливість виконання цього заняття для якісної оцінки функціональних можливостей

91. Чотирирічна дитина з атаксією самостійно не п'є з чашки та розливає воду, інколи навіть не доносячи її до рота. Який посуд для пиття необхідно порекомендувати?
*a. Чашку з товстими ручками та кришкою, в яку вставлена коротка соломинка, що має товсті стінки та вузький простір
b. Звичайна чашка з довгою соломинкою
c. Склянка без ручок з вирізом для губ
d. Склянка без ручок, у яку вставлена довга соломинка, що має товсті стінки та вузький простір
e. Пляшка із соскою

92. До ерготерапевта звернулася сім'я п'ятирічного хлопчика з такими поведінковими розладами: вибірковість у їжі й тактильна надчутливість. Який метод ерготерапевтичного оцінювання найдоцільніший для розуміння причини заняттєвих проблем?
a. Опитувальник якості життя
b. Анкетування
c. Заняттєвий аналіз
d. Тестування великих моторних функцій
*e. Сенсорний профіль

93. За допомогою якого методу можна визначити здатність пацієнта модифіковувати ходьбу, пов'язану з рухом голови, когнітивними завданнями, зміною її швидкості чи перешкодами?
a. Десятиметровий тест ходьби
b. Шестихвилинний тест
c. Індекс Мотрісіті
*d. Динамічний індекс ходьби
e. Тест "Встань та йди"

94. Яка навичка не є передумовою навчання самостійного одягання?
*a. Здатність утримувати рівновагу в положенні стоячи
b. Здатність утримувати рівновагу в положенні сидячи
c. Сила плечового поясу та верхніх кінцівок мінімум 3 бали за ММТ
d. Наявність пальцевого або долонного хапання
e. Достатня амплітуда рухів у суглобах верхніх та нижніх кінцівок

95. Пацієнт віком 20 років з діагнозом: травма спинного мозку, неврологічний рівень C_6, ASIA A) Після травми минув один місяць. Під час заняття в ліжку в положенні лежачи виникли такі симптоми: головний біль, раптове збільшення артеріального тиску на 30 мм рт. ст., потовиділення вище рівня ураження. Яку допомогу потрібно швидко надати пацієнту?
a. Перевернути на правий бік і зігнути ноги в колінах
b. Покласти з прямими ногами
c. Посадити та підняти ноги під кутом більше ніж 90^o
d. Покласти та підняти ноги вище рівня тулуба
*e. Посадити та опустити ноги

96. Немовля народилося у терміні гестації 32 тижні. Має вагу 2200 г, довжину тіла - 48 см. Визначте стан новонародженої дитини.
a. З ознаками гіпотрофії
b. -
*c. Недоношена
d. Із затримкою внутрішньоутробного розвитку
e. З малою масою тіла при народженні

97. Який вид контролю застосовують для оцінки ефективності проведеного комплексного лікування та його корекції?
a. Тимчасовий
b. Комплексний
c. Одночасний
d. Поєднаний
*e. Етапний

98. Чоловік після перенесеної черепно-мозкової травми під час первинного огляду ерготерапевта був наляканий, не розумів, що терапевт намагається допомогти. Реагував різко на навколишні стимули, але поводився стримано, боячись нашкодити собі. Зосереджувався на фізіологічних потребах (зокрема візит до туалету), одягнув кофтину з допомогою та за вказівками дружини. На якому рівні когнітивного функціонування шкали Ранчо перебував чоловік?
a. 9
*b. 4
c. 1
d. 7
e. 6

99. Пацієнт віком 48 років отримав легку черепно-мозкову травму внаслідок дії вибухової хвилі. Заплановані ерготерапевтичні втручання для пацієнта передбачають вправи зі стабілізації погляду з одночасними рухами головою. Яка терапевтична мета застосування цих вправ?
a. Усунення та зменшення інтенсивності головного болю
*b. Компенсація та адаптація вестибулярної функції
c. Профілактика та усунення порушень периферичного зору
d. Підтримка та покращення зорово-моторної координації
e. Відновлення та покращення рухливості шийного відділу хребта

100. Для діагностики якого захворювання використовують метод ультразвукової денситометрії?
a. Остеохондрозу
*b. Остеопорозу
c. Спондильозу
d. Коксартрозу
e. Сколіозу

101. Пацієнт після перенесеного ГПМК не здатен до функціонального використання правої верхньої кінцівки. Яке втручання є першочерговим у гострому періоді реабілітації?
a. Використання ураженої кінцівки для підтримки вертикальної постави під час виконання ADL (активностей повсякденного життя)
b. Використання ураженої верхньої кінцівки для прасування сорочки
*c. Навчання технікам захисту ураженого плеча
d. Використання ортеза для ефективнішого виконання ADL (активностей повсякденного життя)
e. Перенесення ваги на уражену кінцівку з дотягуванням протилежною верхньою кінцівкою під час функціональних завдань

102. Укажіть вихідну позицію при страхуванні пацієнта після перенесеного ГПМК з лівостороннім геміпарезом під час спускання сходами.
a. Позаду пацієнта
*b. Попереду та трохи ліворуч від пацієнта
c. Позаду та трохи ліворуч від пацієнта
d. Попереду та трохи праворуч від пацієнта
e. Позаду та трохи праворуч від пацієнта

103. У пацієнтки діагностовано синдром Броуна-Секара. Яке порушення буде виявлено ерготерапевтом під час первинного оцінювання?
a. Параліч і часткова втрата відчуття болю, температури та дотику вище від рівня ураження
b. Параліч та біль
c. Параліч і повна втрата відчуття болю, температури та дотику нижче від рівня ураження
d. Руховий параліч і втрата пропріоцепції на контралатеральній стороні та втрата відчуття болю, температури і дотику на іпсилатеральній стороні нижче від рівня ураження
*e. Руховий параліч і втрата пропріоцепції на іпсилатеральній стороні та втрата відчуття болю, температури і дотику на контрлатеральній стороні нижче від рівня ураження

104. Пацієнт після ГПМК під час обстеження із застосуванням функціональної шкали рівноваги Берга набрав 39 балів. Про що свідчить така кількість балів?
a. Незалежність від зовнішньої підтримки, малий ризик падіння
*b. Здатність ходити з допомогою, середній ризик падіння
c. Здатність переміщуватися, високий ризик падіння
d. Здатність ходити без допоміжних засобів
e. Повністю залежить від крісла колісного, високий ризик падіння

105. Що означає оцінка 35 балів за шкалою самооцінки побутових можливостей повсякденного життя Мертон і Саттон?
a. Відсутність побутової адаптації
b. Мінімальну побутову адаптацію
c. Достатню побутову адаптацію
*d. Задовільну побутову адаптацію
e. Повну побутову адаптацію

106. Шестирічна дитина має геміпарез з лівого боку. Когнітивний стан збережений. Не залучає ліву верхню кінцівку в побуті та під час гри. Яка терапія є провідною під час занять з ерготерапевтом для вирішення проблеми?
*a. Індукована обмеженням рухова терапія
b. Дзеркальна терапія
c. Сенсорна інтеграція
d. Бобат-терапія
e. Войта-терапія

107. Визначте термін "духовність" у контексті ерготерапії.
a. Сім'я, релігія, інтереси та захоплення особи
b. Перелік найважливіших переконань
*c. Глибоке переживання значення життя шляхом участі в заняттях, що передбачають реалізацію особистих ідеологій, прагнення знайти відповіді на важливі питання про сенс життя
d. Віра в Бога
e. Ціннісні орієнтири особи

108. Який рух потрібно зробити, для перевірки спастичності м'язів задньої групи стегна (hamstring muscles group)?
a. Повільне розгинання стегна
b. Швидке розгинання гомілки
c. Повільне розгинання гомілки
*d. Швидке згинання гомілки
e. Швидке розгинання стегна

109. Що не належить до виконавчих моделей у контексті ерготерапії?
*a. Активності повсякденного життя
b. Звички
c. Ролі
d. Рутини
e. Ритуали

110. У пацієнтки віком 63 роки з паркінсонізмом під час наближення ручки до аркуша з'являється сильне тремтіння рук. Які рекомендації може надати ерготерапевт у цьому разі?
a. Вибір тонких ручок для письма
b. Користування електронними приладами для написання листів або стороння допомога
*c. Належне освітлення, обтяжувачі на ручки та олівці
d. Використовувати контрастні кольори ручки та аркуша
e. Класти аркуш на м'яку поверхню

111. Яке положення гомілковостопного суглоба повинна забезпечувати статична шина, що накладається після опіків?
a. 30^o плантарної флексії
b. 20^o інверсії
c. 20^o дорсальної флексії
d. 20^o еверсії
*e. Нейтральне положення 90^o

112. Майже дворічна дитина з геміпарезом мотивована до самостійного вживання "пальчикової їжі". Під час заняття реабілітації ерготерапевт пропонує родзинки, які дитина піднімає неураженою кінцівкою. Який тип хапання демонструє дитина?
a. Нігтьове
b. Пучкою
c. Пінцетне
*d. Латеральне
e. Сферичне

113. Що може запропонувати ерготерапевт пацієнту з порушенням розрізнення правої та лівої сторони в контексті виконання ADL та IADL?
*a. Маркування сторін одягу та взуття, використання яскравого браслета чи годинника на руці
b. Маркування різними кольорами предметів різного призначення
c. Використання допоміжних засобів для одягання - засоби для взування з подовженою ручкою, допоміжний засіб для вдягання шкарпеток та одягу на нижню частину тіла
d. Використання письмових підказок і покрокових інструкцій
e. Використання контрастних кольорів у домашньому середовищі

114. Що належить до адаптивних технологій для ADL?
*a. Стілець для душу, ручка з піни для зубної щітки, тарілка з бортиком, підвищене сидіння для туалету
b. Комунікаційні дошки, спеціальне програмне забезпечення, картки для альтернативної комунікації
c. Крісло колісне, милиці, тростини
d. Ортез відпочинку на кисть, резинка на великий палець
e. Ручка з піни для олівця/ручки, адаптивна дошка для нарізання, тримач для посуду

115. Під час роботи з пацієнтом із контрактурою в ліктьовому суглобі відзначається патологічне кінцеве відчуття "спазму м'яза". Які симптоми спостерігаються у пацієнта?
*a. М'яз рефлекторно зупиняє рух через сильний біль
b. Подібне до нормального відчуття розтягнення м'яких тканин, але виникає значно раніше, відчуття віддачі відсутнє
c. Відсутність механічної протидії, але рух зупиняється через сильний біль
d. Подібне до нормального, але виникає раніше
e. Виникає ефект віддачі при найбільшій амплітуді

116. Пацієнту віком 35 років встановлено діагноз: травма спинного мозку на рівні Th9-Th10, ASIA C, нижня параплегія. Об'єктивно спостерігається: самостійне присаджування на край ліжка, з незначною допомогою переміщення на приліжкове крісло та приліжковий туалет, самостійне пересування на кріслі колісному, самостійне вдягання одягу на верхню частину тіла, з помірною допомогою - на нижню частину тіла. Із анамнезу відомо, що працював водієм-експедитором, через травму втратив роботу. Одружений, дітей не має. Добре вмотивований. На якій довгостроковій цілі в контексті домена участь (за МКФ) фокусуватиметься кінцевий результат ерготерапії для пацієнта?
a. Відновлення сили м'язів нижніх кінцівок
*b. Повернення до роботи або її модифікація
c. Навчання вдяганню речей на нижню частину тіла
d. Навчання самостійному переміщенню на крісло
e. Навчання користуванню туалетом

117. За допомогою якої шкали оцінюють морфологічну та функціональну незрілість організму, його органів і систем у недоношених дітей?
a. MoCA
b. Апгар
*c. Баллард
d. FIM
e. Бартел

118. Яке адаптивне обладнання рекомендоване пацієнту з ампутацією нижньої кінцівки нижче коліна з метою профілактики контрактур у колінному суглобі?
a. Постійне носіння статичного ортеза на колінному суглобі в положенні флексії 10^o
*b. Використання опорної дошки для уникнення флексії в колінному суглобі
c. Постійне носіння статичного ортеза на колінному суглобі в положенні флексії 45^o
d. Постійне носіння статичного ортеза на колінному суглобі в положенні флексії 30^o
e. Постійне носіння статичного ортеза на колінному суглобі в положенні флексії 90^o

119. Укажіть основну мету ерготерапевта під час роботи з пацієнтом із хворобою Паркінсона.
a. Навчити не комплексувати при треморі
b. Навчити самостійно їсти
*c. Максимально довго зберегти здатність пацієнта до незалежності та самообслуговування
d. Навчити самостійно ходити
e. Навчити самостійно виконувати гігієнічні процедури

120. Ерготерапевт проводить скринінгове оцінювання пацієнта, якому нещодавно наклали гіпс на ліву верхню кінцівку. Яка з нижченаведених ситуацій має його найбільше насторожити?
a. Скарга на свербіж лівої руки
b. Роздратування щодо неможливості нормального миття
*c. Скарга на біль у лівому передпліччі
d. Зауваження про недотримання рекомендацій лікаря щодо тримання руки у піднятому положенні
e. Скарга на прояви артриту у зап'ястях під час спирання на милиці

121. Який ортез рекомендовано у разі невропатії серединного нерва?
a. Статичний ортез на променево-зап’ястковий суглоб
b. Ортез на липучках для фаланг двох пальців
c. Статичний ліктьовий ортез для уникнення флексії
d. Статичний ортез на IV та V пальці для уникнення перерозгинання в метакарпофалангових суглобах
*e. Ортез стабілізації великого пальця для виведення його в положення хапання

122. Дитина самостійно утримує положення сидячи в стільці, однак під час спроби виконати будь-яку активну дію спостерігається підвищення тонусу м'язів, приведення та внутрішня ротація ніг. Що може порекомендувати ерготерапевт у цьому разі?
a. Корсет із еластичними вставками
b. Наплічну хустку
c. Циліндр
d. U-подібну ортопедичну подушку
*e. Брючки для сидіння

123. Чоловік віком 65 років впав на кисть та отримав перелом зап'ястка в типовому місці. Накладено гіпс на чотири тижні. Після зняття гіпсу спостерігаються м'язові контрактури, набряк і біль. Запит пацієнта - відновити здатність писати та друкувати на комп'ютері. Яку короткострокову ціль поставить ерготерапевт?
a. -
*b. Через 2 тижні пацієнт, використовуючи адаптивне обладнання та ручку, за 5 хв самостійно напише номер телефону та своє ім'я
c. Через 2 тижні збільшиться пасивна амплітуда рухів у променево-зап'ястковому суглобі та суглобах кисті
d. Через 2 тижні пацієнт навчиться тримати в руці ручку, столові прибори тощо
e. Через 2 тижні пацієнт повністю повернеться до виконання робочих завдань

124. У дитини з атаксією порушені стабільність, координація та селективність рухів. Що може рекомендувати ерготерапевт для чіткішого сприйняття дитиною сенсорної інформації від свого тіла (положення тіла в просторі)?
a. Вертикалізатор
b. Брючки для сидіння
c. Ходунки
d. Корсет із еластичними вставками
*e. Жилет зі свинцевими вставками

125. Який допоміжний засіб не потребують пацієнти з бічним аміотрофічним склерозом у паліативному періоді?
a. Апарат штучної вентиляції легень
b. Засіб альтернативної та допоміжної комунікації
*c. Слуховий апарат
d. Крісло колісне на електричному приводі
e. Окуляри

126. Який вид діяльності не належить до інструментальних активностей повсякденного життя?
a. Здійснення покупок
b. Користування транспортом
c. Прибирання
d. Приготування їжі
*e. Споживання їжі

127. Пацієнтці віком 46 років встановлено діагноз: інфаркт головного мозку з лівобічним геміпарезом. Пацієнтка звертається до ерготерапевта із запитом на покращення можливості виконувати щоденні домашні завдання із залучення лівої руки. Зазначає, що може виконувати завдання, які передбачають відведення руки до рівня плечей, але руки швидко втомлюються. Також хоче покращити активні рухи кисті, адже зараз пацієнтка може брати в руку великі циліндричні предмети, але деколи відчуває неможливість відпустити предмет. Яке доказове втручання для покращення функції лівої руки та активності повсякденного життя є оптимальним для цієї пацієнтки?
*a. Дзеркальна терапія
b. Контекст-орієнтовна терапія
c. Когнітивно-поведінкова терапія
d. Інтенсивне бімануальне тренування
e. Індукована обмеженням рухова терапія

128. Пацієнт скаржиться на труднощі в користуванні мобільним телефоном, зазначає, що не бачить ліву нижню частину екрана. Яке функціональне порушення спостерігається в пацієнта?
a. Неглект
b. Атаксія
c. Геміанопсія
d. Квадроплегія
*e. Квадрантопсія

129. Пацієнтка хворіє на розсіяний склероз впродовж 7 років. Вона скаржиться, що їй складно організувати свою повсякденну активність і вона дедалі більше залежить від допомоги чоловіка в усіх справах повсякденного життя. Який метод необхідно застосувати для оцінювання виконавчих навичок пацієнтки?
a. Оцінка функціональної самостійності FIM (Functional Independence Measure)
b. Монреальське когнітивне оцінювання MoCA (Montreal Cognitive Assessment)
c. Канадська оцінка виконання занять СОРМ (Canadian Occupational Performance Measure)
*d. Оцінювання рухових та процесуальних навичок AMPS (Assessment of Motor and Process Skills)
e. MiniCog Test

130. Яка оцінка призначена для забезпечення базового вимірювання перцептивних, моторних і когнітивних втручань для дітей?
a. Тест Бруінінкса-Осерецького
*b. Когнітивне тестування для дітей (DOTCA-Ch)
c. Шкала розвитку моторики Пібоді II (PDMS-2)
d. Сенсорний профіль
e. Тест Бірі-Буктениці

131. Тримісячна дитина має вроджену правобічну кривошию. Оберіть положення для позиціонування, які сприятимуть корекції асиметричної пози та постави.
a. Положення лежачи на животі та на спині
b. -
*c. Положення лежачи на животі та на правому боці
d. Положення лежачи на животі та на лівому боці
e. Положення лежачи на спині та сидячи під прямим кутом

132. Дайте рекомендації щодо пози для сну пацієнту після ендопротезування кульшового суглоба через 1 тиждень після операції.
a. На неоперованому боці з подушкою для відведення між ногами
*b. Лежачи на спині з подушкою для відведення між ногами
c. На спині з подушкою під колінними суглобами
d. На оперованому боці з подушкою для відведення між ногами
e. На неоперованому боці без допоміжних пристроїв

133. Які відкриті питання можуть застосовуватися ерготерапевтом під час інтерв'ю?
a. Питання, з якими погоджується пацієнт, питання, які не містять протиріч, питання, у змісті якого вже міститься відповідь
b. Питання на пошук причин проблем пацієнта, питання, які вже мають відповідь, питання, які не передбачають різних тлумачень
*c. Уточнювальні питання, питання зондування, питання для вирішення
d. Питання для пошуку варіантів правильної відповіді, питання, які передбачають єдину правильну відповідь
e. Питання для покращення розуміння, питання з відповіддю, питання "так" і "ні"

134. Чоловік отримав спінальну травму, перебуває у відділенні нейрореабілітації та вчиться вдягатися. Йому ніяк не вдається зробити це самостійно. Він швидко втомлюється та втрачає мотивацію повертатися до заняття. Який підхід може виявитися правильним, щоб він зміг виконати це заняття самостійно?
a. Підказки
b. Складання алгоритму дій та слідування йому
c. Допомога сторонньої особи
*d. Градуювання
e. Він не зможе сам виконувати це заняття, тому треба призначити особу, яка весь час буде піклуватися про нього

135. Яка компенсаторна стратегія не підходить пацієнту з геміплегією?
a. Покращення спритності дрібної моторики неураженої кінцівки, якщо домінантна кінцівка є ураженою
b. Навчання прийомам виконання однією рукою тих завдань, що зазвичай виконуються двома руками
c. Забезпечення допоміжними пристроями, які замінюють функцію стабілізації або утримання ураженої кінцівки
*d. Формування звички спрямовувати увагу на уражену кінцівку
e. Навчання рухатися за підказками

136. Ерготерапевт працює з пацієнтом із травмою сегмента спинного мозку рівня С_8. Яких цілей може досягти пацієнт?
a. Виконувати більшість ADL (активностей повсякденного життя)
b. Бути незалежним в усіх ADL (активностях повсякденного життя) із використанням допоміжних засобів
*c. Бути незалежним в усіх ADL (активностях повсякденного життя) без допоміжних засобів
d. Виконувати більшість ADL (активностей повсякденного життя) із використанням допоміжних засобів
e. Виконувати більшість ADL (активностей повсякденного життя) із використанням тенодезного хапання

137. Проведено первинне оцінювання пацієнтки, яка перенесла інсульт середньої мозкової артерії 2 тижні тому. Жінка демонструє порушення динамічної рівноваги сидячи під час виконання особистих ADL (активностей повсякденного життя), динамічної рівноваги під час функціональних переміщень та лівосторонній неглект. Яке втручання найкраще задовольняє усі потреби пацієнтки?
a. Залучення клієнтки до споживання їжі, сидячи за столом, із вербальними підказками для уваги до лівого боку
b. Виконання завдань, сидячи за столом із папером та ручкою, для розширення лівого поля зору
c. Виконання будь-яких значних для пацієнта завдань
*d. Тренування зорового сканування полички над умивальником для пошуку засобів гігієни під час умивання та чищення зубів
e. Залучення клієнтки до вправ для покращення рівноваги у терапевтичній залі

138. У п'ятирічної дитини з обтяженим алергологічним анамнезом спостерігається: підвищення температури тіла до 37,8^oC, сухий кашель і задишка з утрудненим видихом. Над легенями вислуховується жорстке дихання з обох боків. Які ліки та в якому дозуванні необхідно застосувати для інгаляційної терапії цієї дитини?
*a. Сальбутамол, 100 мкг
b. Олію евкаліптову, 10 крапель
c. Розчин натрію гідрокарбонату, 100 мл
d. Настій квіток ромашки, 50 мл
e. Розчин новоіманіну, 5 мл

139. Пацієнт після перенесеного інсульту проходить первинне оцінювання з ерготерапевтом. Показник за шкалою Бартела становить 70 балів. Який рівень побутової активності у цього пацієнта?
a. Зможе переміщуватися з крісла колісного на туалет з середньою допомогою
*b. Зможе одягати нижню частину тіла з мінімальною допомогою
c. Зможе вживати їжу із середньою допомогою
d. Зможе перевертатися у ліжку з мінімальною допомогою
e. Зможе виконувати активність повсякденного життя з середньою допомогою

140. За яких станів дітям рекомендоване застосування перлинних ванн та яка кількість процедур передбачена?
a. Хвороби травної системи, 12 процедур
b. Захворювання сечовидільної системи, 9 процедур
*c. Функціональні розлади нервової системи, 10 процедур
d. Травми опорно-рухового апарату, 8 процедур
e. Захворювання шкіри, 11 процедур

141. Чоловіку віком 72 роки діагностовано хворобу Альцгеймера. У другій половині дня він самостійно ходить у саду. Які стратегії допоможуть йому не заблукати?
a. Годинник
b. Фотографії
c. Щоденник
d. Календар
*e. Значущі предмети протягом всього маршруту

142. Яке положення кисті та пальців повинен забезпечувати статичний ортез на долонну сторону кисті та передпліччя, що накладається після опіків?
a. 0^o екстензії кисті, 90^o флексії метакарпофалангових суглобів ІІ-V пальців, міжфалангові суглоби в положенні екстензії, великий палець відведений
b. 5^o екстензії кисті, 90^o флексії метакарпофалангових суглобів ІІ-V пальців, міжфалангові суглоби в положенні екстензії, великий палець приведений
c. 0^o екстензії кисті, 90^o флексії метакарпофалангових суглобів ІІ-V пальців, міжфалангові суглоби в положенні екстензії, великий палець приведений
d. 30^o екстензії кисті, 0^o флексії метакарпофалангових суглобів ІІ-V пальців, міжфалангові суглоби в положенні екстензії, великий палець відведений
*e. 30^o екстензії кисті, 90^o флексії метакарпофалангових суглобів ІІ-V пальців, міжфалангові суглоби в положенні екстензії, великий палець відведений

143. Який етап рухового навчання потребує словесних і тактильних сигналів для правильного виконання вправи?
a. Маніпулятивний
b. Автономний
c. Формувальний
*d. Когнітивний
e. Асоціативний

144. Пацієнт віком 22 роки, який знаходиться в лікарні під спостереженням у зв'язку із ризиком суїциду, здається веселим, оскільки виписується. Що з нижченаведеного, ймовірно, відбувається?
a. Пацієнт передбачає, що зміна обстановки може бути для нього корисною
b. Пацієнт радіє, що зможе припинити прийом ліків за межами лікарні
*c. Його суїцидальний план прогресував
d. Пацієнт схвильований та радий бути знову в колі сім'ї
e. Пацієнт задоволений, що йому не треба буде знову спілкуватися з медичними працівниками

145. Яка з нижченаведених відповідей найбільш вдало демонструє навички активного слухання на фразу клієнта "Я дуже злюсь через те, що лікарня так далеко, і я не можу туди легко доїхати"?
a. Скільки часу у вас займає дорога до лікарі?
b. Чи є поруч люди, які могли би вам допомогти дістатися лікарні?
c. Я відчуваю, ви дуже стурбовані, що не можете доїхати до лікарні
*d. Ви відчуваєте злість, тому що вам важко дістатися лікарні, оскільки вона далеко. Це правда?
e. -

146. Яка загальна тривалість реабілітаційних сесій протягом робочого дня ерготерапевта, що працює на повну ставку, під час надання реабілітаційної допомоги в стаціонарних та/або амбулаторних умовах згідно з чинним законодавством України?
*a. Не більше 6 год
b. Не менше 7 год
c. Не більше 5 год
d. 8 год
e. Не менше 2 год

147. Як називаються заходи, які ерготерапевт проводить з пацієнтом після оцінювання?
*a. Втручання
b. Комплекс терапевтичних заходів
c. План дій
d. Вправи
e. План заходів

148. Визначте поняття "виконання заняття" в ерготерапії.
a. Залучення до діяльності за допомогою навичок і вмінь
*b. Акт реалізації вибраного заняття в результаті динамічної взаємодії між людиною, середовищем та заняттям
c. Отримання результату від процесу виконання діяльності
d. Процес практичного застосування теоретичних знань
e. Процес, коли завдяки вмінням і певним інструментам людина може створити певну річ

149. Якому діапазону відповідає задовільна адаптація за шкалою самооцінки побутових можливостей повсякденного життя Мертон і Саттон?
*a. Від 30 до 45 балів
b. Від 20 до 40 балів
c. Від 50 до 65 балів
d. Від 10 до 25 балів
e. Від 46 до 55 балів

150. Жінка віком 46 років скаржиться на появу хиткості вправо під час ходьби, не може втримати ложку в правій руці (вміст ложки розливається). У пацієнтки змінився почерк - літери стали великими, розмашистими. Під час обстеження виявлено горизонтальний ністагм при погляді вправо. Під час пальце-носової проби спостерігаються кінетичний тремор із амплітудою <5 см у правій руці, знижений м'язовий тонус, гіперметрія правої верхньої та нижньої кінцівок. Під час проби Ромберга виявлено нестійкість із відхиленням вправо та назад. Який синдром порушення координації виявлено у цієї пацієнтки?
a. Правосторонню лобну атаксію
b. Правосторонню вестибулярну атаксію
*c. Правосторонню мозочкову атаксію
d. Правосторонню сенситивну атаксію
e. Правосторонню коркову атаксію

