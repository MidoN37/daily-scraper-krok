1. Які фундаментальні аспекти психотерапії ПТСР?
a. Підняття самовпевненості та самооцінки
*b. Зниження тривоги та встановлення особистості
c. Відтворення індивідуальних та фізичних якостей
d. Когнітивна корекція автоматичних думок та переконань щодо себе та своєї поведінки
e. Сприймання навколишнього середовища та себе в ньому

2. Через яку побічну дію психологічного дебрифінгу його не рекомендовано на початкових етапах терапії ПТСР та розладів адаптації?
a. Суїцидальну налаштованість
b. Соматизацію
*c. Ретравматизацію
d. Дезадаптацію
e. Сенсибілізацію

3. Укажіть найчастішу причину деліріозного синдрому (делірію).
a. Істерія
b. Епілепсія
*c. Екзогенне ураження головного мозку
d. Біполярний розлад
e. Шизофренія

4. Яка з нижченаведених психодіагностичних шкал застосовується для діагностики безсоння?
a. MMPI
*b. PSQI
c. HADS
d. NSI
e. PCL-5

5. До якого рівня психологічної допомоги на етапі комплексного реагування після гострої фази надзвичайної ситуації належить соціально-психологічний супровід?
a. Четвертого
b. П’ятого
c. Третього
d. Першого
*e. Другого

6. Жінка звернулася до сімейного лікаря зі скаргами на втому та безсоння, що час від часу то зникали, то з'являлися надовго. Сімейний лікар направив пацієнтку до лікаря-психіатра. У процесі діагностики з'ясувалося, що пацієнтка була учасницею бойових дій. Має кошмарні повтрювані сновидіння, флешбеки, уникнення схожих до травматичних подій обставин, віддалилася від своїх друзів, родини, майже не виходить із дому, має підвищену тривогу та панічні атаки. Встановлено діагноз: посттравматичний стресовий розлад. Яке лікування необхідно призначити пацієнтці?
a. Тілесно-орієнтовану психотерапію
*b. КТП або EMDR
c. Емоційно-фокусовану терапію
d. Психодинамічну психотерапію
e. Гештальт-терапію

7. Дівчину віком 18 років шпиталізовано до приймального відділення лікарні зі скаргами на запаморочення, головний біль і нудоту під час повітряної тривоги. Пацієнтка тривожна, тремтить, пітніє та важко дихає. В очікуванні лікаря почала скаржитися на відчуття поколювання у пальцях і навколо рота. Яку тактику потрібно використати першочергово?
*a. Застосувати дихальні техніки (подихати в паперовий мішок)
b. Зробити скринінг сечі на наркотики
c. Призначити бензодіазепіни
d. Негайно ввести розчин глюкози
e. Дати кисневу маску

8. Який психотерапевтичний підхід є найефективнішим для полегшення прийняття втрати та адаптації до нового способу життя у пацієнтів після ампутації кінцівки?
a. Майндфулнес та релаксаційні техніки
b. Групова терапія для осіб із фізичними ушкодженнями
c. Експозиційна терапія
*d. Когнітивно-поведінкова терапія
e. Психодинамічна терапія

9. У контексті психотерапевтичної допомоги первинне інтерв'ю необхідне для збору інформації про пацієнта. Яка рекомендована тривалість першого інтерв'ю?
a. 30 хв
*b. 50 хв
c. 90 хв
d. 15 хв
e. 20 хв

10. На початку проведення обстеження лікар вибирає стиль спілкування зі своїм пацієнтом на основі його особистісних характеристик. Який стиль спілкування серед нижченаведених не рекомендовано використовувати у медичній практиці?
a. Ритуальний
*b. Маніпулятивний
c. Демократичний
d. Ліберальний
e. Авторитарний

11. Виберіть твердження, що характеризує поведінку психотерапевта у гуманістичному підході.
a. Не розкриває свої переживання перед пацієнтом, має свої думки та емоції
b. Виступає для пацієнта у ролі експерта, наставника, який допомагає сформувати нові більш адаптивні патерни
c. Застосовує переконання, спростовує помилкові судження, вказуючи на їх неточність, займає директивну позицію
*d. На позиції рівного з пацієнтом, у контакті з власним життєвим досвідом, є конгруентним, застосовує саморозкриття
e. Виступає для пацієнта у ролі слухача, який лише вислуховує і не коментує

12. Який тест із нижченаведених використовується для оцінки симптомів посттравматичного стресу?
a. PHQ-9
b. HADS
c. MADRS
d. GAD-7
*e. PCL-5

13. Укажіть патологічний стан, за якого відсутні безумовні рефлекси.
a. Сопор
b. Ступор
c. Делірій
*d. Кома
e. Оглушення

14. Укажіть стан потьмарення свідомості, за якого спостерігається збереження усіх видів орієнтування та здатність здійснювати звичні дії, але ускладнюється розуміння поточної ситуації.
a. Абсанс
*b. Обнубіляція
c. Оглушення
d. Кома
e. Сопор

15. Який метод психотерапії використовується для когнітивної реструктуризації сенсу та інтеграції травматичного досвіду в минуле з формуванням відчуття контролю над травмою?
a. Когнітивно-реконструктивна пролонгована експозиція
*b. Коротка еклектична психотерапія
c. Травма-фокусована психотерапія
d. Розповідна експозиційна терапія
e. Наративна експозиційна терапія

16. Укажіть стан, за якого спостерігається ослаблення емоцій, байдужість до свого становища та оточуючих, що іноді хворобливо переживається.
a. Морія
b. Гіпертимія
c. Емоційна лабільність
*d. Апатія
e. Гіпотимія

17. Визначте основну мету когнітивно-поведінкової психотерапії хронічного болю.
a. Поведінкова активізація та декатастрофізація переживань
*b. Покращення дієздатності та якості життя людини
c. Зміна сприйняття болю через вплив на психологічний складник
d. Послаблення когнітивних факторів, що посилюють больові відчуття
e. Зменшення психологічних симптомів у пацієнта

18. Пацієнту, який був тренером з акробатики, після отримання поранення ампутували одну ногу. Після протезування і відновлення функції ходіння він вирішив повернутися до попередньої професії, старанно працював над цим і здійснив свій намір. Який рівень компенсації дефекту спостерігається у пацієнта?
a. Гіперкомпенсація
b. Середній рівень
c. Низький рівень (пристосування до дефекту)
d. Гіпокомпенсація
*e. Високий рівень (активне подолання дефекту)

19. У чоловiка віком 43 роки спостерігається стан психомоторного збудження: зазирає за двері і переконаний, що там знаходяться його приятелi. Говорить, що чує голоси знайомих та стороннiх людей, які сперечаються між собою щодо нього і вимагають його покарання, а інші захищають його. Повторює слова, якi нiбито почув iз-за стiни. Який патологічний стан виник у пацієнта?
a. Маячiння
b. Вербальнi iлюзiї
*c. Гострий галюциноз
d. Конфабуляцiї
e. Нав’язливi iдеї

20. Скільки невдалих курсів лікування потрібно, щоб визначити терапевтично резистентну депресію?
*a. 2 послідовних курси терапії
b. 3 послідовних курси терапії
c. ---
d. 1 невдалий повний курс терапії
e. Понад 3 невдалих курси терапії

21. Який напрям психотерапії описує принцип "тут і зараз"?
a. Кататимно-імагінативна психотерапія
b. Арт-терапія
c. Психоаналіз
d. Психодрама
*e. Гештальт-терапія

22. Укажіть препарати з найбільшою доказовою базою для лікування депресивного епізоду.
*a. СІЗЗС
b. ТЦА
c. Інгібітори МАО
d. Психостимулятори
e. Нормотимічні засоби

23. Пацієнтка віком 58 років хворіє на ішемічну хворобу серця та цукровий діабет 2-го типу. У пацієнтки спостерігається надлишкова маса тіла, курить, працює бухгалтером, зарплата маленька, але допомагає матеріально дорослим дітям. Практично не відпочиває. Скаржиться на періодичний головний біль, поганий сон, дратівливість, слабкість. До лікування ставиться скептично. Оберіть метод та мету втручання на першому етапі.
a. М’язова релаксація для зменшення дратівливості
b. Сімейна терапія для перерозподілу навантаження
c. Когнітивно-поведінкова терапія для змін способу життя
d. Аутотренінг для профілактики психічних розладів
*e. Мотиваційне інтерв’ю для формування ефективної прихильності

24. Який вид терапії має найбільшу ефективність та доказовість щодо специфічної фобії?
a. Систематична десенсибілізація
*b. Експозиційна терапія
c. Групова когнітивно-поведінкова терапія (КПТ)
d. Психодинамічна психотерапія
e. Когнітивно-поведінкова терапія (КПТ) + фармакотерапія

25. Укажіть комплекс заходів, спрямованих на відновлення здоров'я, функціонального стану і працездатності організму та використання всіх можливостей для зниження впливу станів, що обмежують життєдіяльність або призводять до інвалідизації. Основною метою є забезпечення особам із обмеженнями життєдіяльності можливості досягнення оптимальної соціальної інтеграції.
a. Психосоціальна підтримка
b. Психотерапія
c. Психологічна діагностика
d. Психічна депривація
*e. Реабілітація

26. Чоловік протягом трьох місяців отримує циталопрам 20 мг/добу з приводу лікування ПТСР та проходить ТФ-КПТ. У пацієнта зникли скарги, нормалізувався сон та настрій. Яка подальша тактика лікаря?
a. Продовження фармакотерапії до 3-х місяців
*b. Продовження фармакотерапії до 12-ти місяців
c. Поступова відміна психотерапії
d. Різка відміна антидепресанта
e. Поступова відміна антидепресанта

27. До лікаря-психолога був направлений пацієнт для діагностики психопатологічних станів, психологічних феноменів та індивідуальних особливостей. Який метод отримання інформації про індивідуальні медико-психологічні якості особистості найдоцільніше використати у цьому разі?
a. Діагностичні тестові методи
b. Проєктивні методики
*c. Клінічне інтерв'ю
d. Огляд
e. Скринінгові методики

28. Яку екстрену фармакотерапію рекомендовано при панічних атаках?
a. Пароксетин 20 мг per os
b. Кветіапін 25 мг per os
*c. Пропранолол 20 мг сублінгвально
d. Корвалол 40 крапель per os
e. Амітриптилін 2,0 мл в/в

29. Укажіть основну відмінність клінічного інтерв'ю від звичайного розпитування.
a. Поєднує психодіагностичні процедури і безпосереднє обстеження
b. Передбачає емоційну підтримку та обговорення планів на майбутнє
*c. Націлене не лише на скарги, але й на виявлення прихованих мотивів поведінки людини та надання їй допомоги
d. Націлене лише на виявлення скарг пацієнта
e. Передбачає можливість оцінювання індивідуально-психологічних особливостей пацієнта

30. Яка тактика лікування вважається найбільш доречною для пацієнтів із ранніми ознаками шизофренії, особливо з урахуванням необхідності зменшення психозу та попередження подальшої прогресії захворювання?
a. Негайна фармакотерапія та психодинамічна терапія
b. Когнітивно-поведінкова терапія та тренінг соціальних навичок
*c. Фармакотерапія та підтримуюча психотерапія
d. Групова терапія та арт-терапія
e. Майндфулнес та релаксаційні техніки

31. У пацієнта віком 65 років три тижні тому померла дружина, яка тривалий час хворіла на онкологічне захворювання. Чоловік звернувся зі скаргами на сум, постійні згадки про дружину, самотність, частий плач, прагнення передивлятися фотокартки, де вони разом, потребує більше спілкуватися з дітьми. Під час проведення обстеження супутньої психіатричної патології виявлено не було. Укажіть тактику лікаря-психіатра у цьому разі.
a. Призначити курс травма-фокусованої когнітивно-поведінкової терапії
b. Призначити есциталопрам 10 мг уранці, курс 2 тижні
c. Призначити пірацетам у відповідних дозуваннях, курс 4 тижні з подальшим спостереженням
*d. Провести психоосвіту щодо процесу нормального горювання
e. Запропонувати пройти курс лікування в умовах денного стаціонару

32. Пацієнтка віком 34 роки звернулася до лікаря-психолога зі скаргами на зниження настрою протягом 7 місяців, зниження мотивації до роботи, порушення взаємовідносин між членами сім'ї, висловлює думки: "мене ніхто не розуміє", "чоловік та діти мене не люблять", "я жахлива дружина та матір". Порушення сну у вигляді труднощів під час засинання, періодичні пробудження, при яких важко заснути. Апетит знижений, схудла на 8 кг. Укажіть провідний регістр-синдром.
a. Екзогенно-органічний
b. Психогенно-невротичний
c. Ендогенно-органічний
d. Психогенно-психотичний
*e. Афективно-ендогенний

33. Який із нижченаведених напрямів психотерапії використовує рольові техніки та аналіз несвідомих механізмів захисту?
a. Емоційно-фокусована психотерапія
b. Поведінкова психотерапія
c. Сімейна психотерапія
*d. Психодинамічна психотерапія
e. Гештальт-терапія

34. Здобувач закладу вищої освіти отримав на іспиті першу низьку оцінку та дійшов висновку, що йому не вдасться скласти успішно іспити з інших предметів. Визначте тип когнітивної помилки.
a. Читання думок
*b. Надмірне узагальнення
c. Передбачення
d. Наклеювання ярликів
e. Персоналізація

35. Який психотерапевтичний метод є найбільш ефективним для реабілітації людей, які пережили травматичні події, зокрема природні катастрофи або терористичні атаки, з урахуванням необхідності зменшення симптомів посттравматичного стресового розладу та підтримки повернення до нормального життя?
a. Арт-терапія
b. Нейропсихологічний тренінг
*c. Експозиційна терапія
d. Діалектична поведінкова терапія
e. Групова підтримуюча терапія

36. До лікаря-психолога направлена пацієнтка віком 28 років із підозрою на розлад особистості. Під час контакту жінка інертна, у комунікації не зацікавлена, часто відволікається, спостерігається її відстороненість. Відзначає, що має незначне коло соціальних контактів та майже не має хобі чи інтересів. Емоційно невиразна, у минулому не відзначає епізодів значного підвищеного або зниженого настрою. Який розлад особистості спостерігається у пацієнтки?
*a. Шизоїдний
b. Тривожний
c. Ананкастний
d. Залежної особистості
e. Дисоціальний

37. Оберіть шкалу, яку використовують для оцінки генералізованого тривожного розладу.
*a. Пенсільванський опитувальник занепокоєння
b. Шкала соціальної тривоги Лібовіца
c. SPIN
d. Опитувальник страху Метьюза та Маркса
e. SIAS

38. Укажіть лікаря-психіатра, який широко використовував у своїй практиці гіпноз та виділив основні його стадії.
*a. Жан-Мартен Шарко
b. Джеймс Бред
c. Іпполіт Бернгейм
d. Іван Павлов
e. П’єр Жане

39. Робота медичного працівника, як правило, емоційно насичена та призводить до розвитку синдрому вигорання. Укажіть, що розуміють під "емоційним виснаженням" у контексті цього синдрому.
a. Зникнення емоційності
b. Розчарування результатами власної роботи
c. Зниження емоційного тонусу
*d. Вичерпаність емоційних та фізичних ресурсів
e. Негативне ставлення працівника до колег по роботі

40. Який розділ загальної профілактики займається розробленням і впровадженням у практику заходів щодо запобігання психічним захворюванням, їх хронізації та заходів із реабілітації психічно хворих?
a. Психогігієна
*b. Психопрофілактика
c. Психотерапія
d. Психологічне консультування
e. Психіатрія

41. Лікар в окулярах справляє на пацієнта краще враження, тому що асоціюється з вищими розумовими здібностями. Визначте цей тип когнітивної помилки.
*a. Наклеювання ярликів
b. Читання думок
c. Передбачення
d. Надмірне узагальнення
e. Персоналізація

42. Укажіть психогенні реакції, що виникають у зв'язку із соматичним захворюванням та належать до групи реактивних станів за Смулевичем.
a. Ятрогенії
*b. Нозогенії
c. Неврози
d. Соматоформні реакції
e. Соматогенії

43. Яка з нижченаведених методик застосовується в неврологічній практиці для диференційної діагностики ішемічних розладів, а також при інших ураженнях головного мозку первинного та вторинного генезу, коли є ризик розвитку деменції?
*a. Шкала Хачинського
b. Клінічна рейтингова шкала деменції
c. MMSE
d. МОСА
e. Опитувальник нейроповедінкових симптомів

44. Через який час після перенесеної психотравмуючої події можна застосовувати травмофокусовані інтервенції?
*a. Не раніше ніж через 2 тижні після психотравмуючої події
b. Не раніше ніж через 2 місяці після психотравмуючої події
c. У перші години після психотравмуючої події
d. Через 24 год після психотравмуючої події
e. Через 48 год після психотравмуючої події

45. Укажіть твердження, що найбільш характерне для нервової анорексії.
*a. Прагнення до стрункості стає єдиним пріоритетом
b. Зазвичай присутня значна депресія
c. Апетит спочатку не втрачається
d. Блювання часто виникає пізніше в перебігу хвороби
e. Втрата ваги асоціюється з ескалацією гніву

46. Пацієнт віком 43 роки скаржиться на головний біль, тремор, перепади артеріального тиску, порушення сну, головокружіння, тривожність, напруження, подавлений настрій і зниження пам'яті. Попередньо проходив лікування протягом 8-ми місяців у туберкульозному диспансері. Під час патопсихологічного дослідження виявлено: когнітивна сфера - зниження короткотривалої та довготривалої пам’яті, нестійкість уваги, емоційно-вольова сфера - середній рівень реактивної та особистісної тривожності, депресивна симптоматика легкого ступеня, особистісна сфера - без особливостей акцентуації. Укажіть провідний регістр-синдром.
a. Особистісно-аномальний
b. Психогенно-невротичний
c. Ендогенно-органічний
d. Психогенно-психотичний
*e. Екзогенно-органічний

47. У чоловіка діагностовано обсесивно-компульсивний розлад (ОКР). Пацієнт має високий вихідний рівень тривоги та супутню виражену депресію. Яку первинну тактику лікування потрібно застосувати?
a. Тілесно-орієнтовану терапію
b. Гештальт-терапію
c. Фармакотерапія нейролептиками
d. Когнітивно-поведінкову психотерапію
*e. Фармакотерапію селективними інгібіторами зворотного захоплення серотоніну

48. Укажіть тривожний стан, за якого людина має постійний страх захворіти, нав'язливу думку про хворобу або дефект фізичних властивостей та надмірне занепокоєння своїм зовнішнім виглядом.
*a. Іпохондрія
b. Дисморфофобія
c. Фрустрація
d. Ятрогенія
e. Алекситимія

49. Укажіть імовірні зміни в лабораторних показниках крові пацієнта з синдромом емоційного вигорання.
a. Підвищення рівня дофаміну
b. Підвищення рівня кортизолу
c. Підвищення рівня адреналіну
*d. Зниження рівня кортизолу
e. Зниження рівня серотоніну

50. Пацієнт із діагнозом: післяінсультна депресія, знаходиться на етапі підтримувальної терапії. Який вид психотерапії є найефективнішим у цьому разі?
a. Інтерперсональна терапія
b. Когнітивно-поведінкова терапія
c. Поведінкова активація
d. Керована самодопомога
*e. Когнітивна терапія на основі усвідомленості

51. Яка патологія є протипоказанням до застосування Eye Movement Desensitization and Reprocessing (EMDR)?
a. Депресія
b. Обсесивно-компульсивний розлад
c. ПТСР
*d. Відшарування сітківки ока
e. Тривожний розлад

52. Яка стадія емоційного вигорання характеризується зниженням інтересу до роботи та потреби в спілкуванні, апатією, дратівливістю, почуттям виснаженості навіть після сну та вихідних?
a. П'ята
b. Третя
c. Четверта
*d. Друга
e. Перша

53. Яку допомогу необхідно надати людині, що перебуває у стані гострої реакції на стрес?
a. Шпиталізувати до психіатричного стаціонару
b. Провести дебрифінг
c. Провести сеанс когнітивно-поведінкової терапії
d. Увести розчин діазепаму внутрішньом'язово
*e. Першу психологічну допомогу

54. Визначте психотерапевтичні техніки, що характерні для психоаналітичного підходу.
a. Рефлективна техніка, техніка повторів, парадоксальна інтенція, дерефлексія, концентрування уваги на почуттях
b. Щоденник думок, аргументи "за" та "проти", сократівський діалог, переоцінка фактів
*c. Метод вільних асоціацій, тлумачення сновидінь, інтерпретація, аналіз опору, аналіз переносу
d. Систематична десенсибілізація, імплозивна терапія, метод інструкцій, імітаційне навчання, рольовий тренінг
e. Персональне знаходження позиції, зміщення перспективи, метод знаходження сенсу, дерефлексія

55. Пацієнта віком 48 років шпиталізовано до психіатричного відділення. На момент обстеження стверджує, що він давно вже помер, його тіло було обезкровлене на патологоанатомічному столі, а зараз це лише лялькова оболонка. Який патологічний стан спостерігається у пацієнта?
a. Синдром Кандинського-Клерамбо
*b. Синдром Котара
c. Парафренний синдром
d. Паранояльний синдром
e. Синдром Капгра

56. Пацієнт віком 28 років, звернувся на консультацію, із висловленням агресивних тенденцій до свого партнера. Під час бесіди чоловік приглядається до погляду лікаря, на запитання уточнювального характеру відповідає: "Саме так, тільки такі ж розумні люди, як ми з Вами, можуть зрозуміти один одного". Принижує партнера, ставлячи його на друге місце, підносячи власну персону. Не сприймає критику, постійно очікує схвалення дій та думок. Який розлад особистості спостерігається у пацієнта?
*a. Нарцисичний
b. Тривожний
c. Шизоїдний
d. Дисоціальний
e. Емоційно-нестабільний

57. За спостереженнями одного з видатних сучасних психотерапевтів К. Роджерса, якщо людині дозволити без перешкод виразити свої негативні емоції, то поступово вони самі собою змінюються на позитивні. Як називається цей метод погашення конфлікту?
a. Принцип "авторитетного третього"
b. Принцип "примусового вислуховування опонента"
*c. Принцип "виходу почуттів"
d. Принцип "оголення агресії"
e. Принцип "емоційного заміщення"

58. Під час огляду пацієнта віком 32 роки було виявлено руховий розлад, зокрема втрату здатності ходити та стояти, попри відсутність органічних порушень. Для якої патології характерні такі рухові розлади?
*a. Абазії
b. Атаксії
c. Асинергії
d. Астезії
e. Апраксії

59. Укажіть, до якої складової частини профілактики професійного вигорання належить твердження: "Використання методів медитації, візуалізації (з використанням образів улюбленого куточка природи)".
a. Соціальної
*b. Духовної
c. Медичної
d. Психологічної
e. Біологічної

60. На вирішення яких завдань спрямована соціально-корекційна терапія?
a. На лікування дисоціального розладу особистості (соціопатії)
b. Будь-яких соціальних проблем, за винятком тих, що пов’язані з психічними захворюваннями
*c. Будь-яких соціальних проблем, включаючи ті, що пов’язані з психічними захворюваннями
d. На підкорення людини будь-яким нормам суспільства, включаючи не прийнятні для неї
e. На виправлення викривлених соціальних стереотипів та норм поведінки

61. Укажіть форму психічного розладу, що проявляється у сутінковому затьмаренні свідомості, зовні впорядкованій поведінці та автоматичному здійсненні різних дій із подальшою амнезією.
a. Аменція
b. Обнубуляція
*c. Транс
d. Пасивний негативізм
e. Автоматичне підкорення

62. Що із нижченаведеного належить до поведінкових технік поведінкової психотерапії?
a. Відволікання
b. Аналіз "за" і "проти"
c. Зважування плюсів і мінусів
*d. Експеримент-відкриття
e. Когнітивне викривлення

63. Укажіть першу лінію індивідуальної психотерапії при гострому депресивному епізоді.
a. Система психотерапії когнітивно-поведінкового аналізу
b. Когнітивно-поведінкова терапія + фармакотерапія
c. Позитивна психотерапія
d. Психодинамічна терапія та емоційно-сфокусована терапія
*e. Когнітивно-поведінкова терапія (КПТ) та міжособистісна терапія

64. Укажіть обов’язкову ознаку деліріозного затьмарення свідомості.
*a. Істинні зорові галюцинації та ілюзії
b. Агресивно-захисна поведінка
c. Фантастичні сюжетні уявлення
d. Автоматичні рухи
e. Афект здивування, розгубленість

65. Пацієнтку віком 23 роки шпиталізовано до лікарні у зв'язку з втратою свідомості та нападом тоніко-клонічних судом. Який метод діагностики необхідно використати у цьому разі?
a. Ангіографію судин головного мозку
*b. Електроенцефалографію
c. Магніто-резонансну томографію
d. Комп'ютерну томографію
e. Ехоенцефалографію

66. У якому разі в терапії великого депресивного епізоду застосовуються тимостабілізатори?
a. Під час амбулаторного лікування
*b. За відсутності терапевтичного ефекту лікування антидепресантами впродовж 4-х тижнів
c. Лише в період ремісії
d. Під час лікування антидепресантами другого ряду
e. За наявності виражених симптомів тривоги

67. Укажіть розлади пам'яті, коли людина має помилкові спогади, яких не було в цей час, але які були чи могли бути в минулому житті ("ілюзії пам'яті") .
*a. Псевдоремінісценції
b. Амнестичне дезорієнтування
c. Конфабуляції
d. Антероградна амнезія
e. Ретроградна амнезія

68. Які препарати потрібно призначити насамперед як доповнення до немедикаментозних методів лікування посттравматичного стресового розладу у випадках, коли спостерігається значне і короткотривале порушення сну?
a. Седативні на ніч щоденно
*b. Снодійні, переважно небензодіазепінові, коротким курсом
c. Антидепресанти, до 14-ти днів
d. Снодійні, похідні бензодіазепіну, коротким курсом
e. Снодійні, переважно небензодіазепінові на постійній основі

69. Пацієнта, лежачого із закритими очима на кушетці або сидячого у зручному кріслі, вводять у стан розслаблення. Після досягнення пацієнтом стану розслаблення йому пропонують уявити образи на задану психотерапевтом тему у відкритій формі. Уявляючи образи, пацієнт розповідає про свої переживання психотерапевту. Який метод психотерапії використано в цьому разі?
a. Символдраму
*b. Кататимно-імагінативну психотерапію
c. Психодинамічну психотерапію
d. Психодраму
e. Транзактний аналіз

70. Укажіть, поєднання яких лікарських засобів використовують для лікування депресивного синдрому, обтяженого психотичною симптоматикою.
a. Антидепресантів першого та другого покоління
b. -
c. ТЦА та антихолінергічних засобів
*d. Антидепресантів та нейролептиків другого покоління
e. Нейролептиків першого та другого покоління

71. Пацієнт віком 23 роки скаржиться на свербіж і печіння шкіри, відчуття повзання та укусів "якихось паразитів". "Спочатку це було лише на лівому стегні ввечері та вночі, зараз майже постійно та розповсюджується не тільки на ноги, а й на все тіло". Відчуває неприємний запах від тіла, все це дуже виснажує. Який патологічний стан спостерігається у пацієнта?
*a. Дерматозойне марення
b. Психогенний свербіж
c. Нюхове марення
d. Обсесивно-компульсивний синдром
e. Дисморфофобія

72. Пацієнтка віком 28 років на третій день після пологів почала агресивно поводити себе у відділенні, відмовляється годувати дитину, стверджуючи що її дитина загинула, а медичний персонал зробив іграшку з тіла новонародженого і вставив туди спеціальні технології, щоб "іграшка" могла кричати та їсти. Який найімовірніший діагноз?
a. Сепсис
b. Гостра реакція на стрес
c. Сутінкове потьмарення свідомості
*d. Післяпологовий психоз
e. Післяпологова депресія

73. Жінці під час лікування тривожно-депресивного розладу був призначений гідазепам у дозі 20 мг/добу. Про можливе виникнення якої побічної дії лікарського засобу лікар мав обов’язково попередити пацієнтку?
*a. Зниження швидкості реакцій
b. Порушення вітамінного обміну
c. Проблеми з сечовипусканням
d. Перепади артеріального тиску
e. Порушення тонусу кишківника

74. Жінка амбулаторно впродовж шести тижнів отримує препарат есциталопрам для лікування депресивного епізоду. Після нервування на роботі у неї виникли симптоми тривоги, що турбує її більшу частину дня. Яка терапевтична тактика лікування пацієнтки?
a. Додати до лікування антигістамінні препарати
*b. Додати до лікування бензодіазепіни не довше, ніж на 14 днів
c. Перейти на лікування антидепресантом іншої групи
d. Додати до лікування антипсихотики
e. Перейти на лікування іншим антидепресантом

75. Яка основна побічна дія антипсихотиків першого покоління?
a. Метаболічні порушення
b. Серотоніновий синдром
c. Когнітивні порушення
d. Стимулююча дія на психіку
*e. Екстрапірамідні розлади

76. Укажіть психолога, який запропонував трансперсональну психотерапію та є засновником Міжнародної трансперсональної організації.
a. Йозеф Брейєр
b. Іпполіт Бернгейм
*c. Станіслав Гроф
d. П'єр Жане
e. Зигмунд Фройд

77. Чоловік віком 35 років викликав екстрену (швидку) медичну допомогу через відчуття задухи, страх смерті та прискорене серцебиття. Мав думки, що помирає, стан не проходив упродовж 15-20 хв, потім нормалізувався. З анамнезу відомо: здоровий, хронічні соматичні захворювання відсутні. За результатами обстеження у лікаря-кардіолога патологій не виявлено. Проте ці епізоди повторювалися й надалі. Яку тактику доцільно застосувати у цьому разі?
a. Лікування у стаціонарі
b. Направити до лікаря-гастроентеролога
c. Повторне обстеження в іншого лікаря-кардіолога
d. Направити до лікаря-невролога
*e. Направити до лікаря-психіатра

78. Укажіть твердження, що характеризує редукцію особистісних досягнень.
a. Вичерпаність емоційних ресурсів
b. Зникнення емоційності
*c. Розчарування результатами власної роботи
d. Негативне ставлення працівника до колег по роботі
e. Зниження емоційного тонусу

79. Укажіть симптом, що характеризується утрудненням або нездатністю людини точно оцінити чи описати власні почуття та здатністю відрізняти емоційні стани від тілесних відчуттів за P. Sifneos.
a. Абулія
b. Апатія
*c. Алекситимія
d. Гіпобулія
e. Ангедонія

80. Яка група препаратів буде найбільш доцільною для медикаментозного лікування посттравматичного стресового розладу?
a. Нейролептики
*b. Антидепресанти
c. Седативні засоби
d. Психостимулятори
e. Транквілізатори

81. У пацієнтки віком 36 років виявлено симптоми компульсивного переїдання («заїдає стрес», багато їсть на самоті без відчуття насичення, потім відчуває сором за напад переїдання). Який метод психологічного впливу є особливо ефективним для цього розладу харчової поведінки?
a. Обмеження харчування
*b. Інтуїтивне харчування
c. Психоосвіта
d. Ділення продуктів на «корисні» та «шкідливі»
e. Підрахунок калорій

82. Яка з нижченаведених психодіагностичних методик дозволяє оцінити пам'ять, організацію діяльності та конструктивний праксис?
a. CAPS
b. CDR
c. MOCA
*d. Тест на малювання годинника
e. C-SSRS

83. Батьки звернулися на консультацію щодо свого трирічного сина. Під час занять із батьками дитина часто вовтузиться на місці або встає зі стільчика і починає бігати по квартирі, легко відволікається на сторонні предмети чи явища, може не звертати увагу, коли до нього звертаються. У садочку виникають труднощі у комунікації з однолітками, під час розмови може піти, вихователів не слухає, під час "тихої години" не спить, грається і може будити своїх друзів. Укажіть попередній клінічний діагноз.
a. Аутизм
b. Синдром гіперактивності без дефіциту уваги
c. Синдром дефіциту уваги без гіперактивності
d. Олігофренія
*e. Синдром дефіциту уваги з гіперактивністю

84. Пацієнтка віком 26 років знаходиться на лікуванні в стаціонарі психоневрологічного відділення у зв'язку з тривожним станом. Медичний персонал відділення помітив, що пацієнтка не виконує повноцінно умови лікування, під подушкою та матрацом знаходять наполовину пусті та повні ампули з інсуліном, які пацієнтка мала ввести відповідно до лікування первинного діагнозу "Цукровий діабет І-го типу". Укажіть попередній клінічний діагноз.
a. Нервова булімія
b. Орторексія
c. Нервова анорексія
d. Дранкорексія
*e. Діабулімія

85. Жінка віком 35 років звернулася до лікаря-психолога зі скаргами на пригнічений настрій, труднощі в соціалізації, відчуття втрати частини себе. Із анамнезу відомо, що симптоми спостерігаються протягом 8-ми місяців. Початок прояву симптомів пов'язує з трагічною смертю чоловіка. Який найімовірніший діагноз?
a. ПТСР
b. Нормальне горювання
*c. Розлад тривалого горя
d. Розлад адаптації
e. Генералізований тривожний розлад

86. Яка група антидепресантів є препаратами першої лінії для медикаментозного лікування посттравматичного стресового розладу?
a. Інгібітори моноамінооксидази
b. Трициклічні антидепресанти
c. Селективні інгібітори зворотного захоплення норадреналіну
*d. Селективні інгібітори зворотного захоплення серотоніну
e. Селективні інгібітори зворотного захоплення дофаміну і норадреналіну

87. Які чинники зменшують вплив травматичної події на людину?
a. Пасивність у прийнятті рішень
b. Відсутність соціальної підтримки
c. Фізична перевтома
*d. Активна поведінка
e. Сприйняття того, що сталося, як несправедливості

88. Яка психотерапія є першою лінією для інтеграції у життя та пошуку сенсу травматичного досвіду?
a. Коротка еклектична психотерапія
b. Травма-фокусована психотерапія
c. Розповідна експозиційна терапія
*d. Наративна експозиційна терапія
e. Когнітивно-реконструктивна пролонгована експозиція

89. Для якого синдрому характерна наявність несистематизованих маревних ідей різного змісту в поєднанні з галюцинаціями, псевдогалюцинаціями?
a. Соматичного
b. Кандинського-Клерамбо
c. Парафренного
*d. Параноїдного
e. Паранояльного

90. У психічному стані пацієнта виявлено знижений настрій, психомоторне гальмування, маячні й суїцидальні ідеї самозвинувачення та гріховності. Яку терапевтичну тактику доцільно застосувати?
a. Амбулаторне лікування комбінацією антидепресанта та антипсихотика
*b. Стаціонарне лікування комбінацією антидепресанта та антипсихотика другого покоління
c. Стаціонарне лікування комбінацією антидепресанта та транквілізатора
d. -
e. Стаціонарне лікування комбінацією антидепресанта та антипсихотика першого покоління

91. Батьки звернулись на консультацію щодо своєї восьмирічної доньки. Дівчинка навчається у другому класі, з останнього року почала раптово викрикувати різні звуки або слова, які не стосуються контексту розмови, через певний час почалися посмикування, притискання плеча до голови та биття самої себе в різні ділянки тіла. Спочатку батьки думали, що це прояв дитячої грайливості, але такий стан стає все частішим і все більш неприємним для дитини. У школі стан погіршується, що заважає дівчинці комунікувати з однолітками та навчатися. Який найімовірніший діагноз?
a. Тривалий моторний тіковий розлад
b. Тривалий вокальний тіковий розлад
c. Транзиторний тіковий розлад
*d. Синдром Туретта
e. Синдром дефіциту уваги та гіпереактивності

92. Укажіть одну з пізнавальних діяльностей людини, для дослідження якої використовують таблиці Шульте.
a. Пам'ять
b. Мислення
c. Відчуття
*d. Увага
e. Мова

93. Укажіть систему заходів, що буде першочерговим вибором для лікування гострого стресового розладу.
a. Психогігієна
*b. Психокорекція
c. Психореабілітація
d. Психопрофілактика
e. Психофармакотерапія

94. Для якого виду порушень інтелектуальної діяльності людини характерне нерозуміння переносного змісту прислів'я?
*a. Порушення мислення
b. Порушення уяви
c. Порушення мовлення
d. Порушення сприйняття
e. Порушення пам’яті

95. До якого типу ознак синдрому емоційного вигорання необхідно віднести зміни апетиту та ваги?
*a. Соматичних
b. Інтелектуальних (когнітивних)
c. Соціальних
d. Поведінкових
e. Емоційних

96. Укажіть одне із завдань сімейної психотерапії.
a. Сприяння усвідомленню несвідомих тенденцій, потягів і конфліктів
*b. Збільшення відкритості комунікації
c. Відслідковування автоматичних негативних думок
d. -
e. Зцілення від психосоматичних розладів

97. Визначте психогенно зумовлений субдепресивний розлад тривалістю 2 роки і більше, симптомами якого є: переважно сумний настрій, адинамія та астено-вегетативні прояви.
a. Реактивна депресія
b. Смуток породіллі
c. Рекурентна депресія
d. Ларвована депресія
*e. Дистимія

98. Який тип методів найдоцільніше застосувати під час встановлення діагнозу шестирічній дитині з підозрою на депресивний або тривожний розлад?
a. Скринінгові
b. Генетико-моделюючі
c. Експериментальні
*d. Проєктивні
e. Анкетування

99. Пацієнт намагається зменшити тривогу за допомогою виконання більш або менш складної стереотипної послідовності дій. Яка система захисних дій, згідно з психоаналітичною теорією, описана у наведеному прикладі?
a. Часткова компромісна реакція
b. Аскетизм
c. Раціоналізація
d. Компенсація
*e. Ритуал

100. Укажіть метод психотерапевтичної роботи, у якому учасники групи можуть відображати свої почуття, думки та конфлікти через розіграш сцен або ролей, що моделюють реальні або уявні ситуації.
a. Транзактний аналіз
b. Символдрама
*c. Психодрама
d. Екзистенційно-гуманістична психотерапія
e. Раціонально-емотивна терапія

101. Укажіть шкалу вимірювання інтелекту.
a. Шкала Манії
b. Шкала Спілберга
c. Шкала Бека
*d. Шкала Векслера
e. Шкала MMPI

102. Пацієнт, у якого місяць тому діагностовано загострення епізоду шизофренії та якого шпиталізовано, виписується з відділення. Лікування призвело до значного покращення стану, він почуває себе задовільно, проте дізнався, що під час перебування на стаціонарному лікуванні його було звільнено з роботи, оскільки керівник дізнався про лікування в психіатричному закладі та був переконаний, що його підлеглий буде лякати персонал, клієнтів та провалить справи на роботі. Як можна оцінити переконання начальника пацієнта в розрізі подальшої реабілітації пацієнта?
a. -
b. Ефективний менеджмент
c. Психо-соціальна підтримка
d. Насильство
*e. Стигматизація

103. Юнак віком 17 років скаржиться на підвищену тривожність, негативні емоції, підвищену втомлюваність, панічні атаки. Виберіть психотерапевтичний підхід для допомоги цьому пацієнтові.
a. Арт-терапія
b. Сугестія
*c. Тілесно-орієнтована психотерапія
d. Групова психотерапія
e. Психоаналіз

104. У чоловіка з тяжким перебігом COVID-19, на тлі високої температури та задишки, виникло видіння його покійної матері, яка ніби кликала його. Який найімовірніший психопатологічний розлад виник у пацієнта?
a. Психогенія
b. Соматизована психічна реакція
c. Нозогенія
d. Неврастенія
*e. Соматогенія

105. Якому віку, згідно з психоаналітичною теорією З.Фройда, відповідає латентна стадія психосексуального розвитку людини?
a. 7-8 років
*b. 5-6 років
c. 2-3 роки
d. 3-5 років
e. 1-2 роки

106. Після перенесеної психотравми пацієнтку турбує порушення сну, мінливість настрою, прискорене серцебиття, задишка, зниження апетиту, втрата чутливості рук. Об’єктивно спостерігається: егоцентрична, бурхливо виявляє емоції, емоційно лабільна, легко навіювана, схильна до маніпулятивної поведінки. Вкажіть психопатологічний синдром.
a. Астенічний
b. Іпохондричний
c. Депресивний
*d. Істеричний
e. Обсесивно-компульсивний

107. Укажіть короткочасне почуття повної спустошеності та байдужості, що виникає під дією раптових важких психічних травм.
*a. Емоційний параліч
b. Емоційна лабільність
c. Апатія
d. Тривога
e. Ейфорія

108. Укажіть один із розладів, що характеризується посиленням харчового потягу, проявляється у постійному нездоланному відчуттю голоду, ненажерливості та відсутності відчуття насичення.
a. Анорексія
b. Полідипсія
c. Парабулія
*d. Булімія
e. Гіпербулія

109. Який метод є найефективнішим для вирівнювання сезонних коливань настрою та запобігання зимовій депресії у лікуванні пацієнтів із сезонним афективним розладом?
a. Психодинамічна терапія
b. Когнітивно-поведінкова терапія
c. Групова підтримуюча терапія
d. Фармакотерапія з антидепресантами
*e. Світлотерапія

110. Дівчинка віком 15 років демонструє впертість, відмовляється виконувати шкільні завдання, підтримувати дружні стосунки з однолітками та співпрацювати з учителем. Коли батьки та викладачі вказують на недоліки дівчинки, це викликає її надмірну агресію та конфлікти. Укажіть доцільний метод психотерапії у цій ситуації.
a. Гештальт-терапія
b. Психодинамічна психотерапія
c. Емоційно-фокусована психотерапія
d. Групова психотерапія
*e. Поведінкова психотерапія

111. На що повинна бути спрямована психопрофілактика у професійній діяльності лікаря?
a. Попередження професійних конфліктних ситуацій із медичним персоналом
b. Попередження емоційного вигорання та конфліктних ситуацій у сімейному середовищі
*c. Попередження професійних та особистих криз, професійної деформації особистості й емоційного вигорання
d. Психотерапію емоційного вигорання та професійної деформації
e. Попередження конфліктних ситуацій у сімейному середовищі

112. Пацієнтку віком 78 років шпиталізовано до лікарні у стані психоемоційного збудження. Зі слів родичів, жінка не впізнає членів своєї родини вже протягом 2-3 років, має сомнамбулізм, трапляються прояви дитячої поведінки, настрій змінюється декілька разів упродовж дня. У день шпиталізації взяла до рук ножа та почала погрожувати членам сім'ї, стверджуючи що вони грабіжники. Який найімовірніший діагноз?
a. Циклотомія
b. Гостра реакція на стрес
c. Шизофренія
d. Патологічний афект
*e. Деменція

113. Який антидепресант протипоказаний при епілепсії?
a. Вортіоксетин
*b. Бупропіон
c. Агомелатин
d. Моклобемід
e. Міртазапін

114. Який метод ґрунтується на усвідомленні зв'язку між думками та почуттями, що в результаті спричиняють негативні емоції та незадовільну поведінку?
a. Транзактний аналіз
b. Ситуаційне управління
*c. Когнітивна реструктуризація
d. Релаксація
e. Поведінкова активація

115. Укажіть визначення, що характеризує зміст когніцій в осіб із панічним розладом.
*a. Викривлена катастрофічна інтерпретація симптомів тривоги
b. Перебільшення загрози та прогнозування високого ризику небажаного результату
c. Запобігання негативним ситуаціям, що можуть статися з людиною чи її близьким оточенням
d. Інтеріоризація негативної зовнішньої оцінки з її подальшою соматизацією
e. Помилкове пояснення нешкідливих тілесних симптомів як проявів небезпечного захворювання

116. Укажіть психологічну травму, яка характеризує психологічний чи емоційний ефект, що відчувають люди, які мешкають поряд із тими, хто пережив травму.
a. Травма розвитку
b. Повторювана травма
c. Монотравма
*d. Інтергенераційна травма
e. Трансгенераційна травма

117. Пацієнтка віком 22 роки звернулася на консультацію у зв'язку з раптовим посиленням сексуального потягу, від якого вона не може позбутися протягом доби, відсутністю оргазму. Мала стосунки з чоловіком, сексуальний контакт із яким був 1-2 рази на тиждень, однак протягом останніх 2-х тижнів змінила шість партнерів, кількість сексуальних контактів зросла до 1-2 на добу. Який найімовірніший діагноз?
*a. Німфоманія
b. Сексуальна аверсія
c. Вагінізм
d. Диспареунія
e. Сатиріазис

118. Що насамперед передбачає медико-психологічний супровід пацієнта з тяжкою деменцією?
a. Когнітивний тренінг для пацієнта
b. Психологічну підтримку та психоосвіту пацієнта
c. Сімейну психотерапію (пацієнт та доглядальник)
*d. Психологічну підтримку та психоосвіту доглядальника
e. Тренінг соціальних навичок для пацієнта

119. Як називається комплекс заходів спрямований на попередження рецидивів та хронізації нервово-психічних захворювань і відновлення працездатності людини, що перенесла захворювання?
a. Екстрена психопрофілактика
*b. Третинна психопрофілактика
c. Вторинна психопрофілактика
d. -
e. Первинна психопрофілактика

120. Для якого захворювання характерний такий психопатологічний симптом, як псевдогалюцинації?
a. Інтоксикаційного психозу
b. Інфекційного психозу
*c. Шизофренії
d. Невротичного розладу
e. Реактивного психозу

121. Укажіть форму потьмарення свідомості з переважанням незв'язності мовлення, моторики та розгубленості.
a. Пуерилізм
b. Ганзеровський синдром
c. Парафренний синдром
d. Псевдодеменція
*e. Аментивний синдром

122. Яка з нижченаведених шкал на визначення симптомів депресії заповнюється фахівцем, що має спеціальну підготовку в галузі психічного здоров'я?
a. PDQ-5
b. HADS
c. Шкала А.Бека
d. PHQ-9
*e. Шкала Монтгомері-Асберга

123. Яким основним типам медичних працівників загрожує синдром емоційного вигорання?
a. Демонстративному, гіпертимному та емотивному
b. Педантичному, гіпертимному та збудливому
*c. Педантичному, демонстративному та емотивному
d. Демонстративному, гіпертимному та збудливому
e. Педантичному, демонстративному та збудливому

124. Ускладненням якого методу психотерапії гострого стресового розладу та ПТСР є повторна психологічна травматизація пацієнтів?
a. Майндфулнес
b. Прогресивної релаксації
c. Аутотренінгу
*d. Раннього дебрифінгу
e. Когнітивно-поведінкової терапії

125. У військовослужбовця, який повернувся з зони активних бойових дій 2 місяці тому, діагностовано посттравматичний стресовий розлад. Який напрям психотерапевтичного лікування доцільно застосувати?
a. Гештальт-терапію
b. Клієнт-центровану психотерапію
c. Психоаналіз
*d. EMDR
e. Екзистенціальну психотерапію

126. Які симптоми належать до фази резистентності синдрому емоційного вигорання?
a. Емоційна відстороненість та особистісна відстороненість
b. Відчуття "загнаності до клітки", тривога та депресія
c. Емоційний дефіцит, психовегетативні та психосоматичні порушення
*d. Редукція професійних обов'язків та емоційно-моральна дезадаптація
e. Переживання психотравмуючих подій, незадоволеність собою

127. Лікар-психіатр складає індивідуальну психотерапевтичну програму для пацієнта з шизоафективним розладом. Який елемент програми є найпершим?
a. Арт-терапія
b. Тренінг соціальних навичок
c. Поведінкова терапія
d. Когнітивний тренінг
*e. Психоосвіта

128. Пацієнтка три тижні тому під час пограбування отримала удар кулаком в обличчя. Сліди забоїв уже значно зменшилися, але жінка боїться виходити з дому через страх повторного нападу. Вона відчуває себе "на межі", легко лякається, легко може заплакати. Сон переривчастий, іноді повторюються нав'язливі сни про подальші напади. Установіть найбільш імовірний діагноз.
a. Специфічна фобія
b. Посттравматичний стресовий розлад
c. Генералізований тривожний розлад
*d. Гостра реакція на стрес
e. Панічний розлад з агорафобією

129. Пацієнт скаржиться на знижений настрій, порушення сну, відсутність інтересу до діяльності, що раніше його цікавила. Такий стан триває близько 3-х тижнів і впливає на повсякденне функціонування. Під час подальшого опитування та діагностики встановлено діагноз: депресивний епізод легкого ступеня. Який метод лікування найдоцільніший у цьому разі?
*a. Когнітивно-поведінкова психотерапія
b. Застосування пароксетину або флуоксетину
c. Призначити дулоксетин у комбінації з амітриптиліном
d. ---
e. Розчин амітриптиліну в/м за схемою

130. Укажіть засновника нейролінгвістичного програмування (НЛП).
a. К. Роджерс
*b. Р. Бендлер
c. Ф. Перлз
d. В. Сатир
e. З. Фройд

131. Який із нижченаведених лікарських засобів належить до групи антипсихотиків, та може використовуватися в малих дозах для лікування безсоння та генералізованої тривоги?
a. Галоперидол
b. Міртазапін
*c. Кветіапін
d. Вальпроат
e. Клозапін

132. Як називається комплекс заходів, спрямований на максимально раннє виявлення початкових фаз нервово-психічних захворювань та їх своєчасне (раннє) активне лікування?
a. -
b. Третинна психопрофілактика
*c. Вторинна психопрофілактика
d. Первинна психопрофілактика
e. Психокорекція

133. На якій стадії психосексуального розвитку людини, згідно з психоаналітичною теорією З.Фройда, формується Супер-Его?
*a. Фалічній
b. Анальній
c. Оральній
d. Латентній
e. Генітальній

134. Для якого стану дисгармонійного характеру доведеним методом терапії є діалектично-поведінкова терапія?
*a. Межового розладу особистості
b. Тривожно-депресивних розладів
c. Обсесивно-компульсивного розладу
d. Прокрастинації
e. Вікових криз

135. Укажіть розлади пам'яті, коли людина має помилкові, вигадані, фантастичного змісту спогади про події, яких не було і не могло бути в житті ("галюцинації пам'яті").
a. Псевдоремінісценції
b. Амнезія
c. Ілюзії
*d. Конфабуляції
e. Синдром Капгра

136. Наявність якої ознаки при розладах статевої ідентифікації потребує психотерапевтичної інтервенції?
a. Транссексуалізму
b. Садомазохізму
*c. Гендерної дисфорії
d. Вуайеризму
e. Трансвестизму

137. До якого типу ознак синдрому емоційного вигорання належить формальне виконання роботи?
a. Соматичних
b. Соціальних
*c. Інтелектуальних (когнітивних)
d. Поведінкових
e. Емоційних

138. Пацієнт віком 25 років, звернувся на консультацію до лікаря-психолога зі скаргами на постійний стрес на роботі та вдома. Він відчуває тривогу, постійну сонливість та порушення концентрації уваги. Пацієнт хоче знайти спосіб для керування стресом та поліпшення власного психічного стану. Який психотерапевтичний напрям буде ефективним у цій ситуації?
*a. Майндфулнес-орієнтована когнітивна терапія
b. Гештальт-терапія
c. Раціонально-емотивна терапія
d. Психодинамічна психотерапія
e. Транзактний аналіз

139. Який із нижченаведених методів є найефективнішим у відновленні когнітивних функцій та покращенні якості життя, включаючи пам'ять, увагу та розв'язування проблем у пацієнтів після перенесеного інсульту?
*a. Нейропсихологічний тренінг
b. Гештальт-терапія
c. Медикаментозна терапія
d. Рефлексотерапія
e. Арт-терапія

140. Пацієнт віком 56 років скаржиться на постійний біль, через який "немає радості життя". Хворіє на діабетичну полінейропатію. За шкалою MADRS - 29 балів. Який антидепресант є препаратом вибору в цій клінічній ситуації?
a. Амітриптилін
b. Міртазапін
c. Тразодон
d. Сертралін
*e. Дулоксетин

141. Пацієнтка віком 20 років скаржиться на підвищений рівень тривожності, порушення сну у вигляді безсоння, неможливість нормально поїсти, відчуття стороннього тіла в горлі. Два дні тому в сусідній будинок влучила блискавка, ніхто не постраждав, однак картина тодішньої ситуації не може "вийти з голови". Укажіть провідний регістр-синдром.
*a. Психогенно-невротичний
b. Особистісно-аномальний
c. Психогенно-психотичний
d. Шизофренічний
e. Афективно-ендогенний

142. Чоловіку віком 45 років діагностовано депресію. Протягом останніх 10-ти років він бореться із залежністю від наркотиків і нещодавно зазнав значної втрати в особистому житті. Який імовірний тип супутньої патології може розвинутися в пацієнта?
a. Розлад харчової поведінки
b. Біполярний розлад
*c. Розлад вживання психоактивних речовин
d. Тривожний розлад
e. Шизофренія

143. Пацієнтка скаржиться на ниючий м'язовий біль, нездатність розслабитися, постійне занепокоєння, що триває понад пів року. Стан погіршується через несподівані події, навіть приємні. У цьому разі виникає сухість у роті, прискорене серцебиття, пітливість. Установіть найімовірніший діагноз.
*a. Генералізований тривожний розлад
b. Специфічна фобія
c. Посттравматичний стресовий розлад
d. Панічний розлад
e. Гостра реакція на стрес

144. Яка діагностична шкала є скрінінговою для генералізованого тривожного розладу?
a. Шкала особистісної та реактивної тривожності Спілбергера-Ханіна
b. Шкала тривоги Кові
*c. Шкала тривоги GAD-7
d. Шкала тривоги Гамільтона HAM-A
e. Госпітальна шкала тривоги і депресії HADS

145. Укажіть протипоказання до застосування когнітивно-поведінкової психотерапії.
*a. Психози в стадії загострення
b. Панічний розлад
c. Депресивний епізод
d. Шизофренія
e. Генералізований тривожний розлад

146. Для оцінки ступеня тяжкості порушень яких психічних явищ використовується Коротке дослідження психічного стану (MMSE)?
a. Інтелекту
b. Емоцій та настрою
*c. Когнітивних функцій
d. Відчуттів
e. Моторики

147. Для якого синдрому характерний симптом ехолалії?
a. Психоорганічний синдром
b. Іпохондричний синдром
c. Маніакальний синдром
d. Кататонічний ступор
*e. Кататонічне збудження

148. Вкажіть систему наукових знань і профілактичних заходів, спрямованих на збереження та зміцнення психічного здоров'я населення.
a. Психотерапія
b. Психодіагностика
*c. Психогігієна
d. Психологія
e. Психопрофілактика

149. Укажіть властивості особистості, для оцінки яких використовується опитувальник Спілбергера (STAI).
a. Алекситимія
*b. Особистісна та реактивна тривожність
c. Когнітивні порушення
d. Акцентуації характеру
e. Тривога та депресія

150. Укажіть основні завдання психогігієни.
a. Попередження виникнення інвалідності при хронічних психічних захворюваннях
b. Прогнозування можливих спадкових психічних захворювань
*c. Формування та підтримка психічного здоров'я різних верств населення
d. Попередження виникнення конкретних психічних розладів
e. -

