1. Під час проведення епідеміологічного дослідження були визначені параметри малої вибірки. Для визначення точності та надійності оцінки використано довірчий інтервал. Що таке довірчий інтервал в біостатистиці?
*a. Інтервал значень, що містить оцінки параметра з заданою ймовірністю
b. Інтервал значень, який описує залежність між двома змінними
c. Інтервал значень, що відповідає здоровому стану людини
d. Інтервал між найменшим і найбільшим значенням параметру
e. Фактори, що впливають на здоров’я людини

2. Під час виявлення лабораторно підтверджених випадків захворювання кором та появи висипання в осіб, які контактували з хворим у проміжках між 7 та 18 днями, реєструють спалах кору. За якої мінімальної кількості хворих реєструють спалах кору?
a. 6 випадків
b. 4 випадки
*c. 2 випадки
d. 3 випадки
e. 5 випадків

3. Епідеміологічний аналіз захворюваності в багаторічній динаміці дає змогу зрозуміти характер змін рівня інфекційної захворюваності. Який прийом дає можливість усунути вплив випадкових чинників і точніше представити у вигляді прямої лінії (тенденції) показники динамічного ряду?
a. Ковзної середньої
*b. Метод найменших квадратів
c. Простих прогнозних моделей
d. Регресійно-кореляційні моделі
e. Довгострокового прогнозування

4. Укажіть інфекційне захворювання, що має високий ризик виникнення у військовослужбовців у разі отримання ними мінно-вибухової травми під час ведення бойових дій.
*a. Газова гангрена
b. Черевний тиф
c. Чума
d. Дифтерія
e. Шигельоз

5. Передавання цього захворювання від людини до людини може відбуватися різними шляхами: контактним, повітряно-краплинним та статевим. Яке особливо-небезпечне інфекційне захворювання відноситься до групи екзотичних для України?
a. Кашлюк
b. Черевний тиф
c. Менінгококова інфекція
*d. Гарячка Марбург
e. Краснуха

6. За результатами визначення ступеня інтенсивності епідемічного процесу ГРВІ та грипу на 48 тижні спостереження встановлено перевищення контрольного рівня (епідемічного порогу) захворюваності в межах 25-75%. Який рівень інтенсивності епідемічного процесу?
*a. Високий
b. Низький
c. Дуже високий
d. Середній
e. Відсутній

7. У результаті запровадження заходів щодо стримування пандемії COVID-19 базове репродукційне число (R0) дорівнювало R0<1. Визначте можливість поширення інфекційної хвороби серед популяції.
*a. Інфекція згасне в довгостроковому періоді
b. Інфекція зможе поширитися серед популяції
c. Контроль захворюваності стає складнішим
d. Стабільна тенденція
e. Епідемічний процес не розвивається

8. Який критерій причинності Бредфорда–Гілла характеризує таке твердження: "асоціація стабільна у разі відтворення результатів досліджень іншими дослідниками"?
a. Залежність доза-ефект
*b. Стійкість
c. Специфічність
d. Біологічна правдоподібність
e. Зворотність

9. Який із нижченаведених методів епідеміологічних досліджень використано під час вивчення у 2020 році захворюваності на вірусний гепатит В на підставі даних за період 2010–2019 рр.?
a. Проспективний
b. Експериментальний
c. Аналітичний
d. Описовий
*e. Ретроспективний

10. З метою формування програм серед споживачів ін'єкційних наркотиків було проведено дослідження, в якому виявили, що клієнти програм зменшення шкоди у разі появи проблем звертаються до аптек частіше, ніж до лікарів. Тому, аптека була визнана безпечним та найбільш зручним місцем для отримання шприців. Яке дослідження було проведено?
*a. Моніторинг та оцінка
b. Епідеміологічний нагляд
c. Експериментальне
d. Епідеміологічний аналіз
e. Епідеміологічна діагностика

11. В яких випадках доцільно використовувати абсолютні показники?
a. Під час опису основних причин смертності в світі
*b. Під час опису спалахів інфекційних хвороб
c. У разі порівняння захворюваності населення двох міст
d. У разі порівняння захворюваності на кір у довакцинальний та післявакцинальний періоди
e. Під час опису основних причин смертності в Україні

12. За якої тривалості динамічного ряду можливий адекватний аналіз багаторічної динаміки захворюваності на інфекційну хворобу з вираженою циклічністю?
a. Не менше 25 років
*b. 5-7 років, якщо вони становлять два повних цикли
c. 10-15 років, якщо вони становлять один повний цикл
d. Не менше 20 років
e. 10-15 років, якщо вони становлять менше двох повних циклів

13. Яке захворювання з переліку інфекційних хвороб, що підлягають реєстрації, належить до групи А для потреб епідеміологічного нагляду?
a. Правець
b. Кір
c. Краснуха
d. Кашлюк
*e. Крим-Конго геморагічна гарячка

14. У регіоні N у 2015 році інцидентність на гострі кишкові інфекції перевищила середні багаторічні показники, було зареєстровано 3 спалахи. Оцініть епідемічну ситуацію в регіоні N у 2015 році.
a. Наданої інформації недостатньо для оцінки епідемічної ситуації
b. Нестійка епідемічна ситуація
c. Благополучна епідемічна ситуація
d. Надзвичайна епідемічна ситуація
*e. Неблагополучна епідемічна ситуація

15. У 1941 р. під час японсько-китайської війни на місто Чанде та його околиці з літака були скинуті заражені збудником чуми блохи та зерно - приманка для щурів, внаслідок чого спалахнула епідемія. За чотири місяці загинуло майже 8 тис. мешканців Чанде. Який спосіб застосування біологічної зброї був використаний?
*a. Використання переносників
b. Аерозольний
c. Застосування літаків
d. Диверсійний
e. Використання приманок

16. Належне використання засобів індивідуального захисту є частиною індивідуального рівня інфекційного контролю. Вкажіть правильне твердження щодо використання медичних рукавичок.
a. Одна пара рукавичок медичних використовується для двох та більше пацієнтів
b. Гігієнічна обробка рук спиртовмісним антисептиком після зняття рукавичок медичних не потрібна
*c. Одна пара рукавичок медичних використовується для одного пацієнта
d. Гігієнічна обробка рук спиртовмісним антисептиком перед вдяганням рукавичок медичних не потрібна
e. Рукавички медичні потрібно обробляти спиртовмісним антисептиком при використанні для двох та більше пацієнтів

17. У регіоні, де 10 років тому сталася техногенна катастрофа, проведено аналітичне ретроспективне дослідження типу "випадок-контроль" для з'ясування чинників ризику виникнення легеневої патології. За величиною якого показника орієнтовно оцінюється наявність причинно-наслідкових зв'язків?
a. Додаткового популяційного ризику
*b. Cпіввідношення шансів
c. Відносного ризику
d. Атрибутивного ризику
e. Частки додаткового популяційного ризику

18. У чому полягає одна з відмінностей між аналітичними прийомами "випадок-контроль" та когортним дослідженням?
a. У тривалості проведення спостереження
b. У непридатності одного з прийомів для вивчення причин виникнення неінфекційних хвороб
c. У більшому практичному значенні одного з прийомів дослідження
*d. У правилах формування досліджуваної та контрольної груп
e. У малій придатності одного з прийомів для визначення причин спалахів інфекцій

19. Збудник захворювання має три характерні ознаки: є анаеробом, утворює стійкі спори у навколишньому середовищі та виділяє екзотоксин. Вкажіть інфекційне захворювання, що може виникати внаслідок проникаючих поранень або за інших контамінованих травм, які супроводжуються ушкодженням шкірних і слизових покривів.
a. Чума
b. Дифтерія
c. Кір
d. Шигельоз
*e. Правець

20. Що з нижченаведеного є недоліком дослідження "випадок-контроль"?
a. Не можна використовувати для вивчення рідкісних захворювань
b. Тривале у виконанні
*c. Не можна отримати інформацію про часовий зв'язок між експозицією та захворюванням
d. Дороговартісне
e. -

21. Який метод доцільно застосувати для контролю конфаундінгу на етапі аналізу даних?
a. Підбір контролів
b. -
c. Рандомізація
d. Рестрикція
*e. Стратифікація

22. Працівник обласного центру громадського здоров'я помітив, що згідно зі звітами закладів охорони здоров’я у конкретному районі у 2018 році не було зареєстровано жодного випадку захворювання на сальмонельоз, хоча впродовж останніх 10 років там щороку реєструвалася спорадична захворюваність на сальмонельоз. Який тип епідеміологічного нагляду сприятиме з'ясуванню причини відсутності випадків сальмонельозу у вищевказаному районі у 2018 році?
a. Синдромний
b. Дозорний
c. Рутинний
d. Пасивний
*e. Активний

23. Чи потрібно проводити протиепідемічні заходи серед контактних осіб пацієнта, хворого на малярію, що повернувся після відрядження з ендемічної країни?
a. -
b. Потрібно, тому що є переносник інфекції
c. Потрібно, бо реконвалесцент виділяє збудника
d. Не потрібно, бо протиепідемічні заходи у цьому разі неефективні
*e. Не потрібно, тому що відсутній переносник інфекції

24. За даними Центру громадського здоров'я з 2015 року в Україні у чотирьох дітей на Закарпатті та 15 дітей на Рівненщині, між якими був контакт, виявлено вакциноспоріднений поліовірус типу 2, що раніше виділявся в деяких країнах Середньої Азії. Що таке вакциноспоріднений поліовірус (CVPV)?
a. Авірулентний вірус поліомієліту
b. "Дикий" поліовірус, який ослабив свою вірулентність у процесі циркуляції
*c. Вірус, який походить від вакцинного, але в процесі циркуляції набув нейровірулентних властивостей
d. "Дикий" поліовірус, який підвищив свою вірулентність у процесі циркуляції
e. Вакцинний поліовірус, ізольований з об'єктів довкілля

25. Вкажіть, які неспецифічні ознаки свідчать про застосування супротивником біологічної зброї у місці дислокації військового підрозділу, що є підтвердженням попередньої інформації про планування використання цієї зброї.
a. Виявлення антигенів збудника
b. Позитивний результат ПЛР
*c. Поява жовтих маслянистих крапель на горизонтальних поверхнях
d. Виділення чистої культури збудника
e. Позитивний результат біологічної проби

26. Який статистичний метод обробки даних треба обрати для того, щоб кількісно визначити лінійну залежність, яка може існувати між незалежною змінною Х і залежною змінною Y?
a. Частотний аналіз
b. Кореляційний аналіз (коефіцієнт рангової кореляції Спірмена)
c. Кореляційний аналіз (коефіцієнт кореляції Пірсона)
*d. Лінійний регресійний аналіз
e. -

27. У військовій частині та місці її дислокації запроваджено карантин у зв'язку зі стрімким зростанням серед особового складу інфекційної захворюваності на гострі кишкові інфекції, зокрема на холеру, що унеможливлює виконання ними бойових завдань. Групові захворювання на холеру реєструються також серед цивільного населення. За даними біологічної розвідки супротивник використав біологічну зброю. Визначте, який епідемічний стан виник у військовій частині та місці її дислокації.
a. Нестійкий
*b. Надзвичайний
c. Стійкий неблагополучний
d. Благополучний
e. Неблагополучний

28. Що не містить медичний огляд у пунктах перетину державного кордону?
*a. Інвазивні діагностичні процедури
b. Перевірку медико-санітарної частини загальної декларації судна
c. Перевірку міжнародних свідоцтв про вакцинацію
d. Огляд пасажирів та екіпажу за показаннями
e. Перевірку медико-санітарної декларації

29. У закладі охорони здоров'я, що надає медичну допомогу в стаціонарних умовах, відділом з інфекційного контролю зафіксовано спалах інфекцій в ділянці хірургічного втручання, про наявність якого повідомлено до центру контролю та профілактики хвороб. Вкажіть подальші дії центру контролю та профілактики хвороб.
a. Інформування МОЗ України протягом години після отримання повідомлення про спалах
*b. Розслідування, локалізація та ліквідація спалаху
c. Інформування ДУ "Центр громадського здоров'я МОЗ України" протягом години після отримання повідомлення про спалах
d. Припинення роботи хірургічного відділення
e. Проведення заходів із дезінфекції

30. Оцінка ефективності реалізації закладом охорони здоров'я програми адміністрування антимікробних препаратів обов'язково містить показники розповсюдженості антимікробної резистентності для групи бактерій ESKAPE) Які бактерії входять до групи ESKAPE?
a. E. faecium VR, S. aureus MR, K. pneumoniae KPC, A. baumannii MDR, Р. fluorescens, Enterobacteriaceae ESBL
*b. E. faecium VR, S. aureus MR, K. pneumoniae KPC, A. baumannii MDR, P. aeruginosa MDR, Enterobacteriaceae ESBL
c. -
d. E. faecium VR, S. aureus MR, K. pneumoniae KPC, A. baumannii MDR, P. aeruginosa MDR, E. coli
e. E. faecium VR, S. aureus MR, K. pneumoniae KPC, A. tropicalis, P. aeruginosa MDR, Enterobacteriaceae ESBL

31. Яка риса притаманна епідемічному процесу інфекцій з трансмісивним механізмом передачі.
*a. Сезонність
b. Переважна захворюваність дітей до одного року
c. Відсутність сезонності
d. Переважна захворюваність осіб з закритих колективів
e. Періодичність (циклічність)

32. Яка державна установа має повноваження щодо встановлення та припинення карантину у разі виникнення випадку карантинної інфекції?
a. Верховна Рада України
b. -
c. Рада національної безпеки і оборони
*d. Кабінет Міністрів України
e. Президент України

33. У дитини спостерігаються гарячка, макулопапульозний висип на шкірі, кон'юнктивіт. З анамнезу відомо, що вона 10 днів тому контактувала з дитиною, у якої лабораторно підтверджено діагноз: кір. Вкажіть клас захисту респіраторy, що потрібно одягти сімейному лікарю під час надання медичної допомоги цій дитині.
a. -
b. FFP1
c. FFP2
*d. FFP3
e. N95

34. Який збудник за класифікацією біологічних агентів належить до групи 3?
a. Influenza viruses types A, B and C
b. Bordetella pertussis
*c. Bacillus anthracis
d. Clostridium botulinum
e. Corynebacterium diphtheriae

35. Цільова група немовлят, що доживають до року - 4680 дітей, цільовий показник охоплення трьома дозами пентавалентної вакцини - 95%. Обчисліть річний цільовий показник для вакцинації трьома дозами.
a. 4680
*b. 4446
c. 3978
d. 3744
e. 4212

36. Який показник використовується для складання прогнозу щодо наступного підйому захворюваності на грип?
*a. Циклічність
b. Нормативний рівень захворюваності
c. Індекс сезонності
d. Річна захворюваність
e. Епідемічний спалах

37. Укажіть вид епідеміологічного дослідження за характером відношення дослідника до досліджуваного явища.
a. Ретроспективний
b. Аналітичний когортний
*c. Експериментальний (інтервенційний)
d. Прогностичний
e. Евристичний

38. Який розмах характеризує інтерквартильну широчінь?
a. Від 5-го процентиля до 95-го процентиля
*b. Від 25-го процентиля до 75-го процентиля
c. Від 10-го процентиля до 90-го процентиля
d. Від 1 стандартного відхилення нижче середнього значення до 1 стандартного відхилення вище середнього значення
e. Від 1,96 стандартного відхилення нижче середнього значення до 1,96 стандартного відхилення вище середнього значення

39. Встановлено, що захворюваність на виразкову хворобу у курців становить 25,44^0/_00, некурців - 10,07^0/_00. Ризик захворюваності на виразкову хворобу серед курців становить 15,37 на 1000 курців. Який ризик було визначено?
*a. Абсолютний (додатковий) ризик
b. Співвідношення шансів
c. Різниця ризиків (атрибутивний ризик)
d. Відношення ризиків (відносний ризик)
e. Частка (%) додаткового популяційного ризику

40. При якій мінімальній частці в структурі внутрішньорічної захворюваності сезонність вважається вираженою?
a. 40%
b. 60%
*c. 50%
d. 70%
e. 30%

41. Після перенесеного захворювання на кашлюк реконвалесценти допускаються в колектив після клінічного одужання та через певний період часу від початку захворювання. Скільки днів триває цей період?
a. 10 днів
b. 14 днів
*c. 25 днів
d. 7 днів
e. 21 день

42. На достовірність отриманих результатів при проведенні клінічних випробувань впливає знання учасниками експерименту виду отриманого лікування. Який спосіб (метод) розподілу пацієнтів по групах підвищить достовірність результатів?
a. Експериментальний
b. Одномоментний
*c. Рандомізація
d. Гніздовий
e. Когортний

43. Для вивчення впливу штучної вентиляції легень на розвиток пневмонії у пацієнтів відділення анестезіології та інтенсивної терапії епідеміолог провів епідеміологічне дослідження "випадок-контроль". Який показник асоціації треба застосувати для вимірювання ефекту впливу?
a. Коефіцієнт кореляції Пірсона
b. Коефіцієнт кореляції рангу Спірмена
*c. Відношення шансів
d. Відносний ризик
e. Атрибутивний ризик

44. Пацієнт віком 56 років, якому 2 дні тому введено вакцину Comirnaty, повідомив сімейного лікаря про почервоніння, біль та набряк в місці введення лікарського засобу. Яка тактика лікаря у разі виявлення несприятливої події після імунізації?
a. -
b. Надати карту-повідомлення до Департаменту охорони здоров'я цього регіону
*c. Надати карту-повідомлення до Державного експертного центру МОЗ України через Автоматизовану інформаційну систему фармаконагляду (АІСФ)
d. Надати карту-повідомлення до обласного Центру профілактики і контролю хвороб МОЗ України
e. Надати карту-повідомлення до Центру Громадського здоров'я МОЗ України

45. Юнаку, який проживає у студентському гуртожитку, встановлено діагноз: шигельоз. Відомо, що разом із ним у кімнаті проживають ще дві особи, на поверсі загальна кухня та туалетні кімнати. Визначте територіальні межі осередку інфекції.
a. Кухня гуртожитку
b. Увесь гуртожиток
c. Усе місто
d. Кімната гуртожитку
*e. Поверх гуртожитку

46. Спостереження за динамікою інциденсу COVID-19 в одному адміністративному районі сприяло визначенню базового репродуктивного числа R0 цієї інфекції - 2. Який популяційний імунний поріг (ПІП) COVID-19 в цьому адміністративному районі?
a. 30%
*b. 50%
c. 20%
d. 10%
e. 40%

47. Яка мета описово-оціночного прийому епідеміологічного дослідження?
*a. Формулювання первинних (робочих) гіпотез про можливі причини підвищення рівня захворюваності
b. Доведення (доказ) гіпотез про чинники ризику захворюваності
c. Організація і проведення епідеміологічного експерименту
d. Математичне моделювання проявів епідемічного процесу
e. Перевірка первинних (робочих) гіпотез про можливі причини підвищення рівня захворюваності

48. Яка частота НППІ вважається нечастою?
a. >1/100 та <1/10 (від 1 до 10%)
b. >1/10000 та <1/1000 (менше 0,01% до 0,1%)
c. >1/10 (більше 10%)
d. <1/10000 (менше 0,01%)
*e. >1/1000 та <1/100 (менше 0,1% до 1%)

49. До якого типу змінної належать дані про захворюваність населення?
*a. Неперервної
b. Номінальної
c. Порядкової
d. Дискретної
e. Дихотомічної

50. У селищі, в якому мешкає 1300 осіб, зареєстровано 7 випадків холери серед мешканців двох сусідніх приватних будинків. Мешканці користуються водою з одного колодязя та окремими вигрібними ямами. У селищі немає централізованого водопроводу та каналізації. Оцініть епідемічну ситуацію в селищі.
a. Нестійка
*b. Надзвичайна
c. Неблагополучна
d. -
e. Благополучна

51. Яку функцію епідеміологічного нагляду не виконують надавачі первинної медичної допомоги?
a. Направлення пацієнта на лабораторне обстеження та шпиталізацію
b. Встановлення можливих причин виникнення інфекційної хвороби
c. Встановлення переліку осіб, які контактували з пацієнтом
d. Збір епідеміологічного анамнезу
*e. Організацію виконання програм імунізації

52. У таблиці даних надана інформація про стать, вік, національність, вагу, захворілих на гостре кишкове захворювання та ступінь тяжкості захворювання. Укажіть номінальні змінні.
a. Ступінь тяжкості захворювання
b. -
c. Стать, вік
*d. Стать, національність
e. Вік, вага

53. За допомогою якого прийому епідеміологічного методу формуються первинні (робочі) гіпотези про чинники ризику?
a. Прогностичного
b. "Випадку-контролю"
c. Когортного
*d. Описово-оціночного
e. Експериментального

54. Яким типом вакцини здійснюється щеплення проти кору?
a. Спліт-вакциною
b. м-РНК
c. Інактивованою
*d. Живою атенуйованою
e. Субодиничною

55. П'ятирічна дитина, яка не була щеплена проти кору через абсолютні протипоказання, захворіла на кір. У родині також є семимісячна дитина. Які заходи треба вжити для попередження захворювання на кір у семимісячної дитини?
a. Увести протикоровий імуноглобулін
b. Застосувати бактеріофаг
c. -
d. Застосувати противірусні препарати
*e. Провести щеплення проти кору

56. За результатами дослідження встановлено, що наявність великої кількості гемотрансфузій в анамнезі підвищує ризик зараження ВІЛ-інфекцією. За допомогою якого показника можна зробити такі висновки?
a. Дисперсія
b. Кореляція
*c. Каузальність
d. Точка перетину
e. Регресія

57. У який період обласні центри контролю та профілактики хвороб Міністерства охорони здоров'я України здійснюють лабораторний моніторинг циркуляції збудника холери у навколишньому середовищі?
a. З травня по вересень за епідпоказниками
*b. З червня по вересень щорічно
c. З травня по серпень за епідпоказниками
d. З червня по жовтень щорічно
e. -

58. Наказом у закладі охорони здоров'я затверджено інструменти для перевірки теоретичних знань та практичних навичок із гігієни рук персоналу з планом навчання та перевірок у структурних підрозділах закладу. Який рівень інфекційного контролю впроваджений у цьому закладі охорони здоров'я?
a. -
b. Інженерний
c. Індивідуальний
*d. Адміністративний
e. Екстрений

59. Які інформаційні джерела мають найвищу інформаційну цінність з урахуванням рівня доказовості?
a. Оригінальна стаття з результатами кореляційного дослідження та систематичний огляд
b. Мета-аналіз та оригінальна стаття з результатами кореляційного дослідження
*c. Мета-аналіз та систематичний огляд
d. Оглядова стаття та систематичний огляд
e. Оглядова стаття та мета-аналіз

60. До закладу охорони здоров'я доставлено 550 доз п'ятивалентної АКДПA-ГепВ-Hib вакцини. Під час прийому вакцини виявлено активацію індикатору заморожування (на екрані індикатору з’явилася позначка Х). Яка подальша тактика відносно цієї вакцини?
a. Проводити вакцинацію цією вакциною
b. Повернути вакцину до підприємства-виробника вакцини
c. Утилізувати всі дози вакцини
*d. Провести тест на струшування
e. Повернути вакцину до регіонального оптового складу зберігання вакцин

61. Яка епідеміологічна тріада є тріадою описової (дескриптивної) епідеміології?
a. Сім'я - сіяч - ґрунт
b. Збудник - середовище - інфікований організм
c. Джерело інфекції - механізм передачі - сприйнятливе населення
d. Опис - аналіз - втручання
*e. Особа - місце - час

62. Визначте переваги когортного епідеміологічного дослідження у порівнянні з дослідженням "випадок-контроль".
a. Можливість вивчати причини хвороб, що рідко трапляються
b. Можливість встановлення причинно-наслідкового зв'язку від результату до причини
*c. Можливість вивчати причини, що рідко трапляються
d. Відносно невеликий час проведення дослідження
e. Відносно невеликі витрати на дослідження

63. Вкажіть кількість ступенів небезпеки біологічних патогенних агентів відповідно до рівня їх інфекційної небезпеки.
*a. 4
b. 2
c. 5
d. 3
e. 6

64. Який критерій причинності Бредфорда–Гілла характеризується твердженням "причина визначається величиною відносного ризику, яка оцінюється за відповідними статистичними критеріями"?
a. Зворотність
*b. Сила зв'язку
c. Специфічність
d. Залежність доза-ефект
e. Стійкість

65. Визначте групу підвищеного ризику захворювання на кашлюк за віком.
*a. Діти першого року життя
b. Діти віком 4-6 років
c. Діти віком 2-3 роки
d. Діти шкільного віку
e. Дорослі

66. За результатами оперативної оцінки епідемічної ситуації щодо поширення COVID-19 в регіоні встановлено перевищення чотирьох із шести індикаторних показників на поточному тижні. Який рівень епідемічної небезпеки поширення COVID-19 треба встановити у цьому регіоні?
a. Жовтий
b. Блакитний
*c. Червоний
d. Помаранчевий
e. Зелений

67. Для вирішення поставлених перед епідеміологією завдань, як будь-яка наука, вона повинна мати у своєму розпорядженні спеціальні методи дослідження. Які епідеміологічні методи в залежності від цілей дослідження можуть бути?
a. Емпіричні
b. Контрольовані
*c. Емпіричні та експериментальні
d. Описові та аналітичні
e. Експериментальні

68. Яка статистична шкала передбачає присвоєння об'єктам певних числових значень у залежності від рівня вираження вимірюваної властивості?
a. Відносна
*b. Порядкова
c. Номінальна
d. Абсолютна
e. Інтервальна

69. Епідеміолог обласного центру контролю та профілактики хвороб збирає дані від закладів охорони здоров'я щодо кількості пацієнтів (із індивідуальними даними), яким вперше встановлено діагноз туберкульоз у поточному році серед внутрішньопереміщених осіб. Визначте рівень епідеміологічного нагляду та моніторингу.
*a. Регіональний
b. Місцевий
c. Національний
d. Міжнародний
e. -

70. Що належить до епідеміологічного критерію визначення випадку ботулізму (C. botulinum)?
*a. Вживання контамінованої їжі/питної води
b. Двобічні порушення з боку черепних нервів (наприклад диплопія, нечіткість зору, дисфагія, бульбарна недостатність)
c. Виявлення ботулінічного токсину в клінічному матеріалі
d. Виділення С. botulinum з випорожнень у дорослих
e. Периферійні симетричні парези

71. Наслідки контакту зі збудником не призведуть до втрати життя, інвалідності та до великих матеріальних збитків. До якого рівня ризику, згідно з "Порядком оцінки рівня небезпеки впливу біологічних агентів на працівників" належить наведена ситуація?
a. Високий
b. Допустимий
*c. Помірний
d. Недопустимий
e. Низький

72. Під час дослідження розвитку ішемічної хвороби серця в групі курців та некурців встановлено, що ризик розвитку ІХС серед курців у 1,61 раз вищий, ніж серед некурців. Який ризик було визначено?
*a. Відношення ризиків (відносний ризик)
b. Частка (%) додаткового популяційного ризику
c. Різниця ризиків (атрибутивний ризик)
d. Співвідношення шансів
e. Додатковий популяційний ризик

73. Від чого залежить механізм передачі збудника інфекційного захворювання?
*a. Первинної локалізації збудника у людини
b. Стійкості збудника у зовнішньому середовищі
c. Вірулентності збудника
d. Тяжкості перебігу захворювання
e. Виду збудника

74. За допомогою якого прийому дослідження визначається потенційна (максимально можлива) ефективність профілактичного засобу (заходу)?
*a. Експериментального контрольованого
b. Аналітичного статистичного
c. Експериментального неконтрольованого
d. Дескриптивного статистичного
e. Прогностичного математичного

75. Під час професійної діяльності медичному працівнику потрапив біологічний матеріал (кров) від ВІЛ-інфікованого пацієнта на пошкоджені шкірні покриви, очі та слизову оболонку. Укажіть термін проведення екстреної постконтактної профілактики для медичного працівника.
a. Не пізніше 48 годин з моменту аварії
b. Не пізніше 12 годин з моменту аварії
*c. Не пізніше 72 годин з моменту аварії
d. Не пізніше 24 годин з моменту аварії
e. Не пізніше 36 годин з моменту аварії

76. За даними Всесвітньої організації охорони здоров'я, за останні 20 років люди найчастіше помирають від неінфекційних захворювань: серцево-судинних захворювань, діабету та раку. Які з факторів ризику смертності складають найбільшу частку?
a. Навколишнього середовища
b. Соціальні
c. Професійні
*d. Метаболічні
e. Поведінкові

77. Укажіть одну з ознак, що характеризує поточні тенденції смертності в Україні.
a. У віковій структурі смертності превалюють діти до року
*b. Смертність серед чоловіків перевищує смертність серед жінок
c. Серед причин смертності превалюють новоутворення
d. Серед причин смертності превалюють хвороби органів дихання
e. Різниця між смертністю чоловіків та жінок відсутня

78. У яких місцях перетину державного кордону України створюються санітарно-карантинні пункти?
a. Міжнародних автошляхах
b. Міжнародних залізницях
*c. Міжнародних морських портах
d. Міжнародних аеропортах
e. -

79. Відомо, що тривалість катетеризації сечового міхура впливає на частоту інфекційних ускладнень. Який показник доцільно застосувати для порівняння катетер-асоційованих інфекцій сечовивідних шляхів серед пацієнтів двох лікарень?
a. Моментний преваленс
b. Кумулятивний інциденс
c. Інцидентність
*d. Щільність інцидентності
e. Превалентність

80. За наявності ефективної системи епідеміологічного нагляду за кором може буде встановлена елімінація ендемічного поширення цієї інфекції. Вкажіть мінімальний період часу, протягом якого має бути відсутньою циркуляція вірусу кору на території країни?
*a. 12 місяців
b. 6 місяців
c. 36 місяців
d. 24 місяці
e. 18 місяців

81. В якому з нижченаведених випадків буде зростати превалентність захворювання X?
a. Якщо інцидентність захворювання X та кількість випадків смертей від захворювання Х залишається без змін, а кількість випадків одужань від захворювання Х збільшується
b. Якщо інцидентність захворювання X залишається без змін, а кількість випадків одужань та смертей від захворювання Х збільшуються
c. Якщо інцидентність захворювання X та кількість випадків одужань від захворювання Х залишається без змін, а кількість випадків смертей від захворювання Х збільшується
*d. Якщо інцидентність захворювання X збільшується, а кількість випадків одужань та смертей від захворювання Х залишається без змін
e. Якщо інцидентність захворювання X, кількість випадків одужань та смертей від захворювання Х залишаються без змін

82. Яке епідеміологічне дослідження проводиться шляхом співставлення даних про дію чинника, який вивчається, серед групи хворих в порівнянні з групою здорових осіб?
a. Дескриптивне
b. Неконтрольований експеримент
c. Когортне
*d. "Випадок-контроль"
e. Контрольований експеримент

83. Визначте значення атрибутивного ризику, якщо за результатами когортного дослідження виявлено, що ризики виникнення захворювання Х в експонованій та неекспонованій групі однакові.
a. 0,5
b. 1,5
c. -1
*d. 0
e. 1

84. Дослідники визначали поширеність цукрового діабету в осіб похилого віку у виборці із 5000 пенсіонерів із грудня 2021 року по листопад 2022 року. Під час дослідження використано анкету, яку дослідники пропонували самостійно заповнити потенційним респондентам. Укажіть дизайн проведеного дослідження.
*a. Крос-секційне дослідження
b. Дослідження "випадок-контроль"
c. Неконтрольований експеримент
d. Екологічне дослідження
e. Когортне дослідження

85. Яку функцію епідеміологічного нагляду не виконують надавачі вторинної медичної допомоги?
a. Направлення пацієнта на лабораторне обстеження та шпиталізацію
b. Збір епідеміологічного анамнезу
c. Встановлення можливих причин виникнення інфекційної хвороби
d. Встановлення переліку осіб, що контактували з пацієнтом
*e. Оцінку ризиків для громадського здоров'я

86. Які показники не використовуються для оцінки епідеміологічної ефективності вакцинопрофілактики кору за чотири роки на певній території та розрахунку індексу й коефіцієнту ефективності?
a. Кількість захворілих на кір осіб, які були щеплені проти кору
b. Кількість захворілих на кір осіб, які не були щеплені проти кору
c. Кількість щеплених проти кору осіб
*d. Кількість щеплених осіб, які мали позитивні імунологічні реакції
e. Кількість нещеплених проти кору осіб

87. Багаторічними дослідженнями в Україні встановлена наявність активних природних вогнищ багатьох інфекцій, що передаються кліщами, на території яких щорічно реєструються поодинокі випадки чи спалахи захворювань людей. Який із нижченаведених рикетсиозів є ендемічним для України?
a. Австралійський кліщовий рикетсіоз
b. Кліщовий пароксизмальний рикетсіоз
c. Плямиста гарячка скелястих гір
*d. Марсельська гарячка
e. Кліщова гарячка тихоокеанського узбережжя

88. Укажіть першочергове завдання біологічної розвідки при отриманні інформації про застосування супротивником біологічних бойових рецептур у зоні ведення бойових дій.
a. Виявлення епізоотії серед диких тварин
*b. Негайне оповіщення військ щодо факту застосування біологічної зброї
c. Вивчення інфекційної захворюваності населення
d. Оцінювання епізоотій серед домашніх тварин
e. Оцінювання активності природних осередків

89. Як називається сукупність, що складається з відносно однорідних елементів, об'єднаних настанням певної ознаки?
*a. Когортою
b. -
c. Класом
d. Вибіркою
e. Групою

90. Під час дослідження вивчення розвитку раку легень у групі курців та некурців встановлено, що в кожній групі із 1000 курців виникає на 10,6 випадків раку легень більше, ніж в кожній групі із 1000 некурців. Який ризик було визначено?
a. Співвідношення шансів
b. Відношення ризиків (відносний ризик)
c. Частка (%) додаткового популяційного ризику
d. Додатковий популяційний ризик
*e. Різниця ризиків (атрибутивний ризик)

91. Яка обробка рук проводиться після контакту зі слизовими оболонками і секретами організму?
a. Профілактична
b. Санітарна
*c. Гігієнічна
d. Миття з милом
e. Хірургічна

92. Який мінімальний період мікробіологічного моніторингу результатів посівів первинних зразків із первинних афектів дозволить закладу охорони здоров'я сформувати власну локальну базу чутливості мікроорганізмів до антимікробних препаратів (АМП)?
a. 24 місяці
b. 18 місяців
c. 6 місяців
d. 9 місяців
*e. 12 місяців

93. Що з нижченаведеного відноситься до абсолютного протипоказання до вакцинації?
a. Протипоказання до щеплень, що мають постійний пожиттєвий характер та ймовірно залишаться впродовж життя
b. Ситуація, за якої остаточне рішення щодо щеплення ухвалюється лікарем з урахуванням переваг над ризиками від проведення чи не проведення щеплення
c. -
d. Протипоказання, які безпосередньо наявні тільки в період вирішення питання щодо щеплення
*e. Стан, за якого існує чітко визначена ймовірність виникнення серйозної побічної реакції на введену вакцину, а ризики від проведення вакцинації значно перевищують її переваги

94. Укажіть послідовність виконання завдань епідеміологічного нагляду.
*a. Ретроспективний епідеміологічний аналіз, планування, оперативний епідеміологічний аналіз
b. -
c. Ретроспективний епідеміологічний аналіз, оперативний епідеміологічний аналіз, планування
d. Оперативний епідеміологічний аналіз, ретроспективний епідеміологічний аналіз, планування
e. Планування, ретроспективний епідеміологічний аналіз, оперативний епідеміологічний аналіз

95. Якому епідемічному стану відповідає твердження: "Мають місце окремі випадки інфекційних захворювань, які не реєструвались раніше, спостерігається незначне підвищення спорадичного рівня захворюваності, виникають окремі групові захворювання без подальшого розповсюдження"?
a. Благополучному
*b. Нестійкому
c. Катастрофічному
d. Неблагополучному
e. Надзвичайному

96. За визначеною групою населення, що не хворіє на гіпертонічну хворобу, встановлено п'ятирічне спостереження з метою виявлення нових випадків цієї хвороби під впливом ендо- і екзогенних факторів. Який вид епідеміологічного дослідження використано у цьому випадку?
a. Ретроспективне
*b. Проспективне
c. Експериментальне
d. Описове
e. Одномоментне

97. Чоловік віком 45 років, який повернувся з африканської країни три доби тому, раптово захворів. Скаржиться на напади ознобу, підвищення температури тіла до 39-40^0С, рясне потовиділення. Об'єктивно спостерігається: шкіра бліда, з жовтяничним відтінком, гепатоспленомегалія. Який метод дослідження є найінформативнішим для встановлення діагнозу?
*a. Мікроскопія товстої краплі та мазка на наявність збудника малярії
b. УЗД печінки та селезінки
c. Серологічне обстеження на наявність антитіл до вірусного гепатиту А
d. Біохімічне дослідження функціональних проб печінки
e. Загальний аналіз крові

98. Група туристів від'їжджає до району, неблагополучного щодо захворюваності на черевний тиф та туляремію. До від'їзду залишається 2 тижні. Вкажіть рекомендації щодо їх імунізації.
a. Провести щеплення проти черевного тифу до від'їзду, проти туляремії - через 1-1,5 місяці
b. Щеплення не проводити
*c. Провести щеплення проти двох інфекцій одночасно
d. Заборонити в'їзд до неблагополучної території
e. Провести щеплення з максимально можливим інтервалом 12-13 діб

99. Яке захворювання з переліку інфекційних хвороб, що підлягають реєстрації, належить до групи В для потреб епідеміологічного нагляду?
a. Холера
*b. Гострий та хронічний гепатит В
c. Гарячка Денге
d. Гострий поліомієліт
e. Натуральна віспа

100. На якому етапі епідеміологічного дослідження визначається фактична ефективність профілактичного засобу (заходу)?
*a. Експериментальному неконтрольованому
b. Прогностичному математичному
c. Дескриптивному статистичному
d. Аналітичному статистичному
e. Експериментальному контрольованому

101. Мисливець, якого покусав вовк за шию та обличчя, звернувся за медичною допомогою до лікаря-хірурга. Які заходи щодо термінової профілактики сказу потрібно провести в цьому разі?
*a. Уведення антирабічної вакцини та антирабічного імуноглобуліну
b. Призначення антибіотиків
c. Уведення антирабічної вакцини
d. Уведення антирабічного імуноглобуліну
e. -

102. Укажіть одну з ознак, що характеризує поточні тенденції смертності в світі.
a. Превалювання екзогенних причин смертності
*b. Превалювання ендогенних та квазіендогенних причин смертності
c. Смертність від серцево-судинних хвороб серед жінок перевищує смертність від цих хвороб серед чоловіків
d. Серед причин смертності превалюють інфекційні хвороби
e. Відсутність різниці між смертністю чоловіків та жінок

103. Який тип змінної використовують для внесення даних про титр протидифтерійних антитіл?
a. Неперервна
b. Номінальна
c. Дихотомічна
d. Порядкова
*e. Дискретна

104. Після відпадання кліща на місці його присмоктування можна спостерігати первинний афект у вигляді запального, болючого під час пальпації інфільтрату діаметром до 3-5 мм з некротичною кірочкою в центрі, який зберігається протягом 2-3 тижнів. У багатьох випадках довкола первинного афекту виникає кільцевидна або суцільна еритема. Вкажіть захворювання, яке має вищевказану ознаку першої стадії.
a. Кліщовий енцефаліт
b. Геморагічна гарячка з нирковим синдромом
*c. Лайм-бореліоз
d. Туляремія
e. Крим-Конго геморагічна гарячка

105. Під час епідеміологічного розслідування спалаху черевного тифу серед працівників харчового підприємства в одного з працівників за допомогою РПГА виявлено титр антитіл до Vi-антигену 1:80. Зробіть висновок за результатами обстеження.
a. Працівник перехворів на черевний тиф
*b. Працівник - носій інфекції
c. Працівник з діагнозом: черевний тиф
d. Працівник не є носієм інфекції
e. Працівник щеплений проти черевного тифу

106. Що означає індекс сезонності річної динаміки захворюваності при наявності її регулярного (щорічного) сезонного підйому?
*a. Співвідношення кількості хворих за час сезонного підйому та їх міжсезонної кількості
b. Частку хворих за час сезонного підйому від їх річної (загальної) кількості
c. Частку хворих, обумовлену дією сезонних чинників
d. Частку хворих, обумовлену дією постійних (цілорічних) чинників
e. Частку хворих, обумовлену дією випадкових (спалахових) чинників

107. Який момент динаміки захворюваності дозволяє визначити епідемічний поріг захворюваності?
a. -
b. Завершення епідемічного підйому
c. Пік епідемічного підйому
d. Спад епідемічного підйому
*e. Початок епідемічного підйому

108. Яким є повний перелік способів гігієни рук?
a. Профілактична обробка, гігієнічна обробка, хірургічна обробка
*b. Миття з милом, гігієнічна обробка, хірургічна обробка
c. Гігієнічна обробка, санітарна обробка, профілактична обробка
d. Миття з милом, санітарна обробка, гігієнічна обробка
e. Санітарна обробка, хірургічна обробка, миття з милом

109. У країні зареєстровано випадок поліомієліту, викликаного диким штамом 1 типу. У які терміни Національні органи охорони здоров'я мають повідомити ВООЗ?
a. 12 годин
b. 48 годин
c. 72 годин
d. 36 годин
*e. 24 годин

110. Які з нижченаведених заходів є найефективнішими для досягнення довгострокових результатів у профілактиці та контролі холери відповідно до Глобальної стратегії ВООЗ з боротьби з холерою "Ліквідація холери: дорожня карта до 2030 року", яка спрямована на скорочення смертності на 90%?
a. Використання оральної вакцини проти холери (ОВХ) разом із заходами WASH
b. Залучення до розробки Національних планів боротьби з холерою Глобальної робочої групи з боротьби з холерою (GTFCC)
*c. Впровадження інтегрованих заходів у таких секторах: WASH, спостереження та звітність, ОВХ, зміцнення системи охорони здоров'я, залучення громади
d. Створення адекватної медичної мережі та матеріального забезпечення центрів лікування холери
e. Масова вакцинація ОВХ

111. Про що може свідчити відношення шансів більше одного?
a. -
*b. Збільшення ризику
c. Зниження ризику
d. Відсутність відносного ризику
e. Відсутність ефекту

112. Проти яких інфекційних хвороб проводяться щеплення дітям у віці 2 місяці згідно чинного календаря профілактичних щеплень в Україні?
a. Гепатиту В (2 дози), туберкульозу (1 доза), дифтерії, кашлюка, правця (1 доза), поліомієліту (2 дози), гемофільної інфекції (2 дози)
b. Гепатиту В (2 дози), туберкульозу (1 доза), дифтерії, правця (1 доза), поліомієліту (2 дози), гемофільної інфекції (2 дози)
*c. Гепатиту В (2 дози), туберкульозу (1 доза), дифтерії, кашлюка, правця (1 доза), поліомієліту (1 доза), гемофільної інфекції (1 доза)
d. Гепатиту В (2 дози), туберкульозу (1 доза), дифтерії, правця (1 доза), поліомієліту (1 доза), гемофільної інфекції (2 дози)
e. Гепатиту В (2 дози), туберкульозу (1 доза), дифтерії, кашлюка, правця (1 доза), поліомієліту (2 дози), гемофільної інфекції (1 доза)

113. У хірургічному відділенні міської лікарні кільком пацієнтам були проведені оперативні втручання в один період часу із пацієнтом, якому у післяопераційному періоді діагностували: вірусний гепатит В. Укажіть термін медичного спостереження за вказаними пацієнтами?
a. 3 міс
b. 5 міс
*c. 6 міс
d. 9 міс
e. 1 міс

114. У місті реєструються періодичні підйоми захворюваності на грип. У минулому році практично все населення міста було щеплено проти грипу. Згідно з прогнозом Центру грипу на території України передбачається епідемічний підйом захворюваності на грип. Вкажіть рекомендації щодо профілактичних щеплень проти грипу.
a. Особам, які мають в анамнезі хронічні захворювання, одноразово
*b. Дорослим та дітям вакцинація одноразово, дітям не щепленим раніше - дворазово
c. Особам, які не були щеплені в минулому році, одноразово
d. Особам, старшим за 60 років, одноразово
e. Дорослим та дітям одноразово

115. Вкажіть вимоги до санітарно-епідеміологічної розвідки, що здійснюють при передислокації військового підрозділу з тилових районів у зону ведення бойових дій.
a. Достовірність, скорочення обсягів для прискорення виконання
*b. Достовірність, своєчасність, безперервність
c. Достовірність, допустимість зміни запланованого маршруту
d. Достовірність, відтермінованість за несприятливих обставин
e. Достовірність, допустимість заміни ключових об'єктів вивчення

116. У 2021 році національною системою епідеміологічного нагляду країнами Африканського регіону ВООЗ зареєстровано 2 випадки хвороби, спричиненої вірусом Марбург. Виявлено 90 контактних осіб, зокрема серед медичних працівників, за ними встановлено медичне спостереження. Упродовж якого часу уряд країни має повідомити ВООЗ про цю ситуацію?
a. Негайно
*b. 24 годин
c. За тиждень
d. 48 годин
e. 72 годин

117. Для якого типу спалаху кишкової інфекції характерний "епідемічний хвіст"?
*a. Водного
b. Молочного
c. Контактно-побутового
d. -
e. Харчового (з невідомим харчовим продуктом)

118. Встановлено, що між захворюваністю на дифтерію (залежна змінна) та рівнем популяційного протидифтерійного імунітету (незалежна змінна) коефіцієнт кореляції становить -0,54 (мінус 0,54). Про що свідчить цей показник?
a. -
b. Зворотній середньої сили фізичний зв'язок
*c. Зворотній середньої сили статистичний зв'язок
d. Прямий сильний статистичний зв'язок
e. Прямий сильний фізичний (каузальний) зв'язок

119. Де створюється система фармаконагляду в Україні?
a. У заявників лікарських засобів, вакцин, туберкуліну на корпоративному рівні
b. Громадськими організаціями, зокрема, пацієнтськими
*c. У системі охорони здоров'я на загальнодержавному рівні та у заявників лікарських засобів, вакцин, туберкуліну
d. У МОЗ України
e. -

120. Чисельник - число дітей з синдромом Дауна станом на 1 липня, знаменник - загальне число дітей станом на 1 липня. Який показник можна розрахувати за цими даними?
a. Коефіцієнт навальності
*b. Моментний преваленс
c. Кумулятивний інциденс
d. Щільність інциденсу
e. Періодний преваленс

121. Проти яких інфекційних хвороб проводяться обов'язкові щеплення здоровій однорічній дитині згідно з чинним календарем профілактичних щеплень в Україні, якщо всі попередні щеплення їй проведені за віком?
a. Грипу, кору, краснухи, паротиту
b. Вітряної віспи, кору, краснухи, паротиту
c. Менінгококової інфекції, кору, краснухи, паротиту
d. Ротавірусної інфекції, кору, краснухи, паротиту
*e. Гемофільної інфекції, кору, краснухи, паротиту

122. У чому полягає цінність короткострокового прогнозу захворюваності?
a. Дає можливість ретроспективно оцінити фактори ризику захворюваності
b. Інформаційно забезпечує планування організації виробництва вакцин та лікарських препаратів
c. Дає можливість визначення термінів загострення епідемічної ситуації за кілька років
*d. Убезпечує підставу для оперативного проведення протиепідемічних та профілактичних заходів
e. Необхідний для складання цільових програм зниження захворюваності

123. У селищі зареєстровано випадок черевного тифу у фермера. Чоловіка шпиталізовано до інфекційного стаціонару, визначено межі осередку, проведено заключну дезінфекцію в осередку захворювання, визначено коло контактних осіб. На який термін встановлюється медичне спостереження за контактними особами в цьому разі?
a. 7 днів
b. 14 днів
c. 10 днів
d. 17 днів
*e. 21 день

124. Які особливі ознаки характерні для епідемій з водним шляхом передачі?
*a. Каскадність, послідовність виникнення захворювань відповідно до тривалості інкубаційного періоду
b. -
c. Виникнення захворювань переважно у групі дітей раннього віку
d. Одномоментність і масовість ураження населення
e. Різноманітність чинників передачі

125. Як проводять епідеміологічний нагляд за інфекціями, які пов'язані з наданням медичної допомоги (ІПНМД) в закладах охорони здоров'я?
*a. Впроваджують рутинний та дозорний епідеміологічний нагляд за ІПНМД
b. Впроваджують моніторинг за динамікою епідемічного процесу ІПНМД, факторами та умовами, що впливають на їх виникнення та розповсюдження
c. Проводять щоденний моніторинг за інфекціями, які реєструються у закладі
d. Відбувається реєстрація інфекційних та неінфекційних захворювань серед пацієнтів та медичного персоналу
e. Проводять ретроспективний та оперативний аналіз захворюваності на ІПНМД

126. Для виконання програми профілактики інфекцій та інфекційного контролю керівником закладу охорони здоров'я прийнято рішення про закупівлю бактерицидних ультрафіолетових опромінювачей (УФБ опромінювач) для знезараження повітря та дезінфекції поверхонь в приміщеннях закладу. Який тип УФБ опромінювачей заборонено для використання в закладах охорони здоров'я?
a. УФБ опромінювач екранований (відкритий зверху)
b. УФБ опромінювач екранований (із жалюзі)
*c. УФБ опромінювач закритого типу (рециркулятор)
d. УФБ опромінювач відкритого типу настінний
e. УФБ опромінювач відкритого типу стельовий

127. Чоловіки хворіють на рак шлунка у два рази частіше, ніж жінки. Яку роль відіграє стать у виникненні та розвитку цієї патології?
a. Не сприяє захворюванню
b. Уповільнює розвиток хвороби
*c. Сприяє захворюванню
d. Посилює розвиток хвороби
e. Прискорює розвиток хвороби

128. Внаслідок весняної повені на Рівненщині існує загроза поширення підтоплення та наводнення на території двох суміжних областей. Для ліквідації надзвичайної ситуації необхідні матеріальні та технічні ресурси в обсягах, що перевищують можливості області. Визначте класифікаційний рівень надзвичайної ситуації.
a. Не підлягає кваліфікаційним рівням
b. Загальнодержавний
c. Об'єктовий
d. Місцевий
*e. Регіональний

129. Агенти, що можуть використовуватись в якості біологічної зброї, розподіляють на категорії. До якої категорії, згідно з чинним законодавством, належать агенти, механізми використання яких тільки розробляються та мають виключно потенціал в майбутньому?
a. Клас С
b. Клас E
c. Клас B
d. Клас A
*e. Клас D

130. У місті проживало 1346 осіб із діагнозом: вірусний гепатит С. Показник ураженості населення склав 38,6 на 100000. Який епідеміологічний показник був розрахований?
a. Періодний преваленс
b. Кумулятивний інциденс
c. Щільність інциденсу
d. Превалентність
*e. Моментний преваленс

131. У районі тимчасового розташування військової частини виявлено підозрілий аерозольний викид, незвичний запах і залишки невідомої порошкоподібної речовини. Експрес-методом виявлено антиген Bacillus anthracis. У військовослужбовців симптоми відсутні, але усі зазнали потенційного ризику зараження. Укажіть первинні протиепідемічні заходи щодо особового складу військової частини.
a. Передислокація із зони біологічного зараження
b. Ізоляція військовослужбовців на 7 днів
c. Вакцинація проти сибірки
d. Дезінфекція території хімічними засобами
*e. Постконтактна антибіотикопрофілактика

132. У ЦПКХ надійшла інформація про наміри терористичної організації застосувати навмисне розповсюдження мікробних агентів, що викликають харчові отруєння, з метою створення паніки серед населення. Збудники якого захворювання можуть бути застосовані, якщо відомо, що вони належать до інфекційних агентів біотероризму категорії В?
a. Ротавірусної інфекції
b. Ботулізму
c. Вірусного гепатиту А
*d. Сальмонельозної інфекції
e. Норовірусної інфекції

133. Який показник потрібно розрахувати для визначення частини загального ризику смертельного захворювання X, що спричинене впливом фактору Y серед загальної популяції?
a. Відношення шансів
b. Різниця ризиків
c. Частка додаткового популяційного ризику
d. Відносний ризик
*e. Додатковий популяційний ризик

134. Під час збору анамнезу та огляду дитини перед щепленням проти поліомієліту з'ясувалося, що батько дитини ВІЛ-інфікований. Дитина, яка підлягає щепленню, здорова. Вкажіть особливості щеплення проти поліомієліту цієї дитини?
a. Провести щеплення у віці 2 та 4 місяці оральною поліомієлітною вакциною, а у віці 6 та 18 місяців, 6 та 14 років інактивованою поліомієлітною вакциною
b. Провести щеплення у віці 2 та 4 місяці інактивованою поліомієлітною вакциною, а у 6 та 18 місяців, 6 та 14 років оральною поліомієлітною вакциною
c. Проводити щеплення проти поліомієліту не можна, у зв'язку з ризиком розвитку у дитини вакцин-асоційованого поліомієліту
d. Провести щеплення у віці 2, 4, 6, 18 місяців, 6 та 14 років оральною поліомієлітною вакциною
*e. Провести щеплення у віці 2, 4, 6, 18 місяців, 6 та 14 років інактивованою поліомієлітною вакциною

135. У кількох країнах зафіксовано спалах інфекційного захворювання, що потребує відповідної реакції з боку ВООЗ: відповіді та допомоги ресурсами. До якого рівня за класифікацією ВООЗ належить цей спалах, якщо допомога не перевищує можливостей Регіонального Офісу ВООЗ?
a. Четвертого
*b. Другого
c. Третього
d. Першого
e. -

136. У військовій частині спостерігається: серед особового складу з'явилися групові інфекційні захворювання та є умови для їх подальшого поширення, противник застосував біологічну зброю, що не включає збудників ОНІ. Яким вважається санітарно-епідемічний стан частини?
a. Надзвичайним
b. Катастрофічним
*c. Неблагополучним
d. Нестійким
e. Благополучним

137. Пацієнта віком 32 роки з діагнозом: дифтерія глотки, середньо тяжкий перебіг, шпиталізовано для лікування та медичного спостереження. Вакцинальний статус: отримав 2 дози АаКДП-вакцини у віці 10 місяців та 3 роки. Яка тактика подальшої імунопрофілактики дифтерії цього пацієнта?
a. Провести первинну вакцинальну серію АДП-М-анатоксином із мінімальними інтервалами між першою та другою дозами вакцини в місяць, між другою та третьою дозами вакцини в 6 місяців
b. Увести наступну дозу АДП-М-анатоксину згідно з календарем профілактичних щеплень у віці 36 років
c. -
d. Подальша вакцинація не проводиться
*e. До моменту виписки пацієнта зі стаціонару провести щеплення АДП-М-анатоксином, або в умовах закладу первинної медичної допомоги в період реконвалесценції за місцем медичного обслуговування

138. У процесі трудової діяльності працівники можуть зазнати впливу біологічних агентів кількох груп. Що потрібно враховувати під час визначення рівня небезпеки в такому випадку?
a. Стан здоров'я потерпілого на момент звернення, а саме наявність хронічної патології
*b. Комплексну дію всіх наявних небезпечних біологічних агентів
c. Час, протягом якого діяли біологічні агенти
d. Дію найбільш патогенної групи речовин
e. Комбіновану дію біологічного чинника з хімічними речовинами

139. За який мінімальний період часу треба зібрати дані, щоб розрахувати контрольний рівень захворюваності?
a. 5 місяців
b. 5 діб
c. -
*d. 5 років
e. 5 тижнів

140. В роботі епідеміолога використовується систематичний та безперервно діючий збір, облік, складання та аналіз, тлумачення, поширення даних медико-санітарного призначення, епідемічного благополуччя населення і показників середовища життєдіяльності для оцінки і прийняття необхідних відповідних заходів в сфері громадського здоров’я. Як називається така система?
a. Епідеміологічний аналіз
b. Моніторинг
*c. Епідеміологічний нагляд
d. Оцінка
e. Епідеміологічне обстеження

141. Студент захворів на менінгококову інфекцію. Діагноз встановлено за клінічними та бактеріологічними даними, пацієнта шпиталізовано. У сім'ї крім нього ще двоє дорослих: мати та батько. Сім'я мешкає у трикімнатній квартирі в будинку з усіма зручностями. Які заходи щодо контактних осіб треба провести?
a. Карантин
b. Шпиталізація
c. Диспансерний нагляд
*d. Медичний нагляд
e. Ізоляція

142. Під час епідеміологічного дослідження встановлено, що часте куріння підсилює дію канцерогенів і пошкодження тканини, а отже, збільшує вірогідність канцерогенезу. Який критерій причинності Гілла спостерігається у цьому разі?
*a. Біологічний градієнт
b. Відтворюваність
c. Специфічність
d. Сила
e. Узгодженість

143. Визначте міру центральної тенденції для представлення даних щодо середньої кількості днів від діагностики випадку туберкульозу до початку лікування у закладах охорони здоров'я, що надають первинну медичну допомогу?
a. Мода
*b. Середнє арифметичне
c. Медіана
d. Середнє геометричне
e. Міра змінності (розкиду) даних

144. Який показник визначає епідеміологічну ефективність вакцинації?
*a. Відношення показника захворюваності серед щеплених до показника захворюваності серед нещеплених
b. Рівень захворюваності нещеплених
c. -
d. Рівень захворюваності щеплених
e. Відношення показника захворюваності серед нещеплених до показника захворюваності серед щеплених

145. Що не є абсолютним протипоказанням до введення вакцини?
a. Введення живих вакцин вагітним
*b. Введення інактивованих вакцин вагітним
c. Гострі захворювання з підвищенням температури вище 38,0^оC
d. Введення живих вакцин особам з тяжкою імуносупресією (імунодефіцитом)
e. Наявність в анамнезі анафілактичної реакції на попередню дозу вакцини

146. В Україні здійснюється епідеміологічний нагляд за вірусним гепатитом А, при якому працівники системи громадського здоров'я отримують необхідну інформацію від мережі епідеміологічного нагляду на регулярній основі у вигляді затверджених звітів/повідомлень. Який це вид епідеміологічного нагляду?
a. Дозорний
*b. Пасивний
c. Синдромний
d. Мінімальний
e. Активний

147. У 2022 році ВООЗ оголосила про надзвичайну ситуацію в області громадського здоров'я, що має міжнародне значення. Яка інфекційна хвороба стала причиною цієї надзвичайної ситуації?
a. Пташиний грип
b. COVID-19
c. Кір
d. Натуральна віспа
*e. Віспа мавп

148. Укажіть основний критерій, який свідчить про ліквідацію осередку інфекційного захворювання.
a. Одужання інфекційного хворого та проведення заключної дезінфекції в осередку
b. Шпиталізація виявленого хворого в інфекційне відділення та проведення заключної дезінфекції в осередку
c. Шпиталізація виявленого хворого в інфекційне відділення
d. Ізоляція виявленого хворого в інфекційне відділення та проведення заключної дезінфекції в осередку
*e. Відсутність нових випадків цієї інфекції серед контактних осіб впродовж максимального інкубаційного періоду після ізоляції хворого та проведення в осередку заключної дезінфекції

149. На основі даних інфекційної захворюваності особового складу, санітарно-гігієнічного стану території, результатів санітарно-епідеміологічної та біологічної розвідки, а також санітарно-епідеміологічного спостереження, санітарно-епідемічний стан визначений як надзвичайний. Які заходи доцільно провести відповідно до визначеного санітарно-епідемічного стану?
a. Обсервація
b. Планові протиепідемічні заходи
c. Диспансерний нагляд
d. Посилений медичний нагляд
*e. Карантин

150. Укажіть ендемічне для України особливо-небезпечне інфекційне захворювання, що становить біологічну загрозу для території та населення із нижченаведених.
a. Кір
b. Черевний тиф
c. Дифтерія
d. Вітряна віспа
*e. Холера

