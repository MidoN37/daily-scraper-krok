1. Пацієнту віком 69 років сестра медична за призначенням лікаря ввела внутрішньом'язово 1%-ий розчин морфіну гідрохлориду. Який показник потрібно обов'язково контролювати в пацієнта після введення цього препарату?
*a. Частоту дихання
b. Частоту серцевих скорочень
c. Колір шкірних покривів
d. Рівень глюкози в крові
e. Температуру тіла

2. Під час оцінки нервово-психічного та фізичного розвитку дитини з'ясувалося, що вона знає назви багатьох предметів, показує частини тіла, вимовляє 8-10 слів, розуміючи їхнє значення (наприклад, припиняє дію, коли чує слово "не можна"), виконує прості доручення на прохання дорослих, присідає без опори, самостійно ходить. Укажіть орієнтовний вік дитини.
*a. 12 місяців
b. 8 місяців
c. 9 місяців
d. 3 місяці
e. 5 місяців

3. Старша сестра медична амбулаторії складає графік роботи підлеглих працівників. Укажіть норми навантаження на сестру медичну загальної практики згідно з чинним законодавством України.
a. 1500 осіб у місті, 1200 осіб у сільській місцевості
b. 800 осіб у місті, 400 осіб у сільській місцевості
c. 450 осіб у місті, 150 осіб у сільській місцевості
d. 900 осіб у місті, 800 осіб у сільській місцевості
*e. 750 осіб у місті, 600 осіб у сільській місцевості

4. У пацієнта без свідомості на кардіомоніторі фіксується порушення серцевого ритму, що потребує негайної дефібриляції. Який із нижченаведених серцевих ритмів є показанням до проведення дефібриляції?
a. Фібриляція передсердь
b. Асистолія
c. Атріовентрикулярна блокада
d. Безпульсова електрична активність
*e. Шлуночкова тахікардія без пульсу

5. Який тип організаційної структури дозволяє організувати управлінський процес за схемою: керівник вищого рівня - керівник нижчого рівня - виконавці, які виконують основну роботу в організації, а також характеризується наявністю методичної підтримки від обслуговуючих спеціалізованих підрозділів для виконання управлінських завдань?
a. Матрична
*b. Лінійно-функціональна
c. Проєктна
d. Лінійно-штабна
e. Дивізіонально-продуктова

6. Як називається шкала, що використовується для об’єктивного оцінювання рівня свідомості пацієнта, та застосовується переважно в разі травматичних уражень головного мозку?
a. Апгар
b. Бартела
c. Франкеля
*d. Глазго
e. Нортона

7. Дiвчина підліткового віку, перебуваючи в малопровітрюваному людному примiщеннi, спочатку вiдчула загальну слабкість, нудоту, запаморочення, мерехтіння "мушок" перед очима та шум у вухах, після чого знепритомніла. Які дії є пріоритетними під час надання невідкладної допомоги пацієнтці в цьому разі?
a. -
b. Розпочати виконання серцево-легеневої реанімації у співвідношенні 30 компресій на грудну клітку до 2 вдихів
c. Дати вжити легкозасвоювані вуглеводи (воду з цукром)
d. Увести адреналін (епінефрин) внутрішньовенно
*e. Забезпечити доступ свіжого повітря, надати пацієнтці горизонтальне положення з трохи піднятими нижніми кінцівками

8. У лейкоцитарній формулі здорової дитини спостерігається приблизно однакова кількість нейтрофілів та лімфоцитів (<<другий перехрест>> лейкоцитарної формули). У якому віці виявляється цей лабораторний феномен?
a. 2-3 роки
*b. 5-6 років
c. 11-12 років
d. 9-10 років
e. 7-8 років

9. Між сестрами медичними лікувального закладу, які працюють в одному відділенні, виник конфлікт через розбіжності в підходах до догляду за пацієнтами. Укажіть цей вид конфлікту.
*a. Міжособовий
b. Внутрішньоособовий
c. -
d. Між особою та групою
e. Міжгруповий

10. У пацієнта, який хворіє на пневмонію, температура тіла впродовж кількох годин швидко знизилася з 39,5^oС до 37^oС. Об'єктивно спостерігається: свідомість збережена, пацієнт млявий, апатичний, із зусиллям відповідає на запитання, шкірні покриви та слизові оболонки бліді, холодний липкий піт, кінцівки холодні, дихання поверхневе, пульс - 98/хв, слабкого наповнення, АТ - 80/50 мм рт. ст. Який патологічний стан розвинувся в пацієнта?
a. Гіпертонічний криз
*b. Гостра судинна недостатність
c. Гостра дихальна недостатність
d. Гостра серцева недостатність
e. Гіпоглікемічна кома

11. Пацієнту віком 20 років проводять серцево-легеневу реанімацію. Який із нижченаведених критеріїв свідчить про ефективність штучної вентиляції легень і закритого масажу серця на етапі базової підтримки життя?
a. -
b. Збільшення ціанозу
*c. Звуження зіниць
d. Поява акроціанозу
e. Зниження тонусу повік

12. У дитини грудного віку (вік - 6 місяців), яка хворіє на ГРВІ, спостерігається гарячка (температура тіла підвищилася до 39,6^oС). Який із нижченаведених лікарських засобів використовується для зниження температури тіла в дітей цього віку?
a. Лоратадин
b. Фуросемід
c. Ацетилсаліцилова кислота
d. Дротаверин
*e. Парацетамол

13. Унаслідок бойових дій постраждалий опинився під завалами зруйнованої будівлі. Об'єктивно спостерігається: права нижня кінцівка, яка стиснута уламками бетонних конструкцій, бліда, набрякла, пульс на підколінній артерії відсутній, чутливість порушена. Які дії треба виконати, якщо необхідно терміново евакуювати постраждалого, а з моменту стиснення кінцівки минуло більше ніж 10 хв?
a. Одразу після звільнення кінцівки розтерти її спиртовмісним розчином
b. Одразу після звільнення кінцівки підняти її вище рівня голови постраждалого
*c. Накласти джгут на кінцівку вище місця стиснення перед її звільненням
d. Накласти джгут на кінцівку вище місця стиснення після її звільнення
e. Негайно після звільнення розмасажувати стиснуту кінцівку

14. Пацієнт віком 62 роки скаржиться на біль у правому колінному суглобі, що виникає в момент початку руху та зменшується через деякий час після ходьби. Останнім часом з'явилося відчуття "блоку" у суглобі, коли нога "защемлюється" в певному положенні, що супроводжується різким болем та обмеженням рухів. Об'єктивно спостерігається: деформація та обмеження згинання колінного суглоба, хрускіт у ньому. Для якого захворювання найхарактерніші ці симптоми?
a. Бурситу
*b. Деформуючого остеоартрозу
c. Системного червоного вовчака
d. Ревматоїдного артриту
e. Подагри

15. Старша сестра медична нефрологічного відділення проводить ознайомлення підлеглого медичного персоналу з основними службовими обов'язками, необхідними професійними навичками та організаційними аспектами їх діяльності. Який організаційно-правовий документ визначає розподіл обов'язків та повноважень медичних працівників у лікувальному закладі?
*a. Посадова інструкція
b. -
c. Рішення
d. Розпорядження
e. Договір

16. Який внутрішній змінний фактор в організації визначає поділ праці та відповідальність за виконання конкретних завдань, що безпосередньо впливає на ефективність виробничого процесу?
a. Трудові ресурси (персонал)
b. Матеріально-технічні ресурси
*c. Організаційна структура
d. Загальні цілі
e. Постановка завдань

17. Сестра медична проводить бесіду з пацієнтом, який нещодавно завершив лікування з приводу гострого гломерулонефриту. Яка з нижченаведених рекомендацій є найбільш важливою для профілактики повторного епізоду гломерулонефриту?
a. Обмеження вживання солі
*b. Санація вогнищ хронічної інфекції
c. Регулярний прийом сечогінних препаратів
d. Уникнення вживання солодощів
e. Збільшення фізичної активності

18. У пацієнтки, яка хворіє на дифузний токсичний зоб, після раптового стресу з'явилися такі симптоми: різке психомоторне збудження, виражена пітливість, тахікардія (пульс - 194/хв, аритмічний), головний біль, гіпертермія (температура тіла 41,3^oС), блювання. Об'єктивно спостерігається: пацієнтка лежить у положенні "жаби", шкіра гіперемована, обличчя маскоподібне з виразом жаху, слизові оболонки сухі, АТ - 210/100 мм рт. ст. Яке ускладнення основного захворювання розвинулося в пацієнтки?
a. Гіпоглікемічна кома
*b. Тиреотоксичний криз
c. Гіпотиреоїдна кома
d. Гіпертонічний криз
e. Анафілаксія

19. У чоловіка віком 42 роки діагностовано вивих нижньої щелепи. Який вид пов'язки накладається після вправлення нижньої щелепи з метою іммобілізації (фіксації) щелепи в певному положенні?
a. Хрестоподібна
b. Вузлова
c. Чепець
d. Неаполітанська
*e. Пращоподібна

20. У чоловіка внаслідок проникаючого поранення грудної клітки розвинувся напружений пневмоторакс, який супроводжується блискавично наростаючою задишкою, ціанозом, тахікардією, гіпотензією. Укажіть оптимальне місце для проведення термінової пункційної декомпресії.
a. 5-те міжребер'я по середньоключичній лінії
*b. 5-те міжребер'я по передній пахвинній лінії
c. 4-те міжребер'я по передній пахвинній лінії
d. -
e. 2-е міжребер'я по пригруднинній лінії

21. Під час консультації в центрі первинної медико-санітарної допомоги мати трирічної дитини цікавиться принципами здорового харчування. Який відсоток від добового раціону має становити сніданок у дітей для забезпечення здорового харчування згідно з рекомендаціями ВООЗ?
a. 15%
b. 50%
c. 40%
*d. 25%
e. 35%

22. Пацієнт віком 70 років скаржиться на стискальний біль за грудниною, що іррадіює в ліве плече, руку та лопатку. Біль виник після стресової ситуації. Який лікарський засіб доцільно насамперед застосувати із метою надання невідкладної допомоги пацієнту?
a. Парацетамол
b. Ібупрофен
c. Гідазепам
*d. Нітрогліцерин
e. Дротаверин

23. Укажіть форму соціального медичного страхування в країнах із розвиненою системою охорони здоров'я, що є складовою частиною системи соціального страхування, проводиться в порядку, передбаченому законодавством країни і, відповідно, затверджена урядом.
a. Приватне
b. Змішане
c. Державне
*d. Обов'язкове
e. Добровільне

24. У трирічної дитини розвинувся гострий стенозуючий ларинготрахеїт. Об'єктивно спостерігається: ціаноз носогубного трикутника, стридорозне дихання, пульс - 105/хв, АТ - 100/60 мм рт. ст., сатурація - 92%. На якому етапі оцінки стану пацієнта за шкалою ABCDE можна виявити стридорозне дихання?
a. D
b. А
c. С
d. E
*e. В

25. Пацієнт віком 45 років скаржиться на довготривалий кашель, зниження маси тіла, загальну слабкість та нічну пітливість, підвищення температури тіла до субфебрильних цифр. Попередній діагноз: туберкульоз легень. Укажіть основний критерій для підтвердження цього діагнозу.
*a. Виявлення збудника туберкульозу в мокротинні
b. Позитивний квантифероновий тест
c. Специфічні рентгенологічні зміни органів грудної клітки
d. Лейкоцитоз у периферичній крові
e. Позитивна проба Манту

26. Який спеціальний державний орган, створений для реформування галузі охорони здоров'я в Україні, відповідає за замовлення медичних послуг у закладах охорони здоров'я незалежно від форми власності чи фізичної особи-підприємця та за їх оплату в рамках гарантованого обсягу медичної допомоги?
a. Кабінет Міністрів України
*b. Національна служба здоров'я України
c. Центр первинної медико-санітарної допомоги
d. Обласна державна адміністрація
e. Міністерство охорони здоров'я України

27. Пацієнту віком 37 років призначено інгаляції іпратропію броміду (беродуалу). Який прилад використовується для проведення інгаляцій, що забезпечує наддрібнодисперсне розпилення лікарської речовини, сприяючи її глибокому проникненню в нижні дихальні шляхи?
a. Пульсоксиметр
b. Спірометр
c. Пікфлуометр
*d. Небулайзер
e. -

28. Пацієнту віком 43 роки встановлено попередній діагноз: хронічний панкреатит. Які лабораторні маркери мають найбільшу діагностичну значущість для виявлення порушення функції підшлункової залози?
a. Протромбіновий індекс, гематокрит
*b. alpha-амілаза, еластаза 1
c. Трансамінази, С-реактивний білок
d. Холестерин, білірубін
e. Білірубін, трансамінази

29. Потерпілому внаслідок ДТП чоловіку віком 44 роки проведено ургентне оперативне втручання з приводу гемоперитонеуму. У разі пошкодження якого внутрішнього органа можна використовувати кров пацієнта із черевної порожнини для реінфузії, якщо забезпечені необхідні умови стерильності?
*a. Селезінки
b. Шлунка
c. Тонкого кишечника
d. Печінки
e. Підшлункової залози

30. Старша сестра медична терапевтичного відділення організовує роботу підлеглого медичного персоналу, застосовуючи командну інформацію як елемент інформаційного забезпечення. Яка ключова характеристика інформації є визначальною для оперативного виконання сестрами медичними призначень лікаря та якісного догляду за пацієнтами?
a. Періодичність
b. -
c. Корисність
*d. Своєчасність
e. Доступність

31. Основною формою медсестринської комунікації є спілкування сестри медичної та пацієнта, успішність якого залежить від певних критеріїв ефективної комунікації. Укажіть основні критерії міжособового спілкування.
a. Неправильність думки співрозмовника та відповідна реакція на неї
*b. Формування, отримання, оброблення інформації та розвиток стосунків
c. Відсутність спільного комунікативного простору
d. Пасивність учасників комунікації
e. Виникнення комунікативних бар'єрів

32. Як у медичній організації називається комплекс заходів, спрямований на врахування потреб пацієнтів, адаптацію послуг до їхніх вимог, просування медичних послуг і популяризацію послуг медичного закладу?
*a. Маркетинг
b. Управління персоналом
c. Фінансовий менеджмент
d. Логістика
e. Адміністративне управління

33. Пацієнтці з декомпенсованою хронічною серцевою недостатністю призначено комплексне лікування: інгібітор АПФ (еналаприл), діуретик (фуросемід), beta-адреноблокатор (бісопролол) і блокатор рецепторів до альдостерону (спіронолактон). Через два тижні стан пацієнтки значно покращився: зменшилися задишка та набряки ніг, але з'явився сухий виснажливий кашель. Клінічних проявів ГРВІ не виявлено. Який лікарський засіб, найімовірніше, спричинив появу кашлю в пацієнтки?
*a. Еналаприл
b. Бісопролол
c. -
d. Фуросемід
e. Спіронолактон

34. Як називається національний документ, що засвідчує право на здійснення медичної діяльності з дотриманням спеціальних вимог?
a. Припис
*b. Ліцензія
c. Закон
d. Постанова
e. Розпорядження

35. Пацієнтка віком 62 роки одразу після парентерального введення вітаміну групи В відчула раптову слабкість та запаморочення, з'явилися жар у всьому тілі, кашель, задишка, генералізований висип на шкірі. Об'єктивно спостерігається: АТ - 80/40 мм рт. ст., пульс слабкий, частий, тони серця глухі, дихання поверхневе, часте. В анамнезі: цукровий діабет, артеріальна гіпертензія. Який патологічний стан, найімовірніше, розвинувся в пацієнтки?
a. Гіперглікемія
*b. Анафілаксія
c. Пневмоторакс
d. Гіпоглікемія
e. Гіпертонічний криз

36. Яку допомогу потрібно надати породіллі в ІІІ періоді пологів, якщо плацента не відокремилася після введення утеротоніків і триває кровотеча?
a. Оглянути пологові шляхи на цілісність
b. Спостерігати за кровотечею
c. Підготувати роділлю до лапаротомії
*d. Провести ручне відділення та виділення посліду
e. Ушити розриви промежини

37. У чоловіка під час фізичних навантажень часто виникають синкопальні стани та задишка. В анамнезі – хронічна ревматична хвороба серця. Об'єктивно спостерігається: блідість шкірних покривів, синхронна пульсація сонних артерій із похитуванням голови, АТ – 180/50 мм рт. ст. Для якої вади серця характерні ці симптоми?
a. Стенозу мітрального клапана
b. Недостатності тристулкового клапана
c. Недостатності мітрального клапана
*d. Недостатності аортального клапана
e. Дефекту міжшлуночкової перегородки

38. Пацієнтка віком 42 роки скаржиться на задишку, помірний кашель із виділенням невеликої кількості мокротиння, тяжкість у лівій половині грудної клітки, підвищення температури тіла до 38,2^oC. Об'єктивно спостерігається: ЧД - 28/хв, ліва половина грудної клітки відстає в акті дихання, голосове тремтіння нижче кута лівої лопатки різко ослаблене, аускультативно в цій ділянці дихальні шуми відсутні. Для якого захворювання найхарактерніші ці симптоми?
a. Міжреберної невралгії
*b. Ексудативного плевриту
c. Абсцесу легені
d. Бронхоектатичної хвороби
e. Туберкульозу легень

39. У концепції надання допомоги постраждалим на догоспітальному етапі основою є проведення первинного огляду постраждалого. Укажіть головну мету цього огляду.
*a. Швидке визначення станів, що загрожують життю постраждалого, та їх негайне усунення
b. Забезпечення достатньої оксигенації з метою підтримання аеробного метаболізму
c. Забезпечення психоемоційного супроводу
d. Забезпечення прохідності верхніх дихальних шляхів та стабілізація шийного відділу хребта
e. Аналіз функцій центральної нервової системи

40. У пацієнта під час аускультації серця вислуховується систолічний шум у ділянці верхівкового поштовху. Для недостатності якого клапана серця це характерно?
*a. Мітрального
b. Аортального
c. Легеневої артерії
d. -
e. Тристулкового

41. Який із нижченаведених факторів є протипоказанням для лікування пацієнта в умовах домашнього стаціонару?
a. -
*b. Тяжкий перебіг захворювання
c. Похилий вік
d. Часті респіраторні захворювання
e. Інвалідність

42. Пацієнту, який хворіє на Н. pylori-асоційований гастрит, у складі комплексної терапії призначено кларитроміцин. До якої фармакологічної групи належить цей препарат?
*a. Антибіотики
b. Спазмолітики
c. Пробіотики
d. Антациди
e. Гастропротектори

43. У постраждалого, який отримав вогнепальне поранення передпліччя, через 2 доби з'явилися інтенсивний нестерпний біль, щільний напружений набряк та порушення чутливості в кисті травмованої руки. Який патологічний стан, найімовірніше, розвинувся в постраждалого?
a. Синдром тривалого стиснення
*b. Компартмент-синдром
c. Тромбофлебіт
d. ДВЗ-синдром
e. М'язова контрактура

44. Який інформативно-аналітичний документ на вимогу старшої сестри медичної терапевтичного відділення складено постовою сестрою медичною у зв'язку з її запізненням на роботу?
a. Доповідна записка
b. Акт про неявку на роботу
*c. Пояснювальна записка
d. Заява про звільнення
e. Службова записка про дисциплінарне порушення

45. Як називаються помилкові або неадекватні дії медичного працівника, що були виконані з профілактичною, діагностичною або лікувальною метою, спричинили розвиток захворювання або патологічного стану в пацієнта і класифікуються як нещасний випадок з юридичному аспекті?
a. Упущення
b. Лікарська недбалість
*c. Ятрогенія
d. Лікарська помилка
e. Медична помилка

46. Укажіть технічний нормативний документ, який визначає вимоги до надання медичної допомоги пацієнту в разі конкретного захворювання, визначеного синдрому або в конкретній ситуації.
a. Технологічні стандарти
*b. Клінічний протокол
c. Комплексні стандарти
d. Рецепт
e. Формуляр

47. Пацієнтка віком 62 роки скаржиться на біль у язику, відсутність апетиту, зміни смаку, оніміння, «повзання мурашок» та відчуття холоду в кінцівках, розлади дефекації й сечовипускання. В анамнезі - гастректомія. Об'єктивно спостерігається: хитка хода, м'язова слабкість, шкіра блідо-жовтяничного кольору, «лакований» яскраво-червоний язик, збільшення печінки та селезінки. У крові виявлено зниження кількості еритроцитів та гемоглобіну, підвищення кольорового показника, макроцитоз, наявність в еритроцитах тілець Жоллі та кілець Кебота. Для якого виду анемії характерні ці клініко-лабораторні показники?
a. Постгеморагічної
b. Залізодефіцитної
c. Гіпопластичної
d. Апластичної
*e. Вітамін В12-дефіцитної

48. Укажіть орієнтовний вік дитини, яка добре фіксує погляд на яскравих предметах, піднімає голівку, лежачи на животі, видає незначні звуки ("агукає"), усміхається, спить близько 18-20 год на добу.
*a. 2 місяці
b. 4 місяці
c. 8 місяців
d. 5 місяців
e. 7 місяців

49. Пацієнт віком 65 років під час нападу стенокардії прийняв сублінгвально 1 таблетку нітрогліцерину. Укажіть найчастіший побічний ефект цього лікарського засобу.
a. Ністагм
*b. Головний біль
c. Зниження слуху
d. Агранулоцитоз
e. Парестезії

50. Яка із загальних функцій менеджменту передбачає спонукання працівників організації до високопродуктивної діяльності для задоволення своїх потреб і досягнення цілей організації в цілому?
a. Планування
b. Організація
c. Контроль
*d. Мотивація
e. Прогнозування

51. Укажіть медичний заклад, що надає медичну допомогу з багатьох лікарських спеціальностей у межах закладу та вдома.
*a. Поліклініка
b. Хоспіс
c. Перинатальний центр
d. Станція переливання крові
e. Санітарна станція

52. Пацієнт, який довгий час працює бурильником у шахті, скаржиться на дискомфорт у кистях. Який із нижчезазначених методів дослідження дозволить оцінити їх больову чутливість?
a. Капіляроскопія
b. Динамометрія
c. Палестезіометрія
*d. Алгезиметрія
e. Холодова проба

53. Пацієнтка віком 20 років скаржиться на рясні виділення зі статевих шляхів із неприємним "рибним" запахом. Результати гінекологічного дослідження: слизова оболонка піхви блідо-рожева, вагінальні виділення молочно-білого кольору, прилипають до стінок піхви, pH піхви - 5,0. Для якої патології характерні ці симптоми?
a. Генітального герпесу
b. Трихомоніазу
*c. Бактеріального вагінозу
d. Кандидозного вульвовагініту
e. Хламідіозу

54. Укажіть обов'язковий документ, що медичний працівник має надати для проходження атестації, де зазначені відомості про трудову діяльність і надано оцінку його ділових і моральних якостей.
a. Довідка про доходи
b. Особова медична картка
c. Протокол засідання лікарської комісії
d. Автобіографія
*e. Характеристика з місця роботи

55. Складність і різноманітність організацій зумовлюють необхідність їх класифікації. Укажіть види організації за формою результату діяльності організації.
a. Безстрокові та тимчасові
b. Приватні і державні
*c. Комерційні та некомерційні
d. Формальні та неформальні
e. Одиничні та об'єднані на основі кооперації

56. У пацієнтки віком 56 років на тлі дефіциту вітаміну В_12 в організмі розвинулися такі симптоми: зміна ходи, атрофія м'язів нижніх кінцівок, порушення чутливості в кінцівках. Для якого захворювання характерний вказаний симптомокомплекс?
a. Атеросклерозу
b. Метаболічної міопатії
c. Остеопорозу
*d. Фунікулярного мієлозу
e. Поліартриту

57. У дворічної дитини, яка протягом п'яти днів хворіє на ГРВІ, раптово вночі з'явилися хриплий голос та грубий "гавкітливий" кашель, що супроводжувався шумним диханням з утрудненим вдихом. Об'єктивно спостерігається: тахіпное, ціаноз шкіри, втягнення над- і підключичних ямок та міжреберних проміжків під час вдиху. Який патологічний стан розвинувся в дитини?
a. Паратонзилярний абсцес
*b. Гострий стенозуючий ларинготрахеїт
c. Напад бронхіальної астми
d. Обструкція дихальних шляхів стороннім тілом
e. Гострий обструктивний бронхіт

58. Під час роботи на промисловому об'єкті один із працівників зазнав ураження електричним струмом. Постраждалий лежить на землі без свідомості, у його руці помітний провід. Укажіть перший крок у наданні домедичної допомоги постраждалому в цьому разі.
a. Очікувати на прибуття бригади екстреної (швидкої) медичної допомоги
b. Провести оксигенотерапію
*c. Безпечно припинити контакт постраждалого із джерелом електроструму
d. Увести внутрішньовенно 0,1%-ий розчин адреналіну (епінефрину)
e. Негайно розпочати проведення серцево-легеневої реанімації

59. Керівник лікувального закладу проводить загальні збори з працівниками, а секретар задокументовує інформацію в письмовому вигляді. Як називається документ, у якому фіксується хід обговорення питань та прийняття рішень?
a. Розпорядження
b. Наказ
c. Вказівка
d. -
*e. Протокол

60. Пацієнтка віком 49 років після фізичного перенавантаження відчула раптове прискорене серцебиття, дискомфорт у грудній клітці, запаморочення, відчуття нестачі повітря. Об'єктивно спостерігається: пульс - 140/хв, ритмічний, маятникоподібний, АТ - 100/60 мм рт. ст. Діагностовано напад пароксизмальної тахікардії. Яка специфічна методика, що рефлекторно підвищує тонус блукаючого нерва, використовується під час надання долікарської допомоги?
a. Черезстравохідна електростимуляція
b. Електрична дефібриляція
c. Перикардіоцентез
d. Катетерна абляція
*e. Проба Вальсальви

61. Під час огляду грудної клітки пацієнта терапевтичного відділення сестра медична виявила такі зміни: збільшення її передньо-заднього розміру, розширення міжреберних проміжків, горизонтальне розташування ребер, вибухання над- та підключичних ямок, тупий епігастральний кут. Яка патологічна форма грудної клітки сформувалася в пацієнта?
*a. Емфізематозна
b. Воронкоподібна
c. Човникоподібна
d. Рахітична
e. Паралітична

62. Генеральний директор медичного закладу під час обговорення конфліктної ситуації наголосив, що система управління охорони здоров'я в Україні має три рівні. Яка з нижченаведених посад належить до оперативного рівня управління?
*a. Старша сестра медична відділення
b. Постова сестра медична відділення
c. Заступник головного лікаря
d. Головна сестра медична
e. Головний лікар

63. Який підрозділ організовують в амбулаторно-поліклінічних закладах або поліклінічних відділеннях лікувально-профілактичних установ для надання медичної допомоги пацієнтам, які не потребують цілодобового лікарського та медсестринського догляду?
a. Лікувально-діагностичний центр
b. Центр первинної медико-санітарної допомоги
c. Домашній стаціонар
d. Відділення реабілітації
*e. Денний стаціонар

64. У пацієнтки віком 19 років спостерігаються зміни зовнішності: збільшення кистей рук, стоп, лицевої частини черепа, зріст - 195 см. Рівень якого гормону доцільно насамперед перевірити в крові пацієнтки?
a. Прогестерону
b. Тестостерону
*c. Соматотропіну
d. Тиреотропіну
e. Інсуліну

65. Пацієнт віком 45 років хворіє на бронхіальну астму. Який метод функціональної діагностики використовують для моніторингу пікової об’ємної швидкості форсованого видиху з метою оцінки ефективності лікування та попередження загострень бронхіальної астми?
*a. Піклуфометрія
b. Пульсоксиметрія
c. Пневмотахометрія
d. -
e. Спірометрія

66. У пацієнтки, яка хворіє на ревматоїдний артрит та впродовж року приймає глюкокортикоїди, з'явилися симптоми остеопорозу. Який інструментальний метод дослідження є інформативним для визначення щільності кісток?
*a. Денситометрія
b. Артропневмографія
c. Томографія
d. Термографія
e. Ангіографія

67. Пацiєнт скаржиться на інтенсивний бiль у правому пiдребер'ї, що iррадiює в праву лопатку. Напередодні було блювання, що не принесло полегшення. Об'єктивно спостерігається: температура тiла - 37,8^oС, під час пальпації живіт помiрно здутий, напружений та болючий у правому пiдребер'ї, помiрне напруження м'язiв черевної стiнки у правому пiдребер'ї, симптом Ортнера позитивний. Для якого захворювання характерні ці клінічні прояви?
a. Кишкової непрохiдності
b. Перфоративної виразки шлунка
*c. Гострого холециститу
d. Гострого апендициту
e. Гострого панкреатиту

68. Пацієнту віком 55 років встановлено діагноз: артеріальна гіпертензія, І стадія, 2-й ступінь. У складі двокомпонентної антигіпертензивної терапії йому призначено амлодипін. До якої фармакологічної групи належить цей лікарський засіб?
a. Адреноблокатори
b. Тіазидні діуретики
*c. Антагоністи кальцію
d. Адреноміметики
e. Петльові діуретики

69. У дев'ятирічної дитини триває напад надшлуночкової тахікардії. Після проведення вагусних маневрів (проби Вальсальви) напад не припинився. Який лікарський засіб доцільно застосувати в цьому разі?
a. Аміодарон
*b. Аденозин
c. Атропін
d. Анальгін (метамізол натрію)
e. Адреналін (епінефрин)

70. Пацієнт віком 57 років скаржиться на біль у ділянці шлунка, який виникає після їжі переважно в осінньо-весняний період. Попередній діагноз: виразкова хвороба шлунка. Яка діагностична процедура є найінформативнішою для підтвердження діагнозу?
*a. Фіброезофагогастродуоденоскопія
b. УЗД органів черевної порожнини
c. Біохімічний аналіз крові
d. Колоноскопія
e. Дуоденальне зондування

71. У здорової доношеної дитини на третю добу життя сеча набула жовтувато-цегляного кольору (залишає червонуватий слід на пелюшках). Загальний стан дитини не порушений. Для якого перехідного стану періоду новонародженості характерні ці клінічні прояви?
a. -
b. Транзиторної альбумінурії
c. Токсичної еритеми
d. Статевого кризу
*e. Сечокислого інфаркту нирок

72. Пацієнтка віком 58 років скаржиться на загальну слабкість, зниження працездатності, сонливість, сухість та лущення шкіри, випадіння волосся, огрубіння голосу, збільшення маси тіла, мерзлякуватість. Об'єктивно спостерігається: пастозність обличчя, жовтуватий колір шкіри, збільшення язика, надмірний розвиток підшкірної жирової клітковини, пульс - 56/хв, ритмічний, АТ - 100/60 мм рт. ст. Рівень гормонів у крові: Т_4 і Т_3 знижений, ТТГ - підвищений. Для якого захворювання щитоподібної залози характерні вказані клініко-лабораторні показники?
*a. Гіпотиреозу
b. Вузлового токсичного зоба
c. Гострого тиреоїдиту
d. Хронічного тиреоїдиту
e. Тиреотоксикозу

73. У п'ятирічної дитини протягом останніх трьох років спостерігаються періодичні напади чхання, свербіж у носі (дитина часто чухає ніс та морщить його, що спричинило появу поперечної складки вище кінчика носа). Також відзначаються закладеність носа, рясні прозорі виділення з носа, утруднене носове дихання та поява синців під очима. Для якого захворювання характерний цей симптомокомплекс?
a. Дифтерії носа
b. Гострого гаймориту
*c. Алергічного риніту
d. Гострого фарингіту
e. Інфекційного мононуклеозу

74. Бойовий медик надає допомогу пораненим під час бойових дій. У якій зоні надання допомоги він може застосувати алгоритм MARCH згідно з концепцією TCCC?
a. Червоній або жовтій
*b. Жовтій або зеленій
c. Червоній або зеленій
d. Тільки в зеленій
e. Тільки в червоній

75. Сестрі медичній потрібно оцінити швидкість адаптації організму пацієнтки до фізичного навантаження, а також визначити час, необхідний для відновлення після нього. Яку з нижченаведених проб потрібно провести в цьому разі?
a. -
b. Штанге
*c. Мартіне-Кушелевського
d. Кліностатичну
e. Генчі

76. Пацієнтка віком 55 років перебуває у стані без свідомості. В анамнезі: інсулінозалежний цукровий діабет, артеріальна гіпертензія. Об'єктивно спостерігається: шкіра бліда, рясне потовиділення, зіниці розширені, пульс - 98/хв, АТ - 140/90 мм рт. ст., судоми. Який патологічний стан розвинувся в пацієнтки?
a. Кардіогенний шок
*b. Гіпоглікемічна кома
c. Гіперглікемічна кома
d. Гіпертонічний криз
e. Анафілактичний шок

77. Пацієнту гематологічного відділення встановлено попередній діагноз: хронічний лімфолейкоз. Укажіть найхарактернішу об'єктивну клінічну ознаку цього захворювання.
a. Анасарка
*b. Лімфаденопатія
c. Жовтяниця
d. Гемартроз
e. Артралгія

78. У жінки, яка перебуває на 30-му тижні вагітності, спостерігаються такі зміни показників крові: гемоліз еритроцитів, підвищення активності амінотрансфераз, зниження концентрації фібриногену та тромбоцитопенія. Для якого патологічного стану характерні ці лабораторні ознаки?
a. Поєднаної прееклампсії
*b. HELLP-синдрому
c. Помірної прееклампсії
d. Тяжкої прееклампсії
e. Еклампсії

79. Жінка віком 30 років, яку за нижню кінцівку вкусила змія, скаржиться на різкий біль і печіння в ділянці укусу, спостерігається швидконаростаючий набряк кінцівки. Який із нижченаведених заходів входить до алгоритму надання невідкладної допомоги в цьому разі?
a. Надрізання шкіри в місці укусу
*b. Проведення іммобілізації кінцівки
c. Накладання джгута на кінцівку вище місця укусу
d. Припікання місця укусу гарячим предметом
e. Відсмоктування ротом отрути з місця укусу

80. Як називається тип професійного спілкування, що передбачає обмін інформацією, пропозиціями, вимогами, поглядами та мотивацією з метою розв'язання конкретних проблем як усередині організації, так і поза її межами?
*a. Ділове
b. Розважальне
c. Емоційне
d. Товариське
e. Формальне

81. Укажіть частоту компресій на грудну клітку за 1 хв під час проведення серцево-легеневої реанімації у дорослих.
a. 130-140
b. 80-90
c. 70-80
*d. 100-120
e. 60-70

82. Вакцинація проти яких захворювань розпочинається у віці 12 місяців (вводиться перша доза вакцини) згідно з Національним календарем профілактичних щеплень в Україні?
a. Кашлюка, дифтерії, правця
*b. Епідемічного паротиту, краснухи, кору
c. Дифтерії, туберкульозу, вірусного гепатиту В
d. Краснухи, кашлюка, туберкульозу
e. Туберкульозу, кашлюка, вірусного гепатиту В

83. Пацієнтці віком 46 років, яка скаржиться на сухість у роті та швидку стомлюваність, проведено глюкозо-толерантний тест та отримано такі результати: рівень глюкози в крові натще - 6,5 ммоль/л, через 2 год - 8,4 ммоль/л. Оцініть результати тесту.
a. Цукровий діабет 2-го типу
b. Нецукровий діабет
c. Фізіологічна норма
*d. Порушення толерантності до вуглеводів
e. Цукровий діабет 1-го типу

84. У шестирічної дитини раптово підвищилася температура тіла до 39,5^oС. Який лікарський засіб категорично протипоказано для використання з метою зниження високої температури тіла дітям віком до 15 років?
a. -
b. Парацетамол
c. Ібупрофен
*d. Ацетилсаліцилова кислота
e. Мефенамінова кислота

85. Сімейний лікар встановив пацієнту попередній діагноз: гіпотиреоз - та скерував його на консультацію до ендокринологічного диспансеру. Який вид медичної допомоги він отримає в цьому медичному закладі?
*a. Третинну
b. Екстрену
c. Вторинну
d. Невідкладну
e. Первинну

86. У пацієнта віком 45 років після фізичного навантаження розвинулися такі симптоми: задишка, виснажливий нападоподібний малопродуктивний кашель, відчуття стиснення в грудях. Об'єктивно спостерігається: шкіра бліда з ціанотичним відтінком, видих утруднений і подовжений, пульс прискорений, наявні голосні дистанційні сухі хрипи. Для якого патологічного стану найбільш характерні ці симптоми?
a. Тиреотоксичного кризу
*b. Нападу бронхіальної астми
c. Набряку легень
d. Гострого коронарного синдрому
e. Нападу надшлуночкової пароксизмальної тахікардії

87. Який лікарський засіб призначають усім здоровим новонародженим дітям у першу добу життя з метою профілактики геморагічної хвороби новонароджених?
a. Транексамову кислоту
*b. Вітамін К
c. Гепарин
d. Вітамін D
e. Вітамін С

88. У тримісячної дитини, яка перебуває на грудному вигодовуванні, за результатами антропометричних досліджень виявлено недостатній приріст маси тіла за останній місяць. Під час опитування матері дитини з'ясувалося, що вона помічає зменшення об'єму грудного молока. Яку процедуру найдоцільніше насамперед провести для визначення подальшої тактики в цьому разі?
*a. Контрольне зважування дитини
b. Перевірка наявності й симетричності сухожильних рефлексів
c. Вимірювання довжини тіла дитини
d. Визначення пульсу та його властивостей
e. Вимірювання окружності голови та грудної клітки

89. У доношеної новонародженої дівчинки на четвертий день життя з’явилися кров'янисто-слизові виділення зі статевої щілини та збільшення грудних залоз. Загальний стан дитини задовільний, апетит збережений, сон не порушений, рефлекси жваві, відповідають віку. Для якого стану характерні вказані симптоми?
*a. Статевого кризу
b. Вагініту
c. Гнійного маститу
d. Сечокислого інфаркту нирок
e. Вульвовагініту

90. Пацієнт, який перебуває на етапі відновлення після інсульту, висловив бажання самостійно виконувати певні вправи вдома. Сестра медична, замість простої відмови, обговорила з ним можливі ризики та переваги, запропонувала адаптований комплекс вправ і домовилася про регулярний онлайн-моніторинг його стану. Яка модель взаємин між сестрою медичною у наведеній ситуації базується на діалозі, рівноправності та спільному прийняття рішень?
a. Авторитарна
*b. Колегіальна
c. Інженерна
d. Патерналістична
e. Контактна

91. У дитини, яка народилася з масою тіла 5200 г, об'єктивно спостерігається: щільні набряки на тильних поверхнях кистей та стоп, набряки обличчя, напіврозкритий рот, збільшені язик і губи, грубий, низького тембру голос під час плачу, уповільненість рухів і рефлексів, пізнє відходження меконію. Укажіть основний лікарський засіб, що використовуватиметься для лікування цієї дитини.
*a. Левотироксин (L-тироксин)
b. Преднізолон
c. Діазепам
d. Калію йодид (йодомарин)
e. Гідрокортизон

92. Жінка віком 25 років годину тому отримала опік лівої кисті окропом. Об'єктивно спостерігається: шкіра в місці опіку гіперемована, набрякла, є пухирі, наповнені прозорою рідиною. Який із нижченаведених заходів треба насамперед провести на догоспітальному етапі під час надання невідкладної допомоги пацієнтці?
a. Проколоти пухирі та накласти суху пов'язку на уражену ділянку
b. Обробити місце опіку спиртовмісним розчином
c. Накласти пов'язку з антисептиком на уражену ділянку
*d. Охолодити місце опіку прохолодною проточною водою
e. Накласти мазеву пов'язку на уражену ділянку

93. У хірургічному відділенні перебуває пацієнт після пілороантрумектомії (операції на шлунку у зв’язку зі стенозом воротаря). В анамнезі: хронічний бронхіт і тромбофлебіт вен нижніх кінцівок. Який метод профілактики розвитку гіпостатичної пневмонії у пацієнта доцільно застосувати в ранньому післяопераційному періоді?
a. Антибіотикотерапію
b. Суворий ліжковий режим
c. Еластичне бинтування нижніх кінцівок
d. Часте провітрювання палати
*e. Дихальну гімнастику

94. У закладі охорони здоров'я за наказом МО3 створено відділ, до складу якого увійшли: лікар-епідеміолог, помічник лікаря-епідеміолога, координатор з адміністрування антимікробних препаратів, координатор з гігієни рук, координатор навчання і підготовки з профілактики інфекцій, статистик. Укажіть цей відділ.
*a. Інфекційного контролю
b. Епідеміологічний
c. Особливо небезпечних інфекцій
d. Профілактики внутрішньолікарняних інфекцій
e. Інфекційних захворювань

95. Яка форма медичного страхування згідно із Законом України "Про страхування" реалізується шляхом фінансування за рахунок коштів фізичних чи юридичних осіб і передбачає встановлення загальних умов страхування страховиком самостійно?
a. Спеціальне
b. Обов'язкове
*c. Добровільне
d. Загальне
e. Некомерційне

96. Пацієнт, який хворіє на виразкову хворобу дванадцятипалої кишки, скаржиться на слабкість, задишку під час незначних фізичних навантажень, спотворення смаку (бажання їсти крейду). Об'єктивно спостерігається: блідий, трофічні зміни шкіри. У крові: гемоглобін - 90 г/л, еритроцити - 3,3·10^12/л, КП - 0,75. Яке ускладнення основного захворювання розвинулося в пацієнта?
a. Апластична анемія
b. Гемолітична анемія
c. Еритремія
*d. Залізодефіцитна анемія
e. Вітамін B_12-дефіцитна анемія

97. Як називається комплекс заходів, спрямованих на знищення збудників патогенних мікроорганізмів на об'єктах навколишнього середовища?
*a. Дезінфекція
b. Дератизація
c. Вакцинація
d. Асептика
e. Дезінсекція

98. Під час оцінки рівня свідомості в постраждалого з'ясувалося, що він не реагує на зовнішні подразники - голос та біль (перебуває у стані без свідомості). Яку шкалу використано для оцінки рівня свідомості постраждалого в цьому разі?
a. SAMPLE
b. SCORE
c. FAST
d. ABCDE
*e. AVPU

99. Медичну допомогу населенню надають медичні заклади, номенклатура яких затверджена Міністерством охорони здоров'я України. Які з нижченаведених закладів належать до лікувально-профілактичних?
*a. Амбулаторії
b. Бактеріологічні лабораторії
c. Клінічні лабораторії
d. -
e. Аптечні установи

100. Який етап алгоритму MARCH передбачає оцінювання прохідності верхніх дихальних шляхів?
a. M
*b. A
c. R
d. C
e. H

101. Пацієнт віком 49 років, який упродовж двадцяти трьох років працює апаратником синтезу на фармацевтичній фабриці, скаржиться на загальну слабкість, швидку стомлюваність, запаморочення, головний біль, порушення сну та кровоточивість ясен. Об'єктивно спостерігається: петехіальний висип та поодинокі крововиливи на шкірі, лабільність пульсу, АТ -- 100/60 мм рт. ст., печінка виступає з-під краю реберної дуги на 3 см. Результати аналізу крові: гемоглобін - 102 г/л, еритроцити 3,89·10^12/л, КП - 0,78, лейкоцити - 2,7·10^9/л, тромбоцити - 103·10^9/л. Яка найімовірніша причина появи цього клініко-лабораторного симптомокомплексу?
a. Гостра інтоксикація окисом вуглецю
b. Гостра інтоксикація бензолом
*c. Хронічна інтоксикація бензолом
d. -
e. Хронічна інтоксикація марганцем

102. Лікар встановив пацієнту діагноз: цукровий діабет 2-го типу - та виписав рецепт на антидіабетичний препарат (метформін). Пацієнт повідомив лікарю, що має фінансові труднощі. Яке пояснення потрібно надати пацієнтові щодо придбання цього препарату?
a. Препарат можна придбати зі знижкою в аптеках, що проводять спеціальні акції
b. Потрібно порекомендувати придбати препарат пізніше, коли з'являться кошти
c. Препарат можна придбати нетерміново, після вирішення фінансових проблем
*d. Препарат можна придбати за рецептом безкоштовно або з частковою доплатою в аптеках, що беруть участь у державній програмі "Доступні ліки"
e. Порекомендувати звернутися до соціальних служб, які можуть фінансово допомогти з придбанням препарату

103. Який лікарський засіб необхідно насамперед застосувати для надання невідкладної допомоги пацієнту, у якого розвинувся напад бронхіальної астми?
a. Азитроміцин
b. Фуросемід
c. Дексаметазон
d. Дротаверин
*e. Сальбутамол

104. Головна сестра медична лікувального закладу концентрує управлінські функції на собі, самостійно приймає рішення з усіх питань, а стосунки з підлеглими будує на офіційній основі, надаючи завдання у формальному жорсткому тоні. Який стиль управління відображає цей підхід у взаємодії з підлеглими?
a. Колегіальний
b. Ліберальний
c. Діловий
*d. Авторитарний
e. -

105. У новонародженої дитини (вік - 1 місяць) виявлено холодний абсцес у ділянці верхньої третини лівого плеча. Яке порушення під час проведення щеплення проти туберкульозу спричинило появу цього ускладнення?
a. Вибір ділянки введення вакцини
b. Дозування імунобіологічного препарату
c. Недотримання умов асептики
d. Термін вакцинації
*e. Спосіб введення вакцини

106. Яка з нижченаведених причин є основною для виникнення ділових конфліктів у медичних установах?
a. Дефіцит товарів першої необхідності
b. Дисбаланс у розподілі матеріальних ресурсів
*c. Низький рівень управлінської культури
d. Відсутність належних умов праці
e. Нестабільність у суспільстві

107. Постраждалий перебуває у стані без свідомості, але в нього збережений пульс і самостійне дихання. Яке положення необхідно надати постраждалому, щоб запобігти регургітації та западінню язика, в очікуванні приїзду бригади швидкої (екстреної) медичної допомоги?
*a. Стабільне бічне
b. Ортопное
c. Сімса
d. Тренделенбурга
e. Фаулера

108. У перинатальному центрі народилася дитина, яка має ознаки недоношеності. Яка шкала використовується для визначення гестаційного віку дитини методом оцінювання показників фізичної та нервово-м'язової зрілості новонародженого?
a. Апгар
b. Лаутона
*c. Баллард
d. Бішопа
e. Глазго

109. У центрі ПМСД проводиться обстеження дитини віком 4 тижні, щодо дисплазії кульшових суглобів. Укажіть симптом, при позитивному виявленні якого, дитину необхідно скерувати до лікаря-ортопеда–травматолога.
a. Мерфі
*b. Ортолані
c. Кера
d. Мюссі
e. Бабкіна

110. Укажіть форму первинної медико-санітарної допомоги, надаючи яку, лікар загальної практики опікується членами прикріплених сімей протягом усього життя і несе повну відповідальність за стан їхнього здоров'я.
*a. Сімейна
b. Консультативна
c. Педіатрична
d. Екстрена (швидка)
e. Спеціальна

111. У пацієнта фтизіатричного стаціонару на тлі нападоподібного кашлю виникли різка задишка та біль у грудній клітці праворуч, що іррадіює в праве плече. Об'єктивно спостерігається: ціаноз губ, ЧД - 34/хв, АТ - 100/60 мм рт. ст., пульс - 110/хв, права половина грудної клітки відстає в акті дихання. Під час перкусії грудної клітки визначається виражений тимпанічний звук праворуч. Аускультативно - ослаблення дихальних шумів праворуч. Який патологічний стан, найімовірніше, розвинувся в пацієнта?
a. Напад бронхіальної астми
b. Гострий коронарний синдром
c. Набряк легень
d. Тромбоемболія легеневої артерії
*e. Спонтанний пневмоторакс

112. Укажіть посаду керівника недержавної форми власності, який відповідає за раціональну фінансово-господарську діяльність, використання матеріальних, фінансових і трудових ресурсів лікувально-профілактичного закладу.
*a. Директор
b. Ординатор
c. Старша сестра медична
d. Головна сестра медична
e. Завідувач відділення

113. Пацієнта віком 68 років, який хворіє на цукровий діабет, шпиталізовано до лікарні в коматозному стані. Об'єктивно спостерігається: виражена сухість шкіри і слизових оболонок, зниження тонусу очних яблук, відсутність дихання Куссмауля та запаху ацетону з рота, пульс - 120/хв, виражена гіперглікемія (глюкоза крові - 45 ммоль/л). Який вид коми розвинувся в пацієнта?
*a. Гіперосмолярна
b. Лактацидотична
c. Діабетична кетацидотична
d. -
e. Гіпоглікемічна

114. В операційному блоці, де чіткий розподіл повноважень є критично важливим для безпеки пацієнтів, існує ризик виникнення конфліктів через нечіткість функціональних обов'язків. Який структурний метод управління є найефективнішими для запобігання та врегулювання конфліктів серед медичного персоналу в цьому разі?
a. Переговори
b. Поступливість
*c. Роз'яснення
d. Консенсус
e. -

115. У десятирічної дівчинки спостерігаються тривалий субфебрилітет, зменшення маси тіла. Під час об'єктивного обстеження виявлено: блідість шкіри та слизових оболонок, дрібнопетехіальний висип на шкірі тулуба і кінцівок, генералізоване збільшення лімфовузлів, гепатоспленомегалія. У периферичній крові: анемія, лейкоцитоз, тромбоцитопенія. У пунктаті кісткового мозку: тотальна бласттрансформація. Для якого захворювання характерні ці клініко-лабораторні показники?
a. Вітамін B_12-дефіцитної анемії
*b. Гострого лейкозу
c. Гідраденіту
d. Анемії Фанконі
e. Інфекційного мононуклеозу

116. У чоловіка віком 55 років раптово виникли сильний головний біль, запаморочення, блювання, оніміння та слабкість правої половини тіла. Об'єктивно спостерігається: гіперемія та асиметрія обличчя, АТ - 170/120 мм рт. ст. Який патологічний стан розвинувся в чоловіка?
*a. Гостре порушення мозкового кровообігу
b. Гострий менінгіт
c. Неврит лицевого нерва
d. Гіпертензивний криз
e. Мігренозний статус

117. Пацієнтка віком 82 роки скаржиться на біль у мезогастральній ділянці, нудоту та триразове блювання. Укажіть правильну послідовність методів об'єктивного обстеження травної системи в цьому разі.
a. Огляд, пальпація, перкусія, аускультація
b. Огляд, перкусія, аускультація, пальпація
*c. Огляд, аускультація, перкусія, пальпація
d. Огляд, перкусія, пальпація, аускультація
e. Огляд, аускультація, пальпація, перкусія

118. Головна сестра медична клінічної лікарні на нараді з підлеглими сестрами медичними, які пройшли курси підвищення кваліфікації, обговорювала стадії життєвого циклу організації. Укажіть стадії життєвого циклу організації.
*a. Заснування, період росту та розвитку, етап стабілізації діяльності, припинення існування або оновлення
b. Період розвитку, етап стабілізації діяльності, припинення існування або оновлення
c. Заснування, етап стабілізації діяльності, припинення існування або оновлення
d. Утворення, народження, період росту, припинення існування або оновлення
e. Період росту та розвитку, етап стабілізації діяльності, припинення існування або оновлення

119. Пацієнт віком 35 років перебуває в реанімаційному відділенні у зв'язку з гострим отруєнням невідомою речовиною. Які лабораторні зміни в аналізі сечі можуть свідчити про розвиток гострої ниркової недостатності?
a. Олігурія та гіперстенурія
b. Поліурія та гіперстенурія
*c. Олігурія та гіпостенурія
d. Діурез та відносна густина сечі в межах норми
e. -

120. У пацієнта як реакція на стрес розвинувся патологічний стан, що проявляється значним зниженням рівня реагування на зовнішні подразники (навіть тим, що можуть загрожувати його життю), обмеженням спонтанних рухів та активності. Який патологічний стан розвинувся в пацієнта?
a. Кома
b. Параліч
*c. Ступор
d. Делірій
e. Деменція

121. Пацієнту, який хворіє на артеріальну гіпертензію, призначено проведення офтальмоскопії. Перед процедурою сестра медична закрапала йому в очі мідріатичний засіб. Через 10 хв пацієнт поскаржився на біль у правій скроневій ділянці, нудоту, нечіткість зору. Об'єктивно спостерігається: АТ - 120/80 мм рт. ст., ЧСС - 68/хв, ЧД - 22/хв. Укажіть наймовірнішу причину появи цих скарг у пацієнта.
a. Анафілактичний шок
b. Крововилив у сітківку
*c. Напад закритокутової глаукоми
d. Гострий іридоцикліт
e. Гіпертонічний криз

122. Пацієнту кардіологічного відділення проводиться аускультація серця. Який клапан серця найкраще вислуховується у точці, розташованій у II міжребер'ї праворуч від краю груднини?
a. Мітральний
b. Легеневої артерії
*c. Аортальний
d. Тристулковий
e. -

123. Пацієнтку віком 25 років шпиталізовано до лікарні із симптомами передозування морфіном. Після внутрішньовенного введення налоксону її стан значно покращився. Який механізм дії цього препарату?
a. Блокада дофамінових рецепторів
b. Стимуляція серотонінових рецепторів
c. Блокада ГАМК-рецепторів
*d. Блокада опіоїдних рецепторів
e. Стимуляція бензодіазепінових рецепторів

124. Який тип управління домінує в медичному закладі, якщо більшу частину повноважень щодо ухвалення управлінських рішень має керівник цього закладу?
*a. Централізований
b. Функціональний
c. Децентралізований
d. Змішаний
e. Лінійно-функціональний

125. Сестрі медичній кардіологічного відділення необхідно виміряти пульс пацієнту. У який період доби та за яких обставин можна отримати найточніші показники цього параметра?
a. Вдень, після фізичного навантаження
b. Вранці, одразу після сніданку
c. Ввечері, перед сном, після вечері
d. В обідній час, після вживання їжі
*e. Вранці, одразу після пробудження, натще

126. Пацієнтка після перенесеного інсульту відчуває виражений страх втратити рівновагу та впасти, через що відмовляється виконувати балансувальні вправи. Сестра медична реабілітаційного відділення провела з нею бесіду щодо її побоювань та запропонувала спільно розробити стратегію їх подолання. Який принцип реабілітації реалізувала сестра медична під час сестринського втручання?
a. Послідовність
b. Безперервність
c. Цілеспрямованість
*d. Пацієнтоцентричність
e. Своєчасність

127. Пацієнт віком 45 років скаржиться на біль у грудній клітці зліва, що посилюється під час дихання, кашлю, нахилах тулуба у здоровий бік та на непродуктивний болісний кашель. Об’єктивно спостерігається: рухомість грудної клітки обмежена з ураженого боку, аускультативно вислуховується шум тертя плеври. Для якого захворювання характерні вказані клінічні прояви?
*a. Сухого плевриту
b. Бронхоектатичної хвороби
c. Гострого стенозуючого ларингіту
d. Гострого бронхіту
e. Бронхіальної астми

128. Головна сестра медична розробила заходи, які заклад охорони здоров'я має виконати за рік, вказала терміни виконання та відповідальних виконавців. Яку функцію управління організацією вона виконала?
*a. Оперативне планування
b. Функціональне блокування
c. Сервісне блокування
d. Організаційний аналіз
e. Стратегічний менеджмент

129. Чоловік віком 57 років скаржиться на стискальний пекучий біль за грудниною з іррадіацією в ліве плече, що виник під час фізичного навантаження та не минув після приймання нітрогліцерину. Об'єктивно спостерігається: пацієнт стривожений, шкіра та видимі слизові оболонки бліді, тони серця ослаблені, ритмічні, АТ - 90/50 мм рт. ст. Результати ЕКГ: сегмент S-T над ізолінією, коронарний зубець Q. Для якої патології це характерно?
a. Ендокардиту
*b. Інфаркту міокарда
c. Ревматичної хвороби серця
d. Міокардиту
e. Перикардиту

130. Чоловік віком 42 роки отримав проникаючу травму грудної клітки. Об'єктивно спостерігається: шкіра та слизові оболонки ціанотичні, прискорене поверхневе дихання, з рани на грудній клітці витікає піниста кров, а під час вдиху чутно шиплячий звук (звук всмоктування повітря через рану). Яку невідкладну допомогу необхідно насамперед надати пацієнту?
a. Провести електричну дефібриляцію
b. Надати постраждалому стабільне бічне положення
c. Прикласти холодний компрес на грудну клітку
d. Накласти комірець Шанца
*e. Накласти на рану оклюзійну пов’язку

131. Умови денного стаціонару поліклініки передбачають надання медичної допомоги пацієнтам, які не потребують контролю та спостереження протягом доби. Який стан або захворювання є показаннями для лікування пацієнтів у денному стаціонарі?
a. Гострий психоз
b. Активна (відкрита) форма туберкульозу
c. Ускладнений гіпертонічний криз
*d. Діабетична ангіопатія нижніх кінцівок
e. -

132. Жінка віком 29 років скаржиться на свербіж і печіння в ділянці зовнішніх статевих органів, дискомфорт у піхві, що посилюється під час статевого акту. Результати гінекологічного дослідження: слизова оболонка піхви гіперемована, набрякла, петехіальні крововиливи на слизовій оболонці вагінальної частини шийки матки ("полунична" шийка матки), вагінальні виділення пінисті, сіро-жовтого кольору, з неприємним запахом. Для якого захворювання характерні ці симптоми?
a. Аеробного вагініту
b. Бактеріального вагінозу
*c. Трихомоніазу
d. Кандидозного вульвовагініту
e. Хламідіозу

133. У пацієнта, який хворіє на туберкульоз легень, після фізичного навантаження раптово з'явилося відчуття стиснення в грудях та виник нападоподібний кашель, під час якого з рота й носа почала виділятися піниста кров (яскраво-червоного кольору, повільно згортається). Об'єктивно спостерігається: загальний стан тяжкий, шкіра бліда, ЧД - 43/хв, АТ - 95/60 мм рт. ст., пульс - 115/хв, ниткоподібний. Яке ускладнення основного захворювання розвинулося в пацієнта?
a. Носова кровотеча
*b. Легенева кровотеча
c. Спонтанний пневмоторакс
d. Шлункова кровотеча
e. Відкритий пневмоторакс

134. Чоловік отримав вогнепальне поранення обличчя. Об'єктивно спостерігається: свідомість збережена, наявні травматичні пошкодження м'яких тканин ротової порожнини, зубів верхньої та нижньої щелепи. Самостійне дихання збережене, однак проявляються ознаки обструкції верхніх дихальних шляхів. Який медичний пристрій доцільно насамперед застосувати для тимчасового забезпечення прохідності дихальних шляхів?
a. Пульсоксиметр
b. Зонд Блекмора
c. Орофарингеальний повітровід
*d. Носоглотковий повітровід
e. Ендотрахеальна трубка

135. Який саме аспект управлінського процесу стосується створення й закріплення системи прав, обов'язків, повноважень і відповідальності працівників та підрозділів у рамках виконання конкретних операцій, робіт і етапів управлінських рішень?
*a. Організаційний
b. Соціальний
c. Економічний
d. Правовий
e. Технологічний

136. Кому з нижченаведених пацієнтів показане лікування в денному стаціонарі медичного центру?
a. Пацієнту віком 67 років із гострим порушенням мозкового кровообігу
*b. Пацієнту віком 49 років із загостренням хронічного холециститу
c. Пацієнту віком 56 років із термінальною стадією цирозу печінки
d. Пацієнтці віком 27 років, якій показаний остеосинтез
e. Пацієнтці віком 78 років із ІV стадією раку шлунка

137. У вагітної жінки віком 33 роки на 39-му тижні вагітності розпочалися генералізовані судоми, яким передував інтенсивний головний біль, порушення зору ("мушки" перед очима, двоїння в очах), біль у правому верхньому квадранті живота та в епігастрії, нудота, блювання. Також з'ясувалося, що протягом вагітності в жінки спостерігалися підвищення артеріального тиску, набряки та протеїнурія. Який патологічний стан розвинувся в пацієнтки?
*a. Еклампсія
b. Тяжка прееклампсія
c. Епілептичний статус
d. -
e. Тромбоемболія легеневої артерії

138. Укажіть вид медичної допомоги, що надається пацієнтам з невиліковними захворюваннями на пізніх стадіях, мета якої - полегшити симптоми та покращити якість життя пацієнтів.
*a. Паліативна
b. Реабілітаційна
c. Вторинна
d. Первинна
e. Висококваліфікована

139. Укажіть пріоритетні дії медичного працівника перед початком надання невідкладної допомоги постраждалому в умовах надзвичайної ситуації.
a. Перевести постраждалого в стабільне бічне положення
*b. Оцінити місце події та впевнитися в безпеці - власній та постраждалого
c. Негайно перевезти постраждалого до найближчого медичного закладу
d. Перевірити в постраждалого життєво важливі показники (пульс, АТ, дихання)
e. Негайно розпочати серцево-легеневу реанімацію

140. У центрі ПМСД медичний працівник проводить обстеження трирічної дитини. Яка формула використовується для визначення нормального артеріального тиску у дітей цього віку.
a. 10 + 2n
b. 80 * n
*c. 90 + 2n
d. 70 * n
e. 70 + 5n

141. У пацієнтки віком 30 років розвинувся напад пароксизмальної тахікардії. З яких заходів необхідно розпочати надання невідкладної допомоги в цьому разі?
a. Виконання електричної дефібриляції
b. Введення гіпотензивних засобів
c. Забезпечення горизонтального положення тіла
*d. Проведення вагусних проб
e. -

142. Пацієнту інфекційного стаціонару встановлено діагноз: дифтерія ротоглотки - та з лікувальною метою введено протидифтерійну сироватку. Укажіть її основний механізм дії.
a. Стимуляція імунної системи
*b. Нейтралізація токсину
c. Стабілізація гемодинаміки
d. Забезпечення седативного ефекту
e. Знищення збудника інфекції

143. Для якої вродженої вади серця характерні чотири анатомічні ознаки: стеноз легеневої артерії, дефект міжшлуночкової перегородки, декстрапозиція аорти та гіпертрофія правого шлуночка?
a. -
b. Декстракардії
*c. Тетради Фалло
d. Аномалії Ебштейна
e. Коарктації аорти

144. Яка група інвалідності встановлюється пацієнту зі стійкими, вираженими функціональними порушеннями, що значно обмежують життєдіяльність й унеможливлюють самообслуговування, вимагаючи постійного стороннього догляду?
a. Четверта
b. Третя
c. -
*d. Перша
e. Друга

145. Пацієнтка віком 34 роки, яка хворіє на цукровий діабет 1-го типу, раптово втратила свідомість. Об'єктивно спостерігається: судомні посмикування м'язів, блідість та вологість шкіри, мідріаз, пульс - 98/хв, АТ - 110/70 мм рт. ст. Який із нижченаведених лікарських засобів необхідно застосувати негайно з метою надання невідкладної допомоги пацієнтці?
a. 0,1%-ий розчин адреналіну (епінефрину) в/м
b. 5%-ий розчин глюкози в/в
c. 0,2%-ий розчин норадреналіну в/в
*d. 40%-ий розчин глюкози в/в
e. 10-14 ОД інсуліну короткої дії в/в

146. Після успішного проведення реанімаційних заходів новонародженій дитині в пологовій залі необхідно забезпечити доступ до внутрішньовенного введення лікарських засобів для подальшої підтримки життєдіяльності організму. Які судини найкраще використовувати для катетеризації в цьому разі?
*a. Вени пуповини
b. Пахові вени
c. Вени голови
d. Ліктьові вени
e. Підключичні вени

147. Укажіть три основних типи поведінки керівника залежно від стилю лідерства.
*a. Автократичний, демократичний, ліберальний
b. Демократичний, монархічний, партократичний
c. Анархічний, автократичний, партократичний
d. Демократичний, ліберальний, охлократичний
e. Партократичний, монархічний, ліберальний

148. Пацієнту встановлено попередній діагноз: шигельоз. Який специфічний лабораторний метод діагностики використовується для підтвердження діагнозу?
*a. Бактеріологічне дослідження випорожнень
b. Загальний аналіз сечі
c. Аналіз крові на глюкозу
d. Біохімічний аналіз крові
e. Загальний аналіз крові

149. У пацієнта віком 60 років шпиталізовано до лікарні зі скаргами на сильний оперізувальний біль в епігастрії, багаторазове блювання, що не приносить полегшення. Пацієнт блідий, шкіра волога, АТ - 85/50 мм рт. ст., ЧСС - 110/хв. В анамнезі - зловживання алкоголем. Для якого захворювання характерні вказані симптоми?
a. Інфаркту міокарда
*b. Гострого панкреатиту
c. Гострого апендициту
d. Кишкової непрохідності
e. Ниркової коліки

150. Існує багато ефективних методів управління конфліктними ситуаціями в трудовому колективі. Які з нижченаведених методів управління передбачають чітке пояснення вимог до роботи для запобігання та усунення організаційних конфліктів?
a. Персональні
b. Міжособові
c. -
*d. Структурні
e. Внутрішньоособові

