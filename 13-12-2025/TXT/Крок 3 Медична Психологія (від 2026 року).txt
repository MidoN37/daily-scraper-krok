1. До лікаря-психолога направлена пацієнтка віком 28 років із підозрою на розлад особистості. Під час контакту жінка інертна, у комунікації не зацікавлена, часто відволікається, спостерігається її відстороненість. Відзначає, що має незначне коло соціальних контактів та майже не має хобі чи інтересів. Емоційно невиразна, у минулому не відзначає епізодів значного підвищеного або зниженого настрою. Який розлад особистості спостерігається у пацієнтки?
a. Ананкастний
b. Залежної особистості
c. Дисоціальний
d. Тривожний
*e. Шизоїдний

2. Жінка звернулася до сімейного лікаря зі скаргами на втому та безсоння, що час від часу то зникали, то з'являлися надовго. Сімейний лікар направив пацієнтку до лікаря-психіатра. У процесі діагностики з'ясувалося, що пацієнтка була учасницею бойових дій. Має кошмарні повтрювані сновидіння, флешбеки, уникнення схожих до травматичних подій обставин, віддалилася від своїх друзів, родини, майже не виходить із дому, має підвищену тривогу та панічні атаки. Встановлено діагноз: посттравматичний стресовий розлад. Яке лікування необхідно призначити пацієнтці?
a. Гештальт-терапію
*b. КТП або EMDR
c. Тілесно-орієнтовану психотерапію
d. Психодинамічну психотерапію
e. Емоційно-фокусовану терапію

3. Які чинники зменшують вплив травматичної події на людину?
a. Відсутність соціальної підтримки
b. Пасивність у прийнятті рішень
c. Сприйняття того, що сталося, як несправедливості
*d. Активна поведінка
e. Фізична перевтома

4. Для якого виду порушень інтелектуальної діяльності людини характерне нерозуміння переносного змісту прислів'я?
*a. Порушення мислення
b. Порушення сприйняття
c. Порушення пам’яті
d. Порушення уяви
e. Порушення мовлення

5. Яка з нижченаведених психодіагностичних методик дозволяє оцінити пам'ять, організацію діяльності та конструктивний праксис?
a. C-SSRS
*b. Тест на малювання годинника
c. CAPS
d. CDR
e. MOCA

6. Укажіть властивості особистості, для оцінки яких використовується опитувальник Спілбергера (STAI).
a. Алекситимія
b. Тривога та депресія
c. Когнітивні порушення
*d. Особистісна та реактивна тривожність
e. Акцентуації характеру

7. Укажіть визначення, що характеризує зміст когніцій в осіб із панічним розладом.
*a. Викривлена катастрофічна інтерпретація симптомів тривоги
b. Перебільшення загрози та прогнозування високого ризику небажаного результату
c. Інтеріоризація негативної зовнішньої оцінки з її подальшою соматизацією
d. Помилкове пояснення нешкідливих тілесних симптомів як проявів небезпечного захворювання
e. Запобігання негативним ситуаціям, що можуть статися з людиною чи її близьким оточенням

8. У пацієнтки віком 36 років виявлено симптоми компульсивного переїдання («заїдає стрес», багато їсть на самоті без відчуття насичення, потім відчуває сором за напад переїдання). Який метод психологічного впливу є особливо ефективним для цього розладу харчової поведінки?
*a. Інтуїтивне харчування
b. Ділення продуктів на «корисні» та «шкідливі»
c. Обмеження харчування
d. Підрахунок калорій
e. Психоосвіта

9. Яку допомогу необхідно надати людині, що перебуває у стані гострої реакції на стрес?
*a. Першу психологічну допомогу
b. Увести розчин діазепаму внутрішньом'язово
c. Провести дебрифінг
d. Провести сеанс когнітивно-поведінкової терапії
e. Шпиталізувати до психіатричного стаціонару

10. Скільки невдалих курсів лікування потрібно, щоб визначити терапевтично резистентну депресію?
a. Понад 3 невдалих курси терапії
b. 1 невдалий повний курс терапії
c. 3 послідовних курси терапії
*d. 2 послідовних курси терапії
e. ---

11. Здобувач закладу вищої освіти отримав на іспиті першу низьку оцінку та дійшов висновку, що йому не вдасться скласти успішно іспити з інших предметів. Визначте тип когнітивної помилки.
a. Наклеювання ярликів
b. Персоналізація
*c. Надмірне узагальнення
d. Читання думок
e. Передбачення

12. Пацієнт скаржиться на знижений настрій, порушення сну, відсутність інтересу до діяльності, що раніше його цікавила. Такий стан триває близько 3-х тижнів і впливає на повсякденне функціонування. Під час подальшого опитування та діагностики встановлено діагноз: депресивний епізод легкого ступеня. Який метод лікування найдоцільніший у цьому разі?
a. Призначити дулоксетин у комбінації з амітриптиліном
b. ---
c. Розчин амітриптиліну в/м за схемою
*d. Когнітивно-поведінкова психотерапія
e. Застосування пароксетину або флуоксетину

13. Укажіть твердження, що найбільш характерне для нервової анорексії.
a. Апетит спочатку не втрачається
b. Втрата ваги асоціюється з ескалацією гніву
c. Блювання часто виникає пізніше в перебігу хвороби
d. Зазвичай присутня значна депресія
*e. Прагнення до стрункості стає єдиним пріоритетом

14. Робота медичного працівника, як правило, емоційно насичена та призводить до розвитку синдрому вигорання. Укажіть, що розуміють під "емоційним виснаженням" у контексті цього синдрому.
a. Негативне ставлення працівника до колег по роботі
b. Зниження емоційного тонусу
c. Розчарування результатами власної роботи
*d. Вичерпаність емоційних та фізичних ресурсів
e. Зникнення емоційності

15. Які фундаментальні аспекти психотерапії ПТСР?
a. Сприймання навколишнього середовища та себе в ньому
b. Підняття самовпевненості та самооцінки
*c. Зниження тривоги та встановлення особистості
d. Когнітивна корекція автоматичних думок та переконань щодо себе та своєї поведінки
e. Відтворення індивідуальних та фізичних якостей

16. Який напрям психотерапії описує принцип "тут і зараз"?
a. Психоаналіз
b. Кататимно-імагінативна психотерапія
c. Психодрама
d. Арт-терапія
*e. Гештальт-терапія

17. Визначте психогенно зумовлений субдепресивний розлад тривалістю 2 роки і більше, симптомами якого є: переважно сумний настрій, адинамія та астено-вегетативні прояви.
a. Ларвована депресія
*b. Дистимія
c. Реактивна депресія
d. Смуток породіллі
e. Рекурентна депресія

18. Яка тактика лікування вважається найбільш доречною для пацієнтів із ранніми ознаками шизофренії, особливо з урахуванням необхідності зменшення психозу та попередження подальшої прогресії захворювання?
a. Негайна фармакотерапія та психодинамічна терапія
*b. Фармакотерапія та підтримуюча психотерапія
c. Групова терапія та арт-терапія
d. Когнітивно-поведінкова терапія та тренінг соціальних навичок
e. Майндфулнес та релаксаційні техніки

19. Для якого синдрому характерний симптом ехолалії?
a. Іпохондричний синдром
*b. Кататонічне збудження
c. Кататонічний ступор
d. Маніакальний синдром
e. Психоорганічний синдром

20. Укажіть стан потьмарення свідомості, за якого спостерігається збереження усіх видів орієнтування та здатність здійснювати звичні дії, але ускладнюється розуміння поточної ситуації.
a. Оглушення
*b. Обнубіляція
c. Абсанс
d. Кома
e. Сопор

21. У військовослужбовця, який повернувся з зони активних бойових дій 2 місяці тому, діагностовано посттравматичний стресовий розлад. Який напрям психотерапевтичного лікування доцільно застосувати?
a. Психоаналіз
b. Клієнт-центровану психотерапію
c. Екзистенціальну психотерапію
*d. EMDR
e. Гештальт-терапію

22. Укажіть розлади пам'яті, коли людина має помилкові спогади, яких не було в цей час, але які були чи могли бути в минулому житті ("ілюзії пам'яті") .
a. Амнестичне дезорієнтування
b. Конфабуляції
c. Антероградна амнезія
*d. Псевдоремінісценції
e. Ретроградна амнезія

23. Укажіть один із розладів, що характеризується посиленням харчового потягу, проявляється у постійному нездоланному відчуттю голоду, ненажерливості та відсутності відчуття насичення.
a. Парабулія
b. Полідипсія
c. Гіпербулія
d. Анорексія
*e. Булімія

24. Укажіть одну з пізнавальних діяльностей людини, для дослідження якої використовують таблиці Шульте.
a. Пам'ять
b. Мислення
*c. Увага
d. Відчуття
e. Мова

25. Який тест із нижченаведених використовується для оцінки симптомів посттравматичного стресу?
a. HADS
b. GAD-7
c. PHQ-9
d. MADRS
*e. PCL-5

26. Укажіть психологічну травму, яка характеризує психологічний чи емоційний ефект, що відчувають люди, які мешкають поряд із тими, хто пережив травму.
a. Повторювана травма
*b. Інтергенераційна травма
c. Травма розвитку
d. Монотравма
e. Трансгенераційна травма

27. До якого типу ознак синдрому емоційного вигорання необхідно віднести зміни апетиту та ваги?
a. Інтелектуальних (когнітивних)
*b. Соматичних
c. Соціальних
d. Поведінкових
e. Емоційних

28. Пацієнт віком 43 роки скаржиться на головний біль, тремор, перепади артеріального тиску, порушення сну, головокружіння, тривожність, напруження, подавлений настрій і зниження пам'яті. Попередньо проходив лікування протягом 8-ми місяців у туберкульозному диспансері. Під час патопсихологічного дослідження виявлено: когнітивна сфера - зниження короткотривалої та довготривалої пам’яті, нестійкість уваги, емоційно-вольова сфера - середній рівень реактивної та особистісної тривожності, депресивна симптоматика легкого ступеня, особистісна сфера - без особливостей акцентуації. Укажіть провідний регістр-синдром.
a. Психогенно-невротичний
b. Ендогенно-органічний
c. Особистісно-аномальний
d. Психогенно-психотичний
*e. Екзогенно-органічний

29. Яка психотерапія є першою лінією для інтеграції у життя та пошуку сенсу травматичного досвіду?
a. Травма-фокусована психотерапія
b. Когнітивно-реконструктивна пролонгована експозиція
c. Коротка еклектична психотерапія
d. Розповідна експозиційна терапія
*e. Наративна експозиційна терапія

30. У чоловiка віком 43 роки спостерігається стан психомоторного збудження: зазирає за двері і переконаний, що там знаходяться його приятелi. Говорить, що чує голоси знайомих та стороннiх людей, які сперечаються між собою щодо нього і вимагають його покарання, а інші захищають його. Повторює слова, якi нiбито почув iз-за стiни. Який патологічний стан виник у пацієнта?
a. Вербальнi iлюзiї
b. Нав’язливi iдеї
c. Маячiння
d. Конфабуляцiї
*e. Гострий галюциноз

31. Пацієнтка скаржиться на ниючий м'язовий біль, нездатність розслабитися, постійне занепокоєння, що триває понад пів року. Стан погіршується через несподівані події, навіть приємні. У цьому разі виникає сухість у роті, прискорене серцебиття, пітливість. Установіть найімовірніший діагноз.
*a. Генералізований тривожний розлад
b. Панічний розлад
c. Специфічна фобія
d. Гостра реакція на стрес
e. Посттравматичний стресовий розлад

32. Укажіть шкалу вимірювання інтелекту.
a. Шкала MMPI
b. Шкала Бека
c. Шкала Спілберга
d. Шкала Манії
*e. Шкала Векслера

33. Яка основна побічна дія антипсихотиків першого покоління?
a. Метаболічні порушення
b. Серотоніновий синдром
*c. Екстрапірамідні розлади
d. Когнітивні порушення
e. Стимулююча дія на психіку

34. Пацієнтку віком 23 роки шпиталізовано до лікарні у зв'язку з втратою свідомості та нападом тоніко-клонічних судом. Який метод діагностики необхідно використати у цьому разі?
a. Ехоенцефалографію
*b. Електроенцефалографію
c. Ангіографію судин головного мозку
d. Магніто-резонансну томографію
e. Комп'ютерну томографію

35. Жінка віком 35 років звернулася до лікаря-психолога зі скаргами на пригнічений настрій, труднощі в соціалізації, відчуття втрати частини себе. Із анамнезу відомо, що симптоми спостерігаються протягом 8-ми місяців. Початок прояву симптомів пов'язує з трагічною смертю чоловіка. Який найімовірніший діагноз?
a. ПТСР
b. Нормальне горювання
c. Генералізований тривожний розлад
*d. Розлад тривалого горя
e. Розлад адаптації

36. Укажіть короткочасне почуття повної спустошеності та байдужості, що виникає під дією раптових важких психічних травм.
a. Апатія
b. Емоційна лабільність
*c. Емоційний параліч
d. Тривога
e. Ейфорія

37. Дівчинка віком 15 років демонструє впертість, відмовляється виконувати шкільні завдання, підтримувати дружні стосунки з однолітками та співпрацювати з учителем. Коли батьки та викладачі вказують на недоліки дівчинки, це викликає її надмірну агресію та конфлікти. Укажіть доцільний метод психотерапії у цій ситуації.
a. Психодинамічна психотерапія
b. Емоційно-фокусована психотерапія
c. Групова психотерапія
*d. Поведінкова психотерапія
e. Гештальт-терапія

38. Укажіть обов’язкову ознаку деліріозного затьмарення свідомості.
a. Автоматичні рухи
b. Агресивно-захисна поведінка
*c. Істинні зорові галюцинації та ілюзії
d. Фантастичні сюжетні уявлення
e. Афект здивування, розгубленість

39. Укажіть основну відмінність клінічного інтерв'ю від звичайного розпитування.
a. Поєднує психодіагностичні процедури і безпосереднє обстеження
*b. Націлене не лише на скарги, але й на виявлення прихованих мотивів поведінки людини та надання їй допомоги
c. Націлене лише на виявлення скарг пацієнта
d. Передбачає емоційну підтримку та обговорення планів на майбутнє
e. Передбачає можливість оцінювання індивідуально-психологічних особливостей пацієнта

40. Який розділ загальної профілактики займається розробленням і впровадженням у практику заходів щодо запобігання психічним захворюванням, їх хронізації та заходів із реабілітації психічно хворих?
a. Психогігієна
b. Психологічне консультування
c. Психотерапія
*d. Психопрофілактика
e. Психіатрія

41. Пацієнту, який був тренером з акробатики, після отримання поранення ампутували одну ногу. Після протезування і відновлення функції ходіння він вирішив повернутися до попередньої професії, старанно працював над цим і здійснив свій намір. Який рівень компенсації дефекту спостерігається у пацієнта?
*a. Високий рівень (активне подолання дефекту)
b. Гіпокомпенсація
c. Середній рівень
d. Гіперкомпенсація
e. Низький рівень (пристосування до дефекту)

42. Під час огляду пацієнта віком 32 роки було виявлено руховий розлад, зокрема втрату здатності ходити та стояти, попри відсутність органічних порушень. Для якої патології характерні такі рухові розлади?
a. Асинергії
*b. Абазії
c. Апраксії
d. Атаксії
e. Астезії

43. Пацієнтка віком 26 років знаходиться на лікуванні в стаціонарі психоневрологічного відділення у зв'язку з тривожним станом. Медичний персонал відділення помітив, що пацієнтка не виконує повноцінно умови лікування, під подушкою та матрацом знаходять наполовину пусті та повні ампули з інсуліном, які пацієнтка мала ввести відповідно до лікування первинного діагнозу "Цукровий діабет І-го типу". Укажіть попередній клінічний діагноз.
a. Дранкорексія
b. Нервова анорексія
c. Нервова булімія
d. Орторексія
*e. Діабулімія

44. Який антидепресант протипоказаний при епілепсії?
a. Агомелатин
b. Вортіоксетин
*c. Бупропіон
d. Моклобемід
e. Міртазапін

45. Через яку побічну дію психологічного дебрифінгу його не рекомендовано на початкових етапах терапії ПТСР та розладів адаптації?
a. Соматизацію
b. Сенсибілізацію
c. Суїцидальну налаштованість
*d. Ретравматизацію
e. Дезадаптацію

46. Укажіть найчастішу причину деліріозного синдрому (делірію).
a. Біполярний розлад
b. Епілепсія
c. Істерія
*d. Екзогенне ураження головного мозку
e. Шизофренія

47. Пацієнтка віком 22 роки звернулася на консультацію у зв'язку з раптовим посиленням сексуального потягу, від якого вона не може позбутися протягом доби, відсутністю оргазму. Мала стосунки з чоловіком, сексуальний контакт із яким був 1-2 рази на тиждень, однак протягом останніх 2-х тижнів змінила шість партнерів, кількість сексуальних контактів зросла до 1-2 на добу. Який найімовірніший діагноз?
a. Сатиріазис
*b. Німфоманія
c. Диспареунія
d. Вагінізм
e. Сексуальна аверсія

48. Для якого захворювання характерний такий психопатологічний симптом, як псевдогалюцинації?
*a. Шизофренії
b. Інтоксикаційного психозу
c. Реактивного психозу
d. Невротичного розладу
e. Інфекційного психозу

49. Що насамперед передбачає медико-психологічний супровід пацієнта з тяжкою деменцією?
a. Когнітивний тренінг для пацієнта
b. Тренінг соціальних навичок для пацієнта
c. Психологічну підтримку та психоосвіту пацієнта
d. Сімейну психотерапію (пацієнт та доглядальник)
*e. Психологічну підтримку та психоосвіту доглядальника

50. Укажіть одне із завдань сімейної психотерапії.
*a. Збільшення відкритості комунікації
b. Відслідковування автоматичних негативних думок
c. Зцілення від психосоматичних розладів
d. Сприяння усвідомленню несвідомих тенденцій, потягів і конфліктів
e. -

51. На якій стадії психосексуального розвитку людини, згідно з психоаналітичною теорією З.Фройда, формується Супер-Его?
a. Генітальній
b. Оральній
c. Латентній
*d. Фалічній
e. Анальній

52. До якого типу ознак синдрому емоційного вигорання належить формальне виконання роботи?
*a. Інтелектуальних (когнітивних)
b. Емоційних
c. Соціальних
d. Соматичних
e. Поведінкових

53. Оберіть шкалу, яку використовують для оцінки генералізованого тривожного розладу.
a. Опитувальник страху Метьюза та Маркса
b. Шкала соціальної тривоги Лібовіца
*c. Пенсільванський опитувальник занепокоєння
d. SPIN
e. SIAS

54. У чоловіка з тяжким перебігом COVID-19, на тлі високої температури та задишки, виникло видіння його покійної матері, яка ніби кликала його. Який найімовірніший психопатологічний розлад виник у пацієнта?
a. Неврастенія
*b. Соматогенія
c. Нозогенія
d. Психогенія
e. Соматизована психічна реакція

55. Укажіть протипоказання до застосування когнітивно-поведінкової психотерапії.
a. Панічний розлад
b. Шизофренія
c. Депресивний епізод
d. Генералізований тривожний розлад
*e. Психози в стадії загострення

56. Пацієнт віком 28 років, звернувся на консультацію, із висловленням агресивних тенденцій до свого партнера. Під час бесіди чоловік приглядається до погляду лікаря, на запитання уточнювального характеру відповідає: "Саме так, тільки такі ж розумні люди, як ми з Вами, можуть зрозуміти один одного". Принижує партнера, ставлячи його на друге місце, підносячи власну персону. Не сприймає критику, постійно очікує схвалення дій та думок. Який розлад особистості спостерігається у пацієнта?
a. Тривожний
b. Шизоїдний
c. Емоційно-нестабільний
d. Дисоціальний
*e. Нарцисичний

57. Укажіть імовірні зміни в лабораторних показниках крові пацієнта з синдромом емоційного вигорання.
a. Підвищення рівня адреналіну
*b. Зниження рівня кортизолу
c. Підвищення рівня кортизолу
d. Зниження рівня серотоніну
e. Підвищення рівня дофаміну

58. Що із нижченаведеного належить до поведінкових технік поведінкової психотерапії?
a. Когнітивне викривлення
*b. Експеримент-відкриття
c. Аналіз "за" і "проти"
d. Зважування плюсів і мінусів
e. Відволікання

59. Яка група препаратів буде найбільш доцільною для медикаментозного лікування посттравматичного стресового розладу?
a. Транквілізатори
*b. Антидепресанти
c. Седативні засоби
d. Психостимулятори
e. Нейролептики

60. Укажіть препарати з найбільшою доказовою базою для лікування депресивного епізоду.
*a. СІЗЗС
b. Нормотимічні засоби
c. ТЦА
d. Психостимулятори
e. Інгібітори МАО

61. У психічному стані пацієнта виявлено знижений настрій, психомоторне гальмування, маячні й суїцидальні ідеї самозвинувачення та гріховності. Яку терапевтичну тактику доцільно застосувати?
a. Амбулаторне лікування комбінацією антидепресанта та антипсихотика
*b. Стаціонарне лікування комбінацією антидепресанта та антипсихотика другого покоління
c. Стаціонарне лікування комбінацією антидепресанта та антипсихотика першого покоління
d. -
e. Стаціонарне лікування комбінацією антидепресанта та транквілізатора

62. Укажіть першу лінію індивідуальної психотерапії при гострому депресивному епізоді.
a. Когнітивно-поведінкова терапія + фармакотерапія
*b. Когнітивно-поведінкова терапія (КПТ) та міжособистісна терапія
c. Система психотерапії когнітивно-поведінкового аналізу
d. Психодинамічна терапія та емоційно-сфокусована терапія
e. Позитивна психотерапія

63. Який вид терапії має найбільшу ефективність та доказовість щодо специфічної фобії?
a. Когнітивно-поведінкова терапія (КПТ) + фармакотерапія
b. Групова когнітивно-поведінкова терапія (КПТ)
*c. Експозиційна терапія
d. Систематична десенсибілізація
e. Психодинамічна психотерапія

64. Укажіть, поєднання яких лікарських засобів використовують для лікування депресивного синдрому, обтяженого психотичною симптоматикою.
a. Антидепресантів першого та другого покоління
b. ТЦА та антихолінергічних засобів
*c. Антидепресантів та нейролептиків другого покоління
d. Нейролептиків першого та другого покоління
e. -

65. Яка стадія емоційного вигорання характеризується зниженням інтересу до роботи та потреби в спілкуванні, апатією, дратівливістю, почуттям виснаженості навіть після сну та вихідних?
a. П'ята
b. Перша
c. Четверта
d. Третя
*e. Друга

66. За спостереженнями одного з видатних сучасних психотерапевтів К. Роджерса, якщо людині дозволити без перешкод виразити свої негативні емоції, то поступово вони самі собою змінюються на позитивні. Як називається цей метод погашення конфлікту?
a. Принцип "оголення агресії"
b. Принцип "емоційного заміщення"
*c. Принцип "виходу почуттів"
d. Принцип "авторитетного третього"
e. Принцип "примусового вислуховування опонента"

67. Укажіть психолога, який запропонував трансперсональну психотерапію та є засновником Міжнародної трансперсональної організації.
a. Зигмунд Фройд
b. Йозеф Брейєр
c. П'єр Жане
*d. Станіслав Гроф
e. Іпполіт Бернгейм

68. Які препарати потрібно призначити насамперед як доповнення до немедикаментозних методів лікування посттравматичного стресового розладу у випадках, коли спостерігається значне і короткотривале порушення сну?
a. Снодійні, похідні бензодіазепіну, коротким курсом
b. Антидепресанти, до 14-ти днів
c. Снодійні, переважно небензодіазепінові на постійній основі
d. Седативні на ніч щоденно
*e. Снодійні, переважно небензодіазепінові, коротким курсом

69. Ускладненням якого методу психотерапії гострого стресового розладу та ПТСР є повторна психологічна травматизація пацієнтів?
a. Майндфулнес
b. Аутотренінгу
c. Прогресивної релаксації
d. Когнітивно-поведінкової терапії
*e. Раннього дебрифінгу

70. Наявність якої ознаки при розладах статевої ідентифікації потребує психотерапевтичної інтервенції?
a. Вуайеризму
b. Садомазохізму
c. Транссексуалізму
*d. Гендерної дисфорії
e. Трансвестизму

71. Батьки звернулись на консультацію щодо своєї восьмирічної доньки. Дівчинка навчається у другому класі, з останнього року почала раптово викрикувати різні звуки або слова, які не стосуються контексту розмови, через певний час почалися посмикування, притискання плеча до голови та биття самої себе в різні ділянки тіла. Спочатку батьки думали, що це прояв дитячої грайливості, але такий стан стає все частішим і все більш неприємним для дитини. У школі стан погіршується, що заважає дівчинці комунікувати з однолітками та навчатися. Який найімовірніший діагноз?
a. Транзиторний тіковий розлад
*b. Синдром Туретта
c. Тривалий моторний тіковий розлад
d. Синдром дефіциту уваги та гіпереактивності
e. Тривалий вокальний тіковий розлад

72. Лікар-психіатр складає індивідуальну психотерапевтичну програму для пацієнта з шизоафективним розладом. Який елемент програми є найпершим?
*a. Психоосвіта
b. Поведінкова терапія
c. Арт-терапія
d. Тренінг соціальних навичок
e. Когнітивний тренінг

73. На вирішення яких завдань спрямована соціально-корекційна терапія?
a. На підкорення людини будь-яким нормам суспільства, включаючи не прийнятні для неї
b. На виправлення викривлених соціальних стереотипів та норм поведінки
*c. Будь-яких соціальних проблем, включаючи ті, що пов’язані з психічними захворюваннями
d. На лікування дисоціального розладу особистості (соціопатії)
e. Будь-яких соціальних проблем, за винятком тих, що пов’язані з психічними захворюваннями

74. Укажіть метод психотерапевтичної роботи, у якому учасники групи можуть відображати свої почуття, думки та конфлікти через розіграш сцен або ролей, що моделюють реальні або уявні ситуації.
a. Символдрама
b. Транзактний аналіз
*c. Психодрама
d. Раціонально-емотивна терапія
e. Екзистенційно-гуманістична психотерапія

75. Жінці під час лікування тривожно-депресивного розладу був призначений гідазепам у дозі 20 мг/добу. Про можливе виникнення якої побічної дії лікарського засобу лікар мав обов’язково попередити пацієнтку?
a. Порушення вітамінного обміну
*b. Зниження швидкості реакцій
c. Перепади артеріального тиску
d. Порушення тонусу кишківника
e. Проблеми з сечовипусканням

76. Жінка амбулаторно впродовж шести тижнів отримує препарат есциталопрам для лікування депресивного епізоду. Після нервування на роботі у неї виникли симптоми тривоги, що турбує її більшу частину дня. Яка терапевтична тактика лікування пацієнтки?
a. Додати до лікування антипсихотики
*b. Додати до лікування бензодіазепіни не довше, ніж на 14 днів
c. Додати до лікування антигістамінні препарати
d. Перейти на лікування іншим антидепресантом
e. Перейти на лікування антидепресантом іншої групи

77. Укажіть твердження, що характеризує редукцію особистісних досягнень.
*a. Розчарування результатами власної роботи
b. Вичерпаність емоційних ресурсів
c. Негативне ставлення працівника до колег по роботі
d. Зниження емоційного тонусу
e. Зникнення емоційності

78. Який метод ґрунтується на усвідомленні зв'язку між думками та почуттями, що в результаті спричиняють негативні емоції та незадовільну поведінку?
a. Поведінкова активація
b. Релаксація
c. Ситуаційне управління
*d. Когнітивна реструктуризація
e. Транзактний аналіз

79. Пацієнта, лежачого із закритими очима на кушетці або сидячого у зручному кріслі, вводять у стан розслаблення. Після досягнення пацієнтом стану розслаблення йому пропонують уявити образи на задану психотерапевтом тему у відкритій формі. Уявляючи образи, пацієнт розповідає про свої переживання психотерапевту. Який метод психотерапії використано в цьому разі?
*a. Кататимно-імагінативну психотерапію
b. Психодинамічну психотерапію
c. Транзактний аналіз
d. Символдраму
e. Психодраму

80. Пацієнт віком 56 років скаржиться на постійний біль, через який "немає радості життя". Хворіє на діабетичну полінейропатію. За шкалою MADRS - 29 балів. Який антидепресант є препаратом вибору в цій клінічній ситуації?
a. Амітриптилін
b. Міртазапін
c. Сертралін
d. Тразодон
*e. Дулоксетин

81. Чоловік віком 35 років викликав екстрену (швидку) медичну допомогу через відчуття задухи, страх смерті та прискорене серцебиття. Мав думки, що помирає, стан не проходив упродовж 15-20 хв, потім нормалізувався. З анамнезу відомо: здоровий, хронічні соматичні захворювання відсутні. За результатами обстеження у лікаря-кардіолога патологій не виявлено. Проте ці епізоди повторювалися й надалі. Яку тактику доцільно застосувати у цьому разі?
a. Лікування у стаціонарі
*b. Направити до лікаря-психіатра
c. Направити до лікаря-невролога
d. Повторне обстеження в іншого лікаря-кардіолога
e. Направити до лікаря-гастроентеролога

82. Пацієнтку віком 78 років шпиталізовано до лікарні у стані психоемоційного збудження. Зі слів родичів, жінка не впізнає членів своєї родини вже протягом 2-3 років, має сомнамбулізм, трапляються прояви дитячої поведінки, настрій змінюється декілька разів упродовж дня. У день шпиталізації взяла до рук ножа та почала погрожувати членам сім'ї, стверджуючи що вони грабіжники. Який найімовірніший діагноз?
a. Циклотомія
*b. Деменція
c. Шизофренія
d. Патологічний афект
e. Гостра реакція на стрес

83. Якому віку, згідно з психоаналітичною теорією З.Фройда, відповідає латентна стадія психосексуального розвитку людини?
a. 1-2 роки
b. 3-5 років
*c. 5-6 років
d. 2-3 роки
e. 7-8 років

84. Укажіть систему заходів, що буде першочерговим вибором для лікування гострого стресового розладу.
a. Психогігієна
b. Психофармакотерапія
c. Психопрофілактика
*d. Психокорекція
e. Психореабілітація

85. Пацієнтка віком 28 років на третій день після пологів почала агресивно поводити себе у відділенні, відмовляється годувати дитину, стверджуючи що її дитина загинула, а медичний персонал зробив іграшку з тіла новонародженого і вставив туди спеціальні технології, щоб "іграшка" могла кричати та їсти. Який найімовірніший діагноз?
*a. Післяпологовий психоз
b. Післяпологова депресія
c. Сепсис
d. Сутінкове потьмарення свідомості
e. Гостра реакція на стрес

86. Яка з нижченаведених методик застосовується в неврологічній практиці для диференційної діагностики ішемічних розладів, а також при інших ураженнях головного мозку первинного та вторинного генезу, коли є ризик розвитку деменції?
a. Опитувальник нейроповедінкових симптомів
b. МОСА
c. Клінічна рейтингова шкала деменції
*d. Шкала Хачинського
e. MMSE

87. Яка діагностична шкала є скрінінговою для генералізованого тривожного розладу?
*a. Шкала тривоги GAD-7
b. Госпітальна шкала тривоги і депресії HADS
c. Шкала особистісної та реактивної тривожності Спілбергера-Ханіна
d. Шкала тривоги Кові
e. Шкала тривоги Гамільтона HAM-A

88. Укажіть форму психічного розладу, що проявляється у сутінковому затьмаренні свідомості, зовні впорядкованій поведінці та автоматичному здійсненні різних дій із подальшою амнезією.
a. Аменція
*b. Транс
c. Пасивний негативізм
d. Обнубуляція
e. Автоматичне підкорення

89. Як називається комплекс заходів, спрямований на максимально раннє виявлення початкових фаз нервово-психічних захворювань та їх своєчасне (раннє) активне лікування?
a. Психокорекція
b. Первинна психопрофілактика
c. Третинна психопрофілактика
*d. Вторинна психопрофілактика
e. -

90. Яка група антидепресантів є препаратами першої лінії для медикаментозного лікування посттравматичного стресового розладу?
a. Трициклічні антидепресанти
b. Селективні інгібітори зворотного захоплення дофаміну і норадреналіну
*c. Селективні інгібітори зворотного захоплення серотоніну
d. Інгібітори моноамінооксидази
e. Селективні інгібітори зворотного захоплення норадреналіну

91. Який із нижченаведених лікарських засобів належить до групи антипсихотиків, та може використовуватися в малих дозах для лікування безсоння та генералізованої тривоги?
a. Вальпроат
*b. Кветіапін
c. Клозапін
d. Галоперидол
e. Міртазапін

92. У контексті психотерапевтичної допомоги первинне інтерв'ю необхідне для збору інформації про пацієнта. Яка рекомендована тривалість першого інтерв'ю?
*a. 50 хв
b. 30 хв
c. 90 хв
d. 20 хв
e. 15 хв

93. Пацієнтка віком 20 років скаржиться на підвищений рівень тривожності, порушення сну у вигляді безсоння, неможливість нормально поїсти, відчуття стороннього тіла в горлі. Два дні тому в сусідній будинок влучила блискавка, ніхто не постраждав, однак картина тодішньої ситуації не може "вийти з голови". Укажіть провідний регістр-синдром.
a. Особистісно-аномальний
b. Шизофренічний
c. Психогенно-психотичний
d. Афективно-ендогенний
*e. Психогенно-невротичний

94. Укажіть патологічний стан, за якого відсутні безумовні рефлекси.
a. Ступор
*b. Кома
c. Оглушення
d. Сопор
e. Делірій

95. Укажіть стан, за якого спостерігається ослаблення емоцій, байдужість до свого становища та оточуючих, що іноді хворобливо переживається.
a. Гіпотимія
b. Гіпертимія
*c. Апатія
d. Емоційна лабільність
e. Морія

96. Укажіть розлади пам'яті, коли людина має помилкові, вигадані, фантастичного змісту спогади про події, яких не було і не могло бути в житті ("галюцинації пам'яті").
a. Амнезія
b. Ілюзії
*c. Конфабуляції
d. Синдром Капгра
e. Псевдоремінісценції

97. Укажіть психогенні реакції, що виникають у зв'язку із соматичним захворюванням та належать до групи реактивних станів за Смулевичем.
a. Соматоформні реакції
*b. Нозогенії
c. Ятрогенії
d. Соматогенії
e. Неврози

98. До якого рівня психологічної допомоги на етапі комплексного реагування після гострої фази надзвичайної ситуації належить соціально-психологічний супровід?
a. Четвертого
*b. Другого
c. Третього
d. Першого
e. П’ятого

99. Які симптоми належать до фази резистентності синдрому емоційного вигорання?
a. Переживання психотравмуючих подій, незадоволеність собою
b. Емоційний дефіцит, психовегетативні та психосоматичні порушення
c. Відчуття "загнаності до клітки", тривога та депресія
d. Емоційна відстороненість та особистісна відстороненість
*e. Редукція професійних обов'язків та емоційно-моральна дезадаптація

100. Пацієнт із діагнозом: післяінсультна депресія, знаходиться на етапі підтримувальної терапії. Який вид психотерапії є найефективнішим у цьому разі?
a. Поведінкова активація
*b. Когнітивна терапія на основі усвідомленості
c. Керована самодопомога
d. Інтерперсональна терапія
e. Когнітивно-поведінкова терапія

101. Пацієнт віком 25 років, звернувся на консультацію до лікаря-психолога зі скаргами на постійний стрес на роботі та вдома. Він відчуває тривогу, постійну сонливість та порушення концентрації уваги. Пацієнт хоче знайти спосіб для керування стресом та поліпшення власного психічного стану. Який психотерапевтичний напрям буде ефективним у цій ситуації?
*a. Майндфулнес-орієнтована когнітивна терапія
b. Психодинамічна психотерапія
c. Гештальт-терапія
d. Транзактний аналіз
e. Раціонально-емотивна терапія

102. Укажіть симптом, що характеризується утрудненням або нездатністю людини точно оцінити чи описати власні почуття та здатністю відрізняти емоційні стани від тілесних відчуттів за P. Sifneos.
a. Апатія
b. Абулія
*c. Алекситимія
d. Гіпобулія
e. Ангедонія

103. Пацієнта віком 48 років шпиталізовано до психіатричного відділення. На момент обстеження стверджує, що він давно вже помер, його тіло було обезкровлене на патологоанатомічному столі, а зараз це лише лялькова оболонка. Який патологічний стан спостерігається у пацієнта?
a. Синдром Капгра
b. Синдром Кандинського-Клерамбо
*c. Синдром Котара
d. Паранояльний синдром
e. Парафренний синдром

104. Через який час після перенесеної психотравмуючої події можна застосовувати травмофокусовані інтервенції?
a. У перші години після психотравмуючої події
b. Через 48 год після психотравмуючої події
c. Через 24 год після психотравмуючої події
*d. Не раніше ніж через 2 тижні після психотравмуючої події
e. Не раніше ніж через 2 місяці після психотравмуючої події

105. Укажіть засновника нейролінгвістичного програмування (НЛП).
a. З. Фройд
b. К. Роджерс
c. В. Сатир
d. Ф. Перлз
*e. Р. Бендлер

106. На початку проведення обстеження лікар вибирає стиль спілкування зі своїм пацієнтом на основі його особистісних характеристик. Який стиль спілкування серед нижченаведених не рекомендовано використовувати у медичній практиці?
*a. Маніпулятивний
b. Авторитарний
c. Ритуальний
d. Ліберальний
e. Демократичний

107. Який психотерапевтичний підхід є найефективнішим для полегшення прийняття втрати та адаптації до нового способу життя у пацієнтів після ампутації кінцівки?
*a. Когнітивно-поведінкова терапія
b. Психодинамічна терапія
c. Групова терапія для осіб із фізичними ушкодженнями
d. Експозиційна терапія
e. Майндфулнес та релаксаційні техніки

108. До лікаря-психолога був направлений пацієнт для діагностики психопатологічних станів, психологічних феноменів та індивідуальних особливостей. Який метод отримання інформації про індивідуальні медико-психологічні якості особистості найдоцільніше використати у цьому разі?
a. Проєктивні методики
b. Діагностичні тестові методи
*c. Клінічне інтерв'ю
d. Скринінгові методики
e. Огляд

109. Укажіть форму потьмарення свідомості з переважанням незв'язності мовлення, моторики та розгубленості.
a. Пуерилізм
b. Псевдодеменція
*c. Аментивний синдром
d. Парафренний синдром
e. Ганзеровський синдром

110. Який тип методів найдоцільніше застосувати під час встановлення діагнозу шестирічній дитині з підозрою на депресивний або тривожний розлад?
*a. Проєктивні
b. Генетико-моделюючі
c. Анкетування
d. Скринінгові
e. Експериментальні

111. Укажіть лікаря-психіатра, який широко використовував у своїй практиці гіпноз та виділив основні його стадії.
a. Джеймс Бред
b. Іван Павлов
c. П’єр Жане
*d. Жан-Мартен Шарко
e. Іпполіт Бернгейм

112. Який із нижченаведених напрямів психотерапії використовує рольові техніки та аналіз несвідомих механізмів захисту?
a. Емоційно-фокусована психотерапія
b. Поведінкова психотерапія
c. Гештальт-терапія
d. Сімейна психотерапія
*e. Психодинамічна психотерапія

113. Який із нижченаведених методів є найефективнішим у відновленні когнітивних функцій та покращенні якості життя, включаючи пам'ять, увагу та розв'язування проблем у пацієнтів після перенесеного інсульту?
a. Арт-терапія
b. Гештальт-терапія
*c. Нейропсихологічний тренінг
d. Рефлексотерапія
e. Медикаментозна терапія

114. Пацієнтка три тижні тому під час пограбування отримала удар кулаком в обличчя. Сліди забоїв уже значно зменшилися, але жінка боїться виходити з дому через страх повторного нападу. Вона відчуває себе "на межі", легко лякається, легко може заплакати. Сон переривчастий, іноді повторюються нав'язливі сни про подальші напади. Установіть найбільш імовірний діагноз.
a. Специфічна фобія
b. Генералізований тривожний розлад
c. Панічний розлад з агорафобією
d. Посттравматичний стресовий розлад
*e. Гостра реакція на стрес

115. Лікар в окулярах справляє на пацієнта краще враження, тому що асоціюється з вищими розумовими здібностями. Визначте цей тип когнітивної помилки.
*a. Наклеювання ярликів
b. Персоналізація
c. Надмірне узагальнення
d. Передбачення
e. Читання думок

116. Який метод є найефективнішим для вирівнювання сезонних коливань настрою та запобігання зимовій депресії у лікуванні пацієнтів із сезонним афективним розладом?
a. Фармакотерапія з антидепресантами
b. Психодинамічна терапія
*c. Світлотерапія
d. Групова підтримуюча терапія
e. Когнітивно-поведінкова терапія

117. Укажіть, до якої складової частини профілактики професійного вигорання належить твердження: "Використання методів медитації, візуалізації (з використанням образів улюбленого куточка природи)".
a. Соціальної
b. Медичної
*c. Духовної
d. Психологічної
e. Біологічної

118. У якому разі в терапії великого депресивного епізоду застосовуються тимостабілізатори?
a. Під час амбулаторного лікування
b. Під час лікування антидепресантами другого ряду
c. За наявності виражених симптомів тривоги
d. Лише в період ремісії
*e. За відсутності терапевтичного ефекту лікування антидепресантами впродовж 4-х тижнів

119. Пацієнтка віком 58 років хворіє на ішемічну хворобу серця та цукровий діабет 2-го типу. У пацієнтки спостерігається надлишкова маса тіла, курить, працює бухгалтером, зарплата маленька, але допомагає матеріально дорослим дітям. Практично не відпочиває. Скаржиться на періодичний головний біль, поганий сон, дратівливість, слабкість. До лікування ставиться скептично. Оберіть метод та мету втручання на першому етапі.
a. Когнітивно-поведінкова терапія для змін способу життя
*b. Мотиваційне інтерв’ю для формування ефективної прихильності
c. М’язова релаксація для зменшення дратівливості
d. Сімейна терапія для перерозподілу навантаження
e. Аутотренінг для профілактики психічних розладів

120. Визначте основну мету когнітивно-поведінкової психотерапії хронічного болю.
*a. Покращення дієздатності та якості життя людини
b. Зменшення психологічних симптомів у пацієнта
c. Поведінкова активізація та декатастрофізація переживань
d. Зміна сприйняття болю через вплив на психологічний складник
e. Послаблення когнітивних факторів, що посилюють больові відчуття

121. Яка патологія є протипоказанням до застосування Eye Movement Desensitization and Reprocessing (EMDR)?
a. Обсесивно-компульсивний розлад
b. ПТСР
c. Тривожний розлад
*d. Відшарування сітківки ока
e. Депресія

122. Як називається комплекс заходів спрямований на попередження рецидивів та хронізації нервово-психічних захворювань і відновлення працездатності людини, що перенесла захворювання?
a. Первинна психопрофілактика
*b. Третинна психопрофілактика
c. Вторинна психопрофілактика
d. -
e. Екстрена психопрофілактика

123. Після перенесеної психотравми пацієнтку турбує порушення сну, мінливість настрою, прискорене серцебиття, задишка, зниження апетиту, втрата чутливості рук. Об’єктивно спостерігається: егоцентрична, бурхливо виявляє емоції, емоційно лабільна, легко навіювана, схильна до маніпулятивної поведінки. Вкажіть психопатологічний синдром.
*a. Істеричний
b. Обсесивно-компульсивний
c. Іпохондричний
d. Депресивний
e. Астенічний

124. Укажіть тривожний стан, за якого людина має постійний страх захворіти, нав'язливу думку про хворобу або дефект фізичних властивостей та надмірне занепокоєння своїм зовнішнім виглядом.
a. Дисморфофобія
*b. Іпохондрія
c. Алекситимія
d. Ятрогенія
e. Фрустрація

125. У чоловіка діагностовано обсесивно-компульсивний розлад (ОКР). Пацієнт має високий вихідний рівень тривоги та супутню виражену депресію. Яку первинну тактику лікування потрібно застосувати?
*a. Фармакотерапію селективними інгібіторами зворотного захоплення серотоніну
b. Фармакотерапія нейролептиками
c. Когнітивно-поведінкову психотерапію
d. Тілесно-орієнтовану терапію
e. Гештальт-терапію

126. Батьки звернулися на консультацію щодо свого трирічного сина. Під час занять із батьками дитина часто вовтузиться на місці або встає зі стільчика і починає бігати по квартирі, легко відволікається на сторонні предмети чи явища, може не звертати увагу, коли до нього звертаються. У садочку виникають труднощі у комунікації з однолітками, під час розмови може піти, вихователів не слухає, під час "тихої години" не спить, грається і може будити своїх друзів. Укажіть попередній клінічний діагноз.
a. Синдром дефіциту уваги без гіперактивності
*b. Синдром дефіциту уваги з гіперактивністю
c. Олігофренія
d. Аутизм
e. Синдром гіперактивності без дефіциту уваги

127. Пацієнт, у якого місяць тому діагностовано загострення епізоду шизофренії та якого шпиталізовано, виписується з відділення. Лікування призвело до значного покращення стану, він почуває себе задовільно, проте дізнався, що під час перебування на стаціонарному лікуванні його було звільнено з роботи, оскільки керівник дізнався про лікування в психіатричному закладі та був переконаний, що його підлеглий буде лякати персонал, клієнтів та провалить справи на роботі. Як можна оцінити переконання начальника пацієнта в розрізі подальшої реабілітації пацієнта?
a. Насильство
*b. Стигматизація
c. -
d. Ефективний менеджмент
e. Психо-соціальна підтримка

128. У пацієнта віком 65 років три тижні тому померла дружина, яка тривалий час хворіла на онкологічне захворювання. Чоловік звернувся зі скаргами на сум, постійні згадки про дружину, самотність, частий плач, прагнення передивлятися фотокартки, де вони разом, потребує більше спілкуватися з дітьми. Під час проведення обстеження супутньої психіатричної патології виявлено не було. Укажіть тактику лікаря-психіатра у цьому разі.
a. Запропонувати пройти курс лікування в умовах денного стаціонару
b. Призначити есциталопрам 10 мг уранці, курс 2 тижні
c. Призначити курс травма-фокусованої когнітивно-поведінкової терапії
d. Призначити пірацетам у відповідних дозуваннях, курс 4 тижні з подальшим спостереженням
*e. Провести психоосвіту щодо процесу нормального горювання

129. Укажіть основні завдання психогігієни.
a. Прогнозування можливих спадкових психічних захворювань
b. Попередження виникнення інвалідності при хронічних психічних захворюваннях
*c. Формування та підтримка психічного здоров'я різних верств населення
d. -
e. Попередження виникнення конкретних психічних розладів

130. Вкажіть систему наукових знань і профілактичних заходів, спрямованих на збереження та зміцнення психічного здоров'я населення.
a. Психологія
*b. Психогігієна
c. Психопрофілактика
d. Психодіагностика
e. Психотерапія

131. Для якого синдрому характерна наявність несистематизованих маревних ідей різного змісту в поєднанні з галюцинаціями, псевдогалюцинаціями?
a. Соматичного
b. Паранояльного
c. Кандинського-Клерамбо
d. Парафренного
*e. Параноїдного

132. Визначте психотерапевтичні техніки, що характерні для психоаналітичного підходу.
*a. Метод вільних асоціацій, тлумачення сновидінь, інтерпретація, аналіз опору, аналіз переносу
b. Рефлективна техніка, техніка повторів, парадоксальна інтенція, дерефлексія, концентрування уваги на почуттях
c. Персональне знаходження позиції, зміщення перспективи, метод знаходження сенсу, дерефлексія
d. Систематична десенсибілізація, імплозивна терапія, метод інструкцій, імітаційне навчання, рольовий тренінг
e. Щоденник думок, аргументи "за" та "проти", сократівський діалог, переоцінка фактів

133. Яку екстрену фармакотерапію рекомендовано при панічних атаках?
a. Амітриптилін 2,0 мл в/в
b. Пароксетин 20 мг per os
c. Корвалол 40 крапель per os
*d. Пропранолол 20 мг сублінгвально
e. Кветіапін 25 мг per os

134. Для оцінки ступеня тяжкості порушень яких психічних явищ використовується Коротке дослідження психічного стану (MMSE)?
a. Відчуттів
b. Інтелекту
c. Моторики
*d. Когнітивних функцій
e. Емоцій та настрою

135. Пацієнтка віком 34 роки звернулася до лікаря-психолога зі скаргами на зниження настрою протягом 7 місяців, зниження мотивації до роботи, порушення взаємовідносин між членами сім'ї, висловлює думки: "мене ніхто не розуміє", "чоловік та діти мене не люблять", "я жахлива дружина та матір". Порушення сну у вигляді труднощів під час засинання, періодичні пробудження, при яких важко заснути. Апетит знижений, схудла на 8 кг. Укажіть провідний регістр-синдром.
a. Психогенно-психотичний
b. Психогенно-невротичний
*c. Афективно-ендогенний
d. Екзогенно-органічний
e. Ендогенно-органічний

136. Дівчину віком 18 років шпиталізовано до приймального відділення лікарні зі скаргами на запаморочення, головний біль і нудоту під час повітряної тривоги. Пацієнтка тривожна, тремтить, пітніє та важко дихає. В очікуванні лікаря почала скаржитися на відчуття поколювання у пальцях і навколо рота. Яку тактику потрібно використати першочергово?
a. Дати кисневу маску
b. Призначити бензодіазепіни
*c. Застосувати дихальні техніки (подихати в паперовий мішок)
d. Зробити скринінг сечі на наркотики
e. Негайно ввести розчин глюкози

137. Який психотерапевтичний метод є найбільш ефективним для реабілітації людей, які пережили травматичні події, зокрема природні катастрофи або терористичні атаки, з урахуванням необхідності зменшення симптомів посттравматичного стресового розладу та підтримки повернення до нормального життя?
a. Діалектична поведінкова терапія
b. Групова підтримуюча терапія
c. Нейропсихологічний тренінг
*d. Експозиційна терапія
e. Арт-терапія

138. Виберіть твердження, що характеризує поведінку психотерапевта у гуманістичному підході.
a. Виступає для пацієнта у ролі експерта, наставника, який допомагає сформувати нові більш адаптивні патерни
b. Не розкриває свої переживання перед пацієнтом, має свої думки та емоції
c. Виступає для пацієнта у ролі слухача, який лише вислуховує і не коментує
*d. На позиції рівного з пацієнтом, у контакті з власним життєвим досвідом, є конгруентним, застосовує саморозкриття
e. Застосовує переконання, спростовує помилкові судження, вказуючи на їх неточність, займає директивну позицію

139. Чоловіку віком 45 років діагностовано депресію. Протягом останніх 10-ти років він бореться із залежністю від наркотиків і нещодавно зазнав значної втрати в особистому житті. Який імовірний тип супутньої патології може розвинутися в пацієнта?
a. Розлад харчової поведінки
b. Тривожний розлад
c. Шизофренія
d. Біполярний розлад
*e. Розлад вживання психоактивних речовин

140. Пацієнт віком 23 роки скаржиться на свербіж і печіння шкіри, відчуття повзання та укусів "якихось паразитів". "Спочатку це було лише на лівому стегні ввечері та вночі, зараз майже постійно та розповсюджується не тільки на ноги, а й на все тіло". Відчуває неприємний запах від тіла, все це дуже виснажує. Який патологічний стан спостерігається у пацієнта?
*a. Дерматозойне марення
b. Дисморфофобія
c. Обсесивно-компульсивний синдром
d. Нюхове марення
e. Психогенний свербіж

141. Для якого стану дисгармонійного характеру доведеним методом терапії є діалектично-поведінкова терапія?
*a. Межового розладу особистості
b. Вікових криз
c. Тривожно-депресивних розладів
d. Прокрастинації
e. Обсесивно-компульсивного розладу

142. Чоловік протягом трьох місяців отримує циталопрам 20 мг/добу з приводу лікування ПТСР та проходить ТФ-КПТ. У пацієнта зникли скарги, нормалізувався сон та настрій. Яка подальша тактика лікаря?
*a. Продовження фармакотерапії до 12-ти місяців
b. Продовження фармакотерапії до 3-х місяців
c. Поступова відміна антидепресанта
d. Поступова відміна психотерапії
e. Різка відміна антидепресанта

143. Яка з нижченаведених шкал на визначення симптомів депресії заповнюється фахівцем, що має спеціальну підготовку в галузі психічного здоров'я?
a. HADS
*b. Шкала Монтгомері-Асберга
c. PDQ-5
d. Шкала А.Бека
e. PHQ-9

144. На що повинна бути спрямована психопрофілактика у професійній діяльності лікаря?
a. Психотерапію емоційного вигорання та професійної деформації
b. Попередження конфліктних ситуацій у сімейному середовищі
c. Попередження емоційного вигорання та конфліктних ситуацій у сімейному середовищі
*d. Попередження професійних та особистих криз, професійної деформації особистості й емоційного вигорання
e. Попередження професійних конфліктних ситуацій із медичним персоналом

145. Яким основним типам медичних працівників загрожує синдром емоційного вигорання?
a. Демонстративному, гіпертимному та емотивному
b. Педантичному, гіпертимному та збудливому
c. Демонстративному, гіпертимному та збудливому
d. Педантичному, демонстративному та збудливому
*e. Педантичному, демонстративному та емотивному

146. Який метод психотерапії використовується для когнітивної реструктуризації сенсу та інтеграції травматичного досвіду в минуле з формуванням відчуття контролю над травмою?
a. Наративна експозиційна терапія
b. Розповідна експозиційна терапія
c. Когнітивно-реконструктивна пролонгована експозиція
*d. Коротка еклектична психотерапія
e. Травма-фокусована психотерапія

147. Укажіть комплекс заходів, спрямованих на відновлення здоров'я, функціонального стану і працездатності організму та використання всіх можливостей для зниження впливу станів, що обмежують життєдіяльність або призводять до інвалідизації. Основною метою є забезпечення особам із обмеженнями життєдіяльності можливості досягнення оптимальної соціальної інтеграції.
a. Психотерапія
*b. Реабілітація
c. Психологічна діагностика
d. Психічна депривація
e. Психосоціальна підтримка

148. Пацієнт намагається зменшити тривогу за допомогою виконання більш або менш складної стереотипної послідовності дій. Яка система захисних дій, згідно з психоаналітичною теорією, описана у наведеному прикладі?
a. Раціоналізація
*b. Ритуал
c. Компенсація
d. Аскетизм
e. Часткова компромісна реакція

149. Юнак віком 17 років скаржиться на підвищену тривожність, негативні емоції, підвищену втомлюваність, панічні атаки. Виберіть психотерапевтичний підхід для допомоги цьому пацієнтові.
a. Сугестія
b. Групова психотерапія
c. Психоаналіз
*d. Тілесно-орієнтована психотерапія
e. Арт-терапія

150. Яка з нижченаведених психодіагностичних шкал застосовується для діагностики безсоння?
a. NSI
*b. PSQI
c. PCL-5
d. MMPI
e. HADS

