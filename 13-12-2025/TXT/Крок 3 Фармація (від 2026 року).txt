1. Який термін дії електронного рецепта, виписаного на рецептурному бланку №3 (ф-3), на наркотичні (психотропні) лікарські засоби?
a. 60 календарних днів
*b. 10 календарних днів
c. 30 календарних днів
d. 20 календарних днів
e. 15 календарних днів

2. У рецептурно-виробничому відділі аптеки готують супозиторії методом виливання. Яку гідрофобну супозиторну основу використає фармацевт?
a. Поліетиленоксидну основу
b. Масло лавра черешкового
c. Масло какао
*d. Бутирол
e. Желатинно-гліцеринову основу

3. Відпуск лікарських засобів з аптек може здійснюватися за паперовими або електронними рецептами. Скільки лікарських засобів можна виписати в одному електронному рецепті?
a. П'ять
*b. Один
c. Два
d. Три
e. Чотири

4. Який аналіз провів спеціаліст фармацевтичного підприємства, здійснивши порівняльні дослідження внутрішнього середовища і зовнішніх умов, проаналізувавши сильні та слабкі сторони, можливості та загрози?
*a. SWOT
b. PEST
c. АВС
d. VED
e. VEN

5. Надання фармацевтичної послуги ґрунтується на двох підходах: "фокус на товар (лікарські засоби)" та "фокус на пацієнта". Яка основна мета фармацевтичної послуги під час реалізації підходу "фокус на пацієнта"?
a. Залучення більшої кількості відвідувачів
b. Відпуск лікарських засобів
c. Прибуток
d. Підвищення виручки
*e. Здоров'я пацієнта

6. Із якою з фармакопей світу гармонізована будова Державної Фармакопеї України 2-го видання?
a. Британською Фармакопеєю
b. Японською Фармакопеєю
c. Фармакопеєю Німеччини
d. Фармакопеєю США
*e. Європейською Фармакопеєю

7. Пацієнту для лікування сечокам'яної хвороби, спричиненої уратними каменями, призначено препарат, механізм дії якого пов'язаний зі здатністю інгібувати фермент ксантиноксидазу. Укажіть цей препарат.
a. Фуразидин
*b. Алопуринол
c. Домперидон
d. Урсодезоксихолева кислота
e. Ципрофлоксацин

8. Який лікарський засіб із групи інгібіторів АПФ рекомендовано використовувати як засіб "швидкої допомоги" при гіпертонічному кризі до прибуття бригади екстреної (швидкої) медичної допомоги?
a. Амлодипін
b. Фуросемід
c. Ніфедипін
*d. Каптоприл
e. Нітрогліцерин

9. На кого із суб'єктів забезпечення цивільного захисту покладено завдання з організації надання домедичної допомоги постраждалим у зоні надзвичайної ситуації?
a. Кабінет Міністрів України
b. Центральний орган виконавчої влади, що забезпечує формування державної політики у сфері цивільного захисту
c. Службу медицини катастроф України
*d. Центральний орган виконавчої влади, що реалізує державну політику у сфері цивільного захисту
e. Раду міністрів Автономної Республіки Крим, обласні Київську та Севастопольську міські державні адміністрації

10. Застосування якого з нижченаведених антибіотиків може викликати побічну дію - синдром "червоної людини"?
a. Рифампіцину
b. Доксицикліну
c. Стрептоміцину
*d. Ванкоміцину
e. Азитроміцину

11. Пацієнт віком 70 років хворіє на артеріальну гіпертензію та доброякісну гіперплазію передміхурової залози. Який препарат із групи антигіпертензивних лікарських засобів є препаратом вибору для цього пацієнта?
a. Лізиноприл
*b. Доксазозин
c. Ірбесартан
d. Клонідин
e. Бісопролол

12. Укажіть речовину, водний розчин якої фармацевт фільтрує гарячим крізь паперовий фільтр.
a. Міді сульфат
b. Йод
*c. Кальцію глюконат
d. Натрію тетраборат
e. Кислота борна

13. До якої фармакологічної групи належать клавуланова кислота й тазобактам?
a. Макроліди
b. Тетрацикліни
*c. Інгібітори beta-лактамаз
d. Пеніциліни
e. Фторхінолони

14. Як називаються особи, що під час бойових дій отримали поранення, ураження чи захворювання, за станом здоров'я втратили боєздатність чи працездатність не менше ніж на одну добу та потрапили в медичні пункти або лікувальні заклади?
a. Загальні втрати особового складу військ
b. -
*c. Бойові санітарні втрати
d. Незворотні втрати особового складу військ
e. Небойові санітарні втрати

15. Під час надзвичайної ситуації у зоні дій медична рота бригади потребує організації ефективного медичного постачання. Яка структурна одиниця медичного постачання медичної роти буде відповідальна за ці завдання?
a. Аптека медичної роти та стабілізаційний пункт медичної роти
*b. Аптека медичної роти та медичний склад
c. Аптека медичного пункту та пункт управління
d. Аптека медичного пункту та евакуаційний взвод
e. Склад і пересувна ремонтна група

16. До аптеки звернувся відвідувач щодо герпетичного висипу на верхній губі. Укажіть лікарський засіб для етіотропної терапії.
*a. Ацикловір
b. Бензилбензоат
c. Повідон-йод
d. Перметрин
e. Оксид цинку

17. Укажіть термін дії електронного рецепта, виписаного на рецептурному бланку форми №1 (ф-1), на лікарські засоби, крім наркотичних (психотропних), що підлягають відпуску за рецептом та повна вартість яких оплачується за рахунок коштів споживача.
a. 30 календарних днів
*b. 90 календарних днів
c. 20 календарних днів
d. 10 календарних днів
e. 60 календарних днів

18. Яку з нижченаведених допоміжних речовин можна застосовувати як антифрикційну речовину під час виготовлення таблеток?
a. Воду очищену
b. Ксиліт
c. Ацетилфталілцелюлозу
*d. Тальк
e. Натрію гідрокарбонат

19. До проявів якої негативної реакції чи наслідку може призвести застосування масляних розчинів назальних крапель для симптоматичного лікування алергії в дітей до 2-х років?
a. Виникнення закрепу
b. Кандидозу верхніх дихальних шляхів
c. Розвиток порушень серцевого ритму
*d. Потрапляння їх у легені та розвиток пневмонії
e. Підвищення артеріального тиску

20. Хто здійснює керівництво службою медицини катастроф - особливим видом аварійно-рятувальних служб, формування та працівники яких атестовані для надання екстреної (швидкої) медичної допомоги постраждалим безпосередньо в зоні надзвичайної ситуації та внесені до відповідних реєстрів аварійно-рятувальних служб?
a. Центр екстреної медичної допомоги та медицини катастроф
*b. Міністерство охорони здоров'я України
c. Органи місцевого самоврядування
d. Суб'єкт національного рівня координації функціонування служби медицини катастроф
e. Український науково-практичний центр екстреної медичної допомоги та медицини катастроф МОЗ України

21. Залежно від змісту господарських операцій у фармації використовують різні види цін. Як називаються ціни, рівень яких штучно занижений, порівняно з цінами за звичайними комерційними операціями?
a. Монопольні
b. Договірні
c. Фіксовані
*d. Демпінгові
e. Регульовані

22. Укажіть перелік лікарських засобів, які відпускаються без рецепта для симптоматичного лікування болю в горлі.
a. Амброксол, Бромгексин, Карбоцистеїн
*b. Амбазон, Гексетидин, Декаметоксин
c. Ксилометазолін, Оксиметазолін, Трамазолін
d. Ацетилсаліцилова кислота, Парацетамол, Метамізол натрію
e. Сульфатіазол, Сульфаніламід, Хлорамфен

23. Який наслідок чекає на завідувача аптеки через відсутність організаційного механізму управління системою адаптації персоналу або його декларативний характер?
a. Прийняття новим співробітником своєї соціальної ролі у колективі
*b. Високий рівень плинності кадрів, швидке звільнення нових співробітників
c. Налагоджена система нематеріальної мотивації
d. Визнання і сприйняття новим співробітником норм і цінностей колективу
e. Зниження витрат, необхідних для введення нового співробітника в справи

24. Яку основу використовують під час виготовлення мазей для дітей, якщо в рецепті немає інших вказівок?
a. Стерильну поліетиленоксидну
b. Вазелін сорту "Для очних мазей"
*c. Стерильну вазелін-ланолінову (9:1)
d. Стерильну вазелін-ланолінову (1:1)
e. Вазелін

25. До аптеки звернувся чоловік віком 25 років із застудою, основним симптомом якої є біль у горлі. Яку із нижченаведених скарг можна вважати "загрозливим" симптомом?
a. Підвищення температури тіла до субфебрильної
b. Нежить
*c. Порушення ковтання
d. Незначна слабкість
e. Сухий помірний кашель

26. Під час випробувань ацетилсаліцилової кислоти встановлено, що 1 г цієї субстанції розчиняється в 5 мл етанолу 96%. Яка розчинність ацетилсаліцилової кислоти відносно розчинника згідно з Державною Фармакопеєю України?
a. Дуже легкорозчинна
b. Малорозчинна
*c. Легкорозчинна
d. Помірно розчинна
e. Частково розчинна

27. Згідно із законом України "Про лікарські засоби" в Україні лікарські засоби (ЛЗ) допускаються до застосування після їхньої державної реєстрації. Укажіть ЛЗ, які не підлягають державній реєстрації відповідно до цього Закону.
a. Увезені в Україну імпортні ЛЗ для реалізації на вітчизняному ринку
b. Промислово виготовлені в Україні для лікування онкологічних хворих
c. Промислово виготовлені в Україні для лікування орфанних захворювань
d. Промислово виготовлені в Україні для експортування
*e. Виготовлені в аптеці на замовлення лікувально-профілактичного закладу

28. Який із факторів знижує рівень зацікавленості фахівця в активізації власних зусиль та прояву ініціативності для досягнення мети діяльності організації?
*a. Невизнання досягнутих успіхів
b. Чітко визначені ключові показники ефективності діяльності
c. Збіг цілей фахівця та організації
d. Корпоративна система професійного розвитку
e. Розширення кола повноважень

29. Згідно з Настановою "Лікарські засоби. Належна практика зберігання", умови зберігання лікарських засобів (ЛЗ) повинні відповідати зазначеній у маркуванні інформації, яка враховує температуру зберігання та відносну вологість. Результати яких досліджень є основою для визначення умов зберігання?
*a. Випробування стабільності ЛЗ
b. Валідація методик
c. Прекваліфікація виробництва
d. Кваліфікація фахівців
e. Сертифікація процесу

30. Асистент фармацевта готує порошки, до складу яких входить натрію тетраборат. Укажіть особливість його введення до цієї лікарської форми.
a. Застосовують метод "тришаровості"
*b. Розтирають зі спиртом етиловим
c. Додають в останню чергу
d. Застосовують для затирання пор ступки
e. Використовують тритурацію

31. Яку лікарську рослинну сировину з нижченаведеного можна рекомендувати пацієнту як відхаркувальний засіб?
a. Вільхи супліддя
b. Шипшини плоди
c. Розторопші плоди
*d. Подорожника великого листя
e. Буркуну траву

32. Маркетингові дослідження, які проводила аптечна мережа, показали, що попит на певну групу лікарських засобів не змінився, незважаючи на суттєве зростання вартості товару. Про який вид попиту йдеться?
a. Абсолютно еластичний
b. Еластичний
c. Абсолютно нееластичний
*d. Нееластичний
e. Позитивний

33. Таблетки розчинні - це таблетки, які перед застосуванням розчиняються у воді. За яких умов потрібно досліджувати ці таблетки на розпадання?
a. Рідке середовище - фосфатний буферний розчин рН=6,8, температура 15-25^oС
b. Рідке середовище - кислота оцтова, температура 15-25^oС
c. Рідке середовище - вода, температура 45-50^oС
*d. Рідке середовище - вода, температура 15-25^oС
e. Рідке середовище - розчин кислоти хлористоводневої, температура 15-25^oС

34. Укажіть із нижченаведеного переліку лікарську рослинну сировину, що містить ненасичені жирні кислоти та використовується для профілактики атеросклерозу.
a. Кропу плоди
b. Вільхи супліддя
c. Ехінацеї трава
d. Дягелю кореневища
*e. Гарбуза насіння

35. Про який вид побічної реакції має повідомити фармацевт через карту-повідомлення за наявності у пацієнта реакції на використання лікарського засобу, характер або тяжкість проявів, що не призводить до смерті, не становить загрози для життя, не вимагає госпіталізації або збільшення терміну госпіталізації, не викликає стійкої або значної непрацездатності чи інвалідності та вроджених аномалій чи вад розвитку та не має іншої важливої медичної оцінки?
a. Передбачену
b. Серйозну
c. Непередбачену
*d. Несерйозну
e. Незафіксовану

36. Для очищення жирної шкіри використовують лікувально-косметичні лосьйони, до складу яких уводять кератолітичні компоненти. Яка з нижченаведених речовин має такі властивості?
a. Гліцерин
b. Метилцелюлоза
c. Розчин водню пероксиду
*d. Кислота саліцилова
e. Сік алое

37. Для якої рослинної сировини під час кількісного визначення ефірної олії перегонку продовжують, доки леткі сині компоненти сягнуть нижнього кінця конденсуючої системи?
a. Анісу плодів
b. Калини плодів
c. Валеріани коренів
d. Гарбуза насіння
*e. Ромашки квіток

38. Розподіл рацемічної суміші дозволяє значно покращити фармакокінетичні та фармакодинамічні характеристики лікарського засобу. Рацемічним ізомером якого препарату є левофлоксацин?
a. Ципрофлоксацину
*b. Офлоксацину
c. Левоцетиризину
d. Норфлоксацину
e. Геміфлоксацину

39. Пацієнт віком 60 років із артеріальною гіпертензією тривалий час приймав клофелін. Через деякий час після покращення стану та нормалізації артеріального тиску він раптово припинив уживання препарату. Виникнення якої побічної реакції можливе у разі раптової відміни клофеліну?
a. Диспепсія та нудота
b. Біль в епігастрії
c. Зниження артеріального тиску
*d. Гіпертензивний криз
e. Сухий кашель

40. До аптеки звернувся пацієнт зі скаргами на діарею і попросив відпустити йому лопераміду гідрохлорид у таблетках. Укажіть протипоказання до застосування лопераміду.
a. Хронічна діарея
*b. Кров'яниста діарея
c. Діарея мандрівників
d. Водяниста діарея
e. Гостра діарея

41. Згідно із Законом України "Про лікарські засоби", незареєстровані лікарські засоби дозволено ввозити на митну територію України, якщо вони у встановленому порядку дозволені до застосування на території США або держав-членів ЄС і розроблені для лікування особливих патологій. Для лікування яких захворювань можна ввозити такі ліки?
a. Тропічних (малярії)
b. Гастроентерологічних
c. Неврологічних
*d. Рідкісних (орфанних)
e. Онкологічних

42. Пацієнт віком 42 роки з ревматоїдним артритом в анамнезі має виразкову хворобу дванадцятипалої кишки. Який лікарський засіб із групи НПЗЗ можна йому рекомендувати?
a. Ацетилсаліцилову кислоту
b. Диклофенак
c. Iндометацин
*d. Целекоксиб
e. Напроксен

43. Укажіть час розпадання гранул шипучих під час проведення фармако-технологічних досліджень згідно з вимогами ДФУ.
a. До 15 хв
*b. До 5 хв
c. До 45 хв
d. До 30 хв
e. До 60 хв

44. За вмістом якої групи біологічно активних речовин проводять стандартизацію собачої кропиви трави згідно з вимогами ДФУ?
a. Полісахаридів
b. Ефірних олій
c. Алкалоїдів
*d. Флавоноїдів
e. Кумаринів

45. Для прийняття рішення про вибір методу лікування лікар зупинився на інформації, що ґрунтується на думці експертів. Якому рівню відповідає ця інформація згідно із засадами доказової медицини?
*a. Невизначена достовірність - D
b. Обмежена достовірність - С
c. -
d. Висока достовірність - А
e. Помірна достовірність - В

46. При потенціометричному визначенні рН згідно з вимогами ДФУ вимірюють різницю потенціалів між двома електродами - індикаторним та електродом порівняння, які занурюються у випробовуваний розчин. Укажіть індикаторний електрод, придатний для цього визначення.
a. Металічний
b. Стандартний
c. Платиновий
d. Кисневий
*e. Скляний

47. Для визначення домішок поліциклічних ароматичних вуглеводнів використовують спектрофотометр. Який показник вимірюють цим приладом?
a. Динамічну в'язкість
b. Температуру кипіння
*c. Оптичну густину
d. Температуру плавлення
e. Кут обертання

48. Яку домедичну допомогу потрібно надати потерпілому, якщо він має ознаки обструкції стороннім тілом, але може говорити, кашляти, дихати?
*a. При порушенні прохідності верхніх дихальних шляхів
b. При підозрі на кульове поранення шиї
c. При кровотечі у плевральній порожнині
d. При підозрі на повну асфіксію
e. При струсі головного мозку

49. Укажіть лікарську форму, що є густою рідиною або драглеподібною масою, яка плавиться за температури тіла.
a. Мазь
b. Паста
c. Емульсія
d. Суспензія
*e. Лінімент

50. При якому захворюванні лікар має право виписати рецепт на безоплатний або пільговий відпуск лікарських засобів пацієнту незалежно від основного захворювання?
a. Туберкульозі
b. COVID-19
c. Розсіяному склерозі
d. Церебральному паралічі
*e. СНІДу та ВІЛ-інфекції

51. На яких територіях заборонено провадити господарську діяльність із реалізації лікарських засобів через мобільні аптечні пункти?
a. У межах територій, на яких уведено надзвичайний стан, на період надзвичайного стану
b. У межах територій, де ведуться активні бойові дії, за переліком, затвердженим Мінреінтеграції
c. У сільській місцевості у разі відсутності аптеки
d. У сільській місцевості у разі відсутності аптечного пункту
*e. В обласних центрах та містах на території України з кількістю населення понад 100 тисяч осіб

52. Яка з команд медицини катастроф, що створені у складі центрів екстреної медичної допомоги та медицини катастроф, залучається до надання екстреної (швидкої) медичної допомоги постраждалим на місці події та їх медичної евакуації на догоспітальному етапі надання медичної допомоги?
*a. Команда медицини катастроф першого типу
b. Команда медицини катастроф шостого типу
c. Бригада швидкої екстреної (швидкої) медичної допомоги
d. Команди медицини катастроф різних типів
e. Команда медицини катастроф другого типу

53. До складу якої з нижченаведених рослин входять фітоестрогени?
a. Ефедра хвощова
b. Барвінок рожевий
c. Горицвіт весняний
*d. Хміль звичайний
e. Бузина чорна

54. До аптеки надійшов рецепт, що містить фармацевтичну несумісність: begin Sulfuris 1,0 Olei Ricini 10,0 Spiritus aethylici 70% 20 ml Misce. Da. Signa: Наносити на уражені ділянки. Укажіть вид фармацевтичної несумісності.
a. Розшарування емульсії
*b. Незмішуваність інгредієнтів
c. Нерозчинність інгредієнтів
d. Хімічна взаємодія
e. Коагуляція колоїдної системи

55. Відповідно до вимог чинного законодавства, фінансова звітність підприємства складається з п'яти обов'язкових документів. У якому з них буде відображено довгостроковий кредит аптечного закладу?
a. Примітках до фінансової звітності
b. Звіті про фінансові результати
*c. Балансі підприємства
d. Звіті про власний капітал
e. Звіті про рух грошових коштів

56. Протягом скількох робочих днів ліцензіат, у разі ліквідації місця провадження господарської діяльності, зобов'язаний подати до органу ліцензування відповідну заяву щодо ліквідації місця провадження господарської діяльності?
*a. 10
b. 30
c. 15
d. 20
e. 60

57. Укажіть речовину, під час виготовлення водного розчину якої, як розчинник використовують свіжоотриману, попередньо профільтровану, воду очищену.
a. Етакредину лактат
b. Кислота борна
c. Міді сульфат
d. Натрію хлорид
*e. Калію перманганат

58. В аналітичній лабораторії був визначений індекс набухання для лікарської рослинної сировини (ЛРС), що містить гетерополісахариди. Наявність якої речовини в ЛРС визначається у такий спосіб?
a. Муреїну
*b. Слизу
c. Хітину
d. Глікогену
e. Інуліну

59. У якому співвідношенні потрібно приготувати настій кореня алтеї, якщо в рецепті не зазначена кількість сировини?
a. 1:30
b. 1:5
c. 1:10
d. 1:1
*e. 1:20

60. Дисперсну фазу косметичних гелів формують гелеутворювачі. Яка з нижченаведених речовин належить до природних рослинних гелеутворювачів?
*a. Пектин
b. Декстран
c. Натрій карбоксиметилцелюлоза
d. Желатин
e. Колаген

61. Яку форму влади демонструє лідер, використовуючи наявні у нього захоплюючі особисті характеристики та властивості, що охоче наслідуються підлеглими, які прагнуть бути такими самими, як він?
a. Заснована на винагороді
b. Законна
c. Заснована на примусі
*d. Еталонна
e. Експертна

62. Фармацевт готує супозиторії методом викачування. Пропис містить екстракт красавки, стрептоцид, іхтіол та основу. Завдяки якій речовині, що входить до складу пропису та має склеювальні властивості, супозиторну масу готують без пластифікатора?
a. Екстракту красавки
b. Бутиролу
*c. Іхтіолу
d. Стрептоциду
e. Маслу какао

63. Фармацевт віком 59 років раптово втратив свідомість. Діагностовано ознаки клінічної смерті. Із яких дій потрібно починати реанімаційні заходи?
a. Застосування потрійного прийому Сафара
b. Виконання конікотомії
c. Уведення атропіну та адреналіну
*d. Виконання зовнішнього масажу серця
e. Уведення аміодарону чи лідокаїну

64. Який вид контролю здійснює уповноважена особа аптеки під час надходження лікарських засобів від постачальника?
a. Контроль при відпуску
b. Хімічний
c. Опитувальний
*d. Візуальний
e. Фізичний

65. Яку концентрацію спирту етилового використає фармацевт для виготовлення 1%-го розчину левоміцетину спиртового?
a. 96%
b. 95%
c. 60%
*d. 70%
e. 90%

66. Який розчин готують, насипаючи лікарську речовину тонким шаром на велику поверхню води, залишаючи до розчинення?
a. Коларгол
b. Рибофлавін
c. Іхтіол
*d. Протаргол
e. Танін

67. На який мікроорганізм спрямована дія кларитроміцину, що призначили пацієнту з виразкою пілоричного відділу шлунка?
*a. Helicobacter pylori
b. Chlamydia pneumoniae
c. Mycoplasma pneumoniae
d. Streptococcus pneumoniae
e. Haemophilus influenzae

68. Про який вид побічної реакції має повідомити фармацевт до ДП "Державний експертний центр Міністерства охорони здоров'я України" через карту-повідомлення за наявності у пацієнта реакції на використання лікарського засобу, характер або тяжкість проявів якої узгоджуються з наявною інформацією про лікарський засіб в інструкції для медичного застосування зареєстрованого лікарського засобу?
a. Незафіксовану
b. Непередбачену
c. Серйозну
*d. Передбачену
e. Несерйозну

69. Із якою метою під час надання домедичної та першої медичної допомоги використовується "оклюзійна торакальна пов'язка (наліпка) на гелевій основі з клапаном (або без клапана)", що передбачена Переліком лікарських засобів та медичних виробів, які повинні бути в складі аптечок медичних загальновійськових індивідуальних?
a. Транспортної іммобілізації кінцівки при частковій ампутації
b. Зупинки масивної зовнішньої кровотечі при вогнепальному пораненні голови
c. Знерухомлення кінцівки при відкритих переломах, де зламана кістка виступає назовні
d. Зменшення тепловтрат чи перегрівання людського тіла в екстрених випадках
*e. Перешкоджання потраплянню повітря в рану при зовнішньому відкритому пневмотораксі

70. Який показник визначається діленням суми товарообігу на одного працівника середньоспискової чисельності аптеки?
a. Рентабельність
b. Прибуток
c. Товарообіговість
*d. Продуктивність праці
e. Торгові накладення

71. Який стабілізатор потрібно застосувати під час виготовлення екстемпорального 2%-го розчину новокаїну для ін'єкцій?
a. Натрію гідрокарбонат
b. Натрію хлорид
c. Калію гідроксид
d. Кальцію карбонат
*e. Кислоту хлористоводневу

72. Уміст якої групи біологічно активних речовин повинен контролювати фахівець у лікарській рослинній сировині "Дуба кора" згідно з вимогами ДФУ?
a. Гідроксикоричних кислот
b. Полісахаридів
c. Алкалоїдів
d. Флавоноїдів
*e. Танінів

73. Через можливість виникнення яких побічних фармакологічних властивостей фторхінолони протипоказані пацієнтам віком до 14 років?
a. Кардіотоксичних
b. Гепатотоксичних
c. Тератогенних
d. Нефротоксичних
*e. Хондротоксичних

74. У тактичній медицині під час надання домедичної допомоги пораненому застосовується правило "C–A–B–C" (сильна кровотеча, дихальні шляхи, дихання, кровообіг). Що передбачає це правило?
a. Практику встановлення пріоритетів та алгоритм медичного сортування потерпілим
b. Практику визначення логістичних шляхів та порядок медичної евакуації потерпілим
*c. Практику визначення ознак життя та порядок надання домедичної допомоги потерпілим
d. Практику встановлення діагнозу та порядок надання першої медичної допомоги потерпілим
e. Порядок діагностування хронічних захворювань та надання першої лікарської допомоги потерпілим

75. Під час ідентифікації лікарської рослинної сировини, яка містить ефірні олії, звернули увагу на наявність залозок, що складаються з восьми клітин, розташованих у два ряди та чотири яруси. Представники якої родини мають таку особливість?
*a. Asteraceae
b. Pinaceae
c. Myrtaceae
d. Apiaceae
e. Lamiaceae

76. Укажіть результат застосування амоксициліну для пацієнтки з діагнозом: тонзиліт, яка приймає комбіновані оральні контрацептиви.
a. Підвищення антибактеріальної ефективності
b. Зниження антибактеріальної ефективності
c. Підвищення ефективності контрацепції
d. Підвищення ефективності антибактерійної терапії та контрацепції
*e. Зниження ефективності контрацепції

77. За якими принципами здійснюється розподіл постачання медичного майна військовим частинам Збройних Сил України в мирний час?
*a. За територіальним принципом у плановому порядку з поєднанням централізованого та децентралізованого постачання
b. За пріоритетністю обласних центрів без урахування логістичних шляхів у плановому порядку
c. За географічно-кліматичними зонами з урахуванням децентралізації постачання у позаплановому порядку
d. За територіальними громадами з урахуванням їх наближеності до кордону країни у позаплановому порядку
e. За рівнем забезпеченості гуманітарною допомогою від міжнародних постачальників у плановому порядку

78. Під час аварії та вибуху на атомній електростанції (АЕС) у повітря було викинуто близько 30 кг радіоактивного йоду. Який із радіопротекторів доцільно застосовувати у цьому разі?
a. Лейцин
b. Азитроміцин
*c. Йодид калію
d. Цистамін
e. Унітіол

79. В аптечній технології лікарських засобів існують особливі (утруднені) випадки виготовлення водних розчинів. Укажіть умови розчинення кристалів міді сульфату у воді.
a. Розчиняють у гарячій воді
b. Розчиняють у насиченому розчині калію йодиду
c. Під час розчинення додають натрію гідрокарбонат
d. Розчиняють у попередньо профільтрованій чи процідженій воді
*e. Подрібнюють із невеликою кількістю води перед розчиненням

80. Із якими біологічно активними речовинами, що містяться в корі крушини, пов'язаний проносний ефект препаратів цієї лікарської рослинної сировини?
a. Простими фенолами
b. Кумаринами
c. Полісахаридами
d. Ксантонами
*e. Антраценпохідними

81. Згідно з чинним законодавством екстемпоральні лікарські засоби підлягають внутрішньоаптечному контролю. Під час якого виду контролю проводиться перевірка загальної маси або об'єму лікарської форми?
a. Хімічного
b. Органолептичного
c. Опитувального
d. Письмового
*e. Фізичного

82. Яка ознака з нижченаведених характерна для відкритого перелому кісток кінцівки?
a. Гематома в ділянці перелому
b. Зміна довжини кінцівки
c. Припухлість у ділянці ураження
*d. Кровотеча з рани
e. -

83. Лікарські засоби якої групи повинні перш за все входити до складу тактичної індивідуальної медичної аптечки (IFAK), що використовується для надання домедичної допомоги пораненим під час бойових дій?
a. Протизапальні
*b. Кровоспинні
c. Знеболювальні
d. Протигрибкові
e. Протиалергійні

84. До лабораторії фармацевтичної компанії надійшла субстанція "Дилтіазему гідрохлорид". Який реактив використовують для аналізу цієї речовини на наявність домішки важких металів?
a. Гідроксихінолін
b. Калію тетрайодомеркурат
c. Тіогліколева кислота
*d. Тіоацетамід
e. Дифеніламін

85. Обсяг реалізації лікарського засобу "Анальгін таб. №10" падає, прибуток знижується, товар продається зі збитком. У якій фазі життєвого циклу перебуває товар?
a. Розвитку та випробувань
*b. Спадання
c. Зрілості
d. Насичення
e. Зростання

86. У якому місці найкраще розташувати новий безрецептурний препарат у залі обслуговування з позицій мерчендайзингу?
a. На верхній полиці
b. Біля входу в аптеку
*c. На полиці на рівні очей
d. У закритій шафі
e. На нижній полиці

87. Укажіть періодичність зміни технологічного одягу та взуття працівниками аптечного закладу.
a. Не рідше ніж 2 рази на місяць
b. Не рідше ніж 1 раз на місяць
c. Не рідше ніж 1 раз на 10 днів
d. Не рідше ніж 1 раз на тиждень
*e. Не рідше ніж 2 рази на тиждень

88. Під час візиту до лікаря-стоматолога з приводу видалення зуба у пацієнта після застосування місцевої анестезії розвинувся анафілактичний шок. Який лікарський засіб міг спричинити таку прогнозовану побічну реакцію?
a. Лінкоміцин
b. Ловастатин
*c. Лідокаїн
d. Лізиноприл
e. Лансопразол

89. Який центральний орган виконавчої влади реалізує державну політику у сфері контролю якості та безпеки лікарських засобів?
a. Всесвітня організація охорони здоров'я
b. Міністерство охорони здоров'я України
c. Український науковий фармакопейний центр якості лікарських засобів
*d. Державна служба України з лікарських засобів та контролю за наркотиками
e. Державний експертний центр

90. Яка з нижченаведених речовин буде утворювати суспензійну мазь із вазелін-ланоліновою основою (1:1)?
a. Протаргол
b. Олія оливкова
c. Танін
*d. Ксероформ
e. Ментол

91. Укажіть перелік лікарських засобів, що відпускаються без рецепта для симптоматичного лікування болю у м'язах та спині з групи нестероїдних протизапальних та протиревматичних засобів для місцевого застосування.
a. Хлорамфенікол, Декаметоксин, Кислота мефенамінова
*b. Ібупрофен, Індометацин, Німесулід
c. Кислота ацетилсаліцилова, Метамізол натрію, Парацетамол
d. Гепарин, Троксерутин, Есцин
e. Сульфадіазин срібла, Сульфатіазол, Сульфаніламід

92. Скільки років, не враховуючи поточного року, в електронній системі охорони здоров'я зберігаються електронні рецепти на відпущені аптекою наркотичні лікарські засоби?
a. 10
b. 3
c. 1
*d. 5
e. 2

93. У яких умовах повинні зберігатися дієтичні добавки в аптечному закладі?
a. Разом із іншими лікарськими засобами
b. У сухому місці
c. Разом із рослинною сировиною
*d. Окремо від іншої продукції
e. У темному місці

94. Медичне сортування проводиться під час надзвичайних ситуацій, що пов'язані з великою кількістю поранених. На скільки сортувальних категорій розподіляються потерпілі та за якими категоріями?
*a. Чотири сортувальні групи за станом здоров'я та потребою в однорідних лікувальних та евакуаційних заходах
b. На догоспітальному етапі медичне сортування не проводиться
c. Три сортувальні групи за станом здоров'я
d. Дві сортувальні групи за станом здоров'я та потребою в однорідних лікувальних та евакуаційних заходах
e. Дві сортувальні групи за потребою в евакуаційних заходах

95. Кількісне визначення калію хлориду в субстанції, згідно з вимогами ДФУ, проводять методом осаджувального титрування з потенціометричною фіксацією кінцевої точки титрування. Який розчин є титрантом у цьому методі?
a. Амонію тіоціанату
b. Кислоти азотної
*c. Срібла нітрату
d. Калію нітрату
e. Кислоти хлористоводневої

96. Хто затверджує перелік життєво необхідного та найбільш важливого медичного майна, що утримується на медичних складах для забезпечення військ у надзвичайних ситуаціях мирного часу, згідно з Порядком постачання медичного майна Збройним Силам України в мирний час?
a. Начальник генерального штабу
*b. Начальник служби забезпечення медичним майном
c. Начальник Держлікслужби з лікарських засобів
d. Військовий лікар
e. Начальник військово-польової аптеки

97. Пацієнту призначено антидепресант, основним компонентом якого є сухий екстракт із трави звіробою. Про можливе виникнення якого побічного ефекту потрібно попередити пацієнта?
a. Нефротоксичність
b. Гепатотоксичність
c. Зниження артеріального тиску
*d. Фотосенсибілізацію
e. Порушення слуху

98. Яким методом проводять визначення кількісного вмісту ефірної олії у деревію траві відповідно до вимог ДФУ?
a. Титриметрії
b. Колориметрії
c. Гравіметрії
d. Спектрофотометрії
*e. Перегонки з водяною парою

99. Залежно від того, яка організація приймає стандарти, вони поділяються на міжнародні, регіональні та національні. Дайте визначення поняттю "національний стандарт".
a. Документ, що встановлює правила, настанови чи характеристики щодо діяльності або її результатів
b. Регіональний стандарт, прийнятий європейською організацією зі стандартизації
c. Стандарт, прийнятий міжнародною організацією зі стандартизації та доступний для широкого кола користувачів
*d. Стандарт, прийнятий національним органом стандартизації та доступний для широкого кола користувачів
e. Документ, що містить систематизований звід або перелік будь-яких об'єктів і дає змогу віднайти об'єкт за новим позначенням

100. Яку з нижченаведених лікарських речовин завжди дозують за масою під час приготування лікарських форм?
a. Воду очищену
b. Кислоту хлористоводневу
*c. Гліцерин
d. Спирт етиловий
e. Настойку валеріани

101. Укажіть лікарську форму для зовнішнього застосування, що містить суму рослинних екстрактів, диспергованих у липкій основі на основі каучуку, нанесеній на тканинні стрічки, і чинить місцеву дію.
a. Крем ліпофільний
b. Гідрогель
*c. Пластир нашкірний
d. Припарка
e. Ліпофільний гель

102. Які вимоги висуваються до спеціалістів, що не працювали понад п'ять років за зазначеною у дипломі, сертифікаті (посвідченні) спеціальністю, для отримання допуску до провадження діяльності з виробництва (виготовлення) лікарських засобів в умовах аптеки, роздрібної торгівлі лікарськими засобами?
*a. Проходження перепідготовки на циклах спеціалізації зі спеціальності
b. Відвідування заходів безперервного розвитку (майстер-класів)
c. Публікація статей у наукових журналах
d. Участь у конференціях за напрямом професійної діяльності
e. Проходження перепідготовки на циклах тематичного удосконалення

103. Укажіть ефірну олію, основним компонентом якої є цинеол.
a. М'ятна
b. Шавлієва
*c. Евкаліптова
d. Лавандова
e. Лимонна

104. Для пацієнтів із порушеннями функції якого органа існують обмеження щодо застосування лікарських засобів, які містять йод, під час симптоматичного лікування захворювань горла?
a. Підшлункової залози
b. Печінки
c. Нирок
d. Серця
*e. Щитоподібної залози

105. До аптеки звернулася жінка з алергічним ринітом. Вона працює диспетчером в аеропорту, має шлуночкову тахіаритмію і зараз приймає кетоконазол. Укажіть найоптимальніший антигістамінний засіб у цьому разі.
*a. Фексофенадин
b. Левоцетиризин
c. Лоратадин
d. Азеластин
e. Хлоропірамін

106. Яку особливість фенолу кристалічного фармацевт повинен враховувати під час виготовлення олійного розчину?
a. Розчиняти за високої температури
b. Відважувати на пергаментному папері, тому що ця речовина залишає забарвлений слід
c. Розчиняти за низької температури
*d. Відважувати на пергаментному папері, уникаючи торкання пальцями (можливі опіки)
e. Швидко відважувати на пергаментному папері, тому що ця речовина летка та її пари здатні діяти на метал

107. Укажіть аналіз, за результатами якого лікарські засоби розподіляють на три групи відповідно до річного споживання.
*a. АВС
b. XYZ
c. VEN
d. FMR
e. VED

108. Фармацевт виготовляє офтальмологічний лікарський засіб. Які допоміжні речовини використовує спеціаліст із метою запобігання контамінації та розмноження мікроорганізмів у ліках?
a. Стабілізатори
b. Пролонгатори
*c. Консерванти
d. Розчинники
e. Солюбілізатори

109. Укажіть спосіб уведення атропіну сульфату до основи, яка містить ланолін і вазелін, під час виготовлення мазі за рецептом лікаря.
a. Розчиняють у всій основі
b. Додають у вигляді порошку, подрібненого до максимального ступеня дисперсності
c. Розчиняють у частині основи
d. Розчиняють у спирто-водо-гліцериновій суміші (1:6:3) незалежно від прописаної кількості
*e. Розчиняють у мінімальній кількості води, емульгують ланоліном

110. Як можна класифікувати трудову адаптацію, що ґрунтується на пристосуванні до керівника та колег чи колективу і відображає загалом систему стосунків між людьми в процесі спільної праці?
a. Професійна
b. Первинна
*c. Соціально-психологічна
d. Вторинна
e. Психофізіологічна

111. Який економічний показник дозволяє оцінити ефективність торгово-фінансової та виробничої діяльності аптеки?
a. Сальдо
b. Інкрементальний показник
c. Товарообіговість
d. Торговельні накладення
*e. Рентабельність

112. Яким чином визначається однорідність супозиторіїв екстемпорального виготовлення?
a. Рефрактометрично
b. За допомогою ситового аналізу
c. Візуально на поперечному зрізі
d. Мікроскопічно
*e. Візуально на поздовжньому зрізі

113. До аптеки звернувся відвідувач зі скаргами на кашель із утрудненим відходженням мокротиння. Який лікарський засіб із нижченаведених можна порекомендувати йому для симптоматичного лікування продуктивного кашлю?
*a. Ацетилцистеїн
b. Глауцин
c. Кодеїн
d. Бутамірат
e. Преноксдіазин

114. Яка побічна реакція може виникнути у разі тривалого застосування антигістамінних лікарських засобів першого покоління?
a. Канцерогенна дія
b. Гіперреактивність
*c. Тахіфілаксія
d. Тератогенна дія
e. Ідіосинкразія

115. У монографії ДФУ "Цефотаксим для ін'єкцій" описано приготування випробовуваного розчину у воді, вільній від вуглецю діоксиду, і вказано, що одержаний розчин має бути прозорим. Укажіть речовину, з якою фахівець має порівняти одержаний розчин, щоб виконати це випробування.
a. Гліцин
*b. Вода
c. Етанол
d. Пентанол
e. Гідразин

116. Яку водну витяжку готують із суміші рослинного матеріалу та води, настоюють на киплячій водяній бані впродовж 30 хв, потім 10 хв охолоджують, проціджують і доводять до необхідного об'єму очищеною водою?
a. Настойку
*b. Відвар
c. Рідкий екстракт
d. Густий екстракт
e. Настій

117. Який жарознижувальний лікарський засіб є препаратом вибору для дитини віком 7 місяців?
a. Ацетилсаліцилова кислота (таблетки)
b. Німесулід (порошок)
c. Ібупрофен (капсули)
d. Парацетамол (таблетки)
*e. Парацетамол (суспензія)

118. Начальнику медичної служби військової частини в кінці фінансового року необхідно запланувати витребування медичного майна та техніки на наступний рік у мирний час. Як він буде здійснювати витребування медичного майна та техніки?
a. За власним бажанням військових частин
*b. На підставі норм постачання та забезпеченості медичним майном на початок року
c. З урахуванням потреб та можливостей здійснення замовлень медичного майна
d. На підставі фактичних запитів військових частин
e. За фактичною потребою та з урахуванням їх забезпеченості до кінця року

119. Який лікарський засіб із нижченаведених можна порекомендувати вагітній жінці для усунення симптомів печії?
a. Вісмуту субцитрат
b. Алюмінію фосфат
c. Омепразол
*d. Натрію альгінат
e. Алюмінію гідроксид

120. Уміст магнію хлориду гексагідрату згідно з вимогами ДФУ визначають методом прямого комплексонометричного титрування. Укажіть титрант цього методу.
a. Калію гідроксид
b. Калію хлорид
c. Натрію гідроксид
d. Калію бромід
*e. Натрію едетат

121. Порекомендуйте відвідувачу аптеки антигістамінний препарат для місцевого застосування при алергічному риніті.
a. Протаргол
*b. Азеластин
c. Ксилометазолін
d. Оксиметазолін
e. Нафазолін

122. Під час контролю якості тирлича коренів виконується випробування "Показник гіркоти". Оскільки визначення проводиться різними експертами, то використовують розчин порівняння для розрахунку коефіцієнта кореляції експертів. Укажіть речовину, яка застосовується для приготування цього розчину.
a. Натрію хлорид
*b. Хініну гідрохлорид
c. Глюкози моногідрат
d. Фруктози дигідрат
e. Лимонна кислота

123. Пацієнту з обструктивним бронхітом лікар призначив антибіотик із групи фторхінолонів, а також порекомендував на тлі їх прийому вживати велику кількість рідини - до 2-3 л на добу. Укажіть причину цієї рекомендації.
a. Для кращого всмоктування препарату
b. Для запобігання кумуляції лікарського засобу
c. Для попередження гепатотоксичності препарату
d. Для отримання швидшого ефекту від препарату
*e. Для запобігання утворенню голкоподібних кристалів у канальцях нирок

124. Фармацевт готує мікстуру, до складу якої входить натрію бромід, настойка валеріани та вода. Яку кількість концентрованого розчину натрію броміду 20% (1:5) використає спеціаліст, якщо кількість сухої речовини становить 3,0 г?
a. 30 мл
b. 5 мл
c. 10 мл
*d. 15 мл
e. 50 мл

125. Який метод застосовують у фармацевтичній промисловості під час виготовлення м'яких желатинових капсул без шва?
a. Занурення
b. Плівковий
c. Пресування
d. Нашарування
*e. Крапельний

126. До якої категорії можна віднести очний імплант, матриця якого складається із кополімерів молочної та гліколевої кислоти, після введення поступово розчиняється і вивільнює активні фармацевтичні інгредієнти та не потребує видалення?
a. Нерозчинні
b. Осмотичні
*c. Біорозчинні
d. Дифузійні
e. Мінімси

127. Укажіть із нижченаведених лікарських засобів антибіотик полієнового ряду для лікування системних і локалізованих мікозів (кандидозів).
*a. Ністатин
b. Азитроміцин
c. Лінкоміцин
d. Амікацин
e. Клотримазол

128. Яка побічна реакція може розвинутися під час тривалого застосування алюмінійвмісних антацидів у пацієнтів із нирковою недостатністю?
a. Діарея
*b. Енцефалопатія
c. Сухий кашель
d. Дисбактеріоз
e. Гіперфосфатемія

129. На які види поділяють медичне майно відповідно до облікової класифікації та Наказу Міністерства оборони України "Про затвердження Порядку постачання медичного майна Збройним Силам України в мирний час"?
*a. Інвентарне та витратне
b. Фармацевтичне та лікувальне
c. Апаратне та інструментальне
d. Лабораторне та санітарно-господарче
e. Спеціальне та споживче

130. Пацієнт знаходиться в інфекційному відділенні в тяжкому стані. До одержання результатів бактеріологічного аналізу йому призначили цефтріаксон в/в 2 рази на день по 1,0 г. До якої фармакологічної групи належить цей лікарський засіб?
a. Аміноглікозиди
b. Карбапенеми
c. Пеніциліни
*d. Цефалоспорини
e. Монобактами

131. Який лікарський засіб із нижченаведених є найефективнішим для лікування оперізувального герпесу (Herpes zoster)?
a. Специфічний імуноглобулін
b. Інтерферон
c. Римантадин
d. Тилорон
*e. Валацикловір

132. Які лікарські засоби за міжнародними непатентованими назвами передбачені для комплектації набору таблеток (Pill pack) у складі аптечок медичних загальновійськових індивідуальних (АМЗІ)?
a. Левофлоксацин, амброксол, лопераміду гідрохлорид
b. Мелоксикам, лопераміду гідрохлорид, екстракт валеріани
*c. Парацетамол, мелоксикам, левофлоксацин
d. Мелоксикам, лоратадин, вугілля активоване
e. Парацетамол, вугілля активоване, амброксол

133. Під час обстеження немовляти лікар-неонатолог виявив передчасне закриття артеріальної (Боталової) протоки та легеневу гіпертензію. Відомо, що в ІІІ триместрі вагітності жінка скаржилася на біль у спині та для полегшення стану приймала піридоксин, парацетамол, індометацин, фуросемід, ціанокобаламін. Який із призначених препаратів міг спровокувати дефект?
a. Ціанокобаламін
b. Фуросемід
c. Парацетамол
d. Піридоксин
*e. Індометацин

134. Наступного дня після виготовлення суспензії фармацевт помітив осідання твердих часток. Під час збовтування суспензія відновила свої властивості як гетерогенна система. Як називається цей процес?
*a. Ресуспендованість
b. Коалесценція
c. Інверсія
d. Кінетична нестійкість
e. Термодинамічна стійкість

135. Яку форму документації мають використати фармацевти, асистенти фармацевта усіх закладів охорони здоров'я незалежно від форм власності для повідомлення про будь-які випадки побічних реакцій лікарських засобів, вакцини, туберкуліну, відсутності ефективності лікарських засобів та несприятливих подій після імунізації/туберкулінодіагностики?
a. Бланк-замовлення
b. Ф-3
c. Ф-1
*d. Карту-повідомлення
e. Касовий ордер

136. Яка побічна реакція найчастіше виникає під час застосування антацидів, що містять магній?
a. Закреп
*b. Послаблююча дія
c. Гепатотоксичність
d. Агранулоцитоз
e. Нефротоксичність

137. Які дії заборонені для підтримання ліцензіатом відповідності санітарного стану приміщень та устаткування аптеки вимогам санітарно-протиепідемічного режиму аптечних закладів?
a. Дератизація
b. Застосуванням мийних засобів
c. Використання окремого інвентаря
d. Дезінфекція
*e. Сухе прибирання

138. Який лікарський засіб використовують для лікування патології новонародженого, зумовленої дефіцитом сурфактанту, і як засіб неонатальної профілактики респіраторного дистрес-синдрому?
*a. Амброксол
b. Бромгексин
c. Бутамірат
d. Глауцин
e. Ацетилцистеїн

139. Які противірусні засоби прямої дії, що є інгібіторами зворотної транскриптази ВІЛ, застосовуються для антиретровірусної терапії дорослих, підлітків і дітей?
a. Тилорон, інозин пранобекс
b. Фамцикловір, валацикловір
c. Ацикловір, рибавірин
*d. Ламівудин, зидовудин
e. Уміфеновір, озельтамівір

140. Асистент фармацевта готує дерматологічну суспензію, що містить сірку. Укажіть стабілізатор для цієї лікарської форми.
*a. Калійне мило
b. Метилцелюлоза
c. Ксантинова камедь
d. Твін-80
e. Желатоза

141. Укажіть косметичний засіб, що використовується для очищення шкіри від забруднень та злущування ороговілих клітин із поверхні шкіри.
a. Пінка
*b. Скраб
c. Гель
d. Тонік
e. Віск

142. Яку процедуру потрібно застосувати при формуванні груп для проведення клінічного дослідження лікарського засобу, що дозволить мінімізувати  систематичні помилки та упередженість дослідника?
*a. Рандомізацію
b. Індивідуалізацію
c. Абстрагування
d. Формалізацію
e. Валідацію

143. Який лікарський засіб для симптоматичного лікування сезонного алергічного риніту належить до глюкокортикостероїдів місцевого застосування?
a. Ксилометазолін
b. Нафазолін
c. Азеластин
d. Фенілефрин
*e. Беклометазон

144. Який технологічний процес одержання таблеток доцільно обрати для лікарських речовин, що мають хорошу сипкість та спресовуваність?
a. Компактування
b. Вологе гранулювання
c. Формування
d. Пресування з попередньою грануляцією
*e. Пряме пресування

145. Результати яких досліджень є критерієм відповідності генеричного лікарського засобу оригінальному та можливості їх взаємозамінності?
a. Порівняльних клінічних досліджень
*b. Біоеквівалентності
c. Розчинності при різних рН
d. Рандомізованих клінічних досліджень
e. Обмежених клінічних досліджень

146. Законодавство України регламентує порядок відпуску лікарських засобів та супутніх товарів з аптечних закладів. Якій групі населення заборонено продаж та доставка ліків?
a. Покупцям із психічними захворюваннями
b. Підліткам 15-18 років
c. Заборону не встановлено
d. Особам похилого віку
*e. Дітям до 14 років

147. Який метод амортизації доцільно застосовувати до основних засобів, що в міру їх використання протягом корисного терміну зношуються рівномірно?
a. Виробничий
*b. Прямолінійний
c. Кумулятивний
d. Зменшення залишкової вартості
e. Прискореного зменшення залишкової вартості

148. До аптеки звернувся постійний відвідувач віком 69 років зі скаргами на сухий кашель. Фармацевт помітив, що цей відвідувач регулярно отримує в аптеці еналаприл за програмою "Доступні ліки". Що має зробити фармацевт?
*a. Спрямувати відвідувача до лікаря для корекції антигіпертензивної терапії
b. Замінити самостійно еналаприл на інший лікарський засіб із цієї групи
c. Здійснити самостійно корекцію дози еналаприлу в бік зменшення
d. Запропонувати парові інгаляції
e. Порекомендувати ліки від сухого кашлю

149. За що відповідає уповноважена особа суб'єкта господарювання, яка провадить господарську діяльність із роздрібної торгівлі лікарськими засобами?
*a. Функціонування системи якості
b. Взаємодію з органами місцевого самоврядування
c. Фінансову звітність та облік
d. Закупівлю товарно-матеріальних цінностей
e. Облік та збереження майна

150. Яка форма кредитування передбачає можливість видачі й погашення кредиту декількома частинами (траншами) у межах встановленого ліміту та в зручному режимі для ведення бізнесу позичальника?
a. Лізинг
b. Овердрафт
c. Кредит на купівлю транспорту
*d. Кредитна лінія
e. Строковий кредит

