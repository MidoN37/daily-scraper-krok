1. Лікарські засоби класифікують залежно від наявності в їхній структурі молекули функціональних груп. Який препарат належить до аліфатичних амінокислот?
a. Ацетилсаліцилова кислота
b. Бензойна кислота
c. Метамізол натрію
d. Саліцилова кислота
*e. Глутамінова кислота

2. Укажіть лікарський засіб, що може застосовуватися для тривалого симптоматичного лікування запалення та болю в суглобах при ревматоїдному артриті та є інгібітором переважно циклооксигенази-2, у зв'язку з чим викликає менше небажаних впливів на травний канал, порівняно з іншими нестероїдними протизапальними засобами.
a. Індометацин
*b. Мелоксикам
c. Ацетилсаліцилова кислота
d. Ібупрофен
e. Диклофенак

3. До рецептурно-виробничого відділу аптеки надійшов рецепт на виготовлення 20-ти доз складного порошку з екстрактом беладони без вказівки про консистенцію. Яку кількість сухого екстракту потрібно взяти, якщо в рецепті прописано 0,01 г екстракту беладони на одну дозу порошку?
a. 4,0 г
*b. 0,4 г
c. 0,1 г
d. 2,0 г
e. 0,2 г

4. Укажіть із нижченаведеного лікарську рослину, що містить серцеві глікозиди, а її сировиною є трава, листя та квіти.
a. Строфант Комбе
b. Наперстянка шерстиста
c. Наперстянка пурпурова
d. Наперстянка великоквіткова
*e. Конвалія травнева

5. Однорічна трав'яниста рослина становить заввишки 0,7-1,5 м і має стебло, розгалужене в його верхній частині. Листки чергові, сидячі, вузьколанцетні або лінійні. Квітки правильні, двостатеві, небесно-сині або фіолетові, на квітконіжках, зібрані на верхівці стебла в розлогі щиткоподібні суцвіття. Плід - яйцеподібна або куляста розтріскана коробочка з численним дрібним блискучим насінням. Укажіть цю лікарську рослину.
a. Пижмо звичайне
b. Нагідки лікарські
c. Ромашка лікарська
d. Звіробій плямистий
*e. Льон звичайний

6. До рецептурно-виробничого відділу аптеки надійшов рецепт на приготування крапель: Furacilini 0,05 Olei Vaselini 50,0 Misce.Da.Signa. По 2 краплі в ніс 3 рази на день. Укажіть раціональний спосіб уведення фурациліну до лікарської форми, врахувавши його фізико-хімічні властивості.
a. Додають у флакон до відпуску і нагрівають до повного розчинення
b. Розчиняють в ізотонічному розчині натрію хлориду при нагріванні
c. Додають до попередньо підігрітої вазелінової олії у флакон до відпуску
*d. Диспергують спочатку в сухому вигляді, а потім із невеликою кількістю вазелінової олії
e. Спочатку подрібнюють із декількома краплями спирту, а потім додають до вазелінової олії

7. Які дії здійснюються з товарно-матеріальними цінностями перед початком планової інвентаризації в аптеці?
*a. Групуються, розсортовуються та розкладаються за назвами
b. Оцінюються за ринковою вартістю
c. Передаються на відповідальне зберігання
d. Перевіряються на відповідність стандартам якості
e. Упаковуються для перевезення

8. У результаті неконтрольованого і тривалого застосування препаратів на основі парацетамолу пацієнтка скаржитися на біль у правому підребер'ї, загальну слабкість та темну сечу. Який тип токсичної дії найімовірніший?
a. Нефротоксична дія
b. Ульцерогенна дія
c. Нейротоксична дія
d. Ототоксична дія
*e. Гепатотоксична дія

9. Асистент фармацевта готує водну витяжку з кореня алтеї. Яку особливість технології він повинен врахувати?
*a. Використовують метод холодного настоювання
b. Враховують біологічну активність лікарської рослинної сировини
c. Проціджують готовий водний витяг негайно
d. Проціджують після повного охолодження
e. Готують із додаванням кислоти хлористоводневої

10. Який антибактеріальний засіб із нижченаведених під час його застосування може виявляти такі побічні ефекти, як фотодерматоз, дисбактеріоз та дисплазію хрящової тканини в дітей?
a. Кларитроміцин
b. Ко-тримоксазол
c. Цефтріаксон
d. Ніфуроксазид
*e. Ципрофлоксацин

11. Для ідентифікації розчину глюкози для ін'єкцій згідно з вимогами ДФУ вимірюють кут оптичного обертання. Який фізико-хімічний метод при цьому застосовується?
a. Тонкошарова хроматографiя
b. Спектроскопія ядерного магнітного резонансу
c. Iнфрачервона спектроскопiя
d. Рефрактометрiя
*e. Поляриметрія

12. Який документ фахівці аптеки повинні подати в НЗСУ, щоб отримати кошти з державного бюджету за відпущені лікарські засоби за програмою "Доступні ліки"?
*a. Звіт
b. Відомість
c. Товарний звіт
d. Рахунок
e. Реєстр рецептів

13. Для ідентифікації крушини кори нанесли краплю 10%-го розчину лугу, з'явилося вишнево-червоне забарвлення. Наявність яких біологічно активних речовин виявили за допомогою цієї реакції?
a. Алкалоїдів
b. Стероїдних сапонінів
c. Ефірних олій
*d. Антраценпохідних
e. Серцевих глікозидів

14. У лабораторії проводять аналіз препаратів магнію. Який лікарський засіб досліджували, якщо під час додавання розчину барію хлориду в середовищі кислоти хлористоводневої утворився білий осад?
a. Оксид легкий
b. Карбонат основний
*c. Сульфат гептагідрат
d. Оксид важкий
e. Хлорид гексагідрат

15. Пацієнту із сухим кашлем призначено бутамірат. Через кілька днів він звернувся зі скаргою на побічну дію. Який ефект найбільш імовірний?
a. Тахікардія
b. Гіпертензія
c. Бронхоспазм
d. Брадикардія
*e. Сонливість

16. Який шлях уведення лікарського засобу на основі ібупрофену потрібно обрати для однорічної дитини, якщо застосування пероральним шляхом неможливе?
a. Суббукальний
*b. Ректальний
c. Інгаляційний
d. Сублінгвальний
e. Ін'єкційний підшкірний

17. Який лікарський засіб, що належить до антагоністів опіатних рецепторів, можна відпустити без рецепта з аптеки в кількості 2 мг на один відпуск?
a. Буторфанол
b. Бупренорфін
*c. Налоксон
d. Налмефен
e. Налбуфін

18. Укажіть препарат, що підвищує внутрішньоочний тиск і протипоказаний при глаукомі.
*a. Атропіну сульфат
b. Галантаміну гідробромід
c. Пілокарпіну гідрохлорид
d. Фізіостигмін
e. Неостигмін

19. Який індикатор використовують під час виконання кількісного визначення кислоти борної методом прямої алкаліметрії?
a. Протравний чорний
b. Метиленовий синій
c. Ксиленоловий оранжевий
d. Метиловий оранжевий
*e. Фенолфталеїн

20. Укажіть лікарську рослину, відвар свіжої кори якої сильно подразнює слизові оболонки шлунка, може викликати блювання, кольки та діарею з домішками крові в калі. Тому перед застосуванням ця сировина має бути висушена в сушарці при 100^оC або витримана не менше одного року за кімнатної температури.
*a. Frangula alnus
b. Quercus robur
c. Viburnum opulus
d. Taxus baccata
e. Salix alba

21. Лікарські засоби в аерозольних упаковках повинні зберігатися в сухому, захищеному від світла місці, подалі від вогню та опалювальних приладів. За якої температури повинні зберігатися ці препарати?
a. 10-25^оC
b. 18-24^оC
c. 15-30^оC
*d. 3-35^оC
e. 0-5^оC

22. Пацієнт скаржиться на запаморочення та шум у вухах. Лікар призначив препарат, що поліпшує кровопостачання судин головного мозку. Укажіть цей лікарський засіб.
a. Метамізол натрію
*b. Цинаризин
c. Диклофенак
d. Нітрогліцерин
e. Пропранолол

23. Фармацевт відпустив за повну вартість комбінований лікарський засіб, що містить псевдоефедрин, який був виписаний на паперовому рецептурному бланку форми №1 (ф-1). Протягом якого терміну цей рецепт повинен зберігатися в аптечному закладі?
a. Три роки, без урахування поточного
b. П'ять років, без урахування поточного
*c. Один рік, без урахування поточного
d. Десять днів
e. Тридцять днів

24. Під час інвентаризації розчину морфіну гідрохлориду 1% по 1 мл в ампулах №5х20 була встановлена розбіжність у балансі - нестача п'яти ампул препарату. Який орган потрібно повідомити про встановлену розбіжність?
a. Міністерство охорони здоров'я
b. Держлікслужбу України
*c. Національну поліцію
d. Держпродспоживслужбу
e. Територіальну Держлікслужбу

25. Який із вітамінів групи В використовують у схемах метаболічної терапії при ішемічній хворобі серця, серцевій недостатності, цукровому діабеті та невритах?
a. Ціанокобаламін
b. Піридоксин
*c. Тіамін
d. Ергокальциферол
e. Ретинол

26. Лікар виписав пацієнту петльовий діуретик фуросемід та попередив, що приймати його необхідно суворо за призначенням, тому що лікарський засіб може викликати негативні наслідки. Про яку саме можливу побічну дію йдеться?
*a. Ототоксичність
b. Артеріальну гіпертензію
c. Гепатотоксичність
d. Ульцерогенну дію
e. Гіперкаліємію

27. Із метою лікування артеріальної гіпертензії пацієнту призначено засіб, що блокує надходження йонів кальцію до серцевого м'яза та гладких м'язів судин. Укажіть із нижченаведеного цей лікарський засіб.
*a. Ніфедипін
b. Клонідин
c. Бісопролол
d. Празозин
e. Еналаприл

28. В аптечних закладах лікарські засоби відпускають за рецептом лікаря або без нього. Яка з нижченаведених фармакотерапевтичних вимог дозволяє зарахувати препарат до категорії безрецептурних?
a. Впливає на психічні процеси в центральній нервовій системі людини
b. Містить речовини, активність і побічні дії яких вимагають додаткових досліджень
*c. Не завдає прямої або непрямої шкоди здоров'ю
d. Новий на фармацевтичному ринку і має обмежений досвід використання на практиці
e. При застосуванні може розвинутися звикання

29. Пацієнту виписаний комбінований лікарський засіб (ЛЗ), що містить психотропну речовину. В оригінальній упаковці кількість цього засобу перевищує його гранично допустиму норму. Яку кількість такого ЛЗ можна відпустити пацієнту на один рецепт?
a. Одну упаковку ЛЗ, але не більше 10 таблеток
b. Одну упаковку ЛЗ, але не більше 30 таблеток
c. Одну упаковку ЛЗ, але не більше 20 таблеток
*d. Одну упаковку ЛЗ, але не більше 50 таблеток
e. Одну упаковку ЛЗ, але не більше 40 таблеток

30. Ацетилсаліцилова кислота - лікарський засіб органічної будови, що містить бензольне ядро. До якого класу сполук належить цей препарат?
a. Неорганічних
b. Аліциклічних
*c. Ароматичних
d. Ациклічних
e. Гетероциклічних

31. Як називається етап фармакокінетики, під час якого ліпофільні лікарські засоби перетворюються в печінці на водорозчинні метаболіти для подальшого виведення?
a. Екскреція
b. Абсорбція
*c. Біотрансформація
d. Кумуляція
e. Розподіл

32. В аптеці тимчасово відсутня настойка женьшеню, що застосовується як тонізуючий та адаптогенний засіб. Препарати з якої лікарської рослинної сировини аналогічної дії можна запропонувати відвідувачу?
*a. Родіоли рожевої корені
b. Кропиви собачої трава
c. Цмину піскового квітки
d. Підбілу звичайного листя
e. Смородини чорної плоди

33. До лікаря звернулася пацієнтка зі скаргами на періодичний "стріляючий біль" в одній частині обличчя. Після детального збору анамнезу лікар встановив діагноз: невралгія трійчастого нерва, та у складі комплексної терапії призначив вітамінний препарат. Укажіть цей препарат.
a. Кислота аскорбінова
b. Кислота нікотинова
*c. Ціанокобаламін
d. Фолієва кислота
e. Ретинолу ацетат

34. Фармацевт приготував суспензійну мазь на ліпофільній основі. Яка речовина утворює мазь такого типу?
*a. Ксероформ
b. Ментол
c. Танін
d. Протаргол
e. Рослинні екстракти

35. На аптечний склад надійшла лікарська рослинна сировина (ЛРС): стебла прості або малогіллясті, довжиною до 35 см. Листки почергові, пальчасто-розсічені на 5 часток, частки листків лінійні, загострені. Колір стебел і листків зелений. Квітки поодинокі на верхівці стебел, золотисто-жовті, вільнопелюсткові. Плід збірний, овальний, складається з численних сухих горішків. Запах слабкий. Смак не визначається. Укажіть рослинне джерело цієї ЛРС.
a. Ромашка лікарська
*b. Горицвіт весняний
c. Нагідки лікарські
d. Наперстянка пурпурова
e. Конвалія звичайна

36. Під час приготування суспензій із гідрофільними речовинами використовують прийом скаламучування. Для якої речовини з нижченаведених доцільно використовувати цей метод?
a. Фенілсаліцилат
b. Сульфадимезину
c. Білої глини
*d. Вісмуту нітрату основного
e. Ксероформу

37. Укажіть характерні мікроскопічні ознаки анатомічної будови листя м'яти перцевої.
*a. Округлі залозки з радіально розташованими клітинами
b. Довгасто-овальні клітини з кристалічним піском
c. Поодинокі кристали оксалату кальцію
d. Волоски з грубобородавчастою поверхнею
e. Друзи оксалату кальцію

38. Кількісне визначення натрію хлориду можна провести за допомогою аргентометрії, методом Мора. Укажіть речовину, що використовується як індикатор під час цього методу дослідження.
a. Феруму (IIІ) амонію сульфат
b. Натрію еозинат
c. Дифенілкарбазон
d. Фенолфталеїн
*e. Калію хромат

39. У сільській місцевості роздрібна торгівля лікарськими засобами здійснюється через мобільний аптечний пункт, оскільки стаціонарна аптека та аптечний пункт відсутні. Скільки працівників має бути у штаті мобільного аптечного пункту, через який провадиться господарська діяльність із роздрібної торгівлі лікарськими засобами?
a. Один водій, один фармацевтичний працівник та завідувач мобільного аптечного пункту
b. Лише один фармацевтичний працівник
*c. Один водій та не менше як один фармацевтичний працівник
d. Лише один водій
e. Лише завідувач мобільного аптечного пункту

40. Кількісне визначення прокаїну гідрохлориду проводять методом нітритометрії. Яка частина молекули препарату зумовлює можливість його проведення?
*a. Первинна ароматична аміногрупа
b. Диетиламіноетил
c. Хлористоводнева кислота, зв'язана з основою препарату
d. Складноефірне угрупування
e. Бензольне кільце

41. На фасаді аптечного закладу встановлено вивіску, на якій вказано вид та номер аптеки. Яку ще інформацію обов'язково має містити вивіска?
a. Режим роботи аптечного закладу, інформація про орієнтованість аптечного закладу на обслуговування певних соціальних груп населення
b. Інформація щодо цін, назва торговельної марки
c. Торговельна марка та найменування аптечного закладу, інформація щодо цін
*d. Найменування ліцензіата, торговельної марки, що належить ліцензіату на законних підставах, режим роботи аптечного закладу
e. Режим роботи аптечного закладу, порівняння з іншими аптечними закладами

42. У дитини садна на колінах і капілярна кровотеча після падіння. Мати звернулася до аптеки з проханням порекомендувати антисептик для первинної обробки рани. Який лікарський засіб, що має антисептичну, кровоспинну дію та сприяє механічному очищенню рани, доцільно запропонувати в цій ситуації?
*a. Водню пероксид
b. Нітрофурал
c. Декаметоксин
d. Повідон йод
e. Діамантовий зелений

43. До аптеки звернувся відвідувач із проханням пояснити значення поняття "ОТС-препарат". Що повинен відповісти фармацевт?
a. Рецептурний лікарський засіб
b. Психотропний препарат
c. Лікарський засіб, що належить до переліку барвних речовин
d. Наркотичний препарат
*e. Препарат, що відпускається без рецепта лікаря

44. Інвентаризація каси - це спосіб контролю за збереженням грошових коштів в аптечних закладах. Як часто проводиться планова інвентаризація каси на підприємствах?
a. Один раз на два місяці
*b. Один раз на квартал
c. Один раз на місяць
d. Один раз на півріччя
e. Один раз на рік

45. Приміщення та устаткування аптеки повинні відповідати вимогам санітарно-протиепідемічного режиму аптечних закладів. Як часто підлягають вологому прибиранню із застосуванням дезінфекційних засобів стіни і двері аптеки?
a. Не рідше одного разу на місяць
b. Не рідше одного разу на добу
c. Не рідше одного разу шість місяців
d. Не рідше одного разу на зміну
*e. Не рідше одного разу на тиждень

46. Сильнодіюча лікарська рослинна сировина (ЛРС) повинна зберігатися в окремому приміщенні або в окремій шафі під замком. Укажіть із нижченаведеного таку ЛРС.
a. Трава череди
b. Корінь солодки
c. Трава фіалки
*d. Листя блекоти
e. Листя шавлії

47. В аптечному закладі здійснюється відпуск екстемпоральних лікарських засобів, виготовлених із лікарської рослинної сировини (ЛРС), які дозволено відпускати виключно за електронними рецептами. Укажіть назву цієї ЛРС.
a. Folia Menthae piperitae
b. Folia Melissae officinalis
c. Folia Eucalypti viminalis
*d. Folia Cannabis sativa
e. Folіa Salvіae offіcіnalіs

48. У пацієнта сухий надсадний кашель як залишкове явище після нещодавно перенесеного ГРВІ. Який лікарський засіб показаний при сухому кашлі?
a. Ацетилцистеїн
b. Мукалтин
*c. Бутамірат
d. Амброксол
e. Бромгексин

49. Розчини якої речовини під час зберігання жовтіють?
a. Глюкози
*b. Метамізолу натрієвої солі
c. Прокаїну гідрохлориду
d. Стрептоциду
e. Етанолу

50. Фармацевт, готуючи порошок, використав лікарську речовину з шафи "Venena". Якого кольору повинні бути написи на штангласах із субстанціями цієї категорії?
a. Червоного кольору на білому тлі
b. Чорного кольору на білому тлі
c. Червоного кольору на чорному тлі
d. Білого кольору на червоному тлі
*e. Білого кольору на чорному тлі

51. Асистент фармацевта розкладає лікарські засоби в матеріальній кімнаті на місця зберігання з урахуванням фармакологічних груп. До препаратів якої фармакологічної групи належить флуоксетин?
a. Анксіолітики
*b. Антидепресанти
c. Психостимулятори
d. Холінолітики
e. Антигістамінні

52. В аптеці відбулася переоцінка лікарських засобів. Укажіть документ, у якому будуть відображатися ці дані.
a. Прибуткова накладна
b. Зведений реєстр
c. Касова книга
d. Довідка
*e. Акт

53. Лікарський засіб застосовується, як замісна терапія при гіпотиреозі та після часткового видалення щитоподібної залози. Препарат стимулює процеси росту та розвитку, обмін білків, жирів і вуглеводів, збільшує потребу тканин у кисні. Укажіть цей лікарський засіб.
a. Пропілтіоурацил
b. Селен
*c. Левотироксин натрію
d. Калію йодид
e. Тіамазол

54. Укажіть лікарські речовини, суспензії яких готують дисперсійним методом із додаванням стабілізатора.
a. Кислота борна, кальцію карбонат
b. Цинку оксид, тальк
*c. Камфора, ментол
d. Магнію оксид, натрію сульфат
e. Біла глина, бентоніт

55. Тривале вживання деяких лікарських засобів під час планування вагітності та в період гестації збільшують ризик народження дитини з генетичними вадами розвитку. Як називається ця дія?
a. Фетотоксична
b. Бластомогенна
c. Ембріотоксична
*d. Мутагенна
e. Тератогенна

56. Стандарт GDP є обов'язковим елементом системи забезпечення якості лікарських засобів. Діяльності якого суб'єкта господарювання він стосується?
a. Аптеки в структурі лікувально-профілактичного закладу
b. Аптечного пункту
*c. Аптечного складу
d. Мобільного аптечного пункту
e. Аптеки

57. Під час виготовлення супозиторіїв асистент фармацевта приготував супозиторну масу з дерматолом і маслом какао, але вона виявилася крихкою. Укажіть речовину, яку необхідно додати для утворення пластичної маси.
a. Парафін
b. Віск
*c. Ланолін безводний
d. Вазелін
e. Ланолін водний

58. Для кількісного визначення калію йодиду як титрант використовують розчин срібла нітрату, як індикатор - еозинат натрію. Укажіть назву цього титриметричного методу.
*a. Аргентометрія
b. Комплексонометрія
c. Ацидиметрія
d. Алкаліметрія
e. Нітритометрія

59. До рецептурно-виробничого відділу аптеки надійшов рецепт на виготовлення 10 порошків з атропіну сульфатом. На один порошок виписано 0,0005 г діючої речовини. У якому співвідношенні та в якій кількості потрібно використати тритурацію для приготування цього порошку?
a. 0,05 г тритурації атропіну сульфату (1:10)
b. 0,05 г тритурації атропіну сульфату (1:100)
c. 0,5 г тритурації атропіну сульфату (1:10)
d. 0,005 г тритурації атропіну сульфату (1:100)
*e. 0,5 г тритурації атропіну сульфату (1:100)

60. Під час приготування рідких лікарських форм асистент фармацевта використовує концентровані розчини лікарських речовин. Яка концентрація 10 мл розчину кальцію хлориду відповідає 5,0 сухої речовини?
a. 20%
b. 2%
c. 5%
*d. 50%
e. 25%

61. Яким методом, згідно з вимогами ДФУ, проводять кількісне визначення біологічно активних речовин в евкаліпту прутовидного листі?
*a. Перегонка з водяною парою
b. ВЕРХ
c. Титриметрія
d. Спектрофотометрія
e. Гравіметрія

62. Укажіть лікарську рослинну сировину, що є джерелом слизу та використовується як обволікаючий та пом'якшувальний засіб.
*a. Althaeae radices
b. Belladonnae radices
c. Leonuri cardiacaea herba
d. Serpylli herba
e. Berberidis fructus

63. До аптеки звернулася жінка віком 65 років із приводу профілактики остеопорозу. Який вітамінний засіб разом із препаратами кальцію варто розглянути для запобігання розвитку остеопорозу?
a. Піридоксин
b. Рибофлавін
c. Ретинол
d. Токоферол
*e. Ергокальциферол

64. Відвідувачка аптеки просить допомогти укомплектувати аптечку для подорожі ефективним антисептиком, який мав би бактерицидну, фунгіцидну та вірулоцидну дію і не викликав би подразнення тканин, для використання з метою обробки ран та опіків.
a. Йоду розчин спиртовий
b. Лінімент бальзамічний за Вишневським
*c. Повідон йод
d. Калію перманганат
e. Перекис водню

65. Укажіть лікарську рослинну сировину, яка містить філохінон, має гемостатичну дію і може бути використана як кровоспинний засіб під час внутрішньої кровотечі.
a. Фіалки трава
b. Споришу трава
c. Чистотілу трава
d. Череди трава
*e. Грициків трава

66. Сироп солодки використовують як відхаркувальний та протизапальний засіб для полегшення відходження мокротиння. Які біологічно активні речовини визначають фармакологічну дію цього лікарського засобу?
a. Фурокумарини
b. Алкалоїди ізохінолінового ряду
c. Стероїдні сапоніни
d. Антраценпохідні алізаринового ряду
*e. Тритерпенові сапоніни

67. На аналіз надійшла лікарська рослинна сировина Frangula alnus. Який реактив потрібно вибрати для ідентифікації похідних антрацену?
a. 1%-ий розчин желатини
b. 5%-ий розчин натрію нітропрусиду
*c. 5%-ий розчин натрію гідроксиду
d. 1%-ий розчин хлоридної кислоти
e. 10%-ий розчин заліза (III) сульфату

68. Фармацевт отримав рецепт для виготовлення супозиторіїв: Novocaini 0,03 Olei Cacao q.s. Misce, fiat globulus vaginali Da talеs doses №10 Signa. По 1 кульці на ніч. Яку масу масла какао потрібно взяти для виготовлення цього пропису?
a. 29,7 г
b. 40,0 г
c. 30,0 г
*d. 39,7 г
e. 50,0 г

69. До аптеки звернувся пацієнт, якому призначено інсулін людський короткої дії. Асистент фармацевта під час відпуску препарату попереджає про неухильне дотримання режиму дозування, харчування та фізичних навантажень. Яке ускладнення може розвинутися в пацієнта в разі передозування інсуліну або через надмірне фізичне навантаження?
a. Ліподистрофія
b. Бронхоспазм
*c. Гіпоглікемія
d. Гіперглікемія
e. Гіперліпідемія

70. Асистент фармацевта готує супозиторії методом ручного формування. Укажіть температурний режим зберігання цієї лікарської форми згідно з вимогами ДФУ.
a. Не вище 25^оC
*b. 8-15^оC
c. Не вище 5^оC
d. 2-8^оC
e. Не вище 20^оC

71. До аптечного закладу звернувся пацієнт із проханням відпустити йому за повну вартість по електронному рецепту доксициклін у таблетках по 100 мг №10. Укажіть термін дії цього рецепта.
a. 50 календарних днів
b. 10 календарних днів
c. 30 календарних днів
d. 20 календарних днів
*e. 90 календарних днів

72. На фармацевтичне підприємство надійшла сировина хвоща трава. Вміст якої діючої речовини визначають відповідно до вимог Державної Фармакопеї України?
a. Полісахаридів
b. Танінів
*c. Флавоноїдів
d. Алкалоїдів
e. Ефірних олій

73. У дворічної дитини після перенесеного грипу розвинувся гострий отит. Фармацевт запропонував комбінований безрецептурний препарат для місцевого застосування, який має знеболювальний та протизапальний ефекти. Укажіть компонент цього лікарського засобу, що забезпечує місцевоанестезувальну дію.
a. Феназон
*b. Лідокаїн
c. Ксилометазолін
d. Метамізол
e. Німесулід

74. Укажіть із нижченаведеного варіант, у якому всі три активні фармацевтичні інгредієнти кількісно визначаються методом прямого йодометричного титрування згідно з вимогами ДФУ.
a. Натрію саліцилат, метамізол натрій, хлористоводнева кислота
*b. Натрію тіосульфат, метамізол натрій, аскорбінова кислота
c. Натрію тіосульфат, сульфацетамід натрію, аскорбінова кислота
d. Натрію тіосульфат, глюкоза безводна, бензоат натрію
e. Натрію тетраборат, метамізол натрій, глутамінова кислота

75. У відділ кадрів аптеки звернувся асистент фармацевта, що має стаж роботи одинадцять років, шість із яких не працював за спеціальністю, з проханням прийняти його на вакантну посаду. Чи оформить підприємство трудові відносини з цим кандидатом?
*a. Після проходження перепідготовки
b. Після проходження інтернатури
c. Не може бути прийнятий у жодному разі
d. Після випробувального терміну
e. Може бути прийнятий на вакантну посаду

76. Для приготування розчинів йоду використовують його здатність утворювати легкорозчинні комплексні сполуки з калію йодидом. Яку кількість калію йодиду необхідно використати фармацевту, якщо в рецепті не вказано його масу?
a. Половину від маси прописаного йоду
b. Втричі більше від маси прописаного йоду
c. Стільки, скільки ж йоду прописано
*d. Подвійну кількість від маси прописаного йоду
e. Втричі менше від маси прописаного йоду

77. До аптеки надійшов рецепт на виготовлення спиртового розчину без зазначення концентрації спирту етилового. Спирт якої концентрації необхідно використати фармацевту?
*a. 90%
b. 70%
c. 95%
d. 40%
e. 96%

78. На аналіз надійшла сировина, яка складається зі щільних густоопушених листків сірувато-зеленого кольору із сильним духмяним запахом. Поверхня листкової пластинки дрібночарункова, край городчастий, жилкування дрібносітчасте. Укажіть рослинне джерело сировини.
*a. Шавлія лікарська
b. М'ята перцева
c. Ромашка лікарська
d. Евкаліпт прутоподібний
e. Валеріана лікарська

79. Який лікарський засіб із групи діуретиків застосовують при ускладненому гіпертонічному кризі з ознаками гострої серцевої недостатності?
a. Маніт
b. Діакарб
c. Спіронолактон
d. Гідрохлортіазид
*e. Фуросемід

80. Про який побічний ефект потрібно попередити пацієнта, який придбав в аптеці за рецептом лікаря препарат заліза для перорального застосування?
a. Кровоточивість ясен
b. Збудження ЦНС
*c. Забарвлення калу в чорний колір
d. Підвищення рівня глюкози в крові
e. Імунодепресивна дія

81. Аптечний заклад як будь-яке підприємство зобов'язаний проводити планову інвентаризацію майна, коштів та фінансових зобов'язань. У якому разі при колективній матеріальній відповідальності в аптеці проведення інвентаризації є обов'язковим?
a. У разі звільнення хоча б одного з членів колективу
b. За усним зверненням хоча б одного з членів колективу
c. При прийомі на роботу нового члена колективу
d. За усним зверненням всіх членів колективу
*e. При вибутті з колективу більше ніж половини його членів

82. До аптечного складу надійшов лікарський засіб, що зберігається за температури від +2^оC до +8^оC. Вимог якої належної практики повинні дотримуватися фахівці під час зберігання цього лікарського засобу?
a. GMP
b. GPP
c. GLP
d. GDP
*e. GSP

83. Фармацевт повідомив асистента фармацевта, що лікарський засіб, який потрібний для виготовлення мазі, зберігається в шафі для пахучих і летких речовин. Укажіть, яку субстанцію шукає асистент.
a. Цинку оксид
*b. Камфору
c. Хлорамфенікол
d. Сульфаніламід
e. Кислоту борну

84. Для посилення терапевтичного ефекту, скорочення терміну лікування та запобігання ускладненням застосовують різні комбінації лікарських засобів. Який вид взаємодії виникає під час комбінації препаратів, коли ефект дорівнює сумі ефектів кожного з компонентів?
a. Фізичний антагонізм
b. Синергізм за типом потенціювання
c. Фізіологічний антагонізм
d. Хімічний антагонізм
*e. Синергізм за типом підсумовування

85. Асистенту фармацевта в бухгалтерії аптеки видали під звіт кошти для придбання розхідного інвентаря. Який документ повинен оформити касир?
a. Супровідну відомість
b. Прибутковий касовий ордер
c. Інвентаризаційну відомість
*d. Видатковий касовий ордер
e. Грошовий чек

86. Для профілактики кровотечі перед проведенням хірургічної операції лікар призначив пацієнту етамзилат. Укажіть, завдяки якій фармакологічній дії проявляється гемостатичний ефект препарату.
*a. Прискоренню агрегації тромбоцитів
b. Зниженню утворення тромбоксана
c. Стимуляції еритропоезу
d. Запобіганню утворення факторів згортання крові
e. Гальмуванню тромбоутворення

87. Укажіть лікарський засіб, що виявляє виражену антигістамінну, снодійну, седативну, місцевоанестезуючу, протиблювотну дію та посилює дію анальгезуючих засобів.
a. Лоратадин
b. Фексофенидин
*c. Дифенгідрамін
d. Цетиризин
e. Мебгідролін

88. У зв'язку зі скаргами на періоди безсоння пацієнтові було призначено препарат, що діє як блокатор Н_1-гістамінових рецепторів, має седативну та антихолінергічну дію, тривалість терапії яким не повинна перевищувати 5 днів у зв'язку з ризиком розвитку зловживання та залежності. Укажіть цей лікарський засіб.
a. Атропін
b. Діазепам
*c. Доксиламін
d. Сульпірид
e. Флуоксетин

89. Пацієнту в післяопераційний період тривалий час уводили морфіну гідрохлорид. Після різкої відміни препарату в пацієнта виникли тяжкі психічні та фізичні порушення. Про яку побічну дію йдеться в цьому разі?
a. Ідіосинкразію
b. Синдром віддачі
c. Тахіфілаксію
*d. Абстинентний синдром
e. Синдром обкрадання

90. Аптечний заклад запланував інвентаризацію. На який максимальний термін може зачинитися аптека для проведення переобліку товарно-матеріальних цінностей?
a. Не більше ніж на 2 дні
b. Не більше ніж на 5 днів
c. Не більше ніж на 4 дні
*d. Не більше ніж на 3 дні
e. Не більше ніж на 1 день

91. Одним із експрес-методів кількісного визначення вмісту лікарських речовин є рефрактометрія. Укажіть значення показника заломлення води очищеної, що використовують для калібрування приладу.
a. 1,355
b. 1,344
c. 1,311
*d. 1,333
e. 1,322

92. Для ідентифікації неорганічного лікарського засобу проводять якісні реакції. Який лікарський засіб можна виявити за допомогою такого набору реактивів: хлористоводнева кислота, срібла нітрат, заліза (III) хлорид і калію піроантимонат?
a. Кислота борна
*b. Натрію тіосульфат
c. Калію бромід
d. Магнію сульфат
e. Кальцію хлорид

93. У складських приміщеннях лікарська рослинна сировина повинна зберігатися на стелажах. На якій відстані від підлоги встановлюються стелажі?
a. Не менше 35 см
b. Не менше 30 см
c. Не менше 25 см
*d. Не менше 15 см
e. Не менше 20 см

94. Товариство з обмеженою відповідальністю відкриває нову аптеку та повинне забезпечити своєчасне надходження готівки на банківський рахунок. Яка організація встановлює терміни здавання та ліміт залишку готівки в касі?
a. Національний банк України
*b. Підприємство самостійно
c. Державна податкова служба
d. Територіальна Держлікслужба
e. Банк, у якому відкритий поточний рахунок підприємства

95. До аптеки звернувся пацієнт із діагнозом: ішемічна хвороба серця, в анамнезі - бронхіальна астма. Який препарат із нижченаведених протипоказаний у цьому разі?
a. Атенолол
b. Бісопролол
c. Карведилол
*d. Пропранолол
e. Ніфедипін

96. Лікарські засоби, що належать до безрецептурних, повинні відповідати певним критеріям, визначеним у нормативно-правових документах. Який лікарський засіб із нижченаведених може бути відпущений з аптечного закладу без рецепта лікаря?
*a. Цетиризину гідрохлорид
b. Фуразидин
c. Клонідину гідрохлорид
d. Зопіклон
e. Амоксициліну тригідрат

97. В аптеці тимчасово відсутні перстачу кореневища, що застосовуються як в’яжучий засіб. Яка лікарська рослинна сировина має аналогічну дію?
a. Валеріани корені
b. Верби кора
c. Вербени трава
d. Волошки квіти
*e. Вільхи супліддя

98. Пацієнт із діагнозом: фолікулярний тонзиліт, приймає амоксицилін. На тлі лікування виникли бронхоспазм, набряк губ і висип на шкірі. Укажіть, як називається такий прояв негативної дії ліків на організм.
a. Синдром відміни
*b. Медикаментозна алергія
c. Матеріальна кумуляція
d. Функціональна кумуляція
e. Лікарська залежність

99. Однією з вимог при виготовленні нестерильних лікарських засобів в умовах аптек є дотримання належних умов зберігання. Що означає вказівка "Зберігати у сухому місці"?
*a. При відносній вологості повітря не більше 60%
b. При температурі від +2^оC до +8^оC
c. У місці, яке виключає можливість попадання прямих сонячних променів
d. При температурі від +15^оC до +25^оC
e. При температурі від +8^оC до +15^оC

100. На аналіз надійшли тонкі листки із загостреною верхівкою й асиметричною основою. Пластинка хвиляста, жилкування перисте. У хімічному складі сировини виявлено сенозиди, флавоноїди та смолисті речовини. Укажіть рослинне джерело цієї сировини.
a. Кропива собача
b. Конвалія звичайна
*c. Касія гостролиста
d. Кріп запашний
e. Кульбаба лікарська

101. Який застережний напис обов'язково повинен бути зазначений на вторинній упаковці всіх лікарських засобів незалежно від їхнього способу зберігання?
a. Зберігати в холодильнику
b. Зберігати в темному місці
*c. Зберігати в недоступному для дітей місці
d. Зберігати в сухому місці
e. Зберігати при температурі не вище 25^оC

102. Унаслідок тривалого приймання препарату для лікування тяжкої форми бронхіальної астми у пацієнта розвинувся остеопороз. Який препарат із нижченаведених міг спричинити цей стан у пацієнта?
a. Еуфілін
b. Сальбутамол
c. Сальметерол
d. Монтелукаст
*e. Дексаметазон

103. Пацієнт хворіє на кандидомікоз, що розвинувся внаслідок тривалого лікування антибіотиками групи тетрациклінів. Який препарат буде ефективним у цьому разі?
a. Хлорамфенікол
b. Римантадин
c. Метронідазол
*d. Ністатин
e. Альбендазол

104. У разі помилки під час приготування відвару з листя сени у пацієнта може виникнути біль та різі в кишечнику. Укажіть правильну технологію приготування відвару з листя сени.
a. Настоювання за кімнатної температури протягом 30 хв
b. Проціджування в теплому вигляді через 10 хв після настоювання
c. Нагрівання протягом 30 хв
*d. Проціджування після повного охолодження не менш ніж через 3-4 год
e. Проціджування крізь подвійний шар марлі та ватний тампон

105. До аптеки надійшов рецепт на приготування мікстури з кислотою хлористоводневою та пепсином. Яким чином фармацевт розчинятиме пепсин?
a. У кислоті хлористоводневій розведеній
b. У гарячій воді очищеній
c. В ізотонічному розчині натрію хлориду
*d. У суміші води очищеної та кислоти хлористоводневої розведеної
e. У холодній воді очищеній

106. До аптеки надійшов електронний рецепт на пільговий відпуск лікарського засобу у формі супозиторіїв, що містить у своєму складі кодеїн та парацетамол. Який термін дії електронного рецепта та як довго він повинен зберігатися в інформаційно-комунікаційній системі?
*a. 1 місяць, 3 роки
b. 10 днів, 1 рік
c. 10 днів, 5 років
d. 1 місяць, 1 рік
e. 1 місяць, 5 років

107. Аптека має ліцензію на право провадження господарської діяльності з придбання, зберігання та відпуску прекурсорів списку №2. Яка максимальна кількість калію перманганату може бути відпущена пацієнту з аптеки в споживчій упаковці без рецепта?
a. 1,0-2,0 г
b. 2,0-4,0 г
*c. 3,0-5,0 г
d. 4,0-6,0 г
e. 6,0-8,0 г

108. Укажіть лікарський засіб, дія якого ґрунтується на блокаді гістамінових рецепторів, однак він не належить до антигістамінних лікарських засобів і не застосовується для лікування алергічних захворювань.
a. Дексаметазон
*b. Фамотидин
c. Лоратадин
d. Дезлоратадин
e. Дифенгідрамін

109. Укажіть лікарський засіб, що є агоністом мускариночутливих рецепторів та застосовується у клінічній практиці місцево при підвищеному внутрішньоочному тиску, зрідка - для стимулювання слино- та сльозовиділення (наприклад, сухість при аутоімунному ураженні слинних і сльозових залоз).
a. Тетризолін
b. Ксилометазолін
*c. Пілокарпін
d. Атропін
e. Бекламетазон

110. Серед лікарських засобів, що впливають на чутливі нервові закінчення шкіри та слизових оболонок, є такі, що викликають рефлекторну відповідь виконавчих органів. Укажіть речовину, що виявляє таку дію.
a. Лідокаїн
b. Біла глина
c. Прокаїн
d. Бензокаїн
*e. Ментол

111. Відпуск лікарських засобів та медичних виробів, що підлягають реімбурсації, здійснюється в аптечних закладах на підставі договорів з НСЗУ. Які аптеки можуть здійснювати такого виду відпуск лікарських засобів пацієнту?
a. Аптеки, які уклали договори з НСЗУ, лише в межах певного регіону
b. Будь-які аптеки, незалежно від того, чи укладено договір із НСЗУ
c. Лише аптеки, які розташовані в містах обласного підпорядкування
d. Лише аптеки, які розташовані поблизу від медичного закладу пацієнта
*e. Аптеки, які уклали договори з НСЗУ, незалежно від місця проживання чи перебування пацієнта

112. Асистент фармацевта готує складний дозований порошок, який містить 1,0 г камфори. Яку кількість крапель 95%-го спирту етилового необхідно додати для кращого подрібнення камфори?
*a. 10
b. 5
c. 30
d. 15
e. 20

113. До аптеки надійшла партія лікарських засобів із аптечного складу. Під час вхідного контролю уповноважена особа виявила, що таблетки ібупрофену мають термін придатності, що вже минув. До якої групи згідно з чинним законодавством належать такі лікарські засоби?
a. Контрафактні
*b. Неякісні
c. Підроблені
d. Фальсифіковані
e. Якісні

114. Яка лікарська рослинна сировина використовується для отримання лікарських засобів для поліпшення мозкового кровообігу та когнітивних функцій?
*a. Гінкго листя
b. Глоду плоди
c. Споришу трава
d. Солодки корені
e. Глоду квіти

115. Унаслідок гострого отруєння опіоїдами в пацієнта спостерігається пригнічення дихання, що становить загрозу життю. Для усунення симптомів передозування пацієнтові було внутрішньовенно введено препарат "Налоксон". Укажіть, який вид взаємодії лікарських засобів лежить в основі цього призначення.
*a. Конкурентний антагонізм
b. Неконкурентний антагонізм
c. Синергізм за типом підсумовування
d. Синергізм за типом потенціювання
e. Функціональна кумуляція

116. Під час виконання якісного аналізу очних крапель кислоти борної фармацевт спостерігає утворення полум'я із зеленою облямівкою. Які реактиви необхідні для проведення цієї реакції?
a. Кислота нітратна розведена, пропанол
b. Кислота хлоратна, пентанол
c. Кислота оцтова безводна, бутанол
d. Кислота хлористоводнева розведена, етанол
*e. Кислота сульфатна концентрована, метанол

117. Який лікарський засіб аналогічної дії можна призначити замість трави грициків, що містить вітамін К та має кровоспинну дію, якщо її немає в аптеці?
*a. Екстракт водяного перцю
b. Таблетки валеріани
c. Настойка женьшеню
d. Екстракт родіоли рожевої
e. Настойка глоду

118. Яким чином фармацевту необхідно додати настойку м'яти перцевої до рідкої лікарської форми?
a. Змішати з подвійною кількістю мікстури, в останню чергу, частинами, збовтавши
b. Першою, збовтавши
c. Змішати з водою очищеною, в останню чергу, частинами, збовтавши
*d. Змішати з рівною кількістю мікстури, в останню чергу, частинами, збовтавши
e. В останню чергу, збовтавши

119. Основними біологічно активними речовинами глоду плодів є флавоноїди. Яку фармакологічну дію вони зумовлюють?
a. Сечогінну і кровоспинну
b. Послаблювальну і заспокійливу
c. Тонізуючу і протисудомну
*d. Гіпотензивну і седативну
e. Спазмолітичну і протизапальну

120. У жінки, яка тривалий час вживає мікстуру з натрію бромідом у терапевтичних дозах, з'явилися скарги на сонливість, шкірний висип, нежить, почервоніння очей. Унаслідок чого відбулося посилення ефекту аж до розвитку отруєння?
a. Лікарської ідіосинкразії
b. Сенсибілізації
c. Адитивного ефекту
*d. Матеріальної кумуляції
e. Потенціювання ефекту

121. Укажіть, за наявності якого діагнозу доцільно застосовувати препарати заліза.
*a. Гіпохромна анемія
b. Гемолітична анемія
c. Лейкопенія
d. Лімфоцитоз
e. Гіперхромна анемія

122. На етикетці екстемпорального лікарського засобу фармацевт зазначив "Зберігати при кімнатній температурі". Який температурний режим відповідає цій вимозі?
a. Нижче 0^оC
*b. 15-25^оC
c. 8-15^оC
d. 2-8^оC
e. Вище 25^оC

123. Для ефективного та якісного медикаментозного забезпечення населення в аптечному закладі потрібний достатній товарний запас ліків. До яких наслідків призведе завищений товарний запас в аптеці?
a. Наявності дефектури
b. Зниження рентабельності
*c. Зменшення товарообіговості
d. Втрати лояльності споживачів
e. Негативного іміджу аптеки

124. Які рецептурні бланки використовують у разі виписування психотропних лікарських засобів у суміші з індиферентними речовинами за повну вартість у паперовому вигляді?
a. Відпускається без рецепта
b. Ф-1 у двох екземплярах
c. Ф-1
d. Ф-1 і Ф-3
*e. Ф-3

125. Пацієнту з вираженим тривожним розладом лікар призначив діазепам. Укажіть фармакологічний ефект цього лікарського засобу, що обумовлює показання до його застосування.
a. Протисудомний
b. Антипсихотичний
*c. Анксіолітичний
d. Снодійний
e. Потенціювальний

126. Асистент фармацевта відпускає заліза (ІІІ) гідроксид полімальтозний комплекс у таблетках за призначенням лікаря. Під час застосування препарату можливі такі побічні ефекти: подразнення слизової оболонки травного тракту, нудота, блювання, біль в епігастральній ділянці. За якої умови застосування ризик прояву побічних ефектів зменшується?
a. Запивати молоком
*b. Приймати після вживання їжі
c. Застосовувати блокатори протонної помпи
d. Застосовувати обволікальні засоби
e. Вживати з яєчним білком

127. У рослинах яких родин найчастіше зустрічаються антраглікозиди?
*a. Гречкові, крушинові
b. Товстолисті, вересові
c. Соснові, ясноткові
d. Селерові, аралієві
e. Айстрові, вахтові

128. Під час перевірки серій лікарського засобу (ЛЗ), що підлягає державному контролю за розпорядженням Держлікслужби, уповноважена особа аптечного складу виявила такий ЛЗ. Яким внутрішнім документом керується уповноважена особа під час здійснення заходів щодо вилучення цього ЛЗ з обігу?
a. Розпорядженням керівника підприємства
*b. Планом термінових дій
c. Посадовою інструкцією
d. Положенням про аптечний склад
e. Наказом завідувача аптечного складу

129. Онкохворому пацієнту виписано рецепт на лікарський засіб для лікування основного захворювання. Укажіть розмір відшкодування вартості препарату за рахунок державних коштів.
*a. 100%
b. 50%
c. 0%
d. 10%
e. 25%

130. Атропіну сульфат застосовують під час лікування виразкової хвороби шлунка та дванадцятипалої кишки. Укажіть механізм дії лікарського засобу, завдяки якому зменшується секреція хлористоводневої кислоти та пепсину.
a. Стимуляція Н-холінорецепторів
b. Стимуляція М-холінорецепторів
*c. Блокада М-холінорецепторів
d. Блокада Н-холінорецепторів
e. Блокада Н_2-гістамінових рецепторів

131. Хімік-аналітик проводить кількісне визначення хлорамфеніколу (левоміцетину) в очних краплях. Який титрований розчин він повинен використати?
a. Церію сульфат
b. Натрію гідроксид
*c. Натрію нітрит
d. Натрію едетат
e. Натрію тіосульфат

132. Який лікарський засіб пригнічує активність фібринолізу та застосовується для зупинки кровотеч, зумовлених підвищеним фібринолізом (під час будь-яких операцій, тромбоцитопенії та ін.)?
a. Фенілін
b. Гепарин
c. Варфарин
d. Етамзилат
*e. Транексамова кислота

133. У пацієнта на тлі лікування антидепресантами досягнуто зменшення проявів депресії. Лікар рекомендує поступово знижувати дозу, а не припиняти препарат раптово. Якого ускладнення прагне уникнути лікар?
a. Тахіфілаксії
b. Сенсибілізації
c. Залежності
*d. Синдрому відміни
e. Кумуляції

134. Фахівець фармацевтичної лабораторії проводить експрес-аналіз відхаркувальної мікстури, що містить натрію бензоат. Який із нижченаведених реактивів утворює з натрію бензоатом блідо-жовтий осад?
a. Кислота хлористоводнева
b. Магнію сульфат
*c. Заліза (ІІІ) хлорид
d. Калію гексагідроксостибіат (V)
e. Кислота метоксифенілоцтова

135. В аптеці тимчасово відсутні валеріани корені, що застосовуються як седативний засіб. Яка лікарська рослинна сировина має аналогічну дію?
a. Софори японської плоди
b. Брусниці звичайної листки
c. Волошки синьої квітки
*d. Собачої кропиви трава
e. Кульбаби лікарської корені

136. За електронним рецептом з аптеки було відпущено 30 таблеток амлодипіну по 5 мг (лікарський засіб підлягає реімбурсації). Який термін зберігання такого рецепта в інформаційно-комунікаційній системі?
a. 5 місяців
b. 6 місяців
c. 1 місяць
d. 2 роки
*e. 3 роки

137. Показник заломлення залежить від температури, довжини хвилі світла, при яких проводиться рефрактометрія, від концентрації розчину та природи розчинника. При якій температурі згідно з вимогами ДФУ рекомендується проводити визначення?
a. 19-21^оC
b. Вище 20^оC
c. Нижче 20^оC
*d. 20±0,5^оC
e. 20±5^оC

138. До аптеки звернувся пацієнт із проханням відпустити йому ліки за рецептом, на якому стоїть штамп "Відпущено". Якими мають бути дії фармацевтичного фахівця?
a. Відпустити половину від кількості ліків, зазначених у цьому рецепті
*b. Відмовити у відпуску ліків за цим рецептом
c. Зателефонувати лікарю, який виписав цей рецепт, для з'ясування ситуації
d. Погасити рецепт штампом "Рецепт недійсний"
e. Відпустити лікарські засоби, що вказані в цьому рецепті

139. За підсумками інвентаризації, проведеної в аптечному закладі, у структурі якого наявний самостійний відділ запасів, виявлено нестачу субстанції папаверину гідрохлориду. Укажіть норму списання, яка використовується при розрахунку природної втрати для вказаного лікарського засобу.
*a. 1,7% від вартості лікарських форм
b. 0,4% від використаної кількості
c. 0,65% від вартості лікарських форм
d. 0,95% від використаної кількості
e. 2,15% від вартості лікарських форм

140. Асистент фармацевта отримав рецепт на виготовлення настою квітів ромашки із вказівкою "Cito". Укажіть, протягом якого часу потрібно нагрівати настій на киплячій водяній бані у цьому разі.
a. 30 хв
b. 10 хв
*c. 25 хв
d. 45 хв
e. 15 хв

141. Асистент фармацевта готує мазь за прописом: Anaesthesini 1,0 Vaselini 9,0 M. f. unq. D) S. Змащувати уражені ділянки шкіри. Укажіть раціональний спосіб уведення речовини в основу.
a. Анестезин змішують з 0,5 г розтопленого вазеліну
b. Анестезин змішують з 1,0 г вазелінової олії
c. Анестезин змішують з 0,5 г вазелінової олії
*d. Анестезин змішують з 1,0 г розтопленого вазеліну
e. Анестезин змішують з 9,0 г розтопленого вазеліну

142. Одним зі шляхів створення нових та удосконалення вже існуючих лікарських засобів є комбінування кількох діючих речовин, дія яких спрямована на розв'язання однієї проблеми на різних етапах або різними механізмами. Із якою метою клавуланову кислоту комбінують із амоксициліном?
a. Захисту слизової оболонки шлунка
b. Покращення всмоктування антибіотика у травному тракті
c. Полегшення проникнення діючої речовини в мікробну клітину
*d. Пригнічення мікробних beta-лактамаз
e. Застосування при інфекціях, викликаних бактеріями та найпростішими

143. Однією з діагностичних ознак солодки коренів є характерний солодкий смак. Які біоактивно активні речовини зумовлюють цей смак?
a. Флавоноїди
*b. Сапоніни
c. Кумарини
d. Полісахариди
e. Амінокислоти

144. До аптеки звернувся пацієнт із проханням відпустити йому нижченаведені лікарські засоби. Який із цих препаратів фармацевт може відпустити без рецепта лікаря?
a. Кетамін, 5%-ий розчин для ін'єкцій, по 2 мл №10
b. Натрію хлорид, 0,9%-ий розчин, 200 мл у флаконі для інфузій
*c. Перекис водню, розчин для зовнішнього застосування 3%, 40 мл
d. Метамізол натрію, 50%-ий розчин для ін'єкцій, по 2 мл №10
e. Феназепам, таблетки 2,5 мг №10

145. До лабораторії на аналіз надійшов розчин натрію тіосульфату. Хімік-аналітик провів якісну реакцію, у результаті якої утворився білий кристалічний осад. Який реактив використав спеціаліст?
a. Кислоту хлористоводневу
b. Натрію гідроксид
*c. Калію піроантимонат
d. Срібла нітрат
e. Заліза хлорид

146. Відповідно до наказу керівника підприємства в аптеці буде проведена планова інвентаризація. Що є основною метою інвентаризації?
a. Перевірка умов зберігання лікарських засобів та медичних виробів
b. Визначення продуктивності праці кожного працівника
*c. Виявлення нестачі або надлишку товару і коштів
d. Оцінка ефективності роботи фахівців
e. Перевірка дотримання касової дисципліни

147. У прописі на мікстуру виписано 2,0 г натрію броміду. Який об'єм 20%-го концентрованого розчину відповідає цій кількості активного фармацевтичного інгредієнта?
*a. 10 мл
b. 20 мл
c. 40 мл
d. 2 мл
e. 100 мл

148. Чоловік віком 42 роки із симптомами сезонного алергічного риніту звернувся до аптеки з метою придбання антигістамінного засобу для системного застосування, що не викликає сонливості. Укажіть лікарські засоби, що можуть застосуватися при полінозах протягом усього періоду контакту з алергенами.
a. Ксилометазолін, тетразолін
*b. Лоратадин, дезлоратадин
c. Дексаметазон, беклометазон
d. Дифенгідрамін, дименгідринат
e. Бромгексин, амброксол

149. Під час надходження листків кропиви дводомної на фармацевтичне підприємство виникли сумніви щодо їхньої ідентичності. Для підтвердження тотожності був проведений мікроскопічний аналіз. За якими діагностичними ознаками ідентифікують цю сировину?
*a. Цистоліти, ретортоподібні волоски
b. Стилоїди, бородавчасті волоски
c. Рафіди, сосочкоподібні волоски
d. Ідіобласти, багатоклітинні волоски
e. Друзи, головчасті волоски

150. Однією з функцій фармацевтичного аналізу є встановлення доброякісності лікарських засобів. Укажіть домішку, для визначення граничного вмісту якої у воді очищеній фармацевт-аналітик застосовує метод комплексонометрії.
*a. Лужноземельні метали
b. Нітрати
c. Сульфати
d. Хлориди
e. Речовини, що окиснюються

