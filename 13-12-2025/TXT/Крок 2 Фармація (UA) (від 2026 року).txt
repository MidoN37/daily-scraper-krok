1. У рецептурно-виробничому відділі аптеки необхідно приготувати 1% спиртовий розчин метиленового синього. Якої концентрації спирт необхідно використати?
a. 60%
b. 40%
c. 90%
*d. 95%
e. 70%

2. Які з нижченаведених методів менеджменту належать до соціально-психологічних?
a. Процес розподілу повноважень між керівниками технічного рівня управління
b. Матеріальні стимули, що базуються на використанні посадових окладів, доплат, надбавок, премій тощо
c. Процес нарахування заробітної плати працівникам відділу збуту
d. -
*e. План поліпшення умов праці на фармацевтичному підприємстві

3. Фармацевт-аналітик проводить кількісне визначення субстанції дифенгідраміну гідрохлориду методом ацидиметрії в неводному середовищі. З якою метою він додає розчин ртуті (ІІ) ацетату?
a. Посилення гідролізу дифенгідраміну гідрохлориду
b. Зміна густини розчину
*c. Зв'язування хлорид-іонів у малодисоційовану сполуку
d. Прискорення випадіння в осад основи дифенгідраміну
e. Створення оптимального значення рН розчину

4. Згідно з розрахунками відділу маркетингу фармацевтичного підприємства коефіцієнт еластичності попиту на вироби медичного призначення дорівнює 1. Який це вид еластичності попиту?
a. Еластичний
b. Абсолютно еластичний
*c. Унітарний
d. Абсолютно нееластичний
e. Нееластичний

5. Під час приготування складних порошків фармацевт використовував метод <<тришаровості>>. Яка з речовин належить до барвних?
a. Протаргол
b. Сірка
c. Камфора
*d. Етакридину лактат
e. Стрептоцид

6. Папаверину гідрохлорид - лікарський засіб із групи алкалоїдів, що виявляє спазмолітичну дію. До похідних якого гетероциклу він належить за хімічною класифікацією?
a. Фурану
b. Пурину
c. Тропану
*d. Ізохіноліну
e. Індолу

7. Яка ймовірна причина неефективності ізосорбіду мононітрату, що виникла в пацієнта зі стенокардією напруги після двомісячного курсу перорального застосування?
*a. Толерантність
b. Психічна залежність
c. Кумуляція
d. Сенсибілізація
e. Фізична залежність

8. Який обов'язковий складник реклами лікарських засобів для кінцевих споживачів згідно із законом України <<Про рекламу>>?
*a. Попередження, що самолікування може бути шкідливим для здоров'я
b. Посилання на випадки вдалого застосування ліків
c. Посилання на лікарський засіб як найбільш ефективний
d. Розміщення і згадка імен популярних людей, героїв кіно-, теле- та анімаційних фільмів, авторитетних організацій
e. Порівняння з іншими лікарськими засобами

9. Аптека відпускає лікарські засоби, вартість яких підлягає відшкодуванню, за електронними рецептами. Яка установа відшкодовує аптеці вартість відпущених ліків?
a. Державний експертний центр МОЗ України
b. Державна служба України з лікарських засобів та контролю за наркотиками
*c. Національна служба здоров'я України
d. Державна фіскальна служба України
e. Міністерство праці і соціальної політики України

10. Заміщення певних атомів водню стеранової системи глюкокортикостероїдів на атоми фтору веде до одержання похідних із посиленою протизапальною активністю. Який лікарський засіб є прикладом такої модифікації?
a. Фенілефрину гідрохлорид
b. Гідрокортизону ацетат
c. Преднізолон
*d. Дексаметазон
e. Левотироксин натрію

11. Фармацевт-аналітик аптеки під час кількісного визначення розчину глюкози 10% використовує рефрактометр. Яку величину вимірюють за допомогою цього приладу?
a. Температуру плавлення
b. Кут обертання
*c. Показник заломлення
d. Динамічну в'язкість
e. Оптичну густину

12. Упродовж якого періоду в аптеці повинні зберігатися документи, що засвідчують факт купівлі лікарських засобів та виробів медичного призначення?
a. 3 місяці
b. 10 років
c. 1 рік
*d. 3 роки
e. 5 років

13. До якого виду податків належить податок на доходи фізичних осіб (ПДФО)?
*a. Загальнодержавних, прямих
b. Місцевих, прямих
c. Особливих
d. Загальнодержавних, непрямих
e. Місцевих, непрямих

14. Для якого лікарського засобу характерне наповнення лише 2/3 об'єму флакону перед стерилізацією?
a. Натрію хлориду
*b. Натрію гідрокарбонату
c. Еуфіліну
d. Кальцію хлориду
e. Гексаметилентетраміну

15. Який час розпадання <<шипучих>> таблеток згідно з вимогами ДФУ?
a. 30 хв
b. 15 хв
*c. 5 хв
d. 3 хв
e. 60 хв

16. До фармацевта звернувся пацієнт із проханням рекомендувати тонізуючий та адаптогенний засіб рослинного походження. Яка лікарська рослинна сировина має цей фармакологічний ефект?
a. Гарбуза насіння
b. Фенхелю плоди
*c. Лимонника насіння
d. Льону насіння
e. Розторопші плоди

17. Яким методом стерилізують очні краплі з бензилпеніциліну натрієвою сіллю?
*a. Не підлягає стерилізації
b. Парою під тиском
c. Текучою парою
d. Гарячим повітрям
e. УФ-випромінюванням

18. Фармацевт-аналітик проводить випробування субстанції тіаміну гідроброміду. Розчин якої речовини він повинен використати як основний реактив під час визначення домішки сульфатів?
a. Амонію оксалату
*b. Барію хлориду
c. Калію ацетату
d. Натрію нітриту
e. Натрію бензоату

19. Унаслідок порушення умов зберігання субстанції магнію сульфату гептагідрату може відбуватися втрата кристалізаційної води. Як називається цей процес?
a. Полімеризація
*b. Вивітрювання
c. Гідроліз
d. Відновлення
e. Окиснення

20. Фармацевт-аналітик встановлює кількісний вміст субстанції бензокаїну. Для цього він застосовує метод визначення амінного азоту в сполуках, що містять первинну ароматичну аміногрупу. Розчин якої речовини використовують як титрант у цьому методі?
a. Калію бромату
b. Срібла нітрату
c. Хлористоводневої кислоти
*d. Натрію нітриту
e. Натрію гідроксиду

21. У пацієнта віком 46 років діагностовано хронічний бронхіт. Який лікарський засіб можна придбати в аптеці для полегшення відходження густого та в'язкого харкотиння?
a. Бутамірат
b. Сальбутамол
*c. Амброксол
d. Декстрометорфан
e. -

22. У разі планового закриття аптеки для проведення ремонтних робіт чи технічного переобладнання необхідно завчасно повідомити про це Державну службу України з лікарських засобів та контролю за наркотиками. Не пізніше якого терміну потрібно це зробити?
a. 3 місяці
b. 1 місяць
c. 20 робочих днів
*d. 10 робочих днів
e. Повідомлення не обов'язкове

23. Фірма-виробник планує реалізовувати новий лікарський засіб безпосередньо споживачам через мережу фірмових аптек. Який вид каналу розподілу вона використовує?
a. Трирівневий
b. Чотирирівневий
*c. Прямого маркетингу (нульовий)
d. Однорівневий
e. Дворівневий

24. У пацієнта з діагнозом артеріальна гіпертензія та бронхіальна астма на тлі терапії стався напад бронхоспазму. Який лікарський засіб, найімовірніше, спричинив це ускладнення?
a. Верапаміл
b. Амлодипін
*c. Пропранолол
d. Фенотерол
e. Нітрогліцерин

25. Укажіть лікарський засіб, який за хімічною будовою належить до фторованих похідних глюкокортикоїдів.
a. Гідрокортизону ацетат
b. Фторурацил
c. Преднізолон
*d. Бетаметазону дипропіонат
e. Ципрофлоксацину гідрохлорид

26. Укажіть антимікробний лікарський засіб, в основі синтезу якого лежить взаємодія 6-амінопеніциланової кислоти із хлорангідридом фенілгліцину.
*a. Ампіцилін безводний
b. Хлорамфенікол
c. Бензойна кислота
d. Ізоніазид
e. Нітрофурал

27. Висушені плоди чорниці використовують як в'яжучий засіб. Наявністю яких речовин зумовлені в'яжучі властивості цієї лікарської рослинної сировини?
a. Флавоноїдів
b. Іридоїдів
*c. Танінів
d. Полісахаридів
e. Алкалоїдів

28. Глутамінова кислота за хімічною будовою належить до амінокислот аліфатичного ряду. Який метод застосовують для її кількісного визначення?
*a. Алкаліметрії
b. Нітритометрії
c. Броматометрії
d. Комплексонометрії
e. Аргентометрії

29. У пацієнта з діагнозом ішемічна хвороба серця та хронічна недостатність кровообігу після тривалого застосування одного з нижченаведених лікарських засобів розвинулася гіпокаліємія, що призвело до порушення серцевого ритму та м'язової слабкості. Побічною дією якого препарату є це ускладнення?
a. Лізиноприлу
*b. Фуросеміду
c. Спіронолактону
d. Ніфедипіну
e. Пропранололу

30. Трава золототисячника звичайного підвищує апетит та входить до складу шлункових зборів. Яка діюча речовина зумовлює таку дію цієї сировини?
a. Сапоніни
*b. Іридоїди
c. Алкалоїди
d. Прості феноли
e. Флавоноїди

31. Укажіть розмір податку на додану вартість (ПДВ) на лікарські засоби, що реалізуються аптекою.
a. 10%
b. 5%
c. 25%
d. 15%
*e. 7%

32. Фармацевт-аналітик здійснює експрес-аналіз лікарської форми, що містить кальцію глюконат. Який реактив він використовує для ідентифікації катіона кальцію?
a. Міді (ІІ) сульфат
b. Натрію тетрафенілборат
*c. Амонію оксалат
d. Барію хлорид
e. Калію піроантимонат

33. Який індикатор використовується під час кількісного визначення парацетамолу в субстанції методом цериметрії?
a. Фенолфталеїн
*b. Фероїн
c. Калію хромат
d. Крохмаль
e. Натрію еозинат

34. Фармацевт-аналітик проводить ідентифікацію субстанції клонідину гідрохлориду. Розчин якої речовини він повинен використати для підтвердження наявності хлорид-іонів?
*a. Срібла нітрату
b. Калію гідроксиду
c. Цинку хлориду
d. Натрію гідрокарбонату
e. Магнію сульфату

35. Із препаратами якої фармакологічної групи заборонено поєднувати відхаркувальні засоби?
a. Полівітамінами
b. Деконгестантами
c. Антибактеріальними
*d. Протикашльовими
e. Муколітиками

36. У кореневищі та коренях родовика лікарського містяться дубильні речовини. Який метод потрібно використовувати для визначення вмісту цих біологічно активних речовин згідно з ДФУ?
a. Нефелометрії
b. Хроматографії
c. Фотоелектроколориметрії
d. Комплексонометрії
*e. Спектрофотометрії

37. У фармацевтичній компанії існує декілька формальних і неформальних груп. Яка характерна риса формальних груп?
a. Виникають у результаті зацікавленості, симпатії
*b. Створюються для здійснення виробничого процесу
c. Лідер групи отримує повноваження від групи
d. Чинять опір змінам в організації
e. Виникають спонтанно

38. Пацієнту з Н. pylori-асоційованою пептичною виразкою призначили курс лікування. Який із нижченаведених засобів потрібно призначити для проведення етіотропної фармакотерапії?
*a. Кларитроміцин
b. Алюмінію гідроксид
c. Сукральфат
d. Ранітидин
e. Фамотидин

39. Який пероральний цукрознижувальний засіб потрібно призначити пацієнту віком 47 років із надмірною масою тіла та цукровим діабетом 2-го типу за неефективності дієтотерапії?
*a. Метформін
b. Метоклопрамід
c. Мелоксикам
d. Метронідазол
e. Метопролол

40. Кору крушини та препарати на її основі використовують в медицині як проносні засоби. Які біологічно активні речовини виявляють при хроматографічній ідентифікації кори крушини згідно з вимогами ДФУ?
a. Пурпуреаглікозиди
b. Панаксозиди
*c. Глюкофрангуліни
d. Ланатозиди
e. Гінкгозиди

41. У жінки віком 62 роки діагностовано гострий пієлонефрит. Лікар призначив гентаміцин. З анамнезу відомо, що пацієнтка приймає фуросемід. Укажіть можливе ускладнення при одночасному застосуванні цих препаратів.
a. Високий ризик розвитку судом
b. Посилення гематотоксичності гентаміцину
c. Потенціювання гепатотоксичної дії аміноглікозидів
d. Високий ризик розвитку алергічних реакцій
*e. Посилення ототоксичності аміноглікозидів

42. Як називають супозиторії, якщо їх виготовляють із водних суспензій і піддають глибокому заморожуванню?
*a. Ліофілізовані
b. Забарвлені
c. Порожнисті
d. Пористі
e. Багатошарові

43. У пацієнта, який лікується з приводу гіпертонічної хвороби, з’явився кашель, проте ознаки застудного захворювання відсутні. Який із призначених препаратів міг викликати такий побічний ефект?
a. Ацетилсаліцилова кислота
b. Дротаверину гідрохлорид
*c. Еналаприл
d. Парацетамол
e. Нітрогліцерин

44. Укажіть із нижченаведених речовину, що належить до групи пролонгаторів.
a. Вода
*b. Полівініловий спирт
c. Ніпагін
d. Лактоза
e. Цукор

45. Кількісне визначення субстанції фенобарбіталу проводять методом алкаліметрії в неводному середовищі. Який реактив використовують як розчинник?
a. Етанол
b. Оцтовий ангідрид
c. Мурашина кислота
d. Оцтова кислота безводна
*e. Диметилформамід

46. Пацієнт віком 56 років із діагнозом артеріальна гіпертензія тривалий час приймає beta-адреноблокатор (бісопролол). У зв'язку з поліпшенням стану він раптово припинив застосування препарату, що викликало різке підвищення артеріального тиску. Як називається таке ускладнення терапії?
a. Дисбактеріоз
*b. Синдром відміни
c. Брадикардія
d. Бронхоспазм
e. Знижена чутливість

47. Фармацевт-аналітик проводить кількісне визначення гліцерину тринітрату в етанольному розчині методом абсорбційної спектрофотометрії у видимому діапазоні після утворення забарвленого продукту внаслідок хімічних реакцій. Яку величину він повинен виміряти для випробовуваного розчину та розчину порівняння, щоб обчислити вміст лікарської речовини?
*a. Оптичну густину
b. Показник заломлення
c. рН розчину
d. Кут обертання
e. Температуру кипіння

48. Під час проведення інвентаризації в аптеці виявлені надлишки товарно-матеріальних цінностей. Укажіть дії інвентаризаційної комісії щодо надлишків.
a. Підлягають вилученню
b. Списуються
c. Проводиться службове розслідування
d. Підлягають знищенню
*e. Оприбутковуються

49. У жінки віком 47 років, яка тривалий час лікується з приводу інфільтративно-вогнищевого туберкульозу, різко знизився слух. Який із нижченаведених препаратів міг викликати таку побічну дію?
a. Ізоніазид
b. Етамбутол
c. Рифампіцин
d. Етіонамід
*e. Стрептоміцин

50. Касир аптеки зобов'язаний відображати усі прибуткові та видаткові касові операції у відповідній документації. Який документ оформлюється для видачі готівки під звіт?
a. Прибуткова накладна
b. Розписка про видачу грошей
*c. Видатковий касовий ордер
d. Видаткова накладна
e. Касовий чек

51. Під час лікування хронічного бронхіту в пацієнта виникли диспептичні розлади, фотодерматит, порушення функції печінки. Який препарат із нижченаведених міг спричинити ці явища?
a. Кодеїну фосфат
b. Амброксол
c. Ацетилцистеїн
d. Кислота аскорбінова
*e. Доксициклін

52. У лабораторії фармацевтичного підприємства проводять вхідний контроль нікотинаміду. Згідно з монографією ДФУ 2-го видання водний розчин субстанції має бути прозорим. Із яким розчином необхідно порівняти випробовуваний розчин?
a. Хлороформом
*b. Водою
c. Метанолом
d. Пропанолом-2
e. Ефіром

53. У рецептурно-виробничому відділі аптеки готують водний витяг із трави термопсису. Які компоненти необхідно використати фармацевту для приготування цього водного витягу?
a. Настойку термопсису, воду очищену
b. Траву термопсису, натрію хлорид, воду очищену
c. Траву термопсису, воду очищену, розчин аміаку
*d. Траву термопсису, розчин кислоти хлористоводневої, воду очищену
e. Траву термопсису, натрію гідрокарбонат, воду очищену

54. Під час виробництва фітопрепаратів екстрагент, що залишився в сировині, видаляють і повертають у виробництво. Як називається цей процес?
a. Ректифікація
b. Сублімація
c. Ліофілізація
*d. Рекуперація
e. Екстрагування

55. Для підтвердження тотожності трави буркуну провели лактонну пробу. Наявність якої групи біологічно активних сполук підтверджує ця реакція?
a. Серцевих глікозидів
b. Антраценпохідних
c. Сапонінів
d. Лігнанів
*e. Кумаринів

56. Лікар-стоматолог після видалення кісти верхньої щелепи, для профілактики післяопераційних бактеріальних ускладнень, призначив пацієнту перорально антибіотик, який проникає в кісткову тканину. Укажіть цей препарат.
a. Кларитроміцин
b. Стрептоміцин
c. Амоксицилін
d. Ніфуроксазид
*e. Лінкоміцин

57. Для визначення справжності Fructus Sophora japonicae до витягу додали концентровану хлористоводневу кислоту і магнієву стружку. Спостерігається рожево-червоне забарвлення. Про присутність яких речовин свідчить ця реакція?
a. Дубильних речовин
b. Кумаринів
c. Антраценпохідних
d. Сапонінів
*e. Флавоноїдів

58. Пацієнту віком 43 роки призначено препарат для базової терапії для лікування важкої форми ревматоїдного артриту. Укажіть цей лікарський засіб.
a. Диклофенак натрію
*b. Метотрексат
c. Метилпреднізолон
d. Преднізолон
e. Німесулід

59. Фармацевт приготував розчин глюкози 5%-й та додав стабілізатор Вейбеля - 5 мл. Який об'єм приготованого розчину?
a. 300 мл
b. 50 мл
c. 1000 мл
d. 500 мл
*e. 100 мл

60. Через 2 місяці постійного приймання антиаритмічного лікарського засобу в пацієнтки діагностовано порушення функції щитовидної залози у вигляді тиреотоксикозу. Який препарат міг викликати такий побічний ефект?
*a. Аміодарон
b. Соталол
c. Новокаїнамід
d. Бісопролол
e. Пропафенон

61. До якого типу супозиторних основ належить поліетиленоксидна основа?
a. Дифільні
b. Силіконові
c. Гідрофобні
d. Вуглеводневі
*e. Гідрофільні

62. Яку настойку на фармацевтичному підприємстві готують у співвідношенні 1:2?
*a. Софори
b. Собачої кропиви
c. Звіробою
d. М'яти
e. Беладони

63. Пацієнту з остеоартрозом (гонартроз) та пептичною виразкою шлунка в анамнезі необхідно призначити нестероїдний протизапальний засіб. Який лікарський засіб буде найбезпечніший у цьому разі?
a. Ібупрофен
b. Індометацин
*c. Мелоксикам
d. Ацетилсаліцилова кислота
e. Метамізол натрію

64. Фабрика фітопрепаратів заготовила лікарську рослинну сировину для виготовлення чаю протизапальної, сечогінної та антисептичної дії - Folia Uvae ursi. За вмістом якої біологічно активної речовини визначають доброякісність цієї сировини?
a. Келіну
b. Гіосціаміну
c. Рутину
d. Мангіферину
*e. Арбутину

65. Настойку Fructus capsici застосовують як відволікаючий та подразнювальний засіб при невралгіях, радикулітах та міозитах. Яка біологічно активна речовина цієї лікарської рослинної сировини зумовлює таку дію?
a. Інулін
b. Колхіцин
*c. Капсаїцин
d. Ефедрин
e. Схізандрин

66. Які методи очищення витяжки використовують під час виробництва настойок?
*a. Відстоювання за температури не вище ніж 10^оС, фільтрація
b. Заміна розчинника, відстоювання, фільтрація
c. Діаліз, відстоювання
d. Екстракційні методи очищення в системі рідина-рідина
e. Денатурація, фільтрація, сорбція

67. Який документ повинен супроводжувати лікарські засоби іноземного виробництва?
*a. Висновок про якість ввезеного в Україну лікарського засобу
b. Витяг із Державного реєстру лікарських засобів
c. Технічний регламент на лікарський засіб
d. Паспорт письмового контролю
e. Стандарт якості лікарського засобу

68. Препарати коренів раувольфії зміїної використовують для лікування артеріальної гіпертензії. За вмістом якої речовини визначають справжність сировини?
a. Адонітоксину
b. Вінбластину
c. Атропіну
*d. Резерпіну
e. Гіосціаміну

69. У лабораторії під час фармакогностичного аналізу досліджують ефірну олію лікарської рослини. Встановили, що до її складу входить до 80% цинеолу. Укажіть лікарську рослинну сировину, що є джерелом цієї ефірної олії.
a. Folia Menthae piperitae
b. Folia Мelissae
c. Folia Betulae
*d. Folia Eucalypti
e. Folia Absinthii

70. Хто надає дозвіл на відпуск лікарських засобів до структурних підрозділів аптеки при позитивному результаті вхідного контролю?
a. Юрист
*b. Уповноважена особа
c. Фармацевт, який працює на зміні
d. Представник постачальника
e. Бухгалтер

71. Яка тривалість відпустки у зв'язку з вагітністю та пологами?
a. 59 робочих днів
*b. 126 календарних днів
c. 70 робочих днів
d. 90 календарних днів
e. 56 календарних днів

72. Укажіть фінансовий показник діяльності аптеки, величина якого визначає обсяг реалізації товару, при якому сукупний дохід дорівнює сукупним витратам.
a. Товарообіг
b. Прибуток
*c. Точка беззбитковості
d. Рівень торгових накладень
e. Рентабельність

73. Відвар із якої лікарської рослинної сировини треба процідити негайно після зняття з водяної бані?
a. М'яти перцевої трави
b. Конвалії квітів
c. Термопсису трави
d. Горицвіту трави
*e. Дуба кори

74. У пацієнта з діагнозом туберкульоз після початку лікування почервоніли сеча, слина та слізна рідина. Який препарат може викликати такі симптоми?
a. Розчин йоду спиртовий
*b. Рифампіцин
c. Ципрофлоксацин
d. Бензилпеніциліну натрієва сіль
e. Ізоніазид

75. Для ідентифікації алкалоїдів у витяжці з лікарської рослинної сировини використовують загальноосадові реактиви. Укажіть із нижченаведеного такий реактив.
a. Фреде
*b. Драгендорфа
c. Віталі-Морена
d. Ердмана
e. Маркі

76. Ібупрофен -- похідне фенілпропіонової кислоти, що чинить протизапальну, аналгетичну та жарознижувальну дію. Який індикатор використовують під час його кількісного визначення методом алкаліметрії згідно з вимогами ДФУ 2-го видання?
a. Протравний чорний
b. Калію хромат
c. Ферум (ІІІ) амонію сульфат
*d. Фенолфталеїн
e. Крохмаль

77. У чоловіка віком 69 років із діагнозом артеріальна гіпертензія під час обстеження виявили гіпертрофію передміхурової залози. Який антигіпертензивний засіб доцільно обрати для цього пацієнта?
a. Амлодипін
*b. Доксазозин
c. Еналаприл
d. Клонідин
e. Пропранолол

78. Пацієнту віком 65 років із діагнозом ішемічна хвороба серця призначили антиагрегант - ацетилсаліцилову кислоту. Укажіть оптимальну добову дозу цього препарату.
*a. 100 мг
b. 1000 мг
c. 700 мг
d. 500 мг
e. 900 мг

79. У структурі сульфатіазолу міститься первинна ароматична аміногрупа. Яку реакцію повинен виконати фармацевт-аналітик для підтвердження її наявності?
a. Утворення індофенолу
b. Утворення ауринового барвника
*c. Утворення азобарвника
d. Із ціанбромідом
e. З натрію гідроксидом

80. Що з нижченаведеного при складанні бухгалтерського балансу потрібно віднести до необоротних активів?
a. Тара
b. Грошові кошти
c. Товари
d. Лікарська рослинна сировина
*e. Споруди

81. Який із нижченаведених методів застосовують під час виробництва м'яких капсул зі швом?
a. Вдавлювання
b. Крапельний
c. Виливання
*d. Пресування
e. Занурення

82. Уживання інуліну покращує травлення та позитивно впливає на вуглеводний обмін. Яку рослину з нижченаведених використовують як джерело інуліну?
*a. Цикорій дикий
b. Гірчиця сарептська
c. Алтея лікарська
d. Астрагал шерстистоквітковий
e. Звіробій плямистий

83. На фармацевтичному підприємстві виготовляють настойки методом мацерації. Протягом якого часу проводять настоювання сировини?
a. 12 год
b. 24 год
c. 5 діб
*d. 7 діб
e. 2 доби

84. Відділ маркетингу фармацевтичного підприємства розподілив споживачів на групи відповідно до певних критеріїв та ознак. Який метод маркетингу застосували в цьому разі?
*a. Сегментування ринку
b. Позиціонування
c. Експертну оцінку ринку
d. Визначення частки ринку
e. Диверсифікацію

85. Вагітна жінка віком 24 роки скаржиться на головний біль, що виник після стресової ситуації. Який із нижченаведених лікарських засобів є препаратом вибору для симптоматичного лікування?
a. Ацетилсаліцилова кислота
b. Індометацин
c. Метамізол натрію
*d. Парацетамол
e. Напроксен

86. Адреналіну тартрат містить у своїй структурі два фенольні гідроксили. Розчин якої речовини потрібно використати для підтвердження їх наявності?
a. Натрію нітрату
*b. Заліза (ІІІ) хлориду
c. Амонію оксалату
d. Магнію сульфату
e. Калію броміду

87. Фармацевт здійснює дослідження фармацевтичного ринку, використовуючи наукову періодичну літературу та статистичні дані. Який вид маркетингових досліджень при цьому здійснюється?
a. Панельні дослідження
b. Опитування
c. Спостереження
*d. Кабінетні дослідження
e. Польові дослідження

88. Чоловіку в післяопераційному періоді тривалий час уводили промедол. У пацієнта виникли психічні та соматичні порушення після відміни препарату. Яке явище спостерігається в цьому випадку?
*a. Абстинентний синдром
b. Тахіфілаксія
c. Синдром обкрадання
d. Синдром рикошету
e. Ідіосинкразія

89. Спеціалісти відділу маркетингу фармацевтичного підприємства провели порівняльні дослідження внутрішнього середовища і зовнішніх умов, проаналізували сильні та слабкі сторони, можливості та загрози. Який спосіб аналізу вони використали?
*a. SWOT-аналіз
b. VEN-аналіз
c. PEST-аналіз
d. ABC-аналіз
e. Матрицю БКТ

90. Фармацевт аптеки має другу кваліфікаційну категорію. Яку обов'язкову форму підвищення кваліфікації потрібно пройти провізору для отримання першої кваліфікаційної категорії?
a. Спеціалізацію
*b. Передатестаційний цикл
c. Стажування
d. Інтернатуру
e. -

91. Фармацевтична фірма-виробник встановлює ціну на лікарський засіб, враховуючи його собівартість та надбавку до собівартості. До якої моделі ціноутворення належить цей метод?
a. Модель, що ґрунтується на пропозиції
b. Беззбитковості
c. Модель, що ґрунтується на ринковому попиті
*d. Витратна
e. Конкурентна

92. Прокаїну гідрохлорид - лікарський засіб для місцевої анестезії. До похідних якої кислоти він належить за хімічною будовою?
a. Сульфанілової
b. Фенілоцтової
c. Хромотропової
*d. п-Амінобензойної
e. Саліцилової

93. Під час проведення мікроскопічного аналізу кореня алтеї потрібно визначити наявність у клітинах рослини крохмальних зерен. За допомогою якого реактиву можна це зробити?
a. Спиртового розчину нафтолу
b. Концентрованої сульфатної кислоти
c. Гідроксиду амонію
*d. Розчину Люголя
e. Розчину тимолу

94. За певним переліком груп населення та категорій захворювання лікарські засоби відпускаються безкоштовно та пільгово. Який термін дії безоплатних та пільгових рецептів із дня виписування?
a. 12 місяців
b. 18 місяців
c. 6 місяців
*d. 1 місяць
e. 2 місяці

95. Для медичного застосування у смородини чорної використовують два види лікарської рослинної сировини. Укажіть їх.
a. Бруньки та плоди
b. Квітки та листя
*c. Плоди та листя
d. Плоди та кора
e. Плоди та корені

96. Фармацевт готує мікстуру, у складі якої прописані нашатирно-анісові краплі. Який тип дисперсної системи утвориться?
a. Істинний розчин
*b. Опалесцентна мікстура
c. Розчин ВМС
d. Емульсія
e. Колоїдний розчин

97. Фармацевтична компанія організовує науково-практичні конференції за участю лікарів та фармацевтичних працівників. Який елемент маркетингових комунікацій використовує ця фармацевтична фірма?
a. Мерчандайзинг
b. Прямий маркетинг
c. Стимулювання збуту
*d. Паблік рилейшнз
e. Персональний продаж

98. У пацієнта віком 52 роки на тлі застосування гепарину виникли ознаки передозування препарату. Який антидот потрібно застосувати в цьому разі?
*a. Протаміну сульфат
b. Унітіол
c. Калію хлорид
d. Ацетилцистеїн
e. Налоксон

99. До лікаря звернулася пацієнтка зі скаргами на слизово-гнійні виділення з уретри та дискомфорт під час сечовипускання. Після обстеження виявлено Chlamydia trachomatis. Яку групу антибіотиків доцільно призначити для лікування цієї інфекції?
a. Цефалоспорини
b. Аміноглікозиди
c. Пеніциліни
*d. Макроліди
e. Карбапенеми

100. Під час відпуску препарату заліза для перорального вживання фармацевту потрібно попередити пацієнта, що цей препарат не можна запивати молоком і вживати разом із ним молочні продукти. Яка причина цієї рекомендації?
*a. Утворюються малорозчинні хелатні комплекси
b. -
c. Підсилюється активність препарату
d. Пролонгується дія препаратів заліза
e. Швидше всмоктується препарат

101. Керівництво фармацевтичного підприємства проводить внутрішній аудит на дотримання вимог належної виробничої практики (GMP). Яку функцію менеджменту використовує керівництво?
a. Організація
*b. Контролювання
c. Мотивування
d. Планування
e. Регулювання

102. Аптека відпускає товар лікувально-профілактичним закладам. Як називаються заклади та організації, а також окремі особи, що заборгували перед підприємством?
a. Інвестори
*b. Дебітори
c. Постачальники
d. Кредитори
e. Виробники

103. У лікарню доставлено дитину із симптомами отруєння, що супроводжується ураженням печінки. Зі слів бабусі відомо, що дитина випила флакон парацетамолу. Який із нижченаведених засобів можна використати як антидот у цьому разі?
a. Протаміну сульфат
b. Дефероксамін
c. Унітіол
*d. Ацетилцистеїн
e. Налоксон

104. Завідувач аптечним підприємством для уточнення умов постачання лікарських препаратів телефонує менеджеру оптової фармацевтичної фірми. До якого типу належать такі комунікації?
*a. Зовнішні
b. Внутрішні
c. Горизонтальні
d. Міжрівневі
e. Вертикальні

105. Препарати коренів женьшеню виявляють тонізуючі й адаптогенні властивості, поліпшують розумову та фізичну працездатність. Препаратами якої лікарської рослинної сировини можна його замінити в разі відсутності в аптеці настойки женьшеню?
a. Radiсes Taraxaсi
b. Radiсes Сalami
*c. Radiсes Araliae mandshuriсae
d. Radiсes Tormentillae
e. Radiсes Glyсyrrhizae

106. Укажіть назву готової лікарської форми, яка являє собою тверду желатинову капсулу для внутрішнього застосування, що містить суміш мікрокапсул із жировою оболонкою, які мають неоднаковий час вивільнення лікарських речовин.
a. Тубатина
b. Мікрогранула
c. Пелета
*d. Спансула
e. Гранула

107. За результатами інвентаризації в аптеці виявлено нестачу товару в межах природного збитку. За якими цінами цей товар буде списаний на витрати?
*a. Оптовими
b. Контрактними
c. Заготівельними
d. Договірними
e. Роздрібним

108. Біологічно активні речовини цієї рослини мають секретолітичні, спазмолітичні, вітрогінні та слабкі сечогінні властивості. Її ефірна олія використовується для приготування кропової води. Укажіть із нижченаведеного цю рослину.
a. Береза повисла
b. Пижмо звичайне
*c. Фенхель звичайний
d. Глід криваво-червоний
e. Календула лікарська

109. На хіміко-фармацевтичному підприємстві одержують субстанції з протимікробною активністю. Яку лікарську речовину синтезують шляхом конденсації 5-нітрофурфуролу із семікарбазидом?
*a. Нітрофурал
b. Сульфаніламід
c. Ізоніазид
d. Хлорамфенікол
e. Ампіцилін безводний

110. Фармацевт-аналітик під час випробувань субстанції глюкози безводної повинен встановити значення питомого оптичного обертання. Яку величину йому необхідно виміряти для цього за допомогою поляриметра?
a. Оптичну густину
b. Температуру плавлення
*c. Кут обертання
d. Показник заломлення
e. В'язкість

111. Бронхіальна астма - це тяжке хронічне захворювання дихальних шляхів, що характеризується запаленням слизової оболонки та спазмом бронхів. Які лікарські засоби використовують у разі виникнення бронхоспазму?
a. alpha-адреноблокатори
b. Інгібітори холінестерази
*c. beta_2-адреноміметики
d. alpha-адреноміметики
e. М-холіноміметики

112. Фармацевт-аналітик ідентифікував нікотинамід за виділенням аміаку під час кип'ятіння зразка субстанції з розчином натрію гідроксиду. Наявність якої функціональної групи зумовлює перебіг цієї реакції?
a. Альдегідної
*b. Амідної
c. Карбоксильної
d. Тіольної
e. Кетонної

113. Укажіть метод амортизації, характерний для фармацевтичної промисловості та за якого амортизація нараховується пропорційно обсягу виконаної об'єктом роботи.
*a. Виробничий метод
b. Кумулятивний метод
c. Метод зменшення залишкової вартості
d. Прямолінійний метод
e. Метод прискореного зменшення залишкової вартості

114. Для ідентифікації фенолу була проведена реакція з розчином натрію гіпохлориту концентрованого і розчином аміаку. У результаті з'явилося блакитне забарвлення, що згодом стало інтенсивнішим. Який продукт утворюється під час цієї реакції?
a. Мурексид
b. Етилацетат
*c. Індофенол
d. Полінітросполука
e. Метилсаліцилат

115. Відділ маркетингу фармацевтичної фабрики встановив, що на ліки від застуди спостерігається сезонне коливання попиту. Укажіть цей тип попиту.
a. Латентний
b. Ірраціональний
c. Негативний
*d. Нерегулярний
e. Відсутній

116. За допомогою якої допоміжної речовини можна підвищити температуру плавлення мазевої основи?
a. Етанолу
*b. Парафіну
c. Натрію лаурилсульфату
d. Бензалконію хлориду
e. Пропіленгліколю

117. Яка з нижченаведених олій є джерелом фосфоліпідів та використовується як сировина для виробництва антигельмінтних засобів?
a. -
b. Oleum Amygdalarum
*c. Oleum Cucurbitaе
d. Oleum Ricini
e. Oleum Lini

118. Фармацевт-аналітик ідентифікує субстанцію цефтриаксон натрію. Який реагент він повинен використати для підтвердження наявності катіонів натрію?
a. Барію хлорид
*b. Калію піроантимонат
c. Магнію сульфат
d. Кальцію хлорид
e. Амонію оксалат

119. Під час обстеження в пацієнта виявлено атрофічний гастрит і В12-дефіцитну анемію. Який препарат доцільно призначити пацієнту?
a. Еритропоетин
b. Натрію нуклеїнат
*c. Ціанокобаламін
d. Заліза фумарат
e. Фолієву кислоту

120. Який вид маркетингу доцільно застосовувати фармацевтичній фірмі в разі спадного попиту на ліки?
a. Стимулювальний маркетинг
*b. Ремаркетинг
c. Маркетинг, що розвивається
d. Синхромаркетинг
e. Конверсійний маркетинг

121. Фармацевт-аналітик під час випробувань субстанції прокаїну гідрохлориду проводить реакцію з тіоацетамідним реактивом. Про наявність якої домішки свідчить поява коричневого забарвлення?
a. Кальцію
b. Магнію
c. Алюмінію
*d. Важких металів
e. Калію

122. Фармацевт приготував ін'єкційний розчин аскорбінової кислоти. Яку речовину потрібно використати для стабілізації розчину?
a. Натрію цитрат
b. Натрію ацетат
*c. Натрію сульфіт
d. Натрію бромід
e. Натрію хлорид

123. Який раціональний спосіб уведення магнію оксиду в олійну емульсію?
a. Розчинення у воді для приготування первинної емульсії
b. Розчинення в готовій емульсії
*c. Уведення за типом суспензії в готову емульсію
d. Розчинення в олії
e. Подрібнення з водою, призначеною для розведення первинної емульсії

124. У рецептурно-виробничому відділі аптеки виготовляють супозиторії методом викачування. Укажіть основу, яку використовують для цього методу.
a. Мильно-гліцеринову
b. Желатин-гліцеринову
c. Бутирол
d. Вітепсол
*e. Масло какао

125. Для пацієнта віком 35 років лікар призначив калійзберігаючий діуретик. Який із нижченаведених препаратів належить до цієї групи?
a. Бісопролол
*b. Триамтерен
c. Фуросемід
d. Празозин
e. Дилтіазем

126. Лікарські препарати, що містять антраценпохідні, використовують як проносні засоби. Яка лікарська рослина з нижченаведених містить цю групу біологічно активних речовин?
a. Bidens tripartita
*b. Frangula alnus
c. Сalendula officinalis
d. Salvia officinalis
e. Eucalyptus globulus

127. У рецептурно-виробничому відділі аптеки готують розчини. Яка речовина потребує гарячого розчинника?
a. Натрію бромід
*b. Борна кислота
c. Фенілсаліцилат
d. Пепсин
e. Метамізол натрію

128. Відділ маркетингу фармацевтичної фірми встановив, що при незначному підвищенні ціни на лікарський засіб попит на нього значно знизився. Який це вид попиту?
a. Раціональний
*b. Еластичний
c. Нераціональний
d. Унітарний
e. Нееластичний

129. До аптеки надійшов товар від постачальника. Під час приймання товару уповноважена особа виявила невідповідність кількості лікарських засобів. Який документ потрібно оформити уповноваженій особі?
a. Журнал обліку надходження товарів за групами
b. Товарний звіт
*c. Акт про встановлену розбіжність у кількості та якості
d. Договір купівлі-продажу
e. Реєстр лікарських засобів, які надійшли до суб'єкта господарської діяльності

130. Порядок обігу наркотичних засобів, психотропних речовин і прекурсорів в аптечних закладах регулюється законодавством. Який з нижченаведених лікарських засобів належить до наркотичних?
*a. Трамадол
b. Спирт етиловий
c. Преднізолон
d. Атропіну сульфат
e. Зопіклон

131. Проводять експрес-аналіз протикашльової мікстури, до складу якої входять натрію гідрокарбонат та екстракт трави термопсису. Яким методом можна визначити кількісний вміст натрію гідрокарбонату в цій мікстурі?
*a. Ацидиметрії
b. Перманганатометрії
c. Аргентометрії
d. Цериметрії
e. Нітритометрії

132. З урахуванням якого стажу проводять розрахунок компенсацій за листком непрацездатності?
a. Загального
b. Трудового
c. Профспілкового
*d. Страхового
e. Професійного

133. Чоловіку віком 47 років із діагнозом дифузний токсичний зоб призначили антитиреоїдну терапію. Укажіть цей препарат.
a. Левотироксин натрію
*b. Тіамазол
c. Тиротропін
d. Калію йодид
e. Глібенкламід

134. Фармацевт-аналітик проводить кількісне визначення субстанції аскорбінової кислоти прямим йодометричним методом. Який індикатор він використовує?
a. Метиловий оранжевий
b. Бромфеноловий синій
c. Фенолфталеїн
d. Мурексид
*e. Крохмаль

135. Якість густих екстрактів оцінюють за різними показниками. Який максимальний вміст вологи в густих екстрактах згідно з вимогами ДФУ?
*a. 25-30%
b. 5-10%
c. 15-20%
d. 97-100%
e. 50-60%

136. Солодки корені містять сапоніни. Яка з нижченаведених реакцій підтверджує наявність цих речовин у лікарській рослинній сировині?
*a. Піноутворення
b. Із реактивом Фелінга
c. Із залізом (ІІІ) хлоридом
d. Із реактивом Драгендорфа
e. Із реактивом Моліша

137. Кількісне визначення пілокарпіну гідрохлориду фармацевт-аналітик проводить методом кислотно-основного титрування в неводному середовищі. Який розчин він використовує як титрант?
a. Натрію нітрит
b. Натрію едетат
*c. Хлорну кислоту
d. Натрію гідроксид
e. Калію бромат

138. Під час виставки відвідувачам безкоштовно роздавали календарі, блокноти, ділові подарунки з логотипом фармацевтичної компанії. Як називається такий вид реклами?
a. Кінореклама
b. Друкована
c. Реклама на місці продажу
d. Зовнішня
*e. Сувенірна

139. Який документ оформляється касиром аптеки в трьох примірниках під час інкасації коштів?
a. Грошовий чек
*b. Супровідна відомість
c. Платіжне доручення
d. Касова книга
e. Заява на внесення готівки

140. Фармацевт аптеки через незадоволення умовами праці звільнився за власним бажанням і влаштувався на посаду медичного представника фармацевтичної компанії. Якому поняттю відповідає такий рух трудових ресурсів?
a. Підвищення на посаді
b. Ротація кадрів
c. Вербування кадрів
d. Переведення працівника
*e. Плинність кадрів

141. До аптеки надійшов антипротозойний і антибактеріальний препарат метронідазол. Який п'ятичленний гетероцикл лежить в основі його молекули?
a. Піразол
b. Пірол
*c. Імідазол
d. Тіазол
e. Фуран

142. Фармацевтичне підприємство розробляє нові лікарські форми для своїх лікарських засобів. Який це напрям розвитку маркетингової товарної політики?
*a. Модифікація товару
b. -
c. Скорочення виробництва
d. Диференціація
e. Диверсифікація

143. Завідувача аптеки перевели на таку ж посаду іншої аптеки цієї самої мережі. Який вид руху трудових ресурсів відбувся на підприємстві?
a. Змішана ротація
b. Плинність кадрів
*c. Горизонтальна ротація
d. Діагональна ротація
e. Вертикальна ротація

144. Ефірна олія якої рослини містить хамазулен, що утворюється з матрицину під час перегонки з водяною парою?
a. Inula helenium
b. Arniсa montana
c. Valeriana offiсinalis
*d. Сhamomila reсutita
e. Melissa offiсinalis

145. Який пристрій використовують для диспергування лікарської речовини та гомогенізації мазей?
*a. Тривалкову мазетерку
b. Ексцельсіор
c. Дисмембратори
d. Дезінтегратори
e. Салазочну машину

146. Лікар прописав мікстуру, що містить кілька видів лікарської рослинної сировини. Укажіть види сировини, витяжку з яких можна виготовити в одній інфундирці.
a. М'яти листя, льону насіння
b. М'яти листя, алтеї корені
c. М'яти листя, крушини кора
*d. М'яти листя, ромашки квіти
e. М'яти листя, мучниці листя

147. Як обліковуються в аптеці речовини та їх солі, що використовуються у виробництві та очищенні наркотичних і психотропних речовин?
a. Наркотичні речовини
b. Отруйні речовини
*c. Прекурсори
d. Психотропні речовини
e. Сильнодіючі речовини

148. Фармацевт виготовляє складний порошок. Яку лікарську речовину подрібнюють без додавання допоміжної рідини?
a. Ментол
b. Камфору
c. Стрептоцид
*d. Цинку оксид
e. Тимол

149. Пацієнту з Н. pylori-позитивною виразкою дванадцятипалої кишки треба призначити ерадикаційну терапію. Який антисекреторний засіб необхідно включити в схему терапії?
a. Атропіну сульфат
b. Платифілін
c. Ранітидин
d. Фамотидин
*e. Омепразол

150. Директор фармацевтичної фірми з метою зниження підприємницького ризику вирішив вилучити частину прибутку та вкласти гроші в ресторанний бізнес. Як називається розподіл зусиль та капіталовкладень між різними видами діяльності, результати яких безпосередньо не пов'язані?
a. Ліквідація
b. Банкрутство
c. Індексація
d. Страхування
*e. Диверсифікація

