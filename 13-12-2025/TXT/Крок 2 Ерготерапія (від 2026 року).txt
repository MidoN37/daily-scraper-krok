1. Який рух потрібно зробити, для перевірки спастичності м'язів задньої групи стегна (hamstring muscles group)?
a. Повільне розгинання стегна
*b. Швидке згинання гомілки
c. Швидке розгинання стегна
d. Повільне розгинання гомілки
e. Швидке розгинання гомілки

2. Що належить до адаптивних технологій для ADL?
a. Комунікаційні дошки, спеціальне програмне забезпечення, картки для альтернативної комунікації
b. Ортез відпочинку на кисть, резинка на великий палець
c. Ручка з піни для олівця/ручки, адаптивна дошка для нарізання, тримач для посуду
d. Крісло колісне, милиці, тростини
*e. Стілець для душу, ручка з піни для зубної щітки, тарілка з бортиком, підвищене сидіння для туалету

3. Що означає термін "ейджизм" у контексті ерготерапії?
a. Підхід, спрямований на пропаганду здорового способу життя серед людей похилого віку
b. Категорія людей похилого та старечого віку
c. Що людині мінімум 65 років
*d. Форма упередженого ставлення, що ґрунтується на загальних припущеннях, стереотипах про старих людей
e. Категорія людей похилого віку

4. Жінка звернулась до ерготерапевта через 6 місяців після інсульту. Який метод оцінювання найкраще застосувати для визначення бачення пацієнтки власної можливості функціонального використання кисті та руки?
*a. Опитувальник DASH - Disability of Arm Shoulder and Hand
b. Тест функціонування Джебсона-Тейлора
c. Модифіковану шкалу Ашфорта
d. Шкалу Фуґл-Мейера
e. -

5. Якою має бути висота ручки чотириопорної палиці для особи після перенесення ГПМК?
a. На висоті ліктя
b. На висоті кінчиків пальців
*c. На висоті згину зап'ястка
d. На висоті середини передпліччя
e. На висоті 1/3 передпліччя

6. Хлопець віком 18 років отримав травму голови. У нього спостерігається сильне порушення координації, але він хоче самостійно їсти. Однак коли він їсть самостійно, дуже брудниться, і батько наполягає на тому, щоб його годували. Яка ваша подальша тактика?
a. Послухаєте батька, бо він - єдиний доглядальник за сином
b. Порадите батьку знайти особу, яка би могла годувати хлопця
*c. Дослухаєтеся до пацієнта та його потреб
d. Поясните хлопцю, що він не зможе самостійно це робити, і батько не проти йому допомагати
e. Проведете навчання з використанням пластикових предметів

7. Які з нижченаведених визначень не належать до підрозділів МКФ?
a. Структура і функція
b. Фактори навколишнього середовища
c. Активність і участь
d. Реадаптація і участь
*e. Інвалідність і реадаптація

8. Жінка віком 66 років перебуває у відділенні інтенсивної терапії після операції на шлунку. Вона має масу тіла 147 кг та вимагає певного методу переміщення, щоб вставати з ліжка. Ерготерапевт не знайомий із цим видом трансферу. Асистент ерготерапевта працює у відділенні два роки і має досвід роботи з клієнтами, які мають ожиріння. Що повинен зробити ерготерапевт у цьому разі?
a. Уповноважити асистента самостійно виконувати трансфер
b. Виконувати трансфер із використанням техніки, що добре знайома ерготерапевту
c. Доручити трансфер пацієнтки сестрі медичній, яка працює у відділенні
*d. Попросити асистента ерготерапевта продемонструвати трансфер
e. Відмовитися від трансферу пацієнтки через ризик травми

9. У дитини з атаксією порушені стабільність, координація та селективність рухів. Що може рекомендувати ерготерапевт для чіткішого сприйняття дитиною сенсорної інформації від свого тіла (положення тіла в просторі)?
a. Вертикалізатор
b. Корсет із еластичними вставками
c. Брючки для сидіння
d. Ходунки
*e. Жилет зі свинцевими вставками

10. Яка терапія найефективніша для поліпшення функції верхніх кінцівок у перші чотири тижні після інсульту за наявності позитивного прогнозу відновлення?
*a. Модифікована, індукована обмеженням рухова терапія та терапія, орієнтована на завдання
b. Бобат-терапія та індукована обмеженням рухова терапія
c. Десенситизація та індукована обмеженням рухова терапія
d. Дзеркальна терапія та десенситизація
e. Бобат-терапія та терапія, орієнтована на завдання

11. Пацієнт має підвищений тонус у правій верхній кінцівці дистальніше ліктя внаслідок інсульту. Ерготерапевт позиціонує пацієнта в положенні лежачи на правому боці. Яка основна перевага цього положення тіла?
a. Сприяння виконанню активностей повсякденного життя
b. Сприяння комфортному положенню тіла пацієнта
c. Сприяння активному використанню протилежної частини тіла
*d. Сприяння зменшенню спастичності
e. Сприяння безпечному переміщенню в ліжку

12. Визначте поняття "виконання заняття" в ерготерапії.
a. Процес, коли завдяки вмінням і певним інструментам людина може створити певну річ
b. Отримання результату від процесу виконання діяльності
c. Процес практичного застосування теоретичних знань
d. Залучення до діяльності за допомогою навичок і вмінь
*e. Акт реалізації вибраного заняття в результаті динамічної взаємодії між людиною, середовищем та заняттям

13. Когнітивна реабілітація пацієнтів після черепно-мозкової травми в післягострий період реабілітації передбачає реалізацію алгоритмів відновлення та алгоритмів компенсації когнітивних функцій. Яка із нижченаведених стратегій є ефективною для відновлення виконавчих функцій з позиції доказової практики?
*a. Використання середовища віртуальної реальності
b. Глибоке кодування інформації шляхом асоціацій
c. Навчання завданням із розподіленою увагою
d. Повільне надання інформації шляхом її розчленування
e. Застосування техніки тестування

14. Який симптом характерний для контрактури суглоба?
a. Біль у спокої
*b. Обмеження рухів
c. Розхитаність
d. Перерозгинання
e. Гойдальні рухи

15. Пацієнт після перенесеного ГПМК не здатен до функціонального використання правої верхньої кінцівки. Яке втручання є першочерговим у гострому періоді реабілітації?
a. Використання ортеза для ефективнішого виконання ADL (активностей повсякденного життя)
b. Використання ураженої кінцівки для підтримки вертикальної постави під час виконання ADL (активностей повсякденного життя)
c. Перенесення ваги на уражену кінцівку з дотягуванням протилежною верхньою кінцівкою під час функціональних завдань
d. Використання ураженої верхньої кінцівки для прасування сорочки
*e. Навчання технікам захисту ураженого плеча

16. Чоловіку віком 27 років діагностовано тендопатію ротаторної манжети плеча. Усі фізіологічні рухи збережені. Силові показники за ММТ становлять 4/5. Набряку немає. Результати тестування спритності та швидкості "Box and blocks" у межах норми. За шкалою DASH функціональна можливість використовувати верхню кінцівку в межах норми, спостерігається лише мінімальний біль. Який вид занять використовуватиме ерготерапевт?
a. Гнучкість
b. Витривалість
c. Сила
d. Тренування на дрібну моторику
*e. Завдання-орієнтоване тренування

17. Що з нижченаведеного належить до контекстуальних компонентів гри, які сприяють грайливості і допомагають ерготерапевту налагодити гармонійну терапію з дитиною?
a. Свобода вибору, дорослі, які не є нав'язливими чи директивними, безпечна та комфортна атмосфера, повний контроль ситуації дитиною
b. Безпечна та комфортна атмосфера, знайомі однолітки, знайоме середовище, присутність батьків
*c. Свобода вибору, дорослі, які не є нав'язливими чи директивними, безпечна та комфортна атмосфера, планування, що дозволяє уникнути періоду втоми
d. Свобода вибору, дорослі, які не є нав'язливими чи директивними, безпечна та комфортна атмосфера, гаджети
e. Свобода вибору, безпечна та комфортна атмосфера, знайомі однолітки, знайоме середовище, знайома гра

18. Трирічна дитина із церебральним паралічем має труднощі зі споживанням їжі. Для побудови плану терапії потрібно визначити рівень навичок. За допомогою якого інструмента оцінювання ерготерапевт має змогу чітко визначити рівень умінь споживання?
a. Питальника визначення дитячої інвалідності
b. Сенсорного профілю
*c. Системи класифікації спроможності вживання їжі та рідини
d. Педіатричного опитувальника якості життя
e. Оцінки рівня розвитку дітей

19. Яка з нижченаведених характеристик не належить до SMART-цілей, що визначаються для пацієнта?
a. Реалістична
b. Вимірювана
*c. Соціальна
d. Специфічна
e. Обмежена в часі

20. Які відкриті питання можуть застосовуватися ерготерапевтом під час інтерв'ю?
a. Питання, з якими погоджується пацієнт, питання, які не містять протиріч, питання, у змісті якого вже міститься відповідь
b. Питання для пошуку варіантів правильної відповіді, питання, які передбачають єдину правильну відповідь
*c. Уточнювальні питання, питання зондування, питання для вирішення
d. Питання на пошук причин проблем пацієнта, питання, які вже мають відповідь, питання, які не передбачають різних тлумачень
e. Питання для покращення розуміння, питання з відповіддю, питання "так" і "ні"

21. Які потенційні предиктори відновлення для верхньої кінцівки в осіб з ураженням головного мозку?
a. Активне згинання кисті та згинання передпліччя в перші 72 год
b. Відсутність спастичності в перші 72 год
*c. Активне розгинання великого пальця та відведення плеча в перші 48 год
d. Активне згинання пальців у перші 72 год
e. Активне розгинання великого пальця та згинання плеча в перші 48 год

22. У п'ятирічної дитини з обтяженим алергологічним анамнезом спостерігається: підвищення температури тіла до 37,8^oC, сухий кашель і задишка з утрудненим видихом. Над легенями вислуховується жорстке дихання з обох боків. Які ліки та в якому дозуванні необхідно застосувати для інгаляційної терапії цієї дитини?
a. Настій квіток ромашки, 50 мл
b. Олію евкаліптову, 10 крапель
*c. Сальбутамол, 100 мкг
d. Розчин новоіманіну, 5 мл
e. Розчин натрію гідрокарбонату, 100 мл

23. Відповідно до запита пацієнта встановлено ціль ерготерапії: "Через 2 тижні пацієнт самостійно годуватиме та купатиме свою кішку". На яку складову частину заняттєвої активності спрямовано ціль?
*a. Інструментальну активність повсякденного життя
b. Дозвілля
c. Активність повсякденного життя
d. Відпочинок
e. Продуктивну діяльність

24. Під час роботи з пацієнтом із контрактурою в колінному суглобі відзначається патологічне кінцеве відчуття "пружинний блок". Які відчуття виникають у пацієнта?
a. М'яз рефлекторно зупиняє рух через сильний біль
b. Подібне до нормального відчуття розтягнення м'яких тканин, проте виникає значно раніше, відчуття віддачі відсутнє
*c. Виникає ефект віддачі при найбільшій амплітуді
d. Подібне до нормального, але виникає раніше
e. Відсутність механічної протидії, проте рух зупиняється через сильний біль

25. Яка компенсаторна стратегія не підходить пацієнту з геміплегією?
*a. Формування звички спрямовувати увагу на уражену кінцівку
b. Покращення спритності дрібної моторики неураженої кінцівки, якщо домінантна кінцівка є ураженою
c. Навчання прийомам виконання однією рукою тих завдань, що зазвичай виконуються двома руками
d. Навчання рухатися за підказками
e. Забезпечення допоміжними пристроями, які замінюють функцію стабілізації або утримання ураженої кінцівки

26. Яке порушення не характерне для пацієнтів з діагнозом: синдром Гієна-Барре?
a. Відчуття болю у нижніх та верхніх кінцівках
b. Зниження концентрації уваги
c. Низькі показники оцінювання монофіламентами Семмеса-Вайнштейна
*d. Невиразне мовлення
e. Неможливість виконання тесту з дев'ятьма кілочками (9-HPT)

27. Недоношена дитина перебуває у відділенні інтенсивної терапії. Зовнішня шкідлива стимуляція (яскраве світло, гучні сторонні звуки) викликає у дитини стрес. Які з нижченаведених ознак є моторними ознаками стресу у дитини?
a. Дратівливість або сонливість
b. Збільшення частоти дихання та типу дихання
*c. Гримаса, гіперекстензія кінцівок і тулуба
d. -
e. Підвищення показників серцево-судинної системи

28. Що з нижченаведеного повинен зробити ерготерапевт під час першого інтерв'ю з пацієнтом?
*a. Запитати пацієнта про його інтереси
b. Погодити з пацієнтом цілі ерготерапії
c. Попросити пацієнта продемонструвати активні рухи верхньої кінцівки
d. Проінформувати пацієнта про важливість оцінювання
e. Проінформувати пацієнта про особливості ерготерапевтичних втручань, які пропонуються пацієнту

29. Пацієнтці віком 46 років встановлено діагноз: інфаркт головного мозку з лівобічним геміпарезом. Пацієнтка звертається до ерготерапевта із запитом на покращення можливості виконувати щоденні домашні завдання із залучення лівої руки. Зазначає, що може виконувати завдання, які передбачають відведення руки до рівня плечей, але руки швидко втомлюються. Також хоче покращити активні рухи кисті, адже зараз пацієнтка може брати в руку великі циліндричні предмети, але деколи відчуває неможливість відпустити предмет. Яке доказове втручання для покращення функції лівої руки та активності повсякденного життя є оптимальним для цієї пацієнтки?
a. Інтенсивне бімануальне тренування
b. Когнітивно-поведінкова терапія
*c. Дзеркальна терапія
d. Індукована обмеженням рухова терапія
e. Контекст-орієнтовна терапія

30. Під час обстеження чоловіка після перенесеного ГПМК виявилося, що в нього слабкість у верхній та нижній кінцівках з правого боку. Який тип ослаблення м'язів наявний у цього пацієнта?
a. Парапарез
b. Геміплегія
*c. Геміпарез
d. Тетрапарез
e. Параплегія

31. Пацієнт скаржиться на труднощі в користуванні мобільним телефоном, зазначає, що не бачить ліву нижню частину екрана. Яке функціональне порушення спостерігається в пацієнта?
*a. Квадрантопсія
b. Неглект
c. Геміанопсія
d. Квадроплегія
e. Атаксія

32. За яких станів дітям рекомендоване застосування перлинних ванн та яка кількість процедур передбачена?
a. Захворювання шкіри, 11 процедур
b. Хвороби травної системи, 12 процедур
*c. Функціональні розлади нервової системи, 10 процедур
d. Захворювання сечовидільної системи, 9 процедур
e. Травми опорно-рухового апарату, 8 процедур

33. Жінці віком 42 роки діагностовано адгезивний капсуліт плеча. Пацієнтка скаржиться на сильний біль, обмеження активної та пасивної амплітуди рухів, набряк. Працює пекарем та хоче повернутися до роботи. Яке оцінювання потрібно провести пацієнтці?
*a. Шкала DASH, специфічні тести для плеча, візуально-аналогова шкала, сантиметрова стрічка для перевірки наявності набряку, тест "Box and blocks", гоніометрія, СОМР
b. Тест "Box and blocks", шкала DASH, специфічні тести для плеча, гоніометрія
c. Тест "Box and blocks»", ММТ, специфічні тести для плеча, гоніометрія
d. ММТ, гоніометрія, наявність набряку, СОМР
e. Тест "Box and blocks", шкала DASH, специфічні тести для плеча, візуально-аналогова шкала

34. Якою є залежність пацієнта в активності повсякденного життя за індексом Бартела, якщо цей індекс становить 50 балів?
a. Відсутня
*b. Виражена
c. Помірна
d. Легка
e. Повна

35. Скільки існує рівнів залежності за шкалою FIM: критерії функціональної незалежності старих людей?
*a. 7
b. 3
c. 4
d. 5
e. 2

36. За допомогою якої шкали оцінюють морфологічну та функціональну незрілість організму, його органів і систем у недоношених дітей?
a. MoCA
b. Бартел
*c. Баллард
d. Апгар
e. FIM

37. Чоловік віком 71 рік шпиталізований з приводу пневмонії та хронічного обструктивного захворювання легень (ХОЗЛ). Він пересувається самостійно. За всі інструментальні активності повсякденного життя відповідає його дружина. Пацієнт не демонструє порушень когнітивної функції. Він працював столяром і як хобі продовжує виготовляти меблі. Яку рекомендацію насамперед потрібно дати пацієнту щодо продовження столярної справи?
a. Працювати вранці
b. Продовжувати цю діяльність не можна з таким діагнозом
c. Використовувати легші інструменти
*d. Вдягати маску
e. Сидіти на високому табуреті

38. Чоловік віком 42 роки перебуває в лікарні після ампутації лівої нижньої кінцівки вище коліна. Пацієнт живе один у квартирі на першому поверсі, до якої можна потрапити бетонним безрейковим пандусом, побудованим зі співвідношенням висоти до довжини 1:6. Результати первинної ерготерапевтичної оцінки вказують на зниження чутливості в правій стопі, наявність великої ділянки почервоніння на куприку, самостійний динамічний баланс у сидінні, функціональну силу верхніх кінцівок і погану статичну рівновагу стоячи. Який мобільний пристрій найкраще підходить для пацієнта?
a. Крокувальні ходунки
b. Баріатричні ходунки із сидінням
c. Крісло колісне з ручним керуванням
d. Милиці з підлокітниками
*e. Крісло колісне з електричним приводом

39. Які загальні напрями роботи з пацієнтом із спинномозковою травмою на рівні С6 ASIA A?
*a. Сприяння формуванню тенодезного захвату, уникаючи надмірного розгинання кисті та пальців, підбір адаптивних засобів
b. Втручання, направлені на відновлення ковтання
c. Навчання вертикальним переміщенням (підлога-візок)
d. Розвиток тонких маніпуляцій, що потребують розвиненої дрібної моторики, іммобілізація вирівняних пальців
e. Підбір милиць для навчання користуватися ними

40. Який етап рухового навчання потребує словесних і тактильних сигналів для правильного виконання вправи?
a. Автономний
b. Формувальний
c. Маніпулятивний
d. Асоціативний
*e. Когнітивний

41. Яка з нижченаведених відповідей найбільш вдало демонструє навички активного слухання на фразу клієнта "Я дуже злюсь через те, що лікарня так далеко, і я не можу туди легко доїхати"?
a. Скільки часу у вас займає дорога до лікарі?
*b. Ви відчуваєте злість, тому що вам важко дістатися лікарні, оскільки вона далеко. Це правда?
c. -
d. Я відчуваю, ви дуже стурбовані, що не можете доїхати до лікарні
e. Чи є поруч люди, які могли би вам допомогти дістатися лікарні?

42. Де має знаходитися терапевт для страхування пацієнта з правостороннім геміпарезом під час піднімання сходами?
a. Ліворуч від пацієнта, стоячи на сходинку нижче від пацієнта
b. Праворуч від пацієнта, стоячи на сходинку вище від пацієнта
c. Ліворуч від пацієнта, стоячи на сходинку вище від пацієнта
d. Праворуч від пацієнта, стоячи перед пацієнтом
*e. Праворуч від пацієнта, стоячи на сходинку нижче від пацієнта

43. Чотирирічна дитина з атаксією самостійно не п'є з чашки та розливає воду, інколи навіть не доносячи її до рота. Який посуд для пиття необхідно порекомендувати?
a. Склянка без ручок з вирізом для губ
b. Склянка без ручок, у яку вставлена довга соломинка, що має товсті стінки та вузький простір
c. Пляшка із соскою
*d. Чашку з товстими ручками та кришкою, в яку вставлена коротка соломинка, що має товсті стінки та вузький простір
e. Звичайна чашка з довгою соломинкою

44. Майже дворічна дитина з геміпарезом мотивована до самостійного вживання "пальчикової їжі". Під час заняття реабілітації ерготерапевт пропонує родзинки, які дитина піднімає неураженою кінцівкою. Який тип хапання демонструє дитина?
a. Пінцетне
b. Сферичне
c. Нігтьове
d. Пучкою
*e. Латеральне

45. Яке положення гомілковостопного суглоба повинна забезпечувати статична шина, що накладається після опіків?
*a. Нейтральне положення 90^o
b. 20^o еверсії
c. 20^o інверсії
d. 20^o дорсальної флексії
e. 30^o плантарної флексії

46. Чоловік віком 84 роки хворіє на хронічну серцеву недостатність унаслідок ішемічної хвороби серця. Він відчуває труднощі з пересуванням, деякими аспектами самообслуговування та демонструє зниження витривалості. Враховуючи стан серцево-судинної системи пацієнта, виконання якого завдання було б для нього найскладнішим?
a. Підстригання нігтів
b. Знімання взуття
*c. Миття голови під душем
d. Гоління електробритвою
e. Одягання светра-пуловера

47. Визначте термін "духовність" у контексті ерготерапії.
a. Віра в Бога
b. Сім'я, релігія, інтереси та захоплення особи
c. Ціннісні орієнтири особи
d. Перелік найважливіших переконань
*e. Глибоке переживання значення життя шляхом участі в заняттях, що передбачають реалізацію особистих ідеологій, прагнення знайти відповіді на важливі питання про сенс життя

48. Жінка після ендопротезування кульшового суглоба (тиждень після операції) звернулася до ерготерапевта. Її запит стосується правильного положення під час сну. Що може рекомендувати ерготерапевт?
a. Обмежень у положенні під час сну немає
b. На оперованому боці з подушкою для відведення між ногами для уникнення внутрішньої ротації та аддукції
c. Положення під час сну - лежачи на спині, не використовуючи допоміжні засоби, або на оперованому боці з подушкою для відведення з метою уникнення аддукції
d. Тільки на неоперованому боці без допоміжних засобів
*e. На спині, використовуючи подушку між ногами, зі згоди терапевта - на неоперованому боці з подушкою для відведення для уникнення внутрішньої ротації та аддукції

49. У будинку для літніх людей жінці віком 83 роки діагностовано хворобу Альцгеймера. Пацієнтка дезорієнтована в часі та просторі, що погіршує її координацію та рівновагу під час ходьби. Вона не знає, де перебуває та чому, відмовляється користуватися кріслом колісним. Яку з нижченаведених рекомендацій надасть ерготерапевт першочергово?
*a. Рекомендувати членам сім'ї принести родинні фотографії в кімнату пацієнтки
b. Рекомендувати пацієнтці штовхати крісло колісне перед собою для безпеки
c. Рекомендувати пацієнтці не виходити зі своєї кімнати
d. Рекомендувати членам родини постійно бути поруч із пацієнткою
e. Скерувати пацієнтку до психіатра або психотерапевта

50. Пацієнтка хворіє на розсіяний склероз впродовж 7 років. Вона скаржиться, що їй складно організувати свою повсякденну активність і вона дедалі більше залежить від допомоги чоловіка в усіх справах повсякденного життя. Який метод необхідно застосувати для оцінювання виконавчих навичок пацієнтки?
a. Канадська оцінка виконання занять СОРМ (Canadian Occupational Performance Measure)
*b. Оцінювання рухових та процесуальних навичок AMPS (Assessment of Motor and Process Skills)
c. MiniCog Test
d. Монреальське когнітивне оцінювання MoCA (Montreal Cognitive Assessment)
e. Оцінка функціональної самостійності FIM (Functional Independence Measure)

51. Який тест можна використовувати для тестування координаційних здібностей літніх людей?
a. Мотрісіті
*b. Тінетті
c. Флосінга
d. Ловетта
e. Френчай

52. Ерготерапевт оглядає пацієнта віком 65 років з черепно-мозковою травмою для оцінки його активності та здатності до самообслуговування. Ерготерапевт просить приготувати просту гарячу їжу. Пацієнт відповідає, що зазвичай не готує їжу вдома. Яка тактика ерготерапевта в цьому разі?
a. Інформувати пацієнта про характер його травми та можливі наслідки
b. Попросити пацієнта докласти зусиль для виконання цього заняття
c. Призначити особу, яка піклуватиметься про пацієнта
d. Інформувати пацієнта про важливість виконання цього заняття для якісної оцінки функціональних можливостей
*e. Запитати у пацієнта, чим він хоче займатися

53. Жінка віком 63 роки хворіє на морбідне ожиріння і два дні тому перенесла операцію шлункового шунтування. Перебуває у відділенні інтенсивної терапії через перфорацію кишечника. Під час зміни положення тіла пацієнтка впала з ліжка на підлогу. Після цього вона почала відмовлятися від мобілізації. У пацієнтки підвищений ризик захворіти на аспіраційну пневмонію. Що повинен зробити ерготерапевт прешочергово, щоб попередити акт аспірації?
a. Забезпечити пацієнтку протертою їжею
b. Забезпечити пацієнтку адаптованим посудом
c. Оцінити ковтання
*d. Підняти узголів'я та підніжжя ліжка
e. Заохочувати пацієнтку часто кашляти

54. Щоб вибрати тест для обстеження пацієнта, необхідно спиратися на основні вимоги до використання тесту. Яка ключова вимога для використання тесту в неврології?
*a. Валідність
b. Доцільність
c. Ефективність
d. Ергономічність
e. Типовість

55. Пацієнт хворіє на синдром Гійєна-Барре з повним паралічем м'язів тіла. Яку тактику в роботі з цим пацієнтом потрібно застосувати першочергово?
a. Рівновага та вправи на загальне зміцнення
b. Заняття для зміцнення м'язів кисті руки
*c. Збільшення пасивного діапазону рухів, позиціонування та ортезування
d. Тренування навичок АDL (активності повсякденного життя)
e. Заняття для зміцнення м'язів

56. Пацієнт віком 20 років з діагнозом: травма спинного мозку, неврологічний рівень C_6, ASIA A) Після травми минув один місяць. Під час заняття в ліжку в положенні лежачи виникли такі симптоми: головний біль, раптове збільшення артеріального тиску на 30 мм рт. ст., потовиділення вище рівня ураження. Яку допомогу потрібно швидко надати пацієнту?
a. Покласти та підняти ноги вище рівня тулуба
b. Покласти з прямими ногами
c. Перевернути на правий бік і зігнути ноги в колінах
*d. Посадити та опустити ноги
e. Посадити та підняти ноги під кутом більше ніж 90^o

57. Який тест використовують для оцінки здатності орієнтувати своє тіло в просторі та сприймати положення предметів відносно себе й інших предметів?
a. Десятиметровий тест ходьби
*b. Тест візуального сприйняття (без рухів)
c. Тест "Встань та йди"
d. Шестихвилинний тест
e. Тест ARAT

58. Який параметр оцінює мануально-м'язове тестування?
a. Чутливість м'язів
b. Пропріоцепцію
c. Діапазон рухів у суглобах
*d. Силу м'язів
e. Витривалість м'язів

59. Немовля народилося у терміні гестації 32 тижні. Має вагу 2200 г, довжину тіла - 48 см. Визначте стан новонародженої дитини.
a. -
b. З ознаками гіпотрофії
*c. Недоношена
d. Із затримкою внутрішньоутробного розвитку
e. З малою масою тіла при народженні

60. Ерготерапевт під час роботи з пацієнтом із прозопагнозією вчить його асоціювати людину з її характерними рисами (голосом, мімікою, способом ходьби, зростом) та вчить родичів важливості використання голосу, міміки та інших специфічних ознак. Який підхід використовує терапевт?
a. Відновлення
b. Навчальний
c. -
*d. Адаптаційний
e. Компенсаторний

61. Пацієнт віком 64 роки з третьою стадією хвороби Паркінсона скаржиться на зміну швидкості ходьби (стала повільнішою). Під час зміни напрямку та піднімання сходами періодично відзначається втрата постурального контролю протягом 3-5 секунд у вигляді стартових затримок і короткочасних зупинок, щоб не впасти. Який тест потрібно використати для оцінки функціональної мобільності цього пацієнта?
a. "Швидких поворотів" з обліком часу
b. "Ходьба на 10 метрів" з обліком часу
*c. "Оцінка часу підйому і ходьби" з обліком часу
d. "Ходьба на 6 метрів" з обліком часу
e. "П'яти присідань" з обліком часу

62. Ерготерапевт працює у центрі для осіб із порушеннями психічного здоров'я. Один із пацієнтів скаржиться, що після зміни ліків він відчуває труднощі з читанням інструкцій на роботі. Яку тактику потрібно застосувати ерготерапевту першочергово?
a. Переконати пацієнта в тому, що порушення зору не пов'язане з прийманням ліків
*b. Заохочувати пацієнта проконсультуватися з лікарем-психіатром щодо виявлених проблем із зором
c. Звернутися до лікаря-офтальмолога для перевірки зору
d. Запропонувати пацієнту купити окуляри для читання в місцевій аптеці
e. Навчити пацієнта, як обговорити його проблему з роботодавцем

63. На які характеристики ерготерапевт має орієнтуватися, вибираючи взуття для шестирічної дитини з розладами аутистичного спектра?
a. Легкість взування та знімання взуття, наявність довгої застібки, наявність шнурівки, ортопедичне взуття
*b. Реакція дитини під час носіння, легкість взування та знімання взуття, наявність довгої застібки
c. Розрахунок на більший розмір, наявність довгої застібки, наявність шнурівки
d. Самостійний вибір дитини, легкість взування та знімання взуття, наявність довгої застібки, наявність шнурівки
e. Самостійний вибір дитини, легкість взування та знімання взуття, однотипні матеріали на всіх типах взуття

64. Який вид діяльності не належить до інструментальних активностей повсякденного життя?
a. Приготування їжі
*b. Споживання їжі
c. Прибирання
d. Користування транспортом
e. Здійснення покупок

65. Пацієнт після перенесеного ГПМК повідомляє ерготерапевту, що не впізнає своїх рідних та знайомих. Яке порушення спостерігається в пацієнта?
a. Агнозія
b. Апраксія
c. Неглект
d. Ністагм
*e. Прозопагнозія

66. Для діагностики якого захворювання використовують метод ультразвукової денситометрії?
a. Сколіозу
*b. Остеопорозу
c. Спондильозу
d. Остеохондрозу
e. Коксартрозу

67. Які параметри необхідно виміряти для коректного вибору крісла колісного?
*a. Ширина, глибина та висота сидіння, довжина ніг, висота передпліч і висота спинки
b. Довжина ніг і довжина тулуба
c. Маса тіла, довжина передпліччя, довжина гомілки, довжина тулуба
d. Ширина, глибина та висота сидіння, маса тіла
e. Маса та довжина тіла

68. Що належить до компонента "участь" за міжнародною класифікацією функціонування (МКФ)?
*a. Прогулянка з онуками
b. Сила
c. Витривалість
d. Хода
e. Гнучкість

69. Дайте визначення терміна "апоптоз" в контексті теорій старіння.
a. Процес погіршення функцій та систем організму
*b. Процес запрограмованої загибелі клітин
c. Процес поступового знищення здорових клітин організму
d. Процес заміщення здорових клітин на погані
e. Процес згасання енергії в організмі

70. Визначте поняття "стандартизований тест" у практиці роботи ерготерапевта.
a. Тест, який виявився оптимальним для оцінювання у випадку, подібному до того, що розглядається зараз
b. Тест, який має детальну інструкцію для використання
*c. Тест, який пройшов процес наукового випробування, щоб визначити його валідність та надійність
d. Тест, яким часто користуються у певних ситуаціях
e. -

71. Що враховує ерготерапевт під час планування втручання, коли аналізує особистісно та духовно важливі для пацієнта дії/серії дій, що виконуються пацієнтом у певній послідовності, у зручний для нього час, спосіб і манеру?
a. Ролі
*b. Ритуали
c. Уміння та навички соціальної взаємодії
d. Рутини
e. Звички

72. Яка шкала використовується для оцінки індексу активності повсякденного життя?
a. Шкала Хачинського
b. Шкала Ашфорта
*c. Шкала Бартела
d. Європейська шкала інсульту
e. Шкала Баллард

73. Мати дитини, у якої знижений м'язовий тонус, звернулася до ерготерапевта з проханням зробити для дитини корсет з еластичними вставками для стимуляції сприйняття власного тіла. Які розміри ерготерапевт повинен врахувати?
*a. На спині - до середини лопаток, спереду - 3-4 см вище сосків, з боків - 2 см вниз від пахвової западини і до великого вертлюга, на нижньому краї спереду повинна бути виїмка (приміряти сидячи)
b. На спині - до верху лопаток, спереду - 3-4 см вище сосків, з боків - від пахвової западини і до стегна
c. На спині - до середини лопаток, спереду - 5-6 см нижче сосків, з боків - 2 см вниз від пахвової западини і до великого вертлюга
d. На спині - до верху лопаток, спереду - 3-4 см вище сосків, з боків - 2 см вниз від пахвової западини і вниз до великого вертлюга
e. На спині - від низу лопаток, спереду - 3-4 см вище сосків, з боків - 2 см вниз від пахвової западини і до великого вертлюга, на нижньому краї спереду повинна бути виїмка (приміряти сидячи)

74. Який основний м'яз відповідає за рух розгинання в колінному суглобі?
a. Клубово-поперековий м'яз
b. Двоголовий м'яз стегна
*c. Чотириголовий м'яз стегна
d. Півсухожилковий м'яз
e. Передній великогомілковий м'яз

75. Пацієнту віком 35 років встановлено діагноз: травма спинного мозку на рівні Th9-Th10, ASIA C, нижня параплегія. Об'єктивно спостерігається: самостійне присаджування на край ліжка, з незначною допомогою переміщення на приліжкове крісло та приліжковий туалет, самостійне пересування на кріслі колісному, самостійне вдягання одягу на верхню частину тіла, з помірною допомогою - на нижню частину тіла. Із анамнезу відомо, що працював водієм-експедитором, через травму втратив роботу. Одружений, дітей не має. Добре вмотивований. На якій довгостроковій цілі в контексті домена участь (за МКФ) фокусуватиметься кінцевий результат ерготерапії для пацієнта?
a. Навчання вдяганню речей на нижню частину тіла
b. Навчання самостійному переміщенню на крісло
c. Навчання користуванню туалетом
*d. Повернення до роботи або її модифікація
e. Відновлення сили м'язів нижніх кінцівок

76. Що не належить до виконавчих моделей у контексті ерготерапії?
a. Звички
*b. Активності повсякденного життя
c. Рутини
d. Ролі
e. Ритуали

77. Чоловік віком 90 років має остеоартрит правого колінного суглоба. Відчуває труднощі з пересуванням та самообслуговуванням. Ерготерапевт вважає, що пацієнт потребує спеціального обладнання, яке сприятиме підвищенню його безпеки, однак чоловік від усього відмовляється. Які дії ерготерапевта є першочерговими?
*a. Задокументувати відмову пацієнта від обладнання
b. Знайти можливість для пацієнта придбати рекомендоване обладнання зі знижкою
c. Надати рекомендоване обладнання у тимчасове безкоштовне користування
d. Продовжувати переконувати пацієнта в необхідності обладнання
e. Обговорити з дружиною пацієнта рекомендоване обладнання

78. Недоношена дитина перебуває у відділені інтенсивної терапії. Через м'язову слабкість відсутні антигравітаційні довільні рухи верхніми кінцівками. Позиціонування в якому положенні сприятиме функціональним рухам "з рук у рот"?
a. Лежачи на животі
b. -
*c. Лежачи на боці
d. Лежачи на спині
e. Напівлежачи на спині

79. Під час тестування чоловіка віком 80 років виявлено: пацієнту складно сконцентруватися та зрозуміти поточну ситуацію, наявні проблеми з пам'яттю та іншими когнітивними здібностями. Для якого патологічного стану характерна така клінічна картина?
*a. Деменції
b. Деадаптації
c. Гострого порушення мозкового кровообігу
d. Депривації
e. Хвороби Паркінсона

80. Яке адаптивне обладнання рекомендоване пацієнту з ампутацією нижньої кінцівки нижче коліна з метою профілактики контрактур у колінному суглобі?
a. Постійне носіння статичного ортеза на колінному суглобі в положенні флексії 10^o
b. Постійне носіння статичного ортеза на колінному суглобі в положенні флексії 90^o
*c. Використання опорної дошки для уникнення флексії в колінному суглобі
d. Постійне носіння статичного ортеза на колінному суглобі в положенні флексії 45^o
e. Постійне носіння статичного ортеза на колінному суглобі в положенні флексії 30^o

81. Дайте рекомендації щодо пози для сну пацієнту після ендопротезування кульшового суглоба через 1 тиждень після операції.
a. На неоперованому боці з подушкою для відведення між ногами
b. На спині з подушкою під колінними суглобами
*c. Лежачи на спині з подушкою для відведення між ногами
d. На неоперованому боці без допоміжних пристроїв
e. На оперованому боці з подушкою для відведення між ногами

82. Тримісячна дитина має вроджену правобічну кривошию. Оберіть положення для позиціонування, які сприятимуть корекції асиметричної пози та постави.
a. -
b. Положення лежачи на спині та сидячи під прямим кутом
*c. Положення лежачи на животі та на правому боці
d. Положення лежачи на животі та на лівому боці
e. Положення лежачи на животі та на спині

83. У пацієнтки діагностовано синдром Броуна-Секара. Яке порушення буде виявлено ерготерапевтом під час первинного оцінювання?
a. Параліч і повна втрата відчуття болю, температури та дотику нижче від рівня ураження
b. Параліч та біль
c. Руховий параліч і втрата пропріоцепції на контралатеральній стороні та втрата відчуття болю, температури і дотику на іпсилатеральній стороні нижче від рівня ураження
*d. Руховий параліч і втрата пропріоцепції на іпсилатеральній стороні та втрата відчуття болю, температури і дотику на контрлатеральній стороні нижче від рівня ураження
e. Параліч і часткова втрата відчуття болю, температури та дотику вище від рівня ураження

84. Чоловікові віком 28 років з переломом плечової кістки встановлено пластину для остеосинтезу. З ерготерапевтом почав працювати через місяць після операції. Його запит: водити авто, грати на гітарі, друкувати на ноутбуці. Яке оцінювання потрібно застосувати, щоб зрозуміти пріоритетну ціль для пацієнта?
a. Оцінювання інструментальної повсякденної активності
b. Шкала Бартела
*c. Канадська оцінка виконання заняттєвої активності та участі
d. Шкала функціональної незалежності (FIM)
e. Оцінка спроможності верхньої кінцівки DASH

85. Під час роботи з пацієнтом із контрактурою в ліктьовому суглобі відзначається патологічне кінцеве відчуття "спазму м'яза". Які симптоми спостерігаються у пацієнта?
a. Подібне до нормального відчуття розтягнення м'яких тканин, але виникає значно раніше, відчуття віддачі відсутнє
b. Подібне до нормального, але виникає раніше
c. Відсутність механічної протидії, але рух зупиняється через сильний біль
*d. М'яз рефлекторно зупиняє рух через сильний біль
e. Виникає ефект віддачі при найбільшій амплітуді

86. Чоловік віком 71 рік був шпиталізований з приводу гострої пневмонії та хронічного обструктивного захворювання легень (ХОЗЛ). Пересувається самостійно. Проживає з дружиною у фізично доступному одноповерховому будинку. За всі інструментальні активності повсякденного життя відповідає його дружина. Пацієнт не демонструє порушень когнітивної функції. Яку діяльність було б найважливіше виконувати пацієнтові?
a. Гоління
*b. Купання у ванній
c. Туалет
d. Оплата рахунків
e. Керування автомобілем

87. Десятирічна дитина скаржиться на біль у спині та швидку втомлюваність. Діагностовано сколіотичну поставу. Який вид лікувального масажу потрібно призначити та яку кількість процедур передбачити?
*a. Класичний, 10-15
b. Сегментарно-рефлекторний, 10-12
c. Сполучнотканинний, 20-25
d. Точковий, 10-15
e. Періостальний, 5-10

88. Яка навичка не є передумовою навчання самостійного одягання?
*a. Здатність утримувати рівновагу в положенні стоячи
b. Сила плечового поясу та верхніх кінцівок мінімум 3 бали за ММТ
c. Наявність пальцевого або долонного хапання
d. Здатність утримувати рівновагу в положенні сидячи
e. Достатня амплітуда рухів у суглобах верхніх та нижніх кінцівок

89. У пацієнта після перенесеного ГПМК під час оцінки дрібної моторики спостерігається використання компенсаторних рухів ліктем при спробах посунути запропоновані предмети. Який тип хапання спостерігається у пацієнта?
*a. Вторинний
b. Третинний
c. Первинний
d. Неповний
e. Третинний неповний

90. Шестирічна дитина має геміпарез з лівого боку. Когнітивний стан збережений. Не залучає ліву верхню кінцівку в побуті та під час гри. Яка терапія є провідною під час занять з ерготерапевтом для вирішення проблеми?
a. Сенсорна інтеграція
b. Бобат-терапія
c. Войта-терапія
*d. Індукована обмеженням рухова терапія
e. Дзеркальна терапія

91. Пацієнт після ГПМК під час обстеження із застосуванням функціональної шкали рівноваги Берга набрав 39 балів. Про що свідчить така кількість балів?
a. Незалежність від зовнішньої підтримки, малий ризик падіння
b. Повністю залежить від крісла колісного, високий ризик падіння
c. Здатність ходити без допоміжних засобів
d. Здатність переміщуватися, високий ризик падіння
*e. Здатність ходити з допомогою, середній ризик падіння

92. Ерготерапевт просить пацієнта, який переніс операцію на ротаторній манжеті, дотягнутися до шафи та взяти пластикові окуляри. Яку рамку практики застосовує ерготерапевт у своїй роботі?
a. -
b. Реабілітаційну
*c. Біомеханічну
d. Моторного контролю
e. Компенсаційну

93. Пацієнту встановлено діагноз: слуховий неглект. Яку тактику потрібно застосувати ерготерапевту для підтвердження діагнозу?
a. Попросити пацієнта скопіювати малюнок годинника
b. Попросити пацієнта виконати будь-яку дію
c. Зав'язати очі пацієнту та перевірити його координацію
*d. По черзі з одного та з іншого боку плескати долонями за спиною в пацієнта
e. Гучно увімкнути музику

94. Жінка віком 82 роки перебуває на лікуванні в кардіологічному відділенні через перенесений інфаркт міокарда. Пацієнтка повідомляє, що відчуває задишку під час одягання. Яку рекомендацію має надати ерготерапевт?
a. Звертатися по допомогу до сестри медичної
b. Використовувати гачок для застібання ґудзиків сорочки
*c. Одягаючись, сидіти на краю ліжка
d. Використовувати одяг без ґудзиків і застібок
e. Спочатку одягати сорочку на праву верхню кінцівку

95. Який вид контролю застосовують для оцінки ефективності проведеного комплексного лікування та його корекції?
*a. Етапний
b. Поєднаний
c. Комплексний
d. Одночасний
e. Тимчасовий

96. Укажіть основну мету ерготерапевта під час роботи з пацієнтом із хворобою Паркінсона.
a. Навчити самостійно ходити
*b. Максимально довго зберегти здатність пацієнта до незалежності та самообслуговування
c. Навчити самостійно їсти
d. Навчити самостійно виконувати гігієнічні процедури
e. Навчити не комплексувати при треморі

97. Вкажіть рівні незалежності в контексті ерготерапії.
a. Незалежний та залежний
b. Самостійний у виконанні занять та несамостійний у виконанні занять
c. Незалежний, такий, що потребує допомоги, та залежний
d. Незалежний, такий, що потребує допомоги чи нагадування, та залежний
*e. Незалежний, під наглядом, з мінімальною допомогою, з середньою допомогою, із максимальною допомогою, залежний

98. Пацієнт після перенесеного інсульту проходить первинне оцінювання з ерготерапевтом. Показник за шкалою Бартела становить 70 балів. Який рівень побутової активності у цього пацієнта?
a. Зможе вживати їжу із середньою допомогою
b. Зможе виконувати активність повсякденного життя з середньою допомогою
c. Зможе переміщуватися з крісла колісного на туалет з середньою допомогою
d. Зможе перевертатися у ліжку з мінімальною допомогою
*e. Зможе одягати нижню частину тіла з мінімальною допомогою

99. Який показник входить до компоненту "функції" за міжнародною класифікацією функціонування (МКФ)?
a. Прогулянка з онуками
b. Робота
*c. Гнучкість
d. Спускання східцями
e. Догляд за квітами

100. Чоловік отримав спінальну травму, перебуває у відділенні нейрореабілітації та вчиться вдягатися. Йому ніяк не вдається зробити це самостійно. Він швидко втомлюється та втрачає мотивацію повертатися до заняття. Який підхід може виявитися правильним, щоб він зміг виконати це заняття самостійно?
a. Складання алгоритму дій та слідування йому
b. Допомога сторонньої особи
*c. Градуювання
d. Він не зможе сам виконувати це заняття, тому треба призначити особу, яка весь час буде піклуватися про нього
e. Підказки

101. Чоловіку віком 32 роки діагностовано гостре порушення мозкового кровообігу. Пацієнт перебуває в нестабільному стані у відділенні інтенсивної терапії. Коли потрібно розпочати реабілітаційні заходи з цим пацієнтом?
a. Після виписки пацієнта в реабілітаційний центр або відділення
*b. Одразу після стабілізації стану пацієнта у відділенні інтенсивної терапії
c. У відділенні інтенсивної терапії через 7 днів
d. Після переведення пацієнта до палати стаціонару
e. Одразу після інсульту в нестабільному стані

102. Що належить до адаптивних технологій для мобільності?
*a. Крісло колісне, милиці, тростини
b. Комунікаційні дошки, спеціальне програмне забезпечення, картки для альтернативної комунікації
c. Кошик для ходунків, таця для ходунків, тримач для посуду
d. Стілець для душу, підвищене сидіння для туалету, приліжковий комод з поручнем
e. Ортез на гомілковостопний суглоб, ортез на колінний суглоб

103. Яка мета аналізу виконання заняттєвої активності?
a. Продемонструвати родичам пацієнта, що він може бути незалежним у виконанні занять
b. Зрозуміти, чи вдасться пацієнту виконати заняття
c. Дізнатися, як пацієнт виконує заняття
*d. Зрозуміти якомога більше про те, які заняття пацієнт може, хоче або повинен виконувати; виявити перешкоди на рівні особи, середовища та заняття; визначити, що потрібно для залучення у виконання активності
e. Зрозуміти, якому заняттю пацієнт надає перевагу

104. У жінки віком 51 рік діагностовано ураження променевого нерва в ліктьовому згині. Скаржиться на зниження м'язової сили в руці та втрату шкірної чутливості. Працює лаборантом із забору крові у відділенні трансфузіології. Багато маніпулює пробірками та пише. Обожнює свою роботу. Який основний запит буде у пацієнтки?
*a. Повернення на роботу
b. Покращення спритності та координації
c. Збільшення сили
d. Повернення до господарських обов'язків
e. Збільшення витривалості

105. У пацієнтки віком 63 роки з паркінсонізмом під час наближення ручки до аркуша з'являється сильне тремтіння рук. Які рекомендації може надати ерготерапевт у цьому разі?
*a. Належне освітлення, обтяжувачі на ручки та олівці
b. Використовувати контрастні кольори ручки та аркуша
c. Класти аркуш на м'яку поверхню
d. Користування електронними приладами для написання листів або стороння допомога
e. Вибір тонких ручок для письма

106. Чоловік навчається підніматися східцями після перенесеного ГПМК. Яку ногу пацієнту потрібно першою ставити на сходинку?
a. Протилежну тій, що ставиться першою під час спуску
b. Ту саму, що і під час спуску
*c. Непаретичну
d. Немає різниці
e. Паретичну

107. Дитина віком 14 років перебуває на диспансерному обліку у зв'язку з виразковою хворобою шлунка. Щороку проходить санаторно-курортне лікування в спеціалізованих стаціонарних закладах з використанням бальнеотерапії, ЛФК, фізіотерапевтичної апаратури. Які мінеральні води потрібно призначити для перорального застосування?
*a. Гідрокарбонатні в теплому вигляді
b. Хлоридно-натрієві в холодному вигляді
c. Гідрокарбонатні в холодному вигляді
d. Сульфатно-магнієві в холодному вигляді
e. Хлоридно-натрієві в теплому вигляді

108. Якому діапазону відповідає задовільна адаптація за шкалою самооцінки побутових можливостей повсякденного життя Мертон і Саттон?
a. Від 10 до 25 балів
*b. Від 30 до 45 балів
c. Від 20 до 40 балів
d. Від 50 до 65 балів
e. Від 46 до 55 балів

109. Визначте термін "ремінісценція" в ерготерапії.
a. Адаптація середовища, де пацієнт перебуває більшість часу
*b. Акт згадування минулого досвіду, що проводиться з метою викликання спогадів
c. Навчання пацієнта компенсаторним рухам, які допомагатимуть у виконанні ADL
d. Техніка роботи з пацієнтами, які мають зоровий неглект
e. Модифікація важливих для пацієнта активностей повсякденного життя

110. Який ступінь залежності відображає шкала FIM, якщо пацієнт у домені "самообслуговування" має оцінку меншу ніж 1?
*a. Повна залежність
b. Потребує супервізії
c. Незалежний
d. Максимальна залежність
e. Мінімальна залежність

111. Чоловік віком 75 років ходить повільно, однак скаржиться, що швидко стомлюється. Який тест можна використати для обстеження пацієнта?
a. Френчай
b. "Встань та йди"
c. Тінетті
*d. Шестихвилинний тест ходьби
e. Перевірку за секундоміром

112. До ерготерапевта звернулася сім'я п'ятирічного хлопчика з такими поведінковими розладами: вибірковість у їжі й тактильна надчутливість. Який метод ерготерапевтичного оцінювання найдоцільніший для розуміння причини заняттєвих проблем?
a. Опитувальник якості життя
b. Анкетування
c. Тестування великих моторних функцій
d. Заняттєвий аналіз
*e. Сенсорний профіль

113. Які втручання найдоречніше проводити ерготерапевту дитині, у якої присутня гравітаційна невпевненість, з метою підвищення толерантності до рухової активності та зменшення страху?
a. Активність, яка вимагає використання симетричних рухових патернів (наприклад, гра в м'яч обома руками)
b. Активність, яка вимагає стабільного поля зору під час руху (наприклад, кидання в ціль під час руху)
*c. Лінійні, вертикальні рухи (наприклад, батут), гойдання на низько підвішених гойдалках з двома точками кріплення
d. Мінімізувати вестибулярні стимуляції
e. Активність, яка вимагає чергування рухових патернів (наприклад, перетягування канату)

114. Пацієнт віком 22 роки, який знаходиться в лікарні під спостереженням у зв'язку із ризиком суїциду, здається веселим, оскільки виписується. Що з нижченаведеного, ймовірно, відбувається?
a. Пацієнт радіє, що зможе припинити прийом ліків за межами лікарні
b. Пацієнт схвильований та радий бути знову в колі сім'ї
*c. Його суїцидальний план прогресував
d. Пацієнт передбачає, що зміна обстановки може бути для нього корисною
e. Пацієнт задоволений, що йому не треба буде знову спілкуватися з медичними працівниками

115. Пацієнт віком 48 років отримав легку черепно-мозкову травму внаслідок дії вибухової хвилі. Заплановані ерготерапевтичні втручання для пацієнта передбачають вправи зі стабілізації погляду з одночасними рухами головою. Яка терапевтична мета застосування цих вправ?
a. Відновлення та покращення рухливості шийного відділу хребта
b. Усунення та зменшення інтенсивності головного болю
c. Підтримка та покращення зорово-моторної координації
d. Профілактика та усунення порушень периферичного зору
*e. Компенсація та адаптація вестибулярної функції

116. Що таке терапевтичні стосунки з точки зору ерготерапії?
a. Процес, коли ерготерапевт та пацієнт працюють над покращенням функціональних можливостей
*b. Взаємодія між ерготерапевтом та пацієнтом, у якій ерготерапевт відповідальний за залучення до процесу ерготерапії, сприяння реабілітаційному процесу
c. Процес, коли ерготерапевт пояснює пацієнту, що він повинен взяти на себе відповідальність за своє відновлення
d. Взаємодія між ерготерапевтом та пацієнтом, у якій ерготерапевт знає, у якій ситуації треба порадити пацієнту звернутися до психолога чи іншого спеціаліста
e. Процес, коли ерготерапевт визначає цілі, яких може досягнути пацієнт в процесі втручання, та будує відповідний план терапії

117. Який ортез рекомендовано у разі невропатії серединного нерва?
a. Статичний ліктьовий ортез для уникнення флексії
b. Ортез на липучках для фаланг двох пальців
*c. Ортез стабілізації великого пальця для виведення його в положення хапання
d. Статичний ортез на променево-зап’ястковий суглоб
e. Статичний ортез на IV та V пальці для уникнення перерозгинання в метакарпофалангових суглобах

118. Яка оцінка призначена для забезпечення базового вимірювання перцептивних, моторних і когнітивних втручань для дітей?
a. Тест Бруінінкса-Осерецького
b. Сенсорний профіль
*c. Когнітивне тестування для дітей (DOTCA-Ch)
d. Тест Бірі-Буктениці
e. Шкала розвитку моторики Пібоді II (PDMS-2)

119. Ерготерапевт під час роботи з пацієнтом з агнозією вибрав підхід відновлення. Які завдання потрібно використовувати на заняттях?
a. Здатність розкласти предмети за категоріями
b. Здатність зосереджуватися на зорових стимулах
c. Розподіл малюнків за категоріями
d. Використання комп'ютерних програм для дефіцитів поля зору
*e. Розпізнавання та використання предметів у побуті

120. Які адаптивні засоби потенційно можуть бути рекомендовані для пацієнта з хворобою Альцгеймера?
a. Засоби для мобільності - милиці та ходунки
b. Засоби для користування у ванній кімнаті та для одягання з подовженими ручками
c. Обтяжувачі на столові прибори та засоби для хобі (ручки, олівці тощо)
*d. Органайзери для медикаментів, прилади для нагадування (звукові та світлові), календар подій та графік дня
e. Адаптовані столові прибори - виделки та ложки з товстими ручками, адаптована дошка для нарізання

121. Укажіть специфічну шкалу, яку використовують для оцінки якості життя після інсульту.
*a. Шкалу впливу інсульту
b. Шкалу профілю впливу хвороби
c. Шкалу інсульту Національного інституту здоров'я
d. Ноттінгемський профіль здоров'я
e. Європейську шкалу інсульту

122. Дитина самостійно утримує положення сидячи в стільці, однак під час спроби виконати будь-яку активну дію спостерігається підвищення тонусу м'язів, приведення та внутрішня ротація ніг. Що може порекомендувати ерготерапевт у цьому разі?
a. Циліндр
b. U-подібну ортопедичну подушку
c. Корсет із еластичними вставками
d. Наплічну хустку
*e. Брючки для сидіння

123. Пацієнту після перенесеного ГПМК потрібно обстежити ризик падіння. Який тест буде оптимальним для використання, якщо в доступі є коридор довжиною 5 метрів?
a. Тест Френчай
b. Шестихвилинний тест ходьби
*c. Тест "Встань та йди"
d. Динамічний індекс ходьби
e. Тест 20-ти присідань

124. Ерготерапевт проводить скринінгове оцінювання пацієнта, якому нещодавно наклали гіпс на ліву верхню кінцівку. Яка з нижченаведених ситуацій має його найбільше насторожити?
*a. Скарга на біль у лівому передпліччі
b. Роздратування щодо неможливості нормального миття
c. Зауваження про недотримання рекомендацій лікаря щодо тримання руки у піднятому положенні
d. Скарга на свербіж лівої руки
e. Скарга на прояви артриту у зап'ястях під час спирання на милиці

125. Чоловік після перенесеної черепно-мозкової травми під час первинного огляду ерготерапевта був наляканий, не розумів, що терапевт намагається допомогти. Реагував різко на навколишні стимули, але поводився стримано, боячись нашкодити собі. Зосереджувався на фізіологічних потребах (зокрема візит до туалету), одягнув кофтину з допомогою та за вказівками дружини. На якому рівні когнітивного функціонування шкали Ранчо перебував чоловік?
a. 1
b. 7
*c. 4
d. 6
e. 9

126. Який вектор для адаптації процесу навчання, зокрема письма, для дітей із м'язовою дистрофією Дюшена є найкращим?
*a. Застосування програми голосової активації
b. Заміна ручки на легшу
c. Перерви під час заняття
d. Зміна положення впродовж заняття
e. Зміна нахилу столу

127. Який вид середовища оцінює ерготерапевт, коли просить пацієнта розповісти про цінності, звичаї та стандарти поведінки, що він демонструє у громаді, до якої він належить?
a. Соціальне
b. Фізичне
*c. Культурне
d. Інституційне
e. Навколишнє

128. Чоловік віком 65 років впав на кисть та отримав перелом зап'ястка в типовому місці. Накладено гіпс на чотири тижні. Після зняття гіпсу спостерігаються м'язові контрактури, набряк і біль. Запит пацієнта - відновити здатність писати та друкувати на комп'ютері. Яку короткострокову ціль поставить ерготерапевт?
a. Через 2 тижні пацієнт повністю повернеться до виконання робочих завдань
b. -
c. Через 2 тижні пацієнт навчиться тримати в руці ручку, столові прибори тощо
d. Через 2 тижні збільшиться пасивна амплітуда рухів у променево-зап'ястковому суглобі та суглобах кисті
*e. Через 2 тижні пацієнт, використовуючи адаптивне обладнання та ручку, за 5 хв самостійно напише номер телефону та своє ім'я

129. Ерготерапевт під час спілкування з пацієнтом після гострого порушення мозкового кровообігу вбачає потребу у проведені обстеження активності повсякденного життя пацієнта. Який інструмент оцінювання, ймовірно, вибере ерготерапевт?
a. Шкалу Ашфорта
b. Індекс Мотрісіті
c. Шкалу Френчай
d. Тест Альберта
*e. Індекс Бартела

130. Пацієнт віком 47 років отримав травму під час професійної діяльності. Спостерігається уламковий перелом плечової та променевої кістки. На першу консультацію до ерготерапевта прийшов у гіпсі від дистальних відділів кисті до середини плечової кістки. Яке оцінювання та втручання виконає ерготерапевт у цьому разі?
*a. ММТ, гоніометрія, наявність набряку; білатеральні вправи, ізометричні вправи, навчання пацієнта виконувати вправи самостійно
b. ММТ, "Box and blocks"; навчання пацієнта виконувати вправи самостійно
c. ММТ, гоніометрія; пасивні вправи
d. -
e. ММТ, гоніометрія, "Box and blocks"; пасивні ізометричні вправи

131. Укажіть вихідну позицію при страхуванні пацієнта після перенесеного ГПМК з лівостороннім геміпарезом під час спускання сходами.
a. Позаду та трохи праворуч від пацієнта
b. Попереду та трохи праворуч від пацієнта
*c. Попереду та трохи ліворуч від пацієнта
d. Позаду та трохи ліворуч від пацієнта
e. Позаду пацієнта

132. Що означає оцінка 35 балів за шкалою самооцінки побутових можливостей повсякденного життя Мертон і Саттон?
a. Достатню побутову адаптацію
*b. Задовільну побутову адаптацію
c. Повну побутову адаптацію
d. Мінімальну побутову адаптацію
e. Відсутність побутової адаптації

133. Чоловіку віком 72 роки діагностовано хворобу Альцгеймера. У другій половині дня він самостійно ходить у саду. Які стратегії допоможуть йому не заблукати?
a. Щоденник
b. Календар
*c. Значущі предмети протягом всього маршруту
d. Годинник
e. Фотографії

134. Як називаються заходи, які ерготерапевт проводить з пацієнтом після оцінювання?
a. Комплекс терапевтичних заходів
b. План дій
*c. Втручання
d. План заходів
e. Вправи

135. Жінка віком 46 років скаржиться на появу хиткості вправо під час ходьби, не може втримати ложку в правій руці (вміст ложки розливається). У пацієнтки змінився почерк - літери стали великими, розмашистими. Під час обстеження виявлено горизонтальний ністагм при погляді вправо. Під час пальце-носової проби спостерігаються кінетичний тремор із амплітудою <5 см у правій руці, знижений м'язовий тонус, гіперметрія правої верхньої та нижньої кінцівок. Під час проби Ромберга виявлено нестійкість із відхиленням вправо та назад. Який синдром порушення координації виявлено у цієї пацієнтки?
a. Правосторонню вестибулярну атаксію
b. Правосторонню коркову атаксію
c. Правосторонню сенситивну атаксію
d. Правосторонню лобну атаксію
*e. Правосторонню мозочкову атаксію

136. Що здійснює ерготерапевт, розбиваючи заняття на складові частини та визначаючи послідовність їх виконання пацієнтом, з урахуванням стабільних і ситуативних складників, які можуть на нього впливати?
*a. Заняттєвий аналіз
b. Скринінг
c. Заняттєву адаптацію
d. Градуювання
e. Заняттєву ідентичність

137. На розумінні чого зосереджується навичка активного слухання пацієнта ерготерапевтом під час спілкування?
a. Тривалості спілкування та дотриманні плану розмови ерготерапевтом
*b. Змісту повідомлення, влучності відображення емоцій і почуттів ерготерапевтом
c. Проблем постави, міміки та жестів клієнта
d. Вміння перевести розмову в потрібний ерготерапевту напрям
e. Можливості для ерготерапевта поставити відкриті питання

138. Ерготерапевт працює з пацієнтом із травмою сегмента спинного мозку рівня С_8. Яких цілей може досягти пацієнт?
a. Виконувати більшість ADL (активностей повсякденного життя) із використанням допоміжних засобів
b. Виконувати більшість ADL (активностей повсякденного життя)
*c. Бути незалежним в усіх ADL (активностях повсякденного життя) без допоміжних засобів
d. Бути незалежним в усіх ADL (активностях повсякденного життя) із використанням допоміжних засобів
e. Виконувати більшість ADL (активностей повсякденного життя) із використанням тенодезного хапання

139. Що може запропонувати ерготерапевт пацієнту з порушенням розрізнення правої та лівої сторони в контексті виконання ADL та IADL?
a. Маркування різними кольорами предметів різного призначення
*b. Маркування сторін одягу та взуття, використання яскравого браслета чи годинника на руці
c. Використання контрастних кольорів у домашньому середовищі
d. Використання письмових підказок і покрокових інструкцій
e. Використання допоміжних засобів для одягання - засоби для взування з подовженою ручкою, допоміжний засіб для вдягання шкарпеток та одягу на нижню частину тіла

140. Проведено первинне оцінювання пацієнтки, яка перенесла інсульт середньої мозкової артерії 2 тижні тому. Жінка демонструє порушення динамічної рівноваги сидячи під час виконання особистих ADL (активностей повсякденного життя), динамічної рівноваги під час функціональних переміщень та лівосторонній неглект. Яке втручання найкраще задовольняє усі потреби пацієнтки?
*a. Тренування зорового сканування полички над умивальником для пошуку засобів гігієни під час умивання та чищення зубів
b. Залучення клієнтки до споживання їжі, сидячи за столом, із вербальними підказками для уваги до лівого боку
c. Виконання завдань, сидячи за столом із папером та ручкою, для розширення лівого поля зору
d. Залучення клієнтки до вправ для покращення рівноваги у терапевтичній залі
e. Виконання будь-яких значних для пацієнта завдань

141. У чоловіка віком 57 років спостерігаються наслідки ішемічного інсульту з лівостороннім геміпарезом. Під час обстеження виявлено: збіднене мовлення, складно добирає слова, не всі предмети може назвати, однак правильно пояснює їхнє призначення. Читає по складах і розуміє значення лише простих слів, але не всього тексту. Здатність рахувати грубо порушена. На прохання дати праву руку - дезорієнтований. Яке порушення функції мовлення спостерігається у пацієнта?
a. Тотальна афазія
b. Сенсорна афазія
*c. Амнестична афазія
d. Моторна афазія
e. Семантична афазія

142. Які причини можуть спонукати ерготерапевта вибрати для дитини з інвалідністю допоміжні пристрої або технології та навчити дитину використовувати їх?
a. Обмеження функцій опорно-рухового апарату
*b. Порушення, що обмежують здатність дитини брати участь у своїх життєвих ролях
c. Вимоги посадової інструкції ерготерапевта
d. Рекомендація лікаря
e. Вимога дитини або її батьків

143. За допомогою якого методу можна визначити здатність пацієнта модифіковувати ходьбу, пов'язану з рухом голови, когнітивними завданнями, зміною її швидкості чи перешкодами?
a. Тест "Встань та йди"
*b. Динамічний індекс ходьби
c. Десятиметровий тест ходьби
d. Індекс Мотрісіті
e. Шестихвилинний тест

144. Працюючи з чоловіком віком 40 років, який має порушення процесуальних навичок, ерготерапевт застосовує модель заняттєвої активності людини. Його метою є покращення виконавчих моделей для успішної заняттєвої участі пацієнта. З анамнезу відомо, що чоловік переніс ЧМТ (черепно-мозкову травму). Яке завдання під час реабілітаційної сесії якнайкраще відповідає поставленим цілям ерготерапевта?
a. Приготування простої страви
b. Заповнення чеклисту інтересів
c. Написання списку для здійснення покупок
*d. Організація списку щоденних завдань
e. Виконання будь-якої активності повсякденного життя

145. Яке положення кисті та пальців повинен забезпечувати статичний ортез на долонну сторону кисті та передпліччя, що накладається після опіків?
a. 0^o екстензії кисті, 90^o флексії метакарпофалангових суглобів ІІ-V пальців, міжфалангові суглоби в положенні екстензії, великий палець приведений
b. 5^o екстензії кисті, 90^o флексії метакарпофалангових суглобів ІІ-V пальців, міжфалангові суглоби в положенні екстензії, великий палець приведений
*c. 30^o екстензії кисті, 90^o флексії метакарпофалангових суглобів ІІ-V пальців, міжфалангові суглоби в положенні екстензії, великий палець відведений
d. 30^o екстензії кисті, 0^o флексії метакарпофалангових суглобів ІІ-V пальців, міжфалангові суглоби в положенні екстензії, великий палець відведений
e. 0^o екстензії кисті, 90^o флексії метакарпофалангових суглобів ІІ-V пальців, міжфалангові суглоби в положенні екстензії, великий палець відведений

146. Жінка віком 90 років скаржиться на зниження пам'яті, що заважає їй у повсякденному житті. Лікар призначив ліки, але пацієнтка забуває їх приймати. Яку рекомендацію може надати ерготерапевт?
a. Тримати ліки поруч із їжею, щоб не забувати їх приймати разом або після їжі
b. Домовитися із сусідкою, щоб вона приходила до жінки та давала їй ліки
c. Звернутися до представників соціальних служб, які будуть приходити та давати їй ліки вчасно
d. Просити родичів взяти під контроль процес приймання ліків
*e. Використовувати нагадування, не залежні від соціального середовища - будильники, таймери на побутовій техніці, стікери

147. Яка послідовність спускання сходами з двома милицями після операційного втручання на нижній кінцівці?
*a. Милиці, прооперована кінцівка, неоперована кінцівка
b. Неоперована кінцівка, прооперована кінцівка, милиці
c. Прооперована кінцівка, неоперована кінцівка, милиці
d. Неоперована кінцівка, милиці, прооперована кінцівка
e. Милиці, неоперована кінцівка, прооперована кінцівка

148. У чоловіка віком 88 років встановлено діагноз: застійна серцева недостатність і двосторонній остеоартрит коліних суглобів. Він використовує тростину під час прогулянок по вулиці та відчуває труднощі з пересуванням і зниження витривалості. Який мобільний пристрій найкраще підходить для вирішення проблеми пересування пацієнта по вулиці?
a. Крокувальні ходунки
b. Крісло колісне з електричним приводом
c. Ще одна тростина
d. Крісло колісне з ручним керуванням
*e. Колісні ходунки із сидінням

149. Яка загальна тривалість реабілітаційних сесій протягом робочого дня ерготерапевта, що працює на повну ставку, під час надання реабілітаційної допомоги в стаціонарних та/або амбулаторних умовах згідно з чинним законодавством України?
a. 8 год
b. Не менше 7 год
*c. Не більше 6 год
d. Не менше 2 год
e. Не більше 5 год

150. Який допоміжний засіб не потребують пацієнти з бічним аміотрофічним склерозом у паліативному періоді?
a. Окуляри
b. Апарат штучної вентиляції легень
*c. Слуховий апарат
d. Крісло колісне на електричному приводі
e. Засіб альтернативної та допоміжної комунікації

