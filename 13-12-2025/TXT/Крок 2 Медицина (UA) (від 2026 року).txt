1. Пацієнтка віком 28 років скаржиться на біль унизу живота праворуч, затримку менструацій на 10 днів. Під час бімануального дослідження виявлено: шийка матки ціанотична, тіло матки розм'якшене, дещо збільшене в розмірах. У проєкції правих придатків - болісне пухлиноподібне утворення до 4 см у діаметрі. Ліворуч придатки не пальпуються. Виділення темно-геморагічні, скудні. За результатами аналізу крові виявлено: ХГЛ - позитивний. Який найімовірніший діагноз?
a. Лейоміома матки
*b. Правобічна трубна вагітність
c. Кіста лівого яєчника
d. Гострий апендицит
e. Апоплексія правого яєчника

2. Пацієнт віком 38 років скаржиться на головний біль, загальну та м'язову слабкість, спрагу, посилене сечовиділення в нічний час, парестезії рук, стоп, судоми. Об'єктивно спостерігається: ЧСС - 84/хв, АТ - 200/110 мм рт. ст. За результатами аналізу крові виявлено: глюкоза - 5,4 ммоль/л, натрій плазми - 146 ммоль/л, калій плазми - 3,0 ммоль/л. В аналізі сечі: питома вага - 1,020, білок - 0,3 г/л, реакція лужна. На ЕКГ: зниження сегмента S-T, подовження інтервалу Q-T. Який найімовірніший діагноз?
a. Амілоїдоз
b. Цукровий діабет
*c. Первинний гіперальдостеронізм
d. Хронічний гломерулонефрит
e. Нецукровий діабет

3. Пацієнтка віком 27 років скаржиться на різкий біль внизу живота, запаморочення. З анамнезу відомо: остання менструація 2 тижні тому. Тест на ХГЧ - негативний. Об'єктивно спостерігається: шкірні покриви бліді, АТ - 80/60 мм рт. ст., пульс - 92/хв. Живіт напружений, болісний більше праворуч у нижніх відділах. Під час піхвового дослідження виявлено: матка нормальних розмірів, придатки болісні під час пальпації, нависання заднього склепіння. Який найімовірніший діагноз?
a. Гострий апендицит
b. Позаматкова вагітність
c. Перекрут ніжки кісти яєчника
*d. Апоплексія яєчника
e. Загострення хронічного правостороннього аднекситу

4. Батьки скаржаться, що з перших тижнів життя у їхньої одинадцятимісячної дитини спостерігається постійний кашель, мокротиння відділяється важко. Об'єктивно виявлено: дитина відстає у фізичному розвитку, ціаноз носогубного трикутника. За результатами лабораторних досліджень виявлено: нейтрофільний лейкоцитоз, електроліти крові (Na^+ - 130 ммоль/л, Cl^- - 88 ммоль/л), хлориди поту - 80 ммоль/л. Який найімовірніший діагноз?
a. Пневмонія
b. Гострий обструктивний бронхіт
*c. Муковісцидоз
d. Бронхіоліт
e. Вроджена вада легень

5. Пацієнтка віком 17 років скаржиться на біль у колінних та гомілковостопних суглобах, підвищення температури тіла до 39^оC) Із анамнезу відомо, що вона 2 тижні тому перенесла гострий тонзиліт. Об'єктивно спостерігається: припухлість та різка болючість, обмеження рухів у суглобах, на шкірі тулуба та кінцівок є ледве помітні кільцеподібні блідо-рожеві плями. ЧСС - 95/хв, АТ - 90/60 мм рт. ст., тони ослаблені, м'який систолічний шум над верхівкою. Який найімовірніший діагноз?
a. Ревматоїдний артрит
*b. Гостра ревматична гарячка
c. Хвороба Рейтера
d. Системна склеродермія
e. Вузлувата еритема

6. У жінки віком 53 роки наступного дня після езофагоскопії з'явилася емфізема обох підключичних ділянок, біль під час ковтання за грудниною, температура тіла підвищилася до 39^оС. Результат загального аналізу крові: лейкоцити - 18,8·10^9/л, паличкоядерні нейтрофіли - 16%, ШОЕ - 24 мм/год. На оглядовій рентгенограмі органів грудної клітки спостерігається розширення тіні середостіння. Яке дослідження найдоцільніше виконати для уточнення діагнозу в цьому разі?
a. Пункцію плевральної порожнини
b. Рентгенографію органів грудної порожнини у боковій проєкції
c. Рентгенографію органів грудної порожнини у прямій проєкції
*d. Рентгенографію стравоходу з контрастом
e. Фіброезофагогастродуоденоскопію

7. Пацієнт віком 61 рік звернувся до сімейного лікаря зі скаргами на напади стиснення за грудниною, які виникають під час ходьби до 200 м та зникають, якщо зупинитися. Уважає себе хворим близько року. Межі серця в нормі, тони помірно приглушені, ЧСС = пульс = 76/хв, АТ - 130/80 мм рт. ст. Який найімовірніший діагноз?
a. ІХС: Інфаркт міокарда без елевації сегмента ST
b. ІХС: Нестабільна стенокардія
c. Тривожний розлад
d. Хронічне обструктивне захворювання легень
*e. ІХС: Стабільна стенокардія

8. Пацієнт віком 33 роки скаржиться на кашель із скудним мокротинням, задишку, пітливість переважно вночі, втрату маси тіла, підвищення температури тіла до 37,6^оС. Перкуторно: укорочення перкуторного звуку у верхніх відділах легень. Аускультативно: над верхніми відділами легень на фоні жорсткого везикулярного дихання вислуховуються хрипи. Рентгенологічно в обох легенях у верхніх та середніх відділах виявлено вогнищеві тіні різних розмірів, слабкої інтенсивності з нечіткими контурами. Який найімовірніший діагноз?
a. Респіраторний дистрес-синдром
b. Пневмонія
c. Саркоїдоз
d. Бронхоектатична хвороба
*e. Дисемінований туберкульоз

9. Пацієнта віком 52 роки шпиталізовано зі скаргами на різку слабкість, запаморочення, втрату свідомості, схуднення, відсутність апетиту, нудоту та блювання, різкий біль в епігастральній ділянці, діарею та посилену пігментацію шкіри. АТ - 50/40 мм рт. ст. Який найімовірніший діагноз?
a. Пелагра
b. Системна склеродермія
*c. Гостра наднирникова недостатність
d. Менінгоенцефаліт
e. Гострий гастроентерит

10. Пацієнт віком 52 роки скаржиться на біль у ділянці пальця. Із анамнезу відомо, що під час роботи проколов другий палець лівої кисті. Об'єктивно спостерігається: основна фаланга другого пальця потовщена, набряк поширюється на тильну поверхню кисті, шкіра основної фаланги навколо місця уколу гіперемована. Під час пальпації та згинання пальця відзначається посилення болю. Який найімовірніший діагноз?
a. Кістковий панарицій
b. Пандактиліт
c. Флегмона кисті
*d. Підшкірний панарицій
e. Пароніхія

11. Хлопець 20 років пройшов курс поліхіміотерапії за схемою ВАМП з приводу гострого лімфобластного лейкозу. Яка морфологічна картина кісткового мозку може свідчити про настання ремісії?
*a. Вміст бластних клітин до 5%
b. Вміст бластних клітин до 1%
c. Відсутність бластних клітин
d. Вміст бластних клітин до 15%
e. Вміст бластних клітин до 10%

12. Пацієнта віком 45 років шпиталізовано з підприємства, яке виготовляє анілін, з діагнозом: транзиторна ішемічна атака. Об'єктивно спостерігається: шкірні покриви та слизові оболонки ціанотичні, мова дизартрична, дезорієнтація в просторі. В аналізі крові виявлено: еритроцити - 4,6·10^12/л, гемоглобін - 143 г/л, кольоровий показник - 0,9, лейкоцити - 5,6·10^9/л, тільця Гейнца - 14%, ретикулоцити - 18%, метгемоглобін - 36%, ШОЕ - 5 мм/год. Пацієнту встановлено діагноз: гостра інтоксикація аніліном середньої тяжкості. Який засіб антидотної терапії є найефективнішим в цьому разі?
a. Десферал
b. Пентацин
*c. Метиленовий синій
d. Натрія тіосульфат
e. Сукцимер

13. Жінка 35 років поступила зі скаргами на болі внизу живота, які посилюються під час менструації і статевих актів та іррадіюють в піхву, мажучі кров'янисті виділення до та після менструації протягом 5 днів. Безпліддя протягом 9 років. Протизапальне лікування ефекту не дало. Під час бімануального дослідження виявлено: матка збільшена, щільна, болюча, гладка. Під час гістероскопії в ділянці дна матки видно темно-червоні утвори, з яких виділяється темна кров. Який діагноз відповідає цій клінічній картині?
a. Гіперплазія ендометрію
b. Ендометрит
c. Міома матки
d. Рак матки
*e. Внутрішній ендометріоз

14. Пацієнт віком 46 років скаржиться на виникнення двоїння перед очима та опущення повік переважно в другій половині дня, які практично повністю зникають після відпочинку. Під час обстеження виявлено: легкий птоз з обох боків, обмеження рухів очних яблук вбік, диплопія, позитивна прозеринова проба. Який найімовірніший діагноз?
a. Над'ядерна офтальмоплегія, що прогресує
b. Оливопонтоцеребелярна дегенерація
*c. Міастенія
d. Окулофарингеальна м'язова дистрофія
e. Синдром Кернса-Сейра

15. Пацієнт віком 30 років отримав разову дозу опромінення 1,5 Гр на території радіоактивного забруднення. Згодом з'явилися скарги на головний біль, підвищення температури тіла до 37^оC, нудоту, дворазове блювання. Клініка якої форми гострої променевої хвороби розвинулася в пацієнта?
a. Токсемічної
b. Блискавичної
c. Кишкової
d. Церебральної
*e. Кістково-мозкової

16. Лікар під час надання допомоги пацієнту з кровотечею проколов палець. З'ясувалося, що пацієнт є ін'єкційним наркоманом, обстежувався на ВІЛ, результат не відомий. Яких заходів доцільно вжити лікарю в цьому разі?
a. Обробити забруднену ділянку шкіри, розпочати лікування противірусними препаратами та антибіотиками
b. Обробити забруднену ділянку шкіри, обстежитися на TORCH-інфекції, розпочати лікування антибіотиками
*c. Обробити забруднену ділянку шкіри, обстежитися на ВІЛ, розпочати хіміопрофілактику
d. Обробити забруднену ділянку шкіри, увести донорський імуноглобулін
e. -

17. Пацієнт віком 47 років скаржиться на біль у поперековій ділянці. Встановлено попередній діагноз радикуліт, проведено курс фізіотерапевтичного лікування, проте стан пацієнта не покращився. Під час рентгенологічного дослідження хребта і таза виявлено: остеопороз і значні кісткові дефекти. У загальному аналізі крові: нормохромна анемія, загальний білок - 107 г/л. За результатами загального аналізу сечі виявлено: протеїнурія - 4,0 г/л. Яке дослідження необхідно провести для встановлення остаточного діагнозу?
a. УЗД органів черевної порожнини
*b. Стернальну пункцію
c. Розгорнутий аналіз крові
d. Радіоізотопне дослідження нирок
e. Цитохімічне дослідження клітин крові

18. Жінка віком 65 років скаржиться на загальну слабкість, підвищену втомлюваність, оніміння і відчуття поколювання в руках протягом останніх 4-х місяців. Об'єктивно спостерігається: температура тіла - 36,6^оС, ЧД - 19/хв, пульс - 96/хв, АТ - 115/70 мм рт. ст. шкіра та видимі слизові оболонки бліді, з незначною жовтушністю. Під час неврологічного огляду виявлено симетричне зменшення чутливості на обох верхніх кінцівках. У загальному аналізі крові: eритроцити - 2,4·10^12/л, гемоглобін - 105 г/л, лейкоцити - 2,5·10^9/л, ШОЕ - 28 мм/год, тромбоцити - 180·10^9/л. Під час мікроскопії мазка виявлено: мегалоцитоз, гіперхромію еритроцитів, гіперсегментацію нейтрофілів, анізоцитоз, пойкілоцитоз. Який найімовірніший діагноз?
a. Залізодефіцитна анемія
b. Анемія хронічного захворювання
*c. В_12-дефіцитна анемія
d. Аутоімунна гемолітична анемія
e. Сидеробластна анемія

19. У повторнонароджуючої з початком термінових пологів з'явилися кров'янисті виділення з піхви. Під час внутрішнього акушерського дослідження виявлено: шийка матки згладжена, відкриття вічка на 6 см, внутрішнє вічко на 1/3 перекрито губчастою тканиною. На решті ділянки пальпується плідний міхур. Пологова діяльність активна. Укажіть подальшу тактику ведення пологів.
a. Стимуляція пологової діяльності
b. Гемостатична терапія
c. Зняття активної пологової діяльності
d. Кесарів розтин
*e. Амніотомія

20. Пацієнтку віком 68 років шпиталізовано з носовою кровотечею. З анамнезу встановлено, що протягом 15-ти років вона хворіє на артеріальну гіпертензію, не лікувалася. Періодичні носові кровотечі турбують декілька років. Об'єктивно спостерігається: у носовій порожнині кров'янисті згустки, дихання вільне, АТ - 210/120 мм рт. ст. Під час видалення згустків з'явилася кровотеча з носової перегородки. Яку першу допомогу потрібно надати пацієнтці в цьому разі?
a. Відшарування слизової оболонки носової перегородки
*b. Передня тампонада носа з судинозвужувальними препаратами, контроль за артеріальним тиском
c. Задня тампонада
d. Перев'язка сонної артерії на боці кровотечі
e. Тушування слизової носа розчином азотнокислого срібла або ваготілом

21. У дев'ятирічної дівчинки об'єктивно спостерігається: підвищення температури тіла до 39,2^оС, лімфаденопатія, утруднення носового дихання, іктеричність шкіри, на мигдаликах нашарування біло-жовтого кольору, які легко знімаються, гепатоспленомегалія. У загальному аналізі крові виявлено: атипові мононуклеари - 9%. Який найімовірніший діагноз?
a. Дифтерія мигдаликів
b. Вірусний гепатит А
*c. Інфекційний мононуклеоз
d. Скарлатина
e. Псевдотуберкульоз

22. У чоловіка віком 32 роки діагностовано: закрита черепно-мозкова травма, закрита травма грудної клітки, закритий перелом правого стегна. Об'єктивно спостерігається: АТ - 100/60 мм рт. ст., пульс - 124/хв, ЧД - 28/хв. За 2 год після проведення скелетного витягування під місцевою анестезією лідокаїном відбулося різке погіршення стану: зросла задишка, з'явився ціаноз обличчя і шиї, АТ - 60/40 мм рт. ст., ЧСС - 160/хв, ЧД - 44/хв. Яке ускладнення, найімовірніше, виникло в пацієнта?
*a. Жирова емболія легеневої артерії
b. Інфаркт міокарда, кардіогенний шок
c. Ішемічний інсульт
d. Пневмоторакс
e. Гостра постгеморагічна анемія

23. Пацієнтці віком 24 роки з терміном вагітності 40 тижнів проводиться плановий кесарів розтин. Після вкладання на операційний стіл пацієнтка поскаржилася на слабкість, нудоту, АТ знизився до 90/60 мм. рт. ст. Після повороту на лівий бік усі показники нормалізувалися. Який патологічний стан виник у пацієнтки?
a. Синдром верхньої порожнистої вени
b. Еклампсія
c. Кровотеча
*d. Синдром нижньої порожнистої вени
e. Розрив матки

24. Пацієнт, працівник хімзаводу, працюючи з агресивною рідиною, випадково вилив її собі на спецодяг, отримавши хімічний опік правого стегна та гомілки. Після зняття одягу було виявлено: на передньо-внутрішній поверхні правого стегна та передній поверхні правої гомілки з переходом на тильну ділянку стопи спостерігаються ділянки жовто-сірого кольору, місцями обривки епідермісу, тактильна та больова гіпестезія уражених ділянок шкіри. Яка невідкладна допомога має бути надана насамперед?
a. Промити перекисом водню
b. Обробка етиловим спиртом
c. Накладання асептичної пов'язки
d. Обробка розчином соди
*e. Промивання проточною водою

25. Жінка 29 років звернулась до центру планування сім'ї та репродуктивного здоров'я зі скаргами на безпліддя протягом 6 років подружнього життя. Місячні з 14 років по 3 - 4 дні, кількість виділень незначна, нерегулярні. Об'єктивно встановлено: гірсутизм, галакторея. Базальна температура - монофазна. Яка найбільш імовірна причина жіночого безпліддя?
a. Матковий фактор
*b. Ендокринні фактори
c. Імунологічні фактори
d. Нез'ясованого генезу
e. Трубні, перітонеальні фактори

26. Пацієнт віком 25 років скаржиться на біль у попереку, головний біль, підвищення температури тіла до 37,5^оC, зміну кольору сечі на брудно-червоний. Із анамнезу відомо, що 2 тижні тому перехворів на гострий тонзиліт. Об'єктивно спостерігається: набряклість обличчя, АТ - 220/140 мм рт. ст., пульс - 88/хв, ритмічний напружений. За результатами аналізу сечі виявлено: відносна густина - 1,025, білок - 2,1 г/л, еритроцити - 40-60 у полі зору, лейкоцити - 5-8 у полі зору, циліндри еритроцитарні - 3-5 у полі зору. Який найімовірніший діагноз?
a. Гострий пієлонефрит
b. Сечокам'яна хвороба
c. Амілоїдоз нирок
d. Хронічний пієлонефрит
*e. Гострий гломерулонефрит

27. Пацієнт віком 24 роки скаржиться на наростаючий головний біль, загальну слабкість, запаморочення, кровоточивість (носові кровотечі, геморагії на шкірі і слизових оболонках). Із анамнезу відомо, що хворіє упродовж 2-х місяців. Об'єктивно спостерігається: лімфатичні вузли, печінка та селезінка не збільшені. За результатами аналізу крові виявлено: гемоглобін - 50 г/л, еритроцити - 1,5·10^12/л, кольоровий показник - 1,0, лейкоцити - 2·10^9/л, паличкоядерні нейтрофіли - 1%, сегментоядерні нейтрофіли - 35%, еозинофіли - 1%, базофіли - 1%, лімфоцити - 10%, моноцити - 4%, тромбоцити - 30·10^9/л. Який найімовірніший діагноз?
a. В_12-дефіцитна анемія
*b. Апластична анемія
c. Залізодефіцитна анемія
d. Гострий лімфобластний лейкоз
e. Гемолітична анемія

28. Підлітка віком 16 років покусав собака. Укуси розташовані в ділянці кінців пальців та обличчя. Собака бездомний, встановити за ним спостереження неможливо. Проведена первинна хірургічна обробка рани без видалення країв рани. Якою буде тактика лікаря щодо профілактики сказу в цьому разі?
a. Призначити антирабічну вакцину та імуноглобулін людини
b. Призначити імуноглобулін людини та рибавірин
*c. Призначити антирабічний імуноглобулін та антирабічну вакцину
d. Призначити антирабічну вакцину та рибавірин
e. Призначити антирабічний імуноглобулін та рибавірин

29. Пацієнтка віком 29 років скаржиться на рясні кров'янисті виділення зі статевих шляхів. Відзначає затримку менструації протягом 3-х місяців. З анамнезу відомо: одні пологи та один медичний аборт. Під час бімануального дослідження виявлено: із шийки матки значні геморагічні виділення з пухирцями, тіло матки збільшене до 15-16 тижнів вагітності, м'якувате, неболюче. Обидва яєчники збільшені, рухомі, неболючі. Хоріонічний гонадотропін у крові - 200 000 ОД. Який найімовірніший діагноз?
a. Позаматкова вагітність
b. Вагітність 12 тижнів, загрозливий аборт
*c. Міхуровий занесок
d. Вагітність 12 тижнів, мимовільний аборт у ходу
e. Шийкова вагітність

30. Пацієнт віком 78 років правильно називає своє прізвище, ім'я, дату народження. Не може назвати поточну дату, свій вік, дезорієнтований у місці перебування. Мовлення уповільнене, словниковий запас обмежений, часто не може згадати назви предметів. У пробі на запам'ятовування 8 слів відтворює 2 слова. Прості арифметичні дії виконує з грубими помилками. Не може пояснити сенсу поширених прислів'їв і приказок. Який найімовірніший діагноз?
*a. Деменція
b. Галюцинаторний синдром
c. Депресивний синдром
d. Маніакальний синдром
e. Соматоформний розлад

31. Пацієнт віком 17 років скаржиться на головний біль, біль у горлі та підвищення температури тіла. Із анамнезу відомо, що хворіє впродовж 2-х днів. Об'єктивно спостерігається: стан тяжкий, температура тіла - 38^оС, слизова оболонка ротоглотки помірно гіперемована, набрякла, плівчасті нашарування на мигдаликах, піднебінні, язичку, що знімаються важко, при спробі зняти - кровоточать. Під час пальпації встановлено: підщелепні лімфатичні вузли збільшені, підшкірна клітковина на шиї набрякла. Який найімовірніший діагноз?
a. Паратонзилярний абсцес
b. Туляремія
c. Кір
d. Інфекційний мононуклеоз
*e. Дифтерія

32. Пацієнт віком 64 роки з діагнозом: ішемічна хвороба серця, дифузний кардіосклероз, постійна форма фібриляції передсердь, серцева недостатність ІII функціонального класу, перебуває на амбулаторному лікуванні. Фармакотерапія складається з аміодарону двічі на день, торасеміду через день, триметазидину двічі на день. Сімейний лікар для профілактики тромбоутворення рекомендував приймати варфарин (3 мг на день). Вимірювання якого показника з метою контролю ефективності та безпеки антикоагулянтної терапії необхідно в цьому разі?
a. Кількості тромбоцитів
b. Швидкості осідання еритроцитів
c. Рівня фібриногену
d. Часу зсідання крові за Лі-Уайтом
*e. Міжнародного нормалізованого відношення

33. Пацієнтка віком 26 рокiв скаржиться на дискомфорт, рiзку болючiсть у нижнiй третинi великої статевої губи ліворуч. Із анамнезу відомо, що захворiла гостро 2 дні тому, пiсля менструації. Об'єктивно спостерігається: температура тiла 37,9^оC) Під час огляду лiвої статевої губи виявлено: утворення дiаметром до 4 см iз гiперемованою поверхнею, рiзко болiсне під час дотику, із симптомами флюктуацiї. Який найімовірніший дiагноз?
a. Гiпертрофiя статевої губи
b. Фiброїд вульви
c. Рак вульви
d. Трихомонадний кольпіт
*e. Гострий бартолiнiт

34. Дівчинка віком 14 років хворіє на хронічний гломерулонефрит, хронічну хворобу нирок. У дівчинки продовжує прогресувати анемічний синдром. Який лікарський засіб для патогенетичної терапії цієї анемії необхідно призначити пацієнтці?
a. Еритроцитарна маса
b. Ціанокобаламін
c. Фолієва кислота
*d. Еритропоетин
e. Препарат заліза

35. У пацієнта віком 38 років раптово виник різкий біль у правій половині грудної клітки. Швидко наросла задишка. Об'єктивно спостерігається: загальний стан тяжкий, виражений ціаноз. Визначається підшкірна емфізема в ділянці шиї і верхніх відділів грудної клітки. Над правою легенею прослуховується коробковий звук, дихання відсутнє. Межі серця зміщені вліво. ЧСС - 110/хв, АТ - 100/60 мм рт. ст. Який найімовірніший діагноз?
a. Позагоспітальна пневмонія
b. Інфаркт міокарда
*c. Спонтанний пневмоторакс
d. Ексудативний плеврит
e. Інфаркт легені

36. Пацієнтка віком 53 роки скаржиться на біль у правій підреберній ділянці, що іррадіює в праву лопатку, плече, праву половину шиї та значно посилюється після вживання жирної та смаженої їжі, гіркоту в роті. Об'єктивно спостерігається: різка болючість у правому підребер'ї, незначне напруження м'язів у правій підреберній ділянці. Позитивні симптоми Ортнера, Мерфі, Мюссі (френікус). За результатами аналізу крові виявлено: лейкоцити - 9,3·10^9/л, ШОЕ - 27 мм/год, білірубін - 18,3 мкмоль/л, сечовина - 5,3 ммоль/л, креатинін - 86 мкмоль/л. Який найімовірніший діагноз?
a. Кишкова непрохідність
b. Гострий панкреатит
c. Пептична виразка шлунка
*d. Гострий холецистит
e. Гострий апендицит

37. Пацієнт віком 42 роки скаржиться на постійний оперізувальний біль, що іррадіює в поперек. Із анамнезу відомо, що він хворіє на виразкову хворобу шлунка протягом 10-ти років. За результатами ендоскопічного дослідження виявлено: глибока ніша, розташована на задній стінці ближче до малої кривизни антрального відділу шлунка. Яке ускладнення виразкової хвороби виникло в пацієнта?
a. Перфорація
*b. Пенетрація
c. Пілоростеноз
d. Малігнізація
e. Кровотеча

38. Пацієнт віком 42 роки скаржиться на відчуття запаморочення, нестачі повітря, слино- та сльозотечу, головний біль. Із анамнезу відомо, що пацієнт декілька годин працював на полі, обробленому отрутохімікатами. Вищенаведені скарги з'явилися раптово, пів години тому. Об'єктивно спостерігається: загальний гіпергідроз, міоз, фібрилярне посмикування м'язів навколо невеликої ранки на передпліччі. Пульс - 92/хв, ритмічний. АТ - 140/90 мм рт. ст. Над легенями на тлі везикулярного дихання вислуховуються різнокаліберні вологі хрипи. Який лікарський засіб необхідно насамперед призначити пацієнтові?
a. Теофілін
b. Дексаметазон
*c. Атропін
d. Преднізолон
e. Хлорпромазин

39. У дворічної дитини з ГРВІ гостро з'явилися охриплість голосу, гавкаючий кашель та шумний вдих. Пiд час плачу спостерігаються: западiння над- i пiдключичних ямок, наростання iнспiраторної задишки, якi в спокої в дитини зникають. Який найімовірніший діагноз?
a. Гострий плеврит
b. Пневмонiя
c. Гострий обструктивний бронхiт
d. Стороннє тiло респіраторного тракту
*e. Гострий стенозуючий ларинготрахеїт

40. Чоловік віком 40 років скаржиться на блювання, судоми м'язів нижніх кінцівок. В анамнезі: протягом 10-ти років хворіє на хронічний гломерулонефрит. АТ - 180/120 мм рт. ст. За результатами лабораторних досліджень виявлено: креатинін у сироватці крові - 770 мкмоль/л, швидкість клубочкової фільтрації - 5 мл/хв. Протягом останніх двох днів діурез знизився до 400 мл на добу. Яка лікувальна тактика показана для цього пацієнта?
a. Плазмаферез
b. Гемофільтрація
c. Гемосорбція
d. Сорбенти
*e. Гемодіаліз

41. Пацієнту віком 65 років з приводу гіпертонічної хвороби із супутньою ІХС була призначена фармакотерапія (раміприл, аторвастатин, амлодипін, ацетилсаліцилова кислота, бісопролол). Через 2 тижні він звернувся до лікаря з приводу сухого кашлю. Під час обстеження не було виявлено ознак ГРВІ, ураження бронхо-легеневого апарату. Припущено побічну дію раміприлу. Яким із нижченаведених лікарських засобів можна замінити раміприл у схемі лікування?
a. Торасемід
b. Небіволол
*c. Валсартан
d. Еналаприл
e. Ніфедипін

42. Пацієнт віком 64 роки скаржиться на відсутність сечовипускання протягом останніх 12 год. Об'єктивно спостерігається: над лоном пальпується болісне утворення, верхній край якого сягає пупка. Під час ректального дослідження виявлено: передміхурова залоза збільшена, безболісна, щільно-кам'янистої консистенції, бугриста. Рівень простатспецифічного антигена в крові - 24,2 нг/мл. Яка причина гострої затримки сечі?
*a. Рак передміхурової залози
b. Епідидимоорхіт
c. Доброякісна гіперплазія передміхурової залози
d. Гострий простатит
e. Хронічний парапроктит

43. У десятимісячної дівчинки спостерігається поступове збільшення розмірів живота, затримка фізичного та психомоторного розвитку, поганий апетит, іноді блювання. Симптоми з'явилися після введення до прикорму манної каші. Об'єктивно спостерігається: дитина малорухлива, шкіра суха, бліда, афтозний та ангулярний стоматит, підшкірний жировий шар на кінцівках стоншений, живіт значно збільшений, симетричний. Пальпуються розтягнуті петлі кишечника, виявляється бурчання, здуття. Сечовипускання вільне, випорожнення до 5-ти разів на добу, рясні, пінисті, із неприємним запахом, метеоризм. Який найімовірніший діагноз?
a. Фенілкетонурія
b. Лактазна недостатність
c. Ентероколіт
*d. Целіакія
e. Муковісцидоз

44. Пацієнт віком 20 років звернувся до лікаря зі скаргами на появу висипу на шкірі. Об'єктивно спостерігається: на шкірі тулуба, верхніх кінцівок, задньої поверхні шиї візуалізується плямистий висип розміром 1-3 см, світло-коричневого кольору, що місцями зливається. Позитивна проба Бальцера. Який найімовірніший діагноз?
*a. Різнокольоровий лишай
b. Трихофітія
c. Дерматит алергічний
d. Вторинний сифіліс
e. Рожевий лишай

45. Пацієнтка віком 58 років скаржиться на загальну слабкість, швидку втомлюваність, порушення сну та збільшення маси тіла. Об'єктивно спостерігається: надлишкова маса тіла, сухожильні рефлекси знижені, пульс - 58/хв, АТ - 100/60 мм рт. ст., ЧД - 14/хв. Із анамнезу відомо, що рік тому перенесла субтотальну резекцію щитоподібної залози. Який найімовірніший діагноз?
a. Гіпертиреоз
b. Рак щитоподібної залози
*c. Гіпотиреоз
d. Цукровий діабет
e. Гіпопаратиреоїдизм

46. У трирічної дитини під час гри в манежі раптово з'явилися нападоподібний кашель і утруднене дихання. Об'єктивно спостерігаються: сухий кашель, задишка змішаного характеру. У легенях аускультативно виявлено невелику кількість сухих хрипів. Справа дихання ослаблене. Дитячий колектив не відвідує. Щеплена за віком. Який патологічний стан, найімовірніше, виник у дитини?
a. Пневмонія
b. Гостра респіраторна вірусна інфекція
*c. Стороннє тіло дихальних шляхів
d. Бронхіальна астма
e. Коклюш

47. Пацієнтка віком 47 років, яка 2 дні тому повернулась з Перу, скаржиться на біль та збільшення лімфатичних вузлів у правій пахвинній ділянці. Діагностована бубонна форма чуми. Який з нижченаведених лікарських засобів необхідно призначити контактним особам для екстреної профілактики захворювання в цьому разі?
a. Імуноглобулін людини
b. Гетерологічна сироватка
*c. Доксициклін
d. Хлорохін
e. Флуконазол

48. Пацієнт віком 38 років зловживає алкоголем впродовж 3-х років. За 3 дні після запою став відчувати тривогу, страх. Бачив навколо себе павуків, черв'яків, стали переслідувати "голоси" осудливого характеру, поводив себе агресивно. У власній особі орієнтований правильно, у місці та часі - дезорієнтований. Який найімовірніший діагноз?
a. Алкогольна енцефалопатія
*b. Алкогольний делірій
c. Патологічне сп'яніння
d. Алкогольний параноїд
e. Алкогольний галюциноз

49. Жінка віком 33 роки хворіє на бронхіальну астму із супутнім цукровим діабетом 1-го типу, отримує в комплексній терапії: сальметерол, беклометазон, теофілін, кромолін та преднізолон. Після призначення якої з нижченаведених груп лікарських засобів потрібна корекція дози інсуліну?
a. Кромони
*b. Системні глюкокортикоїди
c. Пролонговані \beta_2-агоністи
d. Метилксантини
e. Інгаляційні глюкокортикоїди

50. Пацієнтка віком 48 років скаржиться на незначні періодичні кров'янисті виділення зі статевих шляхів, що мають хаотичний характер. Під час кольпоскопії виявлено: вагінальна частина шийки матки вкрита багатошаровим плоским епітелієм, у цервікальному каналі візуалізується продовгувате рожеве утворення, що вкрите призматичним епітелієм, чітко визначається його зерниста структура. Який патологічний стан виник у шийці матки пацієнтки?
a. Лейкоплакія
b. Ерозія
c. Залозиста гіперплазія
d. Дисплазія
*e. Поліп

51. Пацієнт віком 47 років отримав опік полум'ям верхніх кінцівок та тулуба. Під час шпиталізації спостерігається: стан тяжкий, свідомість затьмарена, гарячка, АТ - 80/50 мм рт. ст., пульс - 118/хв. Місцево констатовано опіки III ступеня площею - 20%. Які лікувальні заходи необхідно насамперед провести в цьому разі?
*a. Увести наркотичні анальгетики, почати інфузійну терапію
b. Провести некротомію опікової поверхні, гемотрансфузію
c. Призначити дезінтоксикаційну терапію
d. Призначити антибактеріальну та дезінтоксикаційну терапію
e. Провести первинну хірургічну обробку опікової рани

52. У пацієнта віком 20 років, на 8-й день захворювання на вітряну віспу спостерігається погіршення загального стану: підвищення температури тіла до 38,7^оС, втрата свідомості, судоми. Об'єктивно спостерігається: свідомість за шкалою ком Глазго - 13 балів, на шкірі обличчя, тулуба, кінцівок - поодинокі елементи згасаючого висипу, вкритого кірочками. Який лікарський засіб необхідно призначити пацієнту для етіотропної терапії в цьому разі?
a. Ванкоміцин
b. Цефтріаксон
*c. Ацикловір
d. Колхіцин
e. Озельтамівір

53. Пацієнтка віком 30 років із терміном вагітності 32 тижні скаржиться на загальну слабкість, головний біль, нудоту, блювання, біль в епігастрії, потемніння сечі. Об'єктивно спостерігається: AT - 150/90 мм рт. ст., пульс - 118/хв, матка в нормотонусі, серцебиття плода ритмічне 154-162/хв. За результатами аналізу крові виявлено: гемоглобін - 72 г/л, гематокрит - 0,26, спостерігається гемоліз, АлАТ - 180 Од/л, тромбоцити - 40·10^9/л. Яке ускладнення виникло у вагітної?
a. Помірна прееклампсія
b. Гестаційна гіпертензія
*c. HELLP-синдром
d. Тяжка прееклампсія
e. Еклампсія

54. Пацієнту віком 23 роки планується екстракція зуба. З анамнезу відомо, що з дитячого віку хворіє на гемофілію А. Введення якого медичного препарату з метою забезпечення гемостазу необхідно проводити перед та після операції?
a. Етамзилату
b. Амінокапронової кислоти
c. Аскорбінової кислоти
d. Свіжозамороженої плазми
*e. Кріопреципітату

55. Пацієнт віком 45 років звернувся до лікаря зі скаргами на підвищення температури тіла до 39,5^оC, біль у промежині, поклики до сечовипускання, відсутність сечі останні 8 год. Об'єктивно спостерігається: над лоном пальпується болюче анатомічне утворення, верхній край якого сягає пупка. Під час ректального дослідження виявлено: передміхурова залоза збільшена, щільної консистенції, різко болісна під час пальпації. Який найімовірніший діагноз?
*a. Гострий простатит
b. Гострий уретрит
c. Гострий парапроктит
d. Гіперплазія передміхурової залози
e. Рак передміхурової залози

56. Вагітну жінку віком 22 роки шпиталізовано в тяжкому стані. Протягом останніх 3-х днів з'явилися набряки, головний біль, нудота, одноразове блювання. Об'єктивно спостерігається: свідомість потьмарена, АТ - 160/130 мм рт. ст., дрібні фібрилярні посмикування м'язів обличчя, утруднене носове дихання. Під час транспортування почалося посмикування верхніх кінцівок, тіло жінки витягнулося, хребет вигнувся, щелепи щільно стиснулися, дихання припинилося. Після цього з'явилися клонічні судоми, виражений ціаноз. Потім судоми припинилися, з'явився глибокий шумний вдих, на губах виступила піна, забарвлена кров'ю. Який найімовірніший діагноз?
a. Хорея
b. Епілепсія
c. Діабетична кома
*d. Еклампсія
e. Гіпертонічний криз

57. У 12-річного хлопчика з гіпертрофічною кардіоміопатією скарги на задишку під час мінімального фізичного навантаження. Проведення ЕхоКС виявило асиметричну гіпертрофію лівого шлуночка, ознаки легеневої гіпертензії, дилатацію порожнини лівого передсердя, ФВ - 59%. Виявлені зміни свідчать про:
*a. Серцеву недостатність зі збереженою фракцією викиду
b. Симптоматичну артеріальну гіпертензію
c. Серцеву недостатність зі зниженою фракцією викиду
d. Первинну артеріальну гіпертензію
e. Первинну легеневу гіпертензію

58. Пацієнтка віком 37 років скаржиться на виражену слабкість, судоми кінцівок, транзиторні парези, головний біль. Із анамнезу відомо, що протягом 3-х років спостерігається підвищення АТ. За результатами комп'ютерної томографії виявлено: аденома правого наднирника. В аналізі крові: рівень калію - 2,7 ммоль/л, натрію - 160 ммоль/л. Який лікарський засіб необхідно призначити пацієнтці в цьому разі?
a. Амлодипін
b. Торасемід
*c. Спіронолактон
d. Периндоприл
e. Атенолол

59. Пацієнтку віком 20 років шпиталізовано зі скаргами на перейми нерегулярного характеру та кров'янисті виділення зі статевих шляхів. Із анамнезу відомо, що термін вагітності - 39 тижнів. Під час зовнішнього акушерського дослідження виявлено: положення плода повздовжнє, головне передлежання. Визначається гіпертонус матки. За результатами внутрішнього акушерського дослідження виявлено: шийка матки довжиною 1 см, цервікальний канал відкритий на 2 см. Передлежить голівка плода, притиснута до входу в малий таз. Виділення кров'янисті, зі згортками. Серцебиття плода аритмічне, 80-100/хв. Яке ускладнення виникло в пацієнтки?
*a. Передчасне відшарування плаценти
b. Повне передлежання плаценти
c. Крайове передлежання плаценти
d. Розрив шийки матки
e. Розрив матки

60. Пацієнт віком 37 років скаржиться на різкий біль у горлі праворуч, що іррадіює в ліве вухо, неможливість відкрити рот, підвищення температури тіла до 40^оС. Об'єктивно спостерігається: виражений тризм жувальних м'язів, асиметрія праворуч, правий піднебінний мигдалик гіперемований, зміщений до середини ротоглотки, язичок зміщений ліворуч. Неприємний запах із рота. Гіперсалівація. Защелепні лімфатичні вузли праворуч збільшені, болісні під час пальпації. Риноскопічна й отоскопічна картини в нормі. Який найімовірніший діагноз?
a. Пухлина правого піднебінного мигдалика
b. Правобічний парафарингеальний абсцес
c. Підщелепний лімфаденіт праворуч
d. Правобічний сіалоаденіт
*e. Правобічний паратонзилярний абсцес

61. Пацієнтка, що хворіє на системний червоний вовчак у складі комплексної терапії отримувала лікування метилпреднізолоном у дозі 10 мг на добу протягом останніх 6 місяців. Яке ускладнення може розвинутися в результаті довготривалого прийому кортикостероїдів?
a. Гіпоглікемія
b. Артеріальна гіпотонія
c. Кахексія
d. Гіпонатріємія
*e. Остеопороз

62. Пацієнтку віком 38 років із терміном вагітності 36 тижнів шпиталізовано зі скаргами на головний біль, біль в епігастральній ділянці, сонливість, набряки на ногах. Об'єктивно спостерігається: АТ - 180/120 мм рт. ст., висота дна матки - 38 см, окружність живота - 90 см, положення плода поздовжнє, головне передлежання, серцебиття плода - 120/хв, ритмічне. У загальному аналізі сечі: білок - 3,3 г/л. Який найімовірніший діагноз?
a. Еклампсія
b. Гіпертонічний криз
c. Помірна прееклампсія
d. HELLP-синдром
*e. Тяжка прееклампсія

63. Пацієнта віком 28 років без постійного місця проживання шпиталізовано з попереднім діагнозом: грип. На 5-й день хвороби з'явився розеольозно-петехіальний висип на тулубі та внутрішніх поверхнях кінцівок. Об'єктивно спостерігається: температура тіла - 40^оС, ейфорія, гіперемія обличчя, почервоніння склер, тремор язика, тахікардія, спленомегалія, збудження. Який найімовірніший діагноз?
a. Кір
*b. Висипний тиф
c. Алкогольний делірій
d. Черевний тиф
e. Лептоспіроз

64. У пацієнта діагностовано тяжке отруєння морфіном. Об'єктивно спостерігається: без свідомості, виражене пригнічення дихання, ЧД - 6/хв. Який із нижченаведених лікарських засобів необхідно ввести пацієнту в цьому разі?
*a. Налоксон
b. Діазепам
c. Флумазеніл
d. Атропіну сульфат
e. Теофілін

65. У пацієнтки віком 38 років із тяжким дифузним токсичним зобом на 2-й день після тотальної резекції щитоподібної залози підвищилася температура тіла до 41^оС, пульс - 180/хв, розвинулася миготлива аритмія (фібриляція передсердь), тремор кінцівок. Яке ускладнення виникло в пацієнтки?
a. Гіпертонічний криз
b. Міокардит
c. Гіпопаратиреоїдизм
*d. Тиреотоксичний криз
e. Аддісоновий криз

66. Жінку віком 68 років шпиталізовано зі скаргами на головний біль у потиличній ділянці, виражену задишку в спокої, що посилюється в положенні лежачи, та сухий кашель. Об'єктивно спостерігається: положення ортопное, акроціаноз. Над легенями вислуховується ослаблене везикулярне дихання, середньо- і дрібнопухирчасті вологі хрипи в нижніх відділах. Тони серця ослаблені, ритм галопу. Пульс - 102/хв, АТ - 210/110 мм рт. ст. Печінка виступає на 2 см з-під краю реберної дуги, чутлива під час пальпації. Набряки на гомілках. Які лікарські засоби потрібно застосувати для надання невідкладної допомоги пацієнтці?
a. Цефтріаксон, дексаметазон в/в
b. Сульфат магнію в/в, фуросемід в/м
*c. Нітрогліцерин, фуросемід в/в
d. Лабеталол в/в, фуросемід в/м
e. Левофлоксацин в/в, амброксол перорально

67. Пацієнт віком 27 років скаржиться на біль у симетричних суглобах рук, гарячку, ранкову скутість. Захворів гостро. Лабораторно встановлено: ревматоїдний фактор, високий титр С-реактивного білка, високий титр антитіл до цитрулінованого віментину. Рентгенологічно виявлено: одиничні ерозії міжфалангових суглобів. Яке початкове базисне лікування необхідно призначити пацієнту в цьому разі?
a. Інгібітори ксантиноксидази
b. Інгібітори АПФ
*c. Метотрексат
d. НПЗП
e. Целекоксиб

68. Пацієнтка віком 20 років скаржиться на продуктивний кашель із виділенням мокротиння, підвищення температури тіла до 38^оС. Із анамнезу відомо, що захворіла гостро 5 днів тому після перенесеної ГРВІ. Об'єктивно спостерігається: ЧД - 26/хв. Перкуторно справа в нижніх відділах легень визначено притуплений легеневий звук, аускультативно: дихання в цій ділянці ослаблене, вислуховуються вологі дрібноміхурцеві хрипи. ЧСС - 110/хв. Який найімовірніший діагноз?
a. Туберкульоз
*b. Негоспітальна пневмонія
c. Піопневмоторакс
d. Гострий бронхіт
e. Бронхіальна астма

69. Пацієнтка віком 38 років скаржиться на слабкість, сонливість, біль у суглобах, збільшення маси тіла при зниженому апетиті, закрепи. Об'єктивно спостерігається: шкіра суха, потовщена, обличчя - одутле, амімічне, очні щілини звужені, язик потовщений. Низький, дещо хрипкий голос. Тони серця - послаблені, пульс - 56/хв. В аналізі крові: Т4 вільний - знижений. Який лікарський засіб доцільно призначити пацієнтці в цьому разі?
a. Тіамазол
b. Фуросемід
c. Глюконат кальцію
*d. Левотироксин
e. Карбонат літію

70. Пацієнтку віком 46 років шпиталізовано з приводу відкритого перелому лівого стегна в середній третині, прооперована - накістковий остеосинтез пластиною. На 4-й день після операції скаржиться на біль у рані, підвищення температури тіла вище 39^oC) Яка доцільна лікувальна тактика в цьому разі?
a. Обколоти рану антибіотиками, призначити спазмолітики й анальгетики
*b. Розпустити шви, дренувати рану та призначити антибіотики
c. Призначити антибіотики широкого спектра дії та гормональні препарати
d. Внутрішньокістково ввести антибіотики, жарознижувальні засоби
e. Видалити металевий фіксатор, призначити сульфаніламіди

71. Дитина народилася від 1-ї вагітності, яку супроводжував гестоз 1 і 2-ї половини. Пологи відбулися шляхом кесарського розтину. Оцінка за шкалою Апгар - 6 балів. Маса тіла дитини - 3000 г. Груди смоктала активно, не відригувала. За два тижні з'явилося блювання "фонтаном" із домішками створоженого молока, об'єм перевищував з'їдене. Дитина стала в'ялою, погано набирає вагу, зменшилася кількість сечі та випорожнень. Який найімовірніший діагноз?
*a. Пілоростеноз
b. Пілороспазм
c. Гостра кишкова інфекція
d. Кишкова непрохідність
e. Адреногенітальний синдром

72. Пацієнт віком 48 років скаржиться на біль у промежині, що стає нестерпним під час спроби дефекації, підвищення температури тіла до 39^оС. Із анамнезу відомо, що хворіє протягом 4-х днів, захворювання розвивалося поступово. Об'єктивно спостерігається: пульс - 110/хв. Промежина асиметрична за рахунок набряку лівої параанальної ділянки, шкіра в цій ділянці гіперемована, гаряча, болюча. За результатами ректального дослідження виявлено: інфільтрація лівої стінки анального каналу з різким болем. Який найімовірніший діагноз?
*a. Гострий парапроктит
b. Гострий абсцес
c. Гострий лімфаденіт
d. Флегмона
e. Гострий геморой

73. Жінку на четвертий день після приїзду з Індії шпиталізовано до інфекційного відділення зі скаргами на біль у животі, випорожнення рідкої консистенції в невеликій кількості 7-8 разів за добу, що містять велику кількість склоподібного слизу та кров. Об'єктивно спостерігається: загальний стан задовільний, шкіра бліда, чиста, живіт м'який, чутливий у ділянці сліпої та висхідної кишок. Який лікарський засіб потрібно призначити жінці в цьому разі?
a. Лоперамід
*b. Метронідазол
c. Ніфуроксазид
d. Еритроміцин
e. Цефтріаксон

74. Пацієнт віком 36 років скаржиться на напади задишки з переважно утрудненим видихом, які відбуваються 2-3 рази на день, інгаляції \beta_2-адреноміметиків не покращують стан. Із анамнезу відомо, що хворіє протягом 10-ти років. Об'єктивно спостерігається: грудна клітка розширена, над легенями коробковий перкуторний звук, під час аускультації вислуховується жорстке дихання з подовженим видихом. За результатами лабораторного дослідження мокротиння виявлено: багато еозинофілів, кристали Шарко-Лейдена та спіралі Куршмана. Який найімовірніший діагноз?
a. Серцева астма
b. Туберкульоз
*c. Бронхіальна астма
d. Хронічний обструктивний бронхіт
e. Спонтанний пневмоторакс

75. У доношеної новонародженої дівчинки на 4-ту добу життя з'явився петехіальний висип на шкірі тулуба й обличчя, гематурія, мелена. Загальний стан не порушений. З анамнезу відомо, що вагітність і пологи в матері перебігали без ускладнень. За результатами аналізу крові виявлено: подовжений протромбіновий час і час часткової активації тромбопластину, знижена активність II, VII, IX, X факторів згортання крові. Який найімовірніший діагноз?
a. Гемофілія А
*b. Геморагічна хвороба новонароджених
c. Гемолітична хвороба новонароджених
d. ДВЗ-синдром
e. Гіпопластична анемія

76. У дитини (вік - 2 доби), народженої на 32-ому тижні вагітності з масою тіла 1700 г, наростають зміни з боку дихальної системи, що з'явилися через 8 год після народження. У матері дитини - ІІІ вагітність, 2 пологів, абортів не було. Попередня дитина загинула від синдрому дихальних розладів. Об'єктивно спостерігається: оцінка за шкалою Сільвермана 6 балів, дихання з порушеним ритмом, апное, звучний видих, зниження тонусу м'язів. Під час аускультацїі: дихання помірно послаблене, вологі хрипи з обох боків. Рентгенологічно виявлено: наявність нодозно-ретикулярної сітки. Чим зумовлений синдром дихальних розладів у дитини?
a. Ателектазами легенів
b. Діафрагмальною грижею
*c. Синдромом гіалінових мембран
d. Набряково-геморагічним синдромом
e. Внутрішньоутробною пневмонією

77. Пацієнтку віком 28 років шпиталізовано зі скаргами на різкий біль внизу живота, короткочасну втрату свідомості вдома. З анамнезу відомо, що остання менструація була 12 днів тому. Під час бімануального обстеження виявлено: матка звичайної форми, неболюча, придатки ліворуч дещо збільшені та болючі під час пальпації. Заднє склепіння нависає, напружене та різко болюче. Який найімовірніший діагноз?
a. Перекрут ніжки кісти
b. Загострення хронічного аднекситу
c. Позаматкова вагітність
d. Піосальпінкс праворуч
*e. Апоплексія правого яєчника

78. Пацієнт віком 34 роки скаржиться на біль у шийному відділі хребта, утруднені рухи головою. Із анамнезу відомо, що 2 дні тому він впав із дерева. Свідомість не втрачав. Неврологічних патологічних змін не виявлено. Яка транспортна іммобілізація потрібна пацієнтові?
*a. Комірець Шанца
b. М'яка пов'язка
c. Торако-краніальна пов'язка
d. Шина Дітеріхса
e. Шина Крамера

79. У хлопчика, який хворіє на гемофілію А, за 7 годин після травми з'явився біль у колінному суглобі. Об'єктивно спостерігається: суглоб збільшився у розмірі, шкіра над ним гіперемована, гаряча на дотик, рухи у коліні різко обмежені. Що потрібно призначити хлопчику насамперед?
a. Уведення Е-АКК
b. Уведення діцинону
*c. Уведення кріопреципітату
d. Уведення вікасолу
e. Пункцію суглоба

80. Доношена дівчинка народилася від ІІ вагітності, яка перебігала із загрозою переривання на 25-27 тижнях, з хронічною фетоплацентарною недостатністю. Під час пологів було одноразове туге обвиття пуповини навколо шиї плода, утруднення виведення плечиків. Після народження дитина була оцінена за шкалою Апгар на першій хвилині: дихання відсутнє, ЧСС - 50/хв, тотальний ціаноз, атонія, арефлексія. Яка це оцінка за шкалою Апгар?
a. 0 балів
b. 3 бали
*c. 1 бал
d. 2 бали
e. 4 бали

81. У пацієнтки виникла масивна кровотеча після народження двійні через природні пологові шляхи. Об'єктивно спостерігається: дитяче місце та родові шляхи цілі. Дно матки вище пупка, матка під час пальпації м'яка, не реагує на введення утеротоніків. Яка найімовірніша причина кровотечі?
*a. Атонія матки
b. Затримка частки плаценти
c. Гіпотонія матки
d. Пошкодження шийки матки
e. Розрив матки

82. Жінка віком 23 роки скаржиться на часте болісне сечовипускання, тупий біль унизу живота. Наведені скарги з'явилися 10 днів тому після переохолодження. Біль і часті позиви до сечовипускання зменшуються від застосування тепла на ділянку сечового міхура. Температура тіла - 37,2^оC) Результати загального аналізу сечі: лейкоцити, свіжі еритроцити, незначна протеїнурія. Симптом Пастернацького негативний з обох боків. Укажіть основну групу лікарських засобів для лікування цієї пацієнтки.
*a. Уросептики
b. Глюкокортикоїди
c. Діуретики
d. Імунодепресанти
e. Антиагреганти

83. Чоловік віком 27 років звернувся до лікаря зі скаргами на біль та набряк у II та III пальцях лівої стопи, почервоніння очей та гнійні виділення з них, відчуття болю під час сечовипускання. Під час збору анамнезу було з'ясовано, що пацієнт має декількох статевих партнерів та зрідка користується презервативами. За результатами фізикального обстеження виявлено: двосторонній кон'юнктивіт і дактиліт пальців стопи. У загальному аналізі крові: ШОЕ - 40 мм/год. За результатами рентгенологічного обстеження пальців стопи виявлено: збільшення об'єму м'яких тканин, звуження суглобової щілини. Який найімовірніший діагноз?
*a. Реактивний артрит
b. Ревматоїдний артрит
c. Гонорея
d. Подагра
e. Сифіліс

84. У породіллі на 12-ту добу післяпологового періоду раптово підвищилася температура тіла до 38,2^oС. Спостерігає-ться загальна слабкість, біль в ділянці правої молочної залози протягом 1 доби. Під час огляду встановлено: молочна залоза напружена, гаряча, у правому верхньому квадранті пальпується інфі-льтрат, болючий, щільної консистенції. Який діаг-ноз найбільш імовірний?
a. Лактостаз
*b. Лактаційний мастит
c. Аномалії розвитку молочних залоз
d. Мастопатія
e. Пухлина молочної залози

85. Жінка віком 58 років з цукровим діабетом 2-го типу, що компенсується дієтою та метформіном, готується до холецистектомії. Об'єктивно спостерігається: зріст - 164 см, маса тіла - 90 кг, ЧСС - 72/хв, АТ - 130/80 мм рт. ст., живіт м'який, болючий у правому підребер'ї. Печінка не збільшена. В аналізі крові: глюкоза натще - 6,2 ммоль/л, глікований гемоглобін - 6,5%. Яка подальша тактика цукрознижувальної терапії?
*a. Призначення інсуліну короткої дії
b. Призначення препаратів \alpha-глюкозидази
c. Збереження схеми лікування
d. Призначення суміші інсулінів
e. Призначення інсуліну подовженої дії

86. До лікарні шпиталізовано п'ятирічну дівчинку після електротравми. Стан дитини вкрай тяжкий, дівчинка без свідомості, самостійне дихання відсутнє. Під час проведення серцево-легеневої реанімації на ЕКГ спостерігаються хвилі різної форми та амплітуди з частотою 320/хв, пульс на периферії та центральних артеріях - відсутній. Яку невідкладну допомогу потрібно надати дитині в цьому разі?
a. Уведення розчину лідокаїну 20 мг в/м
*b. Електрична дефібриляція
c. Трансфузія кристалоїдів 10 мг/кг в/в
d. Інтубація трахеї
e. Прямий масаж серця

87. У чоловіка віком 35 років виникає задишка під час фізичного навантаження, він періодично втрачає свідомість. Аускультативно встановлено: систолічний шум у ІІІ міжребер'ї зліва від груднини. За результатами УЗД серця виявлено: симетрична гіпертрофія ЛШ, його діастолічна дисфункція з деяким зменшенням порожнини. Спостерігається передньо-систолічний рух передньої стулки мітрального клапана. Який найімовірніший діагноз?
a. Постінфарктний міокардіосклероз
b. Рестриктивна кардіоміопатія
c. Дилятаційна кардіоміопатія
*d. Гіпертрофічна кардіоміопатія
e. Стеноз вустя аорти

88. Дівчина віком 18 років звернулася до сімейного лікаря з метою вибору методу контрацепції. Статевий розвиток відповідає віку. Зріст - 150 см, маса тіла - 75 кг. Статевий партнер один. Менархе з 14-ти років. Менструальний цикл не регулярний, відзначає затримки до 3-х місяців. Пацієнтка має надлишковий ріст волосся на стегнах, акне на підборідді та чолі. Який метод контрацепції доцільно порадити дівчині в цьому разі?
a. Прогестагенові ін’єкційні кoнтрацептиви
b. Внутрішньоматкові контрацептиви
c. Метод лактаційної аменореї
*d. Комбіновані оральні контрацептиви (КОК)
e. Методи розпізнавання фертильності за календарем овуляції

89. Пацієнтка віком 42 роки скаржиться на біль у суглобах, слабкість у м'язах, втрату апетиту, швидку втомлюваність та субфебрильну температуру тіла. Об'єктивно спостерігається: плямисто-папульозний висип на обличчі, шиї та руках, мармуровий малюнок шкіри, симетричний артрит колінних суглобів, атрофія на пучках пальців, ендокардит Лібмана-Сакса. В аналізі крові: антитіла до антигенів Ro/SS–A, La/SS–B, Sm, нативної ДНК, рибонуклеопротеїду, гістонів Н1, Н2В, фосфоліпідів, анемія, тромбоцитопенія, підвищення ШОЕ. В аналізі сечі: протеїнурія. Який найімовірніший діагноз?
a. Міастенія
*b. Системний червоний вовчак
c. Синдром Рейно
d. Ревматоїдний артрит
e. Системна склеродермія

90. Жінка віком 40 років із 15-ти років хворіє на епілепсію з генералізованими епілептичними нападами, які виникають 2-3 рази на місяць у нічний час і супроводжуються мимовільним сечовиділенням та дефекацією. Після психотравми (смерть батька) напади почастішали, виникають з періодичністю 2-3 хв, між нападами до свідомості не повертається, реакція зіниць на світло відсутня. Який найімовірніший діагноз?
a. Абсанс
b. Епілептичний психоз
c. Істеричний напад
d. Збільшення кількості великих епінападів
*e. Епілептичний статус

91. Пацієнт віком 52 роки скаржиться на кашель, підвищення температури тіла до 39,5^оС, біль у правій половині грудної клітки, різку задишку. Із анамнезу відомо, що захворів гостро після переохолодження 3 тижні тому. Об'єктивно спостерігається: пульс - 120/хв, АТ - 90/60 мм рт. ст., акроціаноз, ЧД - 48/хв, відставання правої половини грудної клітки в акті дихання. Перкуторно праворуч визначається притуплення легеневого звуку. Аускультативно дихання над правою легенею не вислуховується. За результатами рентгенографії ОГК виявлено: праворуч спостерігається затемнення з нечітким верхнім контуром до рівня II ребра. Під час плевральної пункції виявлено ексудат. У ексудаті до 90% нейтрофілів. Який найімовірніший діагноз?
a. Ексудативний туберкульозний плеврит
b. Інфільтративний туберкульоз правої легені
c. Пневмонія
d. Рак легені
*e. Емпієма плеври

92. Пацієнт віком 56 років скаржиться на кашель, більше зранку, із виділенням мокротиння, експіраторну задишку. Із анамнезу відомо, що пацієнт курить протягом 20-ти років. Аускультативно: вислуховується жорстке дихання з подовженим видихом, сухі дзижчачі хрипи на видиху. За результатами спірометрії виявлено: ОФВ1 - 53% від належного, який зріс на 7% (145 мл) після проби з сальбутамолом. Рентгенографія ОГК: корені легень тяжисті, підвищена площа та прозорість легеневих полів. Який найімовірніший діагноз?
a. Бронхоектатична хвороба
b. Бронхіальна астма
*c. Хронічне обструктивне захворювання легень
d. Туберкульоз легень
e. Рак легень

93. У семимісячної дитини раптово виник короткочасний напад судом із зупинкою дихання. Об'єктивно виявлено: виступаючі лобні бугри, грудна клітка бочкоподібної форми, виражена гаррісонова борозна, м'язовий тонус знижений. Симптоми Хвостека, Труссо - позитивні. Який механізм розвитку судомного синдрому в дитини?
*a. Зниження вмісту кальцію у крові
b. Підвищення вмісту калію у крові
c. Зниження вмісту глюкози у крові
d. Зниження вмісту калію у крові
e. Підвищення вмісту кальцію у крові

94. Пацієнт віком 24 роки скаржиться на гострий біль і висип у вигляді міхурців на лівій половині тулуба. Захворювання пов'язує з переохолодженням. Об'єктивно спостерігається: на шкірі тулуба зліва вздовж нерва згруповані дрібні міхурці, по периферії міхурців - запальна еритема. Який найімовірніший діагноз?
a. Бешиха
b. Сифіліс
c. Герпетиформний дерматит
*d. Оперізувальний лишай
e. Екзема

95. Жінку в терміні вагітності 11-12 тижнів шпиталізовано до гінекологічного стаціонару з матковою кровотечею та переймоподібним болем унизу живота. Під час піхвового дослідження виявлено: піхва заповнена згортками крові, шийка матки розкрита на 2 см, визначається напружений плідний міхур. Матка збільшена до розмірів 11-12 тижнів вагітності, напружена. Виділення кров'янисті, дуже рясні. Яку лікувальну тактику доцільно застосувати в цьому разі?
*a. Вишкрібання порожнини матки
b. Призначення прогестерону
c. Проведення токолітичної терапії
d. Консервативне спостереження
e. Проведення гемотрасфузії

96. Пацієнтку віком 31 рік шпиталізовано до лікарні в непритомному стані. З анамнезу відомо, що в пацієнтки була операція - двобічна адреналектомія з приводу хвороби Іценко-Кушинга. Об'єктивно спостерігається: ціаноз слизових оболонок, гіперпігментація, клонічні судоми, загальмованість, АТ - 80/60 мм рт. ст., температура тіла - 34,5^oС, тони серця глухі. Під час пальпації живота виявлено напруження передньої черевної стінки. Який лікарський засіб для невідкладної допомоги доцільно використати насамперед у цьому разі?
a. 40%-ий розчин глюкози
*b. Гідрокортизону сукцинат
c. Калію аспарагінат
d. Інсулін
e. Внутрішньовенне введення електролітів

97. Дитина (вік - 2,5 роки) хворіє другу добу. Захворювання почалося з таких симптомів: підвищення температури тіла до 37,8^oC, одноразове блювання, водяниста діарея до 5-ти разів на добу. Сьогодні блювання було двічі, температура тіла - 38^oC, апетит знижений, продовжується водяниста діарея. З якого лікувального заходу потрібно розпочати лікування дитини?
a. Призначити доксициклін
b. Призначити лоперамід
c. Призначити цефтріаксон
*d. Призначити оральну регідратацію
e. Призначити ніфуроксазид

98. Пацієнтка віком 27 років звернулася до лікаря зі скаргами на збільшення лімфатичних вузлів на шиї праворуч і в пахвовій ділянці, нічну пітливість, підвищення температури тіла вище 38^оС. Під час морфологічного дослідження біоптату лімфатичного вузла виявлено: клітини Березовського-Штенберга. Який найімовірніший діагноз?
*a. Лімфогранулематоз
b. Туберкульоз лімфатичних вузлів
c. Хронічний лімфоцитарний лейкоз
d. Злоякісна лімфома
e. Метастази пухлини в лімфатичні вузли

99. Пацієнтка віком 28 рокiв звернулася до лiкаря зi скаргами на тупий бiль у правiй грудній залозi, набряк і почуття важкостi та дискомфорту, особливо перед менструацією. Із анамнезу відомо, що хворiє протягом 3-х мiсяцiв. Об'єктивно спостерігається: патологiчних видiлень iз залози немає, ареола не змiнена. Пальпаторно в зовнiшньо-верхньому квадрантi визначається пухлина 3х3 см, досить рухома, помiрно болiсна та щiльна. Шкiра над нею не змiнена. Який найімовірніший діагноз?
a. Солітарна кіста молочної залози
b. Дифузна кістозна мастопатiя
c. Хвороба Педжета
d. Рак молочної залози
*e. Фiброаденома молочної залози

100. Чоловіка віком 41 рік шпиталізовано до торакального відділення з ножовим пораненням грудної клітки зліва. Під час огляду встановлено: загальний стан вкрай тяжкий, шкіра та видимі слизові оболонки ціанотичні, дихання важке, уривчасте, ЧД - 32/хв. Під час перкусії грудної клітки спостерігаються розширені межі серця. Пульс - 120/хв, АТ - 60/20 мм рт. ст. Яка доцільна тактика ведення пацієнта в цьому разі?
a. Торакоскопія
b. Рентгенографія ОГК
c. Плевральна пункція
d. Торакоцентез
*e. Невідкладна торакотомія

101. Пацієнт віком 20 років скаржиться на почервоніння очей, сльозотечу, помірні гнійні виділення з кон'юнктивальної порожнини, відчуття стороннього тіла в очах. Об'єктивно спостерігається: гіперемія кон'юнктиви повік, на очних яблуках кон'юнктивальна ін'єкція, рогівка прозора, зіниця 3 мм у діаметрі, на світло реагує жваво. Кришталик, склисте тіло прозорі. Очне дно в нормі. Який найімовірніший діагноз?
*a. Гострий бактеріальний кон'юнктивіт
b. Гонобленорея
c. Аденовірусний кератокон'юнктивіт
d. Алергічний кон'юнктивіт
e. Гострий іридоцикліт

102. Пацієнт віком 27 років скаржиться на біль у животі. Із анамнезу відомо, що 30 хв тому в гаражі він помилково зробив кілька ковтків технічної рідини, що містить метанол. Викликати блювання та промити шлунок не зміг. Який антидот необхідно використати в цьому разі?
a. Унітіол
b. Атропіну сульфат
c. Ацетилцистеїн
d. Натрію тіосульфат
*e. Етанол

103. У жінки, яка хворіє на ІХС, щотижня виникають напади серцебиття, задишки, перебої в роботі серця. На ЕКГ під час нападу спостерігається: інтервали R-R мають різну тривалість, зубці P відсутні, хвилі f, зубці R різної амплітуди. На ЕхоКГ виявлено: ФВ - 38%. Призначено схему лікування (аміодарон, варфарин). Який із нижченаведених показників у цьому разі потребує постійного моніторування?
a. Протромбіновий індекс
b. Рівень фібриногену
c. Гемоглобін
*d. Міжнародне нормалізоване співвідношення
e. Рівень тромбоцитів

104. Пацієнт віком 18 років скаржиться на головний біль, особливо після навантаження. Під час обстеження виявлено: диспропорція фізичної статури (достатній розвиток м'язів верхньої половини тулуба та гіпотрофія ніг). Систолічний шум у ІІ міжребер'ї ліворуч від груднини з проведенням у міжлопаткову ділянку. АТ на руках - 170/100 мм рт. ст., на ногах - 110/70 мм рт. ст. Який найімовірніший діагноз?
a. Гіпертонічна хвороба
b. Дефект міжпередсердної перетинки
c. Дефект міжшлункової перетинки
*d. Коарктація аорти
e. Стеноз легеневої артерії

105. До лікарні шпиталізовано чоловіка віком 45 років. В анамнезі пацієнта наявне варикозне розширення вен нижніх кінцівок. Він раптово відчув біль у грудній клітці та задишку. Об'єктивно спостерігається: набухання шийних вен, ціаноз. На ЕКГ: ознака Мак-Джина-Уайта (QIII - SI), P-pulmonale, відхилення електричної вісі серця вправо, ознаки перевантаження правих відділів серця. Визначення рівня якої речовини в сироватці крові необхідно провести для підтвердження діагнозу?
a. Серцевого тропоніна
*b. D-димеру
c. Аспартатамінотрансферази
d. Аланінамінотрансферази
e. Креатинфосфокінази

106. Жінка віком 67 років скаржиться на слабкість у руках, відчуття важкості в ногах, посіпування в м'язах кінцівок. Захворіла близько 10-ти місяців тому, коли вперше з'явилася слабкість у руках. Об'єктивно спостерігається: виражена гіпотрофія м'язів верхніх кінцівок, дифузні м'язові фасцикуляції в кінцівках, переважно в руках. Знижена м'язова сила у верхніх кінцівках до 2 балів. У ногах м'язова сила збережена. Глибокі рефлекси на кінцівках значно посилені, клонуси стоп із обох боків. Патологічний рефлекс Бабінського з обох боків. Дисфункції тазових органів, чутливих і координаторних порушень не виявлено. Який найімовірніший діагноз?
a. Міастенія
*b. Бічний аміотрофічний склероз
c. Туберкульозний менінгіт
d. Аміотрофія Вердніга-Гофмана
e. Сифілітичний менінгоенцефаліт

107. Пацієнт віком 42 роки скаржиться на спрагу (випиває 8-10 л води за добу), поліурію, головний біль і загальну слабкість. Із анамнезу відомо, що переніс черепно-мозкову травму. Під час обстеження патології внутрішніх органів не виявлено. В аналізі крові: глюкоза - 4,5 ммоль/л. Na^+ - 159 ммоль/л, осмолярність плазми крові - 305 мосмоль/л. У загальному аналізі сечі: питома вага - 1,001-1,004, білок, лейкоцити 2-3 в полі зору. Який найімовірніший діагноз?
a. Цукровий діабет
b. Первинний гіперальдостеронізм
c. Феохромоцитома
*d. Нецукровий діабет
e. Гострий гломерулонефрит

108. Пацієнт віком 54 роки скаржиться на важкість у правому підребер'ї, пожовтіння шкіри та склер, темну сечу та знебарвлений кал. Із анамнезу відомо, що жовтяниця зберігається протягом 3-х тижнів, до цього відмічав загальну слабкість. Об'єктивно спостерігається: стан пацієнта задовільний, шкіра та склери жовтушні. Живіт м'який, у правому підребер'ї пальпується збільшений неболючий жовчний міхур. Симптомів подразнення очеревини немає. Який найімовірніший діагноз?
a. Холедохолітіаз
b. Гострий гепатит
*c. Рак головки підшлункової залози
d. Гемолітична жовтяниця
e. Гострий холецистит

109. Пацієнт віком 56 років звернувся до сімейного лікаря зі скаргами на загальну слабкість, підвищення температури тіла до 38,5^оС, кашель із виділенням гнійного мокротиння, незначну задишку. Хворіє протягом 3-х днів. З першого дня клінічних проявів приймав амоксицилін-клавуланат, однак стан не покращився. З анамнезу відомо, що пацієнт не курить, протягом останніх 6-ти місяців не приймав антибіотики, 5 років хворіє на цукровий діабет 2-го типу, приймає метформін. Об'єктивно спостерігається: АТ - 130/80 мм рт. ст., пульс - 85/хв, ЧД - 20/хв. Під час перкусії легень виявлено притуплення перкуторного звуку в нижніх відділах правої легені, аускультативно над цією ділянкою вислуховуються ослаблене везикулярне дихання та дрібнопухирчасті вологі хрипи. З боку інших органів та систем патології не виявлено. За результатами загального аналізу крові виявлено: нейтрофільний лейкоцитоз із зсувом формули вліво. Яка доцільна подальша тактика лікування цього пацієнта?
a. Збільшити дозу амоксицилін-клавуланата та додати муколітичні засоби
b. Направити на консультацію до ендокринолога
c. Призначити цефалоспорини І покоління
d. Призначити доксициклін
*e. Призначити фторхінолон ІІІ-IV покоління

110. У пацієнта після ДТП спостерігається біль при осьовому навантаженні на крила таза. У якому положенні необхідно транспортувати пацієнта до лікарні?
*a. На спині в положенні за Волковичем
b. На боку
c. На животі
d. У положенні сидячи
e. На спині з подушкою під тазом

111. Пацієнта віком 36 років шпиталізовано до лікарні на 7-у добу захворювання зі скаргами на різку слабкість, високу температуру тіла, головний біль і біль у литкових м'язах. Об'єктивно спостерігається: шкірні покриви та склери жовтушні, на шкірі геморагічний висип. Діурез - 200 мл. Із анамнезу відомо, що 2 тижні тому пацієнт був на риболовлі. Який найімовірніший діагноз?
a. Бруцельоз
b. Ієрсиніоз
*c. Лептоспіроз
d. Трихінельоз
e. Сальмонельоз

112. Пацієнт віком 50 років скаржиться на нудоту, задишку в спокої, зменшення кількості сечі до 400 мл на добу. Із анамнезу відомо, що такий стан розвинувся після вживання гентаміцину. Об'єктивно спостерігається: шкіра бліда, набряки на обличчі та гомілках, під час аускультації легень вислуховується шум тертя плеври, вологі хрипи. За результатами аналізу крові виявлено: креатинін - 560 мкмоль/л, калій - 6,2 ммоль/л. В аналізі сечі: білок - 0,8 г/л, еритроцити - 5-7 у полі зору. Який найімовірніший діагноз?
a. Гострий пієлонефрит
b. Гострий гломерулонефрит
c. Хронічна хвороба нирок
*d. Гостра ниркова недостатність
e. Гостра затримка сечі

113. До гінекологічного відділення звернулася жінка 25 років із скаргами на підвищення температури тіла до 38,6^oС, біль внизу живота, дизуричні розлади. Захворіла 3 доби тому, коли після штучного аборту з'явилися вказані симптоми. Під час гінекологічного дослідження виявлено: шийка матки циліндрична, вічко закрите. Тіло матки дещо збільшене, болюче, м'яке. Додатки матки не пальпуються. Виділення гнійно-кров'яні. За результатами аналізу крові встановлено: лейкоцитоз зі зміщенням формули крові вліво, прискорена ШОЕ. Який діагноз найбільш імовірний?
a. Гострий ендоцервіцит
b. Гострий сальпiнгоофорит
c. Гострий цистит
d. Піосальпінкс
*e. Гострий ендометрит

114. Жінка віком 65 років лікується з приводу флегмони сідничної ділянки. Під час мікробіологічного дослідження рани збудником хірургічної інфекції виявлено неклостридіальні анаероби - протей та бактероїди. Яку лікувальну тактику треба застосувати насамперед у лікуванні цієї інфекції?
a. Промивання гнійної порожнини антисептиками
b. Антибіотикотерапію + профілактичне щеплення
*c. Радикальне висічення уражених тканин
d. Антибактеріальну терапію
e. Застосування протигангренозної сиворотки

115. У дворічної дитини спостерігаються здуття живота, закрепи. Із анамнезу відомо, що симптоми з'явилися в дев'ятимісячному віці. Під час іригографії виявлено наявність лійкоподібного переходу від дистальної (звуженої) до проксимальної (розширеної) ділянки кишки. Який найімовірніший діагноз?
*a. Хвороба Гіршпрунга
b. Подвоєння кишечника
c. Хвороба Крона
d. Дивертикул Меккеля
e. Доліхосигма

116. Чоловік віком 55 років звернувся до сімейного лікаря зі скаргами на слабкість, спрагу, сухість у роті, підвищення АТ. Об'єктивно спостерігається: ІМТ - 35,6 кг/м^2, АТ - 140/90 мм рт. ст., шкіра суха, підшкірно-жирова клітковина розподілена за абдомінальним типом. Глікемія натщесерце - 6,0 ммоль/л, постпрандіальна - 11,4 ммоль/л, HbA1c - 6,8%. Яка доцільна тактика лікування цього пацієнта?
a. Призначити статини
*b. Призначити метформін
c. Інсулінотерапія
d. Призначити похідні сульфонілсечовини
e. Лише дієтотерапія та фізичні навантаження

117. Пацієнт лікувався з приводу інфаркту міокарда. На 13-й день відбулося посилення болю в грудній клітці, з'явилася задишка. Об'єктивно спостерігається: температура тіла - 38,2^оС, пульс - 112/хв, ЧД - 26/хв, під правою лопаткою вислуховуються дрібнопухирчасті хрипи. На 15-й день діагностовано правобічний ексудативний плеврит. У загальному аналізі крові: лейкоцити - 8,9·10^9/л, еозинофіли - 8%. ШОЕ - 24 мм/год. Яке ускладнення інфаркту міокарда виникло в пацієнта?
a. Тромбоемболія легеневої артерії
b. Серцева астма
*c. Синдром Дресслера
d. Повторний інфаркт міокарда
e. Пневмонія

118. Пацієнтку віком 27 років із терміном вагітності 17 тижнів шпиталізовано до стаціонару для лікування. З анамнезу відомо: 2 самовільні викидні. Під час бімануального дослідження виявлено: матка збільшена до 17 тижнів вагітності, шийка матки вкорочена, вічко пропускає кінчик пальця. Встановлено діагноз: істміко-цервікальна недостатність. Укажіть подальшу тактику ведення вагітної.
a. Токолітична терапія
b. Зробити амніоцентез
*c. Накласти шов на шийку матки
d. Провести гормональне лікування
e. Переривання вагітності

119. Пацієнтці 37 років, після збору анамнезу та огляду виставлено діагноз: дифузна форма мастопатії обох молочних залоз. Який інструментальний метод дослідження найбільш інформативний у цьому разі?
*a. УЗД молочних залоз
b. Пневмокістографія
c. Мамографія
d. Дуктографія
e. Біопсія молочної залози

120. У двадцятиденної доношеної дівчинки з високою гарячкою, проявами пневмонії, ускладненої мікробною деструкцією легень, остеомієлітом правого стегна, з крові виділено метицилін-резистентний стафілок. Який антибактеріальний лікарський засіб необхідно призначити дитині в цьому разі?
a. Азитроміцин
*b. Ванкоміцин
c. Цефазолін
d. Ампіцилін
e. Доксициклін

121. Пацієнт віком 37 років неодноразово перебував на лікуванні в психіатричній лікарні. Поточна шпиталізація зумовлена порушеннями поведінки, такими як: замкненість, відмова від їжі, періодичне хаотичне збудження зі стереотипними рухами. Під час огляду виявлено: пацієнт перебуває в ліжку, загальмований, контакт відсутній, на запитання не відповідає, поза одноманітна, гіпомімічний, симптом "хоботка", воскова гнучкість м'язів, симптом "повітряної подушки". Такий стан триває близько тижня. Який найімовірніший діагноз?
*a. Шизофренія, кататонічна форма
b. Шизофренія, гебефренічна форма
c. Шизофренія, проста форма
d. Шизофренія, параноїдна форма
e. Реактивний ступор

122. Чоловік віком 52 роки скаржився на утруднення під час ходи, раптову слабкість та оніміння в лівих кінцівках. Об'єктивно відзначалися лівобічна гемігіпестезія і легкий геміпарез. Через 4 год стан чоловіка нормалізувався, вогнищева симптоматика регресувала, пацієнт зміг нормально ходити. АТ - 120/80 мм рт. ст. Який найімовірніший діагноз?
a. Геморагічний інсульт
b. Асоційована мігрень
c. Ішемічний інсульт
d. Гіпертензивний криз
*e. Транзиторна ішемічна атака

123. У чотириденого хлопчика з'явились прояви геморагічної хвороби новонароджених у вигляді мелени. Який препарат повинен був призначити лікар в перші години життя для профілактики цього захворювання?
a. Глюконат кальцію
*b. Вітамін К
c. Етамзилат
d. Вітамін С
e. Амінокапронову кислоту

124. Пацієнтка віком 35 років скаржиться на задишку, відчуття стискання в правій половині грудної клітки, кашель із виділенням невеликої кількості слизово-гнійного мокротиння. Із анамнезу відомо, що хворіє протягом 7-ми днів, скарги пов'язує з переохолодженням. Об'єктивно спостерігається: температура тіла - 38,7^оС, легкий акроціаноз губ, пульс - 90/хв, АТ - 140/85 мм рт. ст., права половина грудної клітки відстає в акті дихання. Перкуторно встановлено: справа нижче кута лопатки тупість з межею до верху, дихання не вислуховується. Який найімовірніший діагноз?
a. Абсцес легені
b. Ателектаз легені
c. Негоспітальна пневмонія
d. Госпітальна пневмонія
*e. Ексудативний плеврит

125. Пацієнта віком 18 років шпиталізовано до лікарні після бійки з ознаками внутрішньої кровотечі. З анамнезу відомо, що він хворіє на гемофілію А. Діагностовано заочеревинну гематому. Що першочергово потрібно призначити пацієнту?
a. Суху плазму
b. Свіжу кров
c. Амінокапронову кислоту
d. Тромбоцитарну масу
*e. Кріопреципітат

126. Пацієнтку віком 28 років із терміном вагітності 34 тижні шпиталізовано у зв'язку з кровотечею зі статевих шляхів, що з'явилася під час сну. Об'єктивно спостерігається: АТ - 100/60 мм рт. ст., пульс - 76/хв, болю немає, матка в нормотонусі, серцебиття плода - 150/хв. Кровотеча з пологових шляхів становить близько біля 300 мл, яскраво-червоного кольору. Який найімовірніший діагноз?
a. Розрив матки
b. Розрив судин пуповини
c. Геморой
d. Передчасне відшарування плаценти
*e. Передлежання плаценти

127. Дівчинка з масою тіла 3100 г народилася від третьої вагітності в домашніх умовах. На третій день мати помітила дрібні крововиливи в пупковій ранці, а також "червоні цятки" на склерах очей дитини. Мати на обліку в жіночій консультації не перебувала. Вигодовує дитину грудним молоком за потребою. Під час фізикального обстеження спостерігаються субкон'юнктивальні геморагії. Під час лабораторного дослідження виявлено: концентрація гемоглобіну - 155 г/л, група крові в матері В(ІІІ) Rh-позитивна, а в дитини - А(ІІ) Rh-негативна. Яка тактика буде найдоречнішою для попередження прогресування цього стану в дитини?
*a. Введення вітаміну K
b. Призначення перорального приймання препаратів заліза
c. Введення імуноглобуліну антирезус Rh0 (D) людини
d. Перехід на штучне вигодовування залізовмісними сумішами
e. Переливання еритроцитарної маси

128. У молодого чоловіка сталося різке перерозгинання в колінному суглобі під час змагань по боротьбі. У колінному суглобі щось хруснуло та з'явився сильний біль. Через 10 днів чоловік звернувся до лікаря. Скаржиться на нестійкість у лівому колінному суглобі, неможливість присісти на ліву ногу. Під час огляду лівого колінного суглоба виявлено надмірну рухливість гомілки при висуненні її наперед (симптом "висувної шухляди"). За результатами рентгенографії переломів не виявлено. Який найімовірніший діагноз?
a. Розрив задньої хрестоподібної зв'язки
b. Розрив внутрішньої бокової зв'язки
c. Артроз лівого колінного суглоба
*d. Розрив передньої хрестоподібної зв'язки
e. Розрив внутрішнього меніска колінного суглоба

129. У триденної доношеної дитини в аналізі крові виявлено: рівень непрямого білірубіну - 345 мкмоль/л, погодинний приріст - 6,8 мкмоль/л. Об'єктивно спостерігається: загальний стан тяжкий, зниження рефлексів, гіпотонія м'язів, тремор кінцівок. Кров дитини та матері несумісна за Rh-фактором. Який метод лікування найефективніший у цьому разі?
a. Гемосорбція
*b. Замінне переливання крові
c. Прийом фенобарбіталу
d. Кортикостероїдна терапія
e. Фототерапія

130. Пацієнтка віком 23 роки скаржиться на значні гнійні виділення зі статевих шляхів із неприємним запахом, печіння, свербіж у ділянці зовнішніх статевих органів протягом 3-х днів. Із анамнезу відомо, що ці симптоми з'явилися після незахищеного статевого акту. Під час піхвового дослідження виявлено: слизова оболонка піхви гіперемована, виділення значні, жовто-зелені, пінисті. Який найімовірніший діагноз?
*a. Трихомонадний кольпіт
b. Мікоплазмоз
c. Хламідіоз
d. Кандидозний кольпіт
e. Бактеріальний вагіноз

131. Пацієнт упав з драбини висотою 2 м. Лікар екстреної (швидкої) медичної допомоги встановив попередній діагноз: компресійний перелом хребців на рівні L1-L2. Об'єктивно спостерігається: АТ - 100/60 мм рт. ст., пульс - 104/хв. Яку допомогу на місці події потрібно надати пацієнту?
a. Анальгетики внутрішньом'язово, транспортування в положенні сидячи
b. Анестезія хребців за Шнеком, транспортування в стаціонар
*c. Знеболення, транспортування в лікарню на жорстких ношах
d. Знеболення, протишокова терапія, транспортування в стаціонар
e. Транспортування в стаціонар в положенні на боці

132. Шестирічна дитина скаржиться на підвищення температури тіла до 39,9^оС, свербіж шкіри, зниження апетиту, висипання на всьому тілі. Із анамнезу відомо, що хворіє протягом 3-х днів. Об'єктивно спостерігається: шкіра бліда, на волосистій частині голови, обличчі, тулубі, кінцівках поліморфний висип - плями, папули, везикули, кірочки. Який найімовірніший діагноз?
a. Кір
b. Псевдотуберкульоз
c. Інфекційний мононуклеоз
*d. Вітряна віспа
e. Скарлатина

133. Жінка віком 64 роки хворіє на цукровий діабет 2-го типу, отримує цукрознижувальну терапію: метформін по 850 мг 3 рази на добу. Глікемія натщесерце - 7,8 ммоль/л, через дві години після їжі - 10,5 ммоль/л, глікозильований гемоглобін - 11,7%. Під час огляду лікарем-офтальмологом було діагностовано діабетичну проліферативну ретинопатію сітківки обох очей. Яка подальша тактика лікування пацієнта?
*a. Перевести на інсулінотерапію
b. До цукрознижувальної терапії додати дапагліфлозин 10 мг в день
c. До цукрознижуючої терапії додати гліклазид 160 мг в день
d. Збільшити дозу метформіну до 3 500 мг на добу
e. Не змінювати терапію

134. Півторарічна дитина в розпал гострої респіраторної вірусної інфекції (ГРВІ) їла волоський горіх. Раптово закашлялася. Об'єктивно спостерігається: дитина ціанотична, періодичний сухий кашель зі свистом на видиху продовжується, загальний стан дитини середнього ступеня тяжкості, дихальна недостатність. Аускультативно: жорстке дихання, сухі та вологі хрипи, бронхоспазм на видиху над правою легенею. Укорочення перкуторного звуку. Яка подальша тактика лікування дитини в цьому разі?
a. Комп'ютерна томограма грудної клітки
*b. Бронхоскопія
c. Оглядова рентгенографія грудної клітки
d. Оглядова рентгенографія живота
e. Ультразвукове дослідження (УЗД) живота та грудної клітки

135. Пологи II, термінові, у вагітної 23 років. Три години тому відійшли світлі навколоплідні води. Пологова діяльність регулярна. Перейми з інтервалом 4 - 5 хвилин, тривають 25 - 30 секунд, положення плоду поздовжнє, передлежить голівка плода, притиснута до входу у малий таз. Серцебиття плода - 136/хв. Внутрішнє дослідження показало: шийка матки згладжена, відкриття маткового зіва - 3 см, плодовий міхур відсутній, нижній полюс голівки на рівні emphl. terminalis. Який це період пологів?
a. II період пологів
b. Передвісники пологів
*c. I період пологів
d. Прелімінарний період
e. III період пологів

136. Пацієнт віком 32 роки скаржиться на підвищення температури тіла до 40^оC, озноб, кашель із мокротинням, кровохаркання та біль у грудній клітці під час дихання, міалгію, діарею. З анамнезу відомо, що працює у фірмі обслуговування кондиціонерів. Декілька днів тому його колега звернувся до лікарні з такими самими скаргами. Під час рентгенографії ОГК виявлено: вогнищеві інфільтративні тіні різної форми і щільності в обох легенях. Який збудник, найімовірніше, викликав захворювання?
a. Пневмокок
*b. Легіонела
c. Мікоплазма
d. Клебсієла
e. Стафілокок

137. Вагітна віком 23 роки перебуває в пологовій залі протягом 6 год з регулярною пологовою діяльністю, прибавка у масі тіла - 17 кг, передбачувана маса плода - 4300 ± 200 грам, розміри таза - 25-27-30 см. Перейми кожні 2-3 хв по 45-50 с протягом останньої години. Скаржиться на болючість останніх перейм, симптом Вастена позитивний. Під час вагінального дослідження виявлено: шийка матки згладжена, відкриття 10 см, краї шийки з набряком. Положення плода повздовжнє, передлежання потиличне, I позиція, передній вид, головка плода над входом у малий таз, виділення з піхви слизові. Який найімовірніший діагноз?
a. Дискоординація пологової діяльності
*b. Клінічно вузький таз
c. Загроза розриву матки
d. Фізіологічний перебіг II періоду пологів
e. Передчасне відшарування плаценти

138. Пацієнт 15 років відстає у фізичному розвитку, періодично відзначається пожовтіння шкіри. Об'єктивно спостерігається: селезінка 16х12х10 см, холецистолітіаз, виразка шкіри нижньої третини лівої гомілки. У крові виявлено: еритроцити - 3,0·10^12/л, Hb - 90 г/л, КП - 1,0, мікросфероцитоз, ретикулоцитоз. Білірубін сироватки загальний - 56 мкмоль/л, непрямий - 38 мкмоль/л. Який метод лікування найдоцільніший?
a. Портокавальний анастомоз
b. Оментоспленопексія
c. Оментогепатопексія
d. Пересадження селезінки
*e. Спленектомія

139. Пацієнт віком 32 роки хворіє на епілепсію. Раптово, без будь-яких причин, став збудженим. Об'єктивно спостерігається: дезорієнтований у власній особі та навколишньому середовищі, зорові та слухові галюцинації загрозливого змісту, маячні ідеї стосунку і переслідування, на обличчі вираз страху, гніву, люті. Поведінка агресивна, з руйнівними діями. Визначте психопатологічний синдром.
a. Деліріозний
b. Параноїдний
*c. Сутінковий
d. Гебефренічний
e. Маніакальний

140. Пацієнт віком 38 років скаржиться на біль у ділянці плеснофалангових суглобів 1-2 пальців правої стопи. Об'єктивно спостерігається: шкіра над ураженими суглобами багряно-синюшного кольору, на дотик гаряча, у ділянці вушних раковин наявні вузликові утворення, вкриті тонкою блискучою шкірою. Який лікарський засіб для уратзнижувальної терапії потрібно призначити пацієнту?
a. Метотрексат
b. Метилпреднізолон
*c. Алопуринол
d. Німесулід
e. Колхіцин

141. Пацієнтка віком 44 роки скаржиться на загальну слабкість, сонливість, серцебиття, сухість шкіри, зниження працездатності. Об'єктивно спостерігається: шкіра звичайного кольору, пульс - 72/хв, АТ - 125/80 мм рт. ст., щитоподібна залоза дифузно збільшена до ІІ ступеня, щільна, рухлива, болісна. Під час УЗД виявлено: зниження ехогенності, неоднорідність ехоструктури, потовщення капсули залози. В аналізі крові: рівень Т4 - знижений, ТТГ - підвищений, антитіла до тиреопероксидази та антимікросомальні антитіла значно підвищені. Який найімовірніший діагноз?
a. Дифузний еутиреоїдний зоб ІІ ступеня
b. Дифузний токсичний зоб ІІ ступеня
*c. Аутоімунний тиреоїдит
d. Підгострий тиреоїдит
e. Рак щитоподібної залози

142. Пацієнтка віком 40 років скаржиться на напади головного болю, пульсацію в скронях, запаморочення, серцебиття, м'язову слабкість. Під час нападу стає блідою, значно підвищується АТ до 270/160 мм рт. ст. Такий стан виникає переважно вночі, приймання таблетованих гіпотензивних засобів не полегшує цей стан. Парентеральне введення якого з нижченаведених лікарських засобів є найефективнішим у цьому разі?
*a. Фентоламіну
b. Клонідину
c. Дибазолу
d. Каптоприлу
e. Магнія сульфату

143. Пацієнтку віком 48 років шпиталізовано до лікарні з неадекватною поведінкою. Із анамнезу відомо, що постійно вживала знеболювальні препарати у зв'язку з мігренню та болем у спині. Об'єктивно спостерігається: жовтяничність склер, чутливість у правому верхньому квадранті живота та астериксис. За результатами аналізу крові виявлено: АлАТ - 649 Од/л, загальний білірубін - 95,8 мкмоль/л, МНВ - 6,8. Який найімовірніший діагноз?
a. Гостре порушення мозкового кровообігу
b. Інтоксикація протисудомними засобами
c. Гостра ниркова недостатність
d. Гостра наднирникова недостатність
*e. Гостра печінкова недостатність

144. Пацієнт віком 40 років три роки тому захворів на інфільтративний туберкульоз верхньої частки правої легені. Після проведення комплексного лікування настало клінічне одужання. Протягом останнього року тривалий час він отримував кортикостероїдну терапію з приводу ревматоїдного артриту. Який лікарський засіб з нижченаведених необхідно призначити пацієнту з метою профілактики рецидиву туберкульозу?
a. Стрептоміцин
b. Етамбутол
*c. Ізоніазид
d. Піразинамід
e. Рифампіцин

145. Роділля перебуває в пологах протягом 8-ми год. Пологова діяльність слабка, перейми тривають 25 с, 2 перейми за 10 хв. Під час піхвового дослідження встановлено: розкриття шийки матки до 4 см, передлежить голівка. Під час огляду вилилися навколоплідні води з домішками меконію. Серцебиття плода - 90/хв, глухе. Яка тактика ведення пологів доцільна в цьому разі?
*a. Термінове розродження шляхом операції кесаревого розтину
b. Продовжити консервативне ведення пологів з постійним моніторингом стану плода
c. Накласти акушерські щипці
d. Спостереження, лікування дистресу плода
e. Призначити родостимуляцію із застосуванням розчину окситоцину

146. Пацієнтка віком 32 роки скаржиться на загальну слабкість, головний біль, надлишкову масу тіла, біль у кістках, порушення менструального циклу. Об'єктивно спостерігається: шкіра суха, ціанотична. У ділянці живота, плечей, стегон - багряно-ціанотичні смуги розтягу. Відкладення жиру переважно на обличчі, шиї, тулубі. АТ - 165/100 мм рт. ст. За результатами аналізу крові виявлено: глюкоза - 7,2 ммоль/л, рівень АКТГ підвищений. Під час рентгенографії кісток спостерігаються ознаки остеопорозу. Який найімовірніший діагноз?
a. Синдром Конна
b. Синдром Іценко-Кушинга
c. Гіпотиреоз
*d. Хвороба Іценко-Кушинга
e. Синдром Штейна-Левенталя

147. У двомісячної дитини протягом останнього місяця спостерігаються пароксизми дратівливості, неспокою та крику, що починаються без очевидної причини. Напади виникають під час або відразу після годування. Помітне полегшення часто наступає після дефекації. Тривалість епізодів близько трьох годин на день. Між нападами дитина спокійна, має добрий апетит, прибавка в масі тіла фізіологічна. Який найімовірніший діагноз?
*a. Малюкові кольки
b. Функціональний закреп
c. Лактазна недостатність
d. Функціональна диспепсія
e. Целіакія

148. У пацієнта віком 56 років, який перебуває в палаті інтенсивної терапії з приводу гострого інфаркту міокарда в ділянці передньої стінки лівого шлуночка, посилилася загальна слабкість та з'явилося відчуття "завмирання" у роботі серця. Під час ЕКГ виявлено: ритм синусовий, ЧСС - 76/хв, періодично з'являються поширені шлуночкові комплекси тривалістю 0,22 с, неправильної форми, після яких виявляються повні компенсаторні паузи. Яке ускладнення виникло в цього пацієнта?
a. Повна блокада лівої ніжки пучка Гіса
b. Повна блокада правої ніжки пучка Гіса
*c. Шлуночкова екстрасистолія
d. Атріовентрикулярна екстрасистолія
e. Передсердна екстрасистолія

149. На другий день після тиреоїдектомії в пацієнтки з'явилися судоми. Яке лікування вона потребує насамперед?
*a. Внутрішньовенне введення 10%-го кальцію хлориду
b. Магній В_6 + калій внутрішньовенно
c. Кетамін внутрішньовенно
d. Внутрішньовенне введення калію хлориду
e. Внутрішньовенне введення 40%-го розчину глюкози

150. Під час зовнішнього акушерського обстеження спостерігається: живіт ової-дної форми, у лівій бічній частині матки пальпується спинка плода, у правій - дрібні частини плода, біля дна - щільна частина, що балотує. Серцебиття плода прослуховується ліворуч та вище пупка. Якими є положення, позиція і передлежання плода?
*a. Поздовжнє положення, I позиція, тазове передлежання
b. Поперечне положення, I позиція, частина, що передлежить, відсутня
c. Поздовжнє положення, I позиція, головне передлежання
d. Поздовжнє положення, II позиція, тазове передлежання
e. Поздовжнє положення, II позиція, головне передлежання

