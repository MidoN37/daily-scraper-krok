1. Чоловік віком 32 роки скаржиться на кровоточивість ясен під час вживання їжі та чищення зубів. Об'єктивно спостерігається: помірна кількість зубних відкладень, незначний набряк та застійна гіперемія маргінального краю ясен обох щелеп. З анамнезу відомо: пацієнт чистить зуби нерегулярно, курить. Під час проведення пародонтального скринінг-тесту порушення зубоясенного з'єднання не виявлено. Лікар-стоматолог після огляду порожнини рота скерував пацієнта на рентгенологічне дослідження. Які рентгенографічні ознаки можуть свідчити про початок розвитку пародонтиту?
a. Остеосклероз альвеолярного відростка
b. Остеопороз альвеолярного відростка
c. Зниження висоти міжкоміркових перегородок
*d. Остеопороз верхівок міжкоміркових перегородок
e. Розширення періодонтальної щілини в ділянці апексу

2. Чоловік віком 55 років під час стоматологічного прийому після проведення провідникового знеболювання розчином Септанеста з адреналіном 1/100000 1,7 мл поскаржився на сильний головний біль, запаморочення, шум у вухах, порушення зору, сухість у роті, нудоту, оніміння половини обличчя та кінцівок. Під час огляду виявлено: кут рота пацієнта зміщений донизу, мовлення змінене. Який невідкладний стан, імовірно, розвинувся в пацієнта?
a. Анафілактичний шок
b. Гіпертонічний криз
c. Гіпоглікемічна кома
*d. Ішемічний інсульт
e. Інфаркт міокарда

3. Дванадцятирічний хлопчик скаржиться на головний біль, загальну слабкість, підвищення температури тіла до 39^oС, наявність болісних виразок у порожнині рота. З анамнезу відомо: у пацієнта алергічні реакції на деякі лікарські засоби. Під час огляду на гіперемованій набряклій слизовій оболонці губ, щік та язика виявлено великі ерозії, що вкриті фібринозним нальотом. Червона облямівка губ у тріщинах із кров'яними кірочками. Спостерігаються ураження слизової оболонки носа та кон'юнктиви. Який попередній діагноз має встановити лікар-стоматолог-терапевт?
a. Виразково-некротичний стоматит
b. Гострий герпетичний стоматит
c. Багатоформна ексудативна еритема
*d. Синдром Стівенса-Джонсона
e. Хронічний рецидивний афтозний стоматит

4. Чоловік віком 69 років скаржиться на біль під час вживання їжі, застрягання їжі в зубі на верхній щелепі ліворуч. З анамнезу відомо: у пацієнта гіпертонічна хвороба, перенесений інфаркт міокарда 7 місяців тому. Об'єктивно спостерігається: на дистально-апроксимальній поверхні зуба 26 глибока каріозна порожнина, що не сполучається з пульповою камерою зуба. Зондування дна порожнини безболісне, термопроба болісна, біль зникає одразу після усунення подразника. Який анестетик із нижченаведених є препаратом вибору під час лікування пацієнтів з гіпертонічною хворобою в анамнезі?
*a. Мепівакаїн
b. Лідокаїн
c. Артикаїн
d. Бупівакаїн
e. Новокаїн

5. Під час стоматологічного огляду восьмирічної дівчинки на вестибулярних поверхнях різців обох щелеп виявлено білі плями без чітких меж, що поступово переходять у здорові тканини зубів. Лікар встановив попередній діагноз: флюорозу зубів. Що є головним фактором під час проведення диференціальної діагностики з початковим активним каріозним ураженням зубів?
a. Дані ЕОД
b. Динаміка змін плям
c. Дані рентгенографії
*d. Час виникнення плям
e. Результат термопроби

6. Жінці віком 56 років планується виготовлення керамічних коронок з опорою на раніше встановлені імплантати. Було проведено припасування індивідуальної ложки. Які конструкційні елементи потрібно встановити на імплантати перед зняттям відбитка?
*a. Трансфери
b. Абатмени
c. Провізорні коронки
d. Гвинти заглушки
e. Формувачі ясен

7. Дівчинка віком 15 років скаржиться на естетичний недолік зубів. Під час огляду на вестибулярній поверхні верхніх та нижніх різців виявлено наявність численних крейдоподібних смужок у вигляді штрихів, які не втрачали блиск під час висушування. Після обстеження встановлено діагноз: флюороз зубів. Дівчинка народилася в місцевості з підвищеним вмістом фтору в питній воді. У який період формування тканин зуба відбулася негативна дія надлишку фтору?
a. Прорізування зубів
b. Формування періодонта
*c. Амелогенезу
d. Дентиногенезу
e. Формування кореня

8. Пацієнту віком 45 років за результатами клінічного та рентгенологічного обстеження встановлено діагноз: амелобластома тіла нижньої щелепи праворуч. Діагноз підтверджено пункційною біопсією. Який метод хірургічного лікування доцільно застосувати в цьому разі?
*a. Резекцію нижньої щелепи
b. Екскохлеацію
c. Цистектомію
d. Цистотомію
e. Вишкрібання пухлини в межах здорових тканин

9. Сімнадцятирічний юнак скаржиться на незвичний вигляд ясен. Об'єктивно спостерігається: маргінальний край вестибулярної поверхні ясен блідо-рожевого кольору, валикоподібно потовщений. Ясенні сосочки округлої форми, перекривають коронкові частини всіх зубів майже на 1/3 їх висоти, кровоточивість відсутня. На рентгенограмі верхньої та нижньої щелеп патологічних змін не виявлено. Який імовірний діагноз?
a. Загострення катарального гінгівіту
b. Хронічний катаральний гінгівіт
c. Генералізований пародонтит І ступеня
d. Фіброматоз ясен
*e. Хронічний гіпертрофічний гінгівіт

10. Дівчина віком 19 років звернулася до лікаря-стоматолога-ортодонта зі скаргами на естетичний недолік. Об'єктивно спостерігається: губи не змикаються, верхня губа укорочена, між фронтальними зубами верхньої та нижньої щелеп сагітальна щілина. Відзначається скупчення фронтальної групи зубів нижньої щелепи. Яку аномалію розвитку виявлено в пацієнтки?
a. Мікрогнатія
b. Прогенія
c. Відкритий прикус
*d. Прогнатія
e. Перехресний прикус

11. Під час ендодонтичного лікування постійного зуба у хлопчика віком 15 років лікар-стоматолог для визначення робочої довжини кореневого каналу застосував апекслокатор. У яких випадках використання цього методу визначення робочої довжини є протипоказаним?
a. Лікування зубів із облітерованими каналами
b. Лікування методом девітальної екстирпації
*c. Лікування зубів із несформованим коренем
d. Під час вторинного ендодонтичного лікування
e. Лікування зубів мудрості

12. Жінка віком 64 роки звернулася до лікаря-стоматолога зі скаргами на біль під час вживання їжі, висипи на слизовій оболонці порожнини рота та неприємний запах з рота. Після обстеження встановлено діагноз: вульгарна пухирчатка. Які клітини виявлено в цитологічному дослідженні?
a. Мікуліча
b. Лангерганса
c. Атипові
*d. Тцанка
e. Березовського-Штернберга

13. У пацієнта віком 40 років, який перебуває на лікуванні в щелепно-лицевому стаціонарі з діагнозом флегмона дна порожнини рота - спостерігається погіршення загального стану, підвищення температури тіла до 40^oС. Лікар визначив позитивні симптоми Герке, Іванова, Равич-Щербо. Яке ускладнення, ймовірно, розвинулося в пацієнта?
*a. Медіастиніт
b. Тромбофлебіт
c. Сепсис
d. Тромбоз
e. Токсемія

14. Жінка віком 32 роки скаржиться на кровоточивість ясен під час чищення зубів. Об'єктивно спостерігається: ясна верхньої та нижньої щелеп гіперемовані з ціанотичним відтінком, набряклі. Пародонтальні кишені - до 3,5 мм. На ортопантомограмі виявлено резорбцію міжальвеолярних перетинок до 1/3 їх висоти. Установіть діагноз.
a. Пародонтоз I ступеня
b. Генералізований пародонтит II ступеня
c. Гіпертрофічний гінгівіт
*d. Генералізований пародонтит I ступеня
e. Пародонтоз II ступеня

15. Жінка віком 33 роки звернулася до лікаря-стоматолога зі скаргами на відчуття печіння, оніміння та болю в язиці, що зникають під час вживання їжі. Об'єктивно спостерігається: обличчя пропорційне, регіонарні лімфатичні вузли не збільшені, визначається сухість у порожнині рота, слизова оболонка блідо-рожевого кольору без патологічних змін. Язик набряклий, має незначну кількість білого нальоту на корені. Який найімовірніший діагноз?
*a. Глосодинія
b. Хронічний атрофічний кандидоз
c. Неврит язикового нерва
d. Глосит Гюнтера-Міллера
e. Десквамативний глосит

16. Жінка віком 49 років скаржиться на новоутворення у правій підщелепній ділянці, що виникло місяць тому після гострого тонзиліту, підвищення температури тіла до 37,2^oС. Проводилася протизапальна терапія. Об'єктивно спостерігається: у правій підщелепній ділянці кулясте новоутворення щільно-еластичної консистенції з рівними контурами, діаметром до 2 см. Шкіра в кольорі не змінена. З протоки слинної залози виділяється прозора слина. Який імовірний діагноз?
a. Слинокам'яна хвороба
b. Хронічний сіалоаденіт
c. Аденома слинної залози
*d. Хронічний лімфаденіт
e. Атерома

17. Батьки трирічної дівчинки звернулися до лікаря-стоматолога зі скаргами на наявність на зубах дитини естетичних дефектів. Під час обстеження на вестибулярній поверхні різців та ікол виявлено чашоподібні заглиблення в емалі овальної форми. Емаль під час зондування щільна, гладенька, блискуча, у ділянці дна дефекту спостерігається аплазія. Яку форму системної гіпоплазії виявлено в пацієнта?
*a. Ерозивну
b. Апластичну
c. Змішану
d. Борозенчасту
e. Плямисту

18. Після обстеження пацієнта віком 83 роки лікар-стоматолог встановив попередній діагноз: фіброма щічної ділянки. Яка тактика лікування цього захворювання?
a. Протизапальна терапія
b. Хіміотерапевтичне лікування
*c. Видалення утворення
d. Фізіотерапевтичні заходи
e. Променева терапія

19. До лікаря-стоматолога-ортодонта звернулася мати десятирічної дівчинки зі скаргами на естетичний недолік у дитини. Об'єктивно спостерігається: обличчя симетричне, непропорційне через збільшення нижньої третини, рот напіввідкритий, губи в стані фізіологічного спокою не змикаються. Під час огляду порожнини рота виявлено: співвідношення перших постійних молярів нормогнатичне, між верхніми та нижніми центральними та латеральними різцями наявна вертикальна щілина 4 мм. Яка ортодонтична патологія в дитини?
a. Звуження нижнього зубного ряду
b. Дистальна оклюзія
c. Звуження верхнього зубного ряду
*d. Відкритий прикус
e. Глибокий прикус

20. Чоловік віком 67 років скаржиться на біль під базисом повного знімного протеза на нижній щелепі під час жування. Повні знімні протези на верхню та нижню щелепу виготовлені місяць тому. Протези фіксуються добре, під час розмови та вживання їжі стійкі. Після зняття повного знімного протеза на нижній щелепі в деяких ділянках верхівки альвеолярного гребеня спостерігається рівномірна точкова гіперемія. Під час дотику до ділянок гіперемії відзначається незначна болісність. Яка тактика лікаря-стоматолога-ортопеда в цьому разі?
a. Провести корекцію базису протеза з внутрішньої поверхні
b. Провести лабораторне перебазування базису протеза
*c. Провести корекцію оклюзійно-артикуляційних контактів
d. Провести клінічне перебазування базису протеза
e. -

21. Чоловік віком 25 років звернувся до лікаря-стоматолога зі скаргами на короткотривалий біль у зубі нижньої щелепи праворуч під час вживання солодкого. Об'єктивно спостерігається: на медіальній поверхні зуба 46 каріозна порожнина, що не сполучається з пульповою камерою зуба, виповнена світлим, розм'якшеним дентином. Зондування дна каріозної порожнини болісне, перкусія зуба безболісна. ЕОД - 11 мкА. Термопроба позитивна, реакція зникає відразу після припинення дії подразника. Який імовірний діагноз?
a. Середнє активне ураження карієсом
b. Гіперемія пульпи
c. Хронічний фіброзний періодонтит
*d. Глибоке активне ураження карієсом
e. Хронічний фіброзний пульпіт

22. Батьки трирічної дівчинки скаржаться на погіршення загального стану, підвищення температури тіла до 38,0^oС у дитини, відмову від вживання їжі. Об'єктивно спостерігається: явища катарального гінгівіту, на тлі гіперемії слизової оболонки порожнини рота поодинокі дрібні пухирці та ерозії овальної форми з вінчиком гіперемії, різко болісні від дотику. Який імовірний діагноз?
a. Стоматит при вітряній віспі
*b. Гострий герпетичний стоматит
c. Стоматит при краснусі
d. Хронічний рецидивний афтозний стоматит
e. Стоматит при корі

23. Хлопець віком 20 років звернувся до лікаря-стоматолога зі скаргами на біль у ділянці верхнього зуба мудрості ліворуч, травмування щоки під час жування. Об'єктивно спостерігається: зуб 28 прорізався в щічному напрямку та розташований поза зоною оклюзійних співвідношень. Показано видалення зуба 28. На КТвиявлено тонкий рівень кісткової тканини навколо зуба у вестибулярному напрямку. Яку методику найдоцільніше застосувати для попередження ускладнень під час видалення зуба 28?
a. Видалення багнетоподібними щипцями з люксаційними рухами
b. Використання періотому з пікоподібною насадкою
c. Використання елеваторів із товстими щічками
*d. Атравматичне видалення за допомогою п'єзотому
e. Застосування фізіодиспенсера для препарування кісткової тканини

24. Жінка віком 60 років звернулася до лікаря-стоматолога зі скаргами на значну сухість у порожнині рота. З анамнезу відомо, що жінка чотири роки хворіє на системний червоний вовчак, кератокон'юнктивіт та хронічний паренхіматозний паротит. Для якого синдрому характерні ці симптоми?
*a. Шегрена
b. Бехчета
c. Робена
d. Костена
e. Мелькерсона-Розенталя

25. Жінка віком 34 роки звернулася до лікаря-стоматолога для протезування. Об'єктивно спостерігається: прикус ортогнатичний, коронка зуба 36 зруйнована карієсом більше ніж на 1/2, зубоальвеолярне подовження в ділянці зуба 26 з альвеолярним відростком, що виступає на 3 мм. Гігієна задовільна, тканини пародонта здорові. Виберіть найраціональніший план реабілітації в цій клінічній ситуації.
*a. Інтрузія зуба 26 за рахунок мініімплантатів між зубами 26, 27 з покриттям коронкою зуба 36
b. Депульпування зубів 25, 26, виготовлення зустрічних коронок на зуби 25, 26, 36
c. Видалення зуба 26 з наступною імплантацією та протезуванням, покриття коронкою зуба 36
d. Інтрузія зуба 26 за рахунок мініімплантатів між зубами 25, 26 з реставрацією коронки зуба 36
e. -

26. У чоловіка віком 42 роки під час огляду лікар-стоматолог виявив збільшення ниткоподібних сосочків язика зі зроговінням різного ступеня. Пацієнт скаржиться на присмак заліза в роті. Після обстеження встановлено діагноз: чорний волосатий язик. Які лікарські засоби доцільно застосувати в цьому разі?
a. Антисептики
b. Вітаміни
c. Противірусні
*d. Кератолітичні
e. Кератопластичні

27. У чоловіка віком 40 років діагностовано дефект зубного ряду II класу за Кеннеді: на нижній щелепі ліворуч відсутні зуби до 34 включно. Зуб 33 інтактний, стійкий, клінічна коронка висока. Який протез є найраціональнішим у цьому разі?
a. Консольний металокерамічний мостоподібний
*b. Мостоподібний з опорою на імплантати
c. Бюгельний із замковим кріпленням
d. Бюгельний з кламерною фіксацією
e. Частковий знімний пластинковий

28. Дванадцятирічна дівчинка скаржиться на постійний пульсуючий, іррадіюючий біль у зубі нижньої щелепи ліворуч, що посилюється під час накушування, відчуття "вирослого" зуба. Біль виник три дні тому. Об'єктивно спостерігається: на жувальній поверхні зуба 36 каріозна порожнина, що не сполучається з пульповою камерою зуба. Зондування та термодіагностика безболісні, перкусія різко болісна. Слизова оболонка перехідної складки в ділянці проєкції коренів зуба 36 набрякла, гіперемована, болісна під час пальпації. На рентгенограмі деструктивних змін кісткової тканини біля верхівок коренів зуба 36 не виявлено. Який імовірний діагноз?
a. Загострення хронічного пульпіту
b. Загострення хронічного періодонтиту
c. Гострий гнійний пульпіт
*d. Гострий гнійний періодонтит
e. Гострий серозний періодонтит

29. Пацієнтка віком 65 років звернулася до лікаря-стоматолога зі скаргами на неприємний запах з рота, відчуття печіння під частковим знімним протезом на верхній щелепі, що з'явилися за деякий час після його встановлення близько року тому. Об'єктивно спостерігається: протез вкритий товстим шаром нальоту, слизова оболонка верхньої щелепи та твердого піднебіння гіперемована. Які найімовірніші причини виникнення скарг у пацієнтки?
a. "Парниковий ефект" під протезом
b. Травматичне ушкодження слизової оболонки
c. Недостатня фіксація знімного протеза
d. Алергічна реакція на протез
*e. Незадовільний гігієнічний догляд

30. У пацієнта виявлено недорозвинення правої половини верхньої та нижньої щелеп, виличної дуги та виличної кістки, поперечна щілина обличчя, недорозвинена вушна раковина, незначний привісок біля козелка вуха праворуч. Для якого синдрому характерні ці клінічні ознаки?
a. Реклінгхаузена
b. Робена
c. Педжета
d. Костена
*e. I та II зябрових дуг

31. Після атипового видалення зуба 48 у пацієнта спостерігається парастезія в ділянці правої половини нижньої губи та підборіддя. Під час обстеження на ЕОД виявлено зниження електрозбудливості пульпи зубів нижньої щелепи праворуч. Який імовірний діагноз?
*a. Неврит правого нижньоальвеолярного нерва
b. Альвеоліт
c. Гострий остеомієліт тіла нижньої щелепи
d. Невралгія правого нижньоальвеолярного нерва
e. Оперізувальний лишай

32. Чоловік віком 58 років скаржиться на сухість та печіння в порожнині рота, що посилюються під час вживання їжі. З анамнезу відомо: пацієнт хворіє на цукровий діабет та невроз, що виник три місяці тому. Об'єктивно спостерігається: СОПР гіперемована, набрякла, спинка язика вкрита білуватим нальотом, який частково легко знімається. Слина тягнеться нитками за шпателем. Укажіть імовірний діагноз.
a. Десквамативний глосит
b. Лейкоплакія
*c. Хронічний кандидоз
d. Червоний плоский лишай
e. Глосодинія

33. Чоловік віком 30 років звернувся до лікаря-стоматолога зі скаргами на постійний ниючий біль у зубі, що посилюється під час накушування. Біль турбує дві доби. Раніше зуб був лікований з приводу карієсу. Об'єктивно спостерігається: зуб 26 сірого кольору, на жувальній поверхні велика композитна пломба з наявністю вторинного карієсу, термодіагностика та зондування негативні, перкусія болісна, пальпація в ділянці проєкції коренів болісна. Регіонарні лімфатичні вузли збільшені, болючі. Яка доцільна лікувальна тактика в цьому разі?
*a. Рентгендіагностика та ендодонтичне лікування
b. Пломбування каріозної порожнини із застосуванням кальцієвмісної прокладки
c. Призначення протизапальних препаратів
d. Пришліфовування пломби
e. Розтин по перехідній складці

34. У чоловіка віком 70 років порушена конфігурація обличчя через наявність горбистої пухлини з чіткими межами, що локалізується в м'яких тканинах лівої половини обличчя, губах, порожнині рота, альвеолярному відростку. Шкіра над пухлиною змінена в кольорі, пігментована, пухлинні вузли безболісні, рухомі, м'які під час пальпації. Установіть попередній діагноз.
a. Піогенна гранульома
*b. Нейрофіброматоз
c. Лімфангіома
d. Лімфогранулематоз
e. Гемангіома

35. Чоловіку віком 59 років показано видалення зуба 28. Під час проведення провідникового знеболювання розчином Ультракаїну Д-С форте 1,7 мл, пацієнт зблід, відчув слабкість, запаморочення, загруднинний стискальний біль, який поширився на ліву руку. З'явилася задишка. АТ - 90/60 мм рт. ст. Пульс ниткоподібний. Після приймання нітрогліцерину загальний стан пацієнта покращився. Який невідкладний стан розвинувся в пацієнта?
a. Колапс
b. Напад бронхіальної астми
c. Інфаркт міокарда
*d. Напад стенокардії
e. Анафілактичний шок

36. Жінка віком 37 років скаржиться на гострий постійний біль у зубі на нижній щелепі ліворуч, що посилюється від накушування. Із анамнезу відомо: чотири роки тому турбував гострий нападоподібний біль, що посилювався від температурних подразників, але пацієнтка до лікаря не зверталася. Об'єктивно спостерігається: на жувальній поверхні зуба 37 частково збережена пломба, термопроба негативна, перкусія зуба 37 різко болісна. Слизова оболонка в ділянці проєкції верхівок коренів зуба 37 гіперемована, набрякла, болісна під час пальпації. Підщелепні лімфовузли збільшені, болісні. На рентгенограмі виявлено вогнище деструкції кісткової тканини в периапікальній ділянці коренів зуба 37 без чітких меж. Який імовірний діагноз?
a. Гострий дифузний пульпіт
b. Гострий серозний періодонтит
*c. Загострення хронічного гранулюючого періодонтиту
d. Гострий гнійний періодонтит
e. Загострення хронічного гранулематозного періодонтиту

37. Чоловік віком 62 роки скаржиться на рухомість бічних зубів верхньої щелепи ліворуч, періодичний біль, відчуття тяжкості у правій половині верхньої щелепи, кров'янисті виділення з правої половини порожнини носа. З анамнезу відомо: перші симптоми з'явилися 5 місяців тому, протягом останніх 10-ти днів біль посилився, виникла загальна слабкість. Об'єктивно спостерігається: рухомість зубів 16, 17, 18 - II ступеня, пальпаторно виявлено відсутність кісткової стінки горба верхньої щелепи. На ОПТГ: гомогенне затемнення правої гайморової пазухи, деструкція її кісткових структур у вигляді цукру, що розчиняється. Який попередній діагноз?
a. Хронічний одонтогенний гайморит
b. Остеобластокластома верхньої щелепи
c. Хронічний остеомієліт верхньої щелепи
*d. Рак верхньої щелепи
e. Адамантинома верхньої щелепи

38. Чоловік віком 35 років звернувся до лікаря-стоматолога зі скаргами на наявність новоутворення на нижній губі. Об'єктивно на незміненій червоній облямівці нижньої губи ліворуч спостерігається вузол діаметром 0,6 см, напівкулястої форми, щільної консистенції, що підвищується над рівнем червоної облямівки та вкритий сірими лусочками. Пальпація безболісна. Який попередній діагноз?
a. Кератоакантома
b. Папілома
c. Передраковий гіперкератоз червоної облямівки губи
d. Піогенна гранульома
*e. Бородавчастий передрак

39. Під час профілактичного огляду десятирічного хлопчика лікар-стоматолог виявив на вестибулярній поверхні зуба 11 крейдоподібну блискучу пляму з чіткими межами, що не тьмяніє під час висушування. Решта зубів без змін. Установлено попередній діагноз: місцева гіпоплазія. Для проведення диференціальної діагностики лікар провів вітальне фарбування зони ураження. Який розчин для цього найчастіше використовують?
a. Еритрозину
b. Хлоргексидину
*c. Метиленового синього
d. Генціанвіолету
e. Йоду

40. Жінка віком 35 років перебуває в інфекційному відділенні лікарні з приводу лікування грипу. Скаржиться на сухість та печіння слизової оболонки порожнини рота. Під час огляду на тлі гіперемованої слизової оболонки порожнини рота виявлено ділянки десквамації епітелію. Лікар-стоматолог призначив терапію. Який препарат стимулює місцевий імунітет, відновлює нормальну мікрофлору порожнини рота, бере участь у загоєнні ран та регенерації слизової оболонки порожнини рота?
a. Діоксидин
b. Повідон-йод
c. Хлоргексидин
*d. Лізоцим
e. Перекис водню

41. Жінці віком 46 років планується виготовити суцільнокерамічні коронки з опорою на зуби 12, 11. Після препарування опорних зубів було виготовлено провізорні коронки прямим методом. На який цемент їх треба зафіксувати?
a. Склоіономерний
b. Цинк-оксидний з евгенолом
c. Полікарбоксилатний
*d. Цинк-оксидний без евгенолу
e. Цинк-фосфатний

42. Дівчина віком 18 років звернулася до лікаря-стоматолога зі скаргами на естетичний недолік зубів через підвищену кількість нальоту на них. Об'єктивно спостерігається: КПВ=7, пломби відповідають критеріям якості, але стан гігієни порожнини рота незадовільний. Пацієнтці проведено професійну гігієну порожнини рота та навчання правильній методиці чищення зубів із підбором засобів індивідуальної гігієни. Рекомендовано повторне відвідування через тиждень. Що має бути проведено під час повторного відвідування?
a. Бесіда про профілактику карієсу зубів
b. Бесіда про профілактику захворювань пародонта
c. Відбілювання зубів
*d. Контрольоване чищення зубів
e. Повторна професійна гігієна

43. Жінка віком 25 років звернулася до лікаря-стоматолога зі скаргами на наявність пухирців на червоній облямівці нижньої губи. Напередодні було підвищення температури тіла до 38,5^oС. Із анамнезу відомо: протягом останніх років ці симптоми виникають періодично приблизно раз на пів року. Під час огляду на червоній облямівці нижньої губи виявлено дрібні пухирці, що розміщені групою, заповнені мутною рідиною, болісні під час пальпації. Регіонарні лімфатичні вузли збільшені, болісні. Які лікарські засоби треба призначити для місцевого лікування?
a. Кератопластики
b. Антимікотичні
*c. Противірусні
d. Антибіотики
e. Знеболювальні

44. Під час проведення операції видалення зуба пацієнт випадково вдихнув марлевий тампон. Виникло різке порушення дихання, кашель. Яка асфіксія розвивається в цьому разі?
a. Аспіраційна
*b. Обтураційна
c. Стенотична
d. Клапанна
e. Дислокаційна

45. Жінка віком 44 роки скаржиться на напади самовільного болю в ділянці верхньої щелепи ліворуч, що тривають по 2-3 год, посилюються вночі та від дії холодових подразників. Біль турбує протягом двох днів. Об'єктивно спостерігається: на жувальній поверхні зуба 25 каріозна порожнина в межах біляпульпарного дентину. Зондування болісне по всьому дну. ЕОД=30 мкА. Який імовірний діагноз?
a. Гострий гнійний пульпіт
b. Гострий серозний періодонтит
*c. Гострий дифузний пульпіт
d. Глибоке активне ураження карієсом
e. Невралгія трійчастого нерва

46. Під час профілактичного огляду одинадцятирічного хлопчика лікар-стоматолог виявив незначну гіперемію, інфільтрацію, сухість та лущення всієї поверхні червоної облямівки губ із порушенням їх архітектоніки. Пацієнт скаржиться на сухість та відчуття стягнутості губ, особливо в холодні пори року. Який вид хейліту можна діагностувати в цьому разі?
*a. Метерологічний
b. Атопічний
c. Ексфоліативний
d. Мікробний
e. Алергійний

47. Під час огляду лікарем-стоматологом чоловік віком 54 роки поскаржився на загальну слабкість, головний біль, нудоту та біль у животі, запаморочення. Об'єктивно спостерігається: пацієнт млявий, обличчя бліде без ознак ціанозу, губи, язик, шкіра сухі. Дихання сповільнене, глибоке, типу Куссмауля. У повітрі, що видихається, відчутний різкий запах ацетону. Тонус м'язів знижений, очні яблука м'які, АТ - 90/50 мм рт. ст. Який патологічний стан, імовірно, розвивається в пацієнта?
a. Епілептичний напад
b. Гіпоглікемічна кома
c. Анафілактичний шок
*d. Гіперглікемічна кома
e. Колапс

48. У пацієнта виявлено протрузію зубів у фронтальному відділі верхньої щелепи. До якої групи аномалій прикусу належить ця патологія?
a. Вертикальних
b. Супраоклюзійних
c. Транспозиційних
*d. Сагітальних
e. Трансверзальних

49. Чоловік віком 38 років звернувся до університетської стоматологічної поліклініки зі скаргами на постійний біль у ділянці верхньої щелепи праворуч. Після проведення комплексного обстеження встановлено діагноз: загострення хронічного гранулюючого періодонтиту зуба 18, що стало показанням до його видалення. Під час екстракції зуба прямим елеватором виник відлом горба верхньої щелепи. До чого може призвести це ускладнення?
a. Невралгії трійчастого нерва
b. Парезу лицевого нерва
c. Перелому верхньої щелепи
*d. Емфіземи обличчя
e. Деформації верхнього зубного ряду

50. Пацієнт віком 56 років звернувся до лікаря-стоматолога зі скаргами на кровоточивість ясен, неприємний запах з рота та рухомість зубів, що турбують протягом п'яти років. Після проведених клінічних та додаткових методів дослідження лікар встановив діагноз: хронічний генералізований пародонтит ІІ ступеня, і запропонував план лікування. Яка основна мета лікування пародонтиту?
a. Видалення зубної бляшки
*b. Досягнення стабілізації процесу
c. Стимулювання регенерації
d. Усунення запалення ясен
e. Усунення оклюзійної травми

51. Під час профілактичного огляду дівчини віком 17 років лікар-стоматолог виявив утворення надлишкової емалі округлої форми діаметром 3 мм у пришийковій ділянці зуба 24, що відокремлене від основної емалі зуба пластом цементу. З анамнезу відомо: це утворення було на зубі з моменту прорізування. Який імовірний діагноз?
a. Гіпоплазія емалі
b. Недосконалий дентиногенез
c. Недосконалий амелогенез
d. Гіперцементоз
*e. Гіперплазія емалі

52. Дитина грудного віку хворіє протягом двох днів. Вона неспокійна, вередує під час їжі, температура тіла в межах норми. Об'єктивно спостерігається: на яскраво гіперемованій та набряклій слизовій оболонці щік та спинці язика сироподібний наліт білого кольору. Після його видалення оголюється яскраво гіперемована поверхня слизової з точковими крововиливами. Який імовірний діагноз?
*a. Гострий кандидозний стоматит
b. Хронічний рецидивний афтозний стоматит
c. Стоматит Венсана
d. М'яка форма лейкоплакії
e. Гострий герпетичний стоматит

53. Батьки чотирирічного хлопчика звернулися до лікаря-стоматолога зі скаргами на біль у передньому зубі верхньої щелепи дитини, зміну його положення, неможливість відкушування їжі. Декілька годин тому хлопчик отримав травму обличчя. Об'єктивно спостерігається: конфігурація обличчя не змінена, на шкірі нижньої губи та підборідді садно, слизова оболонка нижньої губи травмована, рухомість зуба 51 I ступеня, невелике зміщення його положення вестибулярно в сагітальному напрямку. На рентгенограмі визначається рівномірне розширення періодонтальної щілини зуба 51. Яка тактика лікаря після обробки рани?
a. Видалення зуба 51
b. Реплантація зуба 51
*c. Динамічне спостереження
d. Професійна гігієна порожнини рота
e. Ендодонтичне лікування зуба 51

54. Пацієнту віком 23 роки планується виготовити металокерамічну коронку на зуб 46 у зв'язку з дефектом твердих тканин зуба. З якою метою під час препарування зуба 46 лікар-стоматолог-ортопед сформував скошений уступ?
a. Попередження сколів
*b. Покращення ретенції коронки
c. Профілактика захворювань тканин пародонта
d. Естетичність конструкції
e. Раціональність навантаження

55. Батьки шестирічного хлопчика звернулися до лікаря-стоматолога зі скаргами на появу в дитини проміжків між зубами. Під час обстеження виявлено треми та діастеми між зубами та стертість ріжучих країв та горбиків. Яка тактика ведення цього пацієнта?
a. Застосувати міогімнастику
b. Рекомендувати не вживати тверду їжу
*c. Не потребує лікування
d. Провести вибіркове пришліфовування
e. Застосувати апаратурне лікування

56. Пацієнтка віком 47 років скаржиться на утруднене вживання їжі через травмування слизової оболонки альвеолярного відростка нижньої щелепи під час користування бюгельним протезом. Протез виготовлено тиждень тому. Після зняття протеза на рівні перехідної складки в ділянці відсутніх зубів 45, 46 із язикового боку виявлено болісну виразку розміром 1,5х3 мм з нерівними краями, що кровоточить від дотику. Яка виразка, ймовірно, спостерігається?
a. Актиномікотична
*b. Декубітальна
c. Сифілітична
d. Туберкульозна
e. Трофічна

57. Пацієнтці віком 54 роки з частковою відсутністю зубів І класу за Кеннеді на верхній щелепі проводиться виготовлення бюгельного протеза. Одним із лабораторних етапів виготовлення є проведення паралелометрії. Що визначають на цьому етапі?
a. Трансверзальну криву
*b. Відносну паралельність зубів
c. Центральне співвідношення щелеп
d. Межі базису протеза
e. Оклюзійну криву

58. У чоловіка віком 52 роки на шкірі правої щоки спостерігається щільна, болісна, конічної форми ділянка запалення з гнійно-некротичним стрижнем всередині. Який імовірний діагноз?
a. Бешиха
b. Карбункул
*c. Фурункул
d. Сибірка
e. Нома

59. У пацієнта виявлено недорозвинення нижньої щелепи, щілина твердого та м'якого піднебіння, глосоптоз. Який синдром можна діагностувати в цьому разі?
a. Костена
b. Шегрена
c. Гольденхара
*d. Робена
e. Горліна-Гольтця

60. Чоловіку віком 53 роки проведено екстракцію зуба 16 внаслідок хронічного гранулематозного періодонтиту. На етапі кюретажу лунки проведено пальце-носову пробу, яка виявилася позитивною. Яка тактика лікаря-стоматолога-хірурга в цьому разі?
a. Проведення синус-ліфтингу
b. Тампонада комірки йодоформною турундою
*c. Проведення пластичного ушивання
d. Антибіотикотерапія
e. Тампонада комірки гемостатичною губкою

61. До лікаря-стоматолога-хірурга звернувся пацієнт віком 23 роки після видалення зуба 47 зі скаргами на біль, що пульсує та іррадіює у вухо, неприємний запах з рота, підвищення температури тіла до 37,6^oС, загальну слабкість. Об'єктивно спостерігається: слизова оболонка в ділянці видаленого зуба набрякла та гіперемована, комірка заповнена гнійно-некротичними масами, укрита нальотом брудно-сірого кольору. Регіонарні лімфатичні вузли збільшені та болісні під час пальпації. Який імовірний діагноз?
a. Паратонзилярний абсцес
b. Гострий гнійний періодонтит зуба 47
c. Неврит коміркового нерва
d. Остеомієліт нижньої щелепи
*e. Альвеоліт лунки зуба 47

62. Дівчині віком 19 років за ортодонтичними показаннями рекомендовано видалення нижніх третіх молярів. Під час проведення знеболювання пацієнтка поскаржилася на слабкість та втратила свідомість. Об'єктивно спостерігається: шкірні покриви бліді, вологі, АТ - 110/70 мм рт. ст., пульс ниткоподібний. Через 10 секунд дівчина отямилася. Який невідкладний стан, найімовірніше, розвинувся в пацієнтки?
a. Напад стенокардії
b. Колапс
c. Напад епілепсії
d. Асфіксія
*e. Непритомність

63. Жінка віком 40 років звернулася до лікаря-стоматолога зі скаргами на кровоточивість ясен та рухомість зубів, що турбують протягом декількох років. Для об'єктивізації стану тканин пародонта лікар вирішив провести пародонтальний скринінг-тест (PSR). Що є визначальним для встановлення ступеня тяжкості патології пародонта та визначення алгоритму подальшого ведення пацієнта?
a. Ступінь рухомості зубів
b. Ступінь рецесії ясен
*c. Глибина зондування
d. Кількість зубних відкладень
e. Ступінь кровоточивості

64. Чоловік віком 30 років скаржиться на наявність у порожнині рота виразок, що з'являються періодично 1-2 рази на рік. Об'єктивно спостерігається: на слизовій оболонці нижньої губи та під язиком 2 ерозії округлої форми розміром 5-7 мм, оточені обідком запальної гіперемії, укриті сірувато-білим нальотом, різко болісні під час дотику. Який імовірний діагноз?
*a. Хронічний рецидивний афтозний стоматит
b. Первинний сифіліс
c. Багатоформна ексудативна еритема
d. Стоматит Сеттона
e. Рецидивний герпес

65. Чотирнадцятирічна дівчинка скаржиться на відчуття стягування губ, які вона постійно облизує. Об'єктивно спостерігається: червона облямівка губ суха, набрякла та гіперемована, укрита лусочками, що легко знімаються, оголюючи неушкоджену яскраво-червону поверхню. Визначте ймовірний вид хейліту.
a. Метеорологічний
*b. Ексфоліативний
c. Екзематозний
d. Атопічний
e. Гландулярний

66. Жінка віком 25 років, якій три доби тому видалено зуб 36, скаржиться на погіршення самопочуття, підвищення температури тіла до 38,1^oС. Об'єктивно спостерігається: пацієнтка бліда, обличчя асиметричне через припухлість м'яких тканин у ділянці нижньої щелепи з лівого боку, парестезія нижньої губи ліворуч, відкривання рота утруднене, альвеолярний відросток у ділянці зуба 36 муфтоподібно потовщений, слизова оболонка набрякла, гіперемована. Із лунки зуба 36 виділяється гній. Який імовірний діагноз?
a. Гострий гнійний лімфаденіт
b. Гострий періостит нижньої щелепи
c. Флегмона підщелепної ділянки
*d. Гострий остеомієліт нижньої щелепи
e. Нагноєння радикулярної кісти нижньої щелепи

67. Юнак віком 18 років скаржиться на біль у ділянці фронтальних зубів верхньої щелепи. Зі слів пацієнта, він отримав побутову травму два дні тому. Об'єктивно спостерігається: садна в ділянці верхньої губи, зубний ряд інтактний, рухомість зубів 13, 12, 11, 21, 22, 23 І ступеня. Після рентгенологічного дослідження встановлено діагноз: перелом альвеолярного відростка верхньої щелепи в ділянці зубів 13, 12, 11, 21, 22, 23. Яку шину для постійної фіксації треба застосувати в цьому разі?
a. Шину із зачіпними петлями
b. Шину з розпірковим вигином
c. Шину Лімберга
*d. Гладку шину-скобу
e. Шину Порта

68. Тринадцятирічний хлопчик скаржиться на естетичний дефект у вигляді плями на верхньому передньому зубі. Об'єктивно спостерігається: на емалі вестибулярної поверхні в ділянці ріжучого краю зуба 21 пляма білого кольору з чіткими межами, гладка під час зондування. Після висушування пляма в розмірах не змінюється. Установіть попередній діагноз.
a. Початкове активне ураження карієсом
b. Системна гіпоплазія емалі
*c. Місцева гіпоплазія емалі
d. Початкове неактивне ураження карієсом
e. Ендемічний флюороз

69. Під час стоматологічного огляду восьмирічної дівчинки виявлено наявність множинних білих блискучих плям на вестибулярних поверхнях різців обох щелеп. Дитина народилася та проживає в зоні ендемічного флюорозу. Лікар-стоматолог встановив діагноз: флюороз зубів. Який метод первинної профілактики є найефективнішим у цьому разі?
a. Споживання продуктів із підвищеним вмістом клітковини
b. Споживання продуктів із підвищеним вмістом заліза
c. Споживання продуктів із підвищеним вмістом кальцію
d. Споживання кисломолочних продуктів
*e. Усунення підвищеного вмісту фтору в питній воді

70. Пацієнт віком 48 років перебуває на стаціонарному лікуванні в щелепно-лицевому відділенні протягом місяця з діагнозом: флегмона піднижньощелепної ділянки. Отримує стандартну для цього захворювання схему лікування. Відзначається незначне покращення, але вздовж рани постійно утворюються нагнійні щільні інфільтрати з дрібними білуватими крупинками. Лікар провів додаткові дослідження, у результатах виявлено ксантомні клітини. Яке захворювання можна припустити в цьому разі?
a. Бешиху
*b. Актиномікоз
c. Туберкульоз
d. Хворобу Боуена
e. Сифіліс

71. Жінка віком 30 років перебуває на лікуванні з діагнозом: фурункул лівої щоки. Раптово стан пацієнтки погіршився - з'явився головний біль, підвищення температура тіла до 39^oС, збільшився набряк щоки, з'явився щільний інфільтрат у вигляді тяжа в ділянці внутрішнього кута ока. Яке ускладнення, найімовірніше, розвинулося в цьому разі?
a. Флегмона щоки
*b. Тромбофлебіт лицевих вен
c. Карбункул щоки
d. Абсцес щоки
e. Бешиха

72. До лікаря-стоматолога звернулися батьки дев'ятирічної дівчинки зі скаргами на біль у фронтальній ділянці верхньої щелепи та відсутність зуба в дитини через травму обличчя під час спортивних змагань. Об'єктивно спостерігається: зуб 11 відсутній, зуб 21 зміщений у бік відсутнього зуба 11. На рентгенограмі виявлено розширення періодонтальної щілини зуба 21. Який імовірний діагноз?
a. Вбитий вивих зуба 11, повний вивих зуба 21
b. Повний вивих зуба 21, перелом кореня зуба 11
c. Вбитий вивих зуба 21, повний вивих зуба 11
*d. Повний вивих зуба 11, неповний вивих зуба 21
e. Неповний вивих зуба 11, перелом коронки зуба 21

73. Дівчина віком 16 років звернулася до лікаря-стоматолога зі скаргами на косметичний дефект через відсутність верхнього переднього зуба. З анамнезу відомо, що зуб 22 видалено місяць тому через травму. Об'єктивно спостерігається: відсутній зуб 22, коронки зубів, що обмежують дефект, інтактні з добре вираженим екватором, мають високу коронкову частину. Прикус ортогнатичний. Яка ортопедична конструкція є найраціональнішою в цьому разі?
*a. Адгезивний мостоподібний протез
b. Знімний протез із утримувальними кламерами
c. Знімний протез із денто-альвеолярними кламерами
d. Бюгельний протез
e. Металокерамічна коронка на імплантаті

74. Пацієнт віком 45 років скаржиться на наявність білої плями на щоці, яку помітив близько двох місяців тому. Об'єктивно спостерігається: на слизовій оболонці щоки по лінії змикання зубів ділянка білуватого кольору із чіткими межами, що не виступає над рівнем слизової оболонки, під час зіскрібання не знімається. Пальпація безболісна. Прилегла слизова оболонка не змінена. Який імовірний діагноз?
*a. Лейкоплакія
b. Червоний плоский лишай
c. Обмежений передраковий гіперкератоз
d. Червоний вовчак
e. Хронічний гіперпластичний кандидоз

75. Хлопець віком 18 років звернувся до лікаря-стоматолога зі скаргами на біль у порожнині рота, підвищення температури тіла до 37,4^oС. Під час огляду на слизовій оболонці порожнини рота в ділянці піднебіння та щік виявлено болісні ерозії розміром 1,5х0,5 см. Регіонарні лімфатичні вузли збільшені, болісні під час пальпації. На шкірних покривах рук, тулуба та волосистої частини голови наявні плямисто-папульні везикульозні висипи. Установіть попередній діагноз.
*a. Вітряна віспа
b. Скарлатина
c. COVID-19
d. Кір
e. Оперізувальний лишай

76. Жінка віком 43 роки скаржиться на появу безболісної симетричної червоної плями, розташованої в центральній частині обличчя, що охоплює щоки та крила носа. З анамнезу відомо, що подібні симптоми виникають періодично в осінньо-літній період. Під час обстеження на шкірі обличчя виявлено еритему, запала центральна частина якої вкрита лусочками, а по периферії - блідо-червона смужка вільна від лусочок з ділянками гіперкератозу різної величини та валиком папульозного інфільтрату. Установіть попередній діагноз.
a. Багатоформна ексудативна еритема
b. Хвороба Боуена
c. Оперізувальний лишай
d. Бешиха
*e. Червоний вовчак

77. Батьки одинадцятирічної дівчинки звернулися до лікаря-стоматолога-ортодонта зі скаргами на рецидив діастеми після проведеного ортодонтичного лікування. Об'єктивно спостерігається: діастема І типу 3 мм, вуздечка верхньої губи коротка, щільна, у вигляді тяжу прикріплюється до ясенного сосочка. Яка причина рецидиву?
a. Шкідливі звички
b. Незбалансоване харчування
c. Неналежна гігієна
*d. Не проведено френулопластику
e. Порушення носового дихання

78. Підліток віком 15 років скаржиться на постійну кровоточивість ясен під час чищення зубів та вживання їжі. Об'єктивно спостерігається: набряк, гіперемія та ціаноз ясен у фронтальній ділянці нижньої щелепи, ясенні сосочки набряклі та легко кровоточать під час зондування. Наявні над'ясенні щільні зубні нашарування. Укажіть додатковий метод обстеження для встановлення остаточного діагнозу.
a. Реопародонтографія
b. Телерентгенографія
*c. Рентгенографія
d. Стоматоскопія
e. Електроодонтодіагностика

79. Що у конструкції ортодонтичного апарата має ознаки елементів функціонально-направляючої дії?
*a. Похила площина
b. Вестибулярна дуга
c. Базис апарата
d. Рукоподібні пружини
e. Гвинт для розширення

80. Хлопець віком 18 років скаржиться на виражений біль у роті під час ковтання, погіршення апетиту, загальну слабкість, підвищення температури тіла до 39,1^oС. Об'єктивно спостерігається: на м'якому піднебінні, мигдаликах, піднебінних дужках та в ретромолярних ділянках розташовані дрібні згруповані пухирці з серозним та серозно-геморагічним вмістом. Деякі пухирці були розкриті з утворенням ерозій із яскраво-червоним дном, не вкриті фібринозним нальотом. Підщелепні лімфатичні вузли збільшені, слабко болісні під час пальпації. Який попередній діагноз?
*a. Герпетична ангіна
b. Багатоформна ексудативна еритема
c. Інфекційний мононуклеоз
d. Рецидивний герпетичний стоматит
e. Гострий герпетичний стоматит

81. В одинадцятирічного хлопчика діагностовано гострий серозний дифузний пульпіт зуба 34. Під час рентгенологічного дослідження виявлено, що корінь зуба 34 перебуває у стадії несформованої верхівки. На якій основі має бути матеріал для пломбування кореневого каналу?
a. Резорцин-формаліну
b. Епоксидної смоли
c. -
d. Евгенолу
*e. Гідроксиду кальцію

82. Під час боксування спортсмен віком 17 років отримав удар у фронтальну ділянку верхньої щелепи, у результаті якої було повністю вибито два верхні центральні різці. Об'єктивно спостерігається: їхні комірки заповнені кров'яними згустками, стінки збережені, слабко болісні під час пальпації. Який метод лікування найдоцільніший у цьому разі?
*a. Негайна реплантація зубів
b. Ушивання рани кетгутом
c. Резекція верхівок коренів зубів 11 та 21
d. Віддалена імплантація
e. -

83. Чоловік віком 50 років скаржиться на наявність новоутворення на верхній губі. Об'єктивно на шкірі верхньої губи спостерігається одиночний вузол гіперкератозу, що підвищується над рівнем прилеглих тканин, конічної форми, діаметром 0,4 см, безболісний під час пальпації, сірого кольору, має пошарову будову. Установіть попередній діагноз.
a. Кератоакантома
*b. Шкірний ріг
c. Бородавчастий передрак
d. Хвороба Боуена
e. Папілома

84. Під час фіксації центрального співвідношення щелеп визначено умовний анатомічний орієнтир: лінію, яка проходить від точки на початку кісткової основи носової перегородки до середини козелка вуха. Як називається цей орієнтир?
*a. Камперівська горизонталь
b. Сагітальна крива Шпеє
c. Франкфуртська горизонталь
d. Трансверзальна крива Уілсона
e. Оклюзійна площина

85. Батьки дев'ятирічного хлопчика звернулися до лікаря-стоматолога для санації порожнини рота дитини. Під час огляду виявлено значну кількість м'якого зубного нальоту. Які поверхні зубів треба зафарбувати для визначення індексу Федорова-Володкіної з метою гігієнічного навчання дитини та наочного прикладу необхідності ретельного чищення зубів?
a. Оральну поверхню зубів 13, 12, 11, 21, 22, 23
b. Вестибулярну поверхню зубів 16, 11, 26, 31 та язикову поверхню зубів 36, 46
*c. Вестибулярну поверхню зубів 43, 42, 41, 31, 32, 33
d. Вестибулярну поверхню зубів 13, 12, 11, 21, 22, 23
e. Язикову поверхню зубів 43, 42, 41, 31, 32, 33

86. Чоловік віком 52 роки звернувся до лікаря-стоматолога-ортопеда зі скаргами на часте випадіння пломби в зубі на верхній щелепі праворуч. Об'єктивно спостерігається: зуб 15 зруйнований, кукса зуба виступає на 2 мм над яснами. На рентгенограмі кореневий канал запломбовано до рівня фізіологічної верхівки, периапікальних змін не виявлено. Пацієнту запропоновано виготовлення литої куксово-кореневої вкладки та металокерамічної коронки. Що допоможе попередити перелом кореня опорного зуба?
a. Анатомічна форма коронки
b. Пломбування кореневого каналу
*c. Наявність ферул-ефекту в зубі
d. Фіксація куксової вкладки
e. Зменшення навантаження

87. У пацієнта з діагнозом: серцева недостатність ІІ стадії - виявлено болісну виразку в ретромолярній ділянці порожнини рота ліворуч. Дно виразки вкрите фібринозним нальотом, запальний інфільтрат навколо виразки відсутній. Яка стоматологічна допомога доцільна в цьому разі?
a. Хірургічне лікування
*b. Місцеве знеболювання й репаранти
c. Місцево глюкокортикостероїди
d. Антисептичні або антибактеріальні засоби
e. Протигрибкове лікування

88. Дівчина віком 16 років скаржиться на швидку втомлюваність, сонливість, млявість, запаморочення, головний біль, ламкість волосся та нігтів, парестезії язика після вживання гострої та солоної їжі, спотворення смакових відчуттів, сухість у роті. Об'єктивно спостерігається: блідість та сухість шкірних покривів, слизова оболонка порожнини рота бліда, суха. Язик набряклий, сосочки його атрофовані. Результати дослідження периферичної крові: гемоглобін - 80 г/л, еритроцити - 3,2·10^12/л, КП - 0,75. Який діагноз можна припустити в цьому разі?
a. Перніціозна анемія
*b. Залізодефіцитна анемія
c. Гіповітаміноз групи В
d. Гіповітаміноз С
e. Кандидозний стоматит

89. Лікарю-стоматологу треба провести візуальний огляд коронкових частин зубів пацієнта. Які мають бути умови для проведення точної оцінки?
a. Зуби мають бути чистими, вологими та досліджуватися під джерелом світла
b. Зуби мають бути сухими та досліджуватися під джерелом світла
*c. Зуби мають бути чистими, сухими та досліджуватися під джерелом світла
d. Зуби мають бути чистими та сухими
e. Зуби мають бути чистими та вологими

90. У пацієнта віком 52 роки під час профілактичного огляду лікар-стоматолог виявив на червоній облямівці нижньої губи ділянку полігональної форми до 0,8 см, укриту тонкими щільно розташованими лусочками сірувато-коричневого кольору. Під час пальпації вогнище ураження безболісне, м'яке в основі, не виступає над рівнем прилеглих тканин. Який імовірний діагноз?
a. Хвороба Боуена
b. Бородавчастий передрак
c. Лейкоплакія
*d. Передраковий гіперкератоз червоної облямівки губ
e. Червоний плоский лишай

91. Батьки восьмирічного хлопчика скаржаться на підвищення температури тіла до 38,5^oС, млявість та біль у горлі дитини. Об'єктивно спостерігається: гострий катаральний стоматит, мигдалики набряклі, гіперемовані, укриті жовто-сірим нальотом, що легко знімається. Підщелепні, шийні, потиличні лімфовузли значно збільшені, слабко болісні під час пальпації. За результатами лабораторного дослідження виявлено лейкоцитоз і атипові мононуклеари. Укажіть етіологічний чинник захворювання.
a. Паличка Борде-Жангу
b. Вірус Коксакі
c. Вірус простого герпесу
*d. Вірус Епштейна-Барр
e. Гемолітичний стрептокок

92. Чоловік віком 67 років звернувся до лікаря-стоматолога для ортопедичного лікування. Об'єктивно спостерігається: повна відсутність зубів на нижній щелепі, значна, рівномірна атрофія альвеолярної частини, прикріплення м'язів, складок слизової оболонки, рухомих тяжів, вуздечок нижньої губи та язика на рівні верхівки альвеолярного гребеня, слизова оболонка суха на дотик, стоншена, атрофічна. Присінок ротової порожнини практично відсутній. Якому методу спеціальної підготовки ротової порожнини до протезування треба надати перевагу в цьому разі?
a. Тканинній регенерації
b. Френулопластиці
c. Дентальній імплантації
d. Альвеолотомії
*e. Вестибулопластиці

93. Батьки восьмирічної дівчинки звернулися до лікаря-стоматолога зі скаргами на біль у ділянці верхньої щелепи ліворуч та підвищення температури тіла до 37,9^oС у дитини. Дівчинка хворіє другу добу. Об'єктивно спостерігається: асиметрія обличчя через припухлість лівої щоки, коронкова частина зуба 65 зруйнована на 1/2, перкусія його різко болісна, гіперемія та набряк слизової оболонки з вестибулярного боку альвеолярного відростка на рівні зубів 64, 65 та 26, під час пальпації визначається флюктуація. Який імовірний діагноз?
a. Гострий одонтогенний остеомієліт верхньої щелепи
b. Одонтогенна кіста верхньої щелепи
*c. Гострий одонтогенний періостит верхньої щелепи
d. Загострення хронічного періодонтиту зуба 65
e. Одонтогенний гайморит

94. Батьки восьмирічної дівчинки скаржаться на болісність та кровоточивість ясен у дитини. Об'єктивно спостерігається: слизова оболонка ясен верхньої та нижньої щелеп у ділянці фронтальних зубів та перших постійних молярів набрякла, гіперемована, ясенні сосочки мають заокруглену форму. Тимчасові зуби відсутні. Також спостерігається симетричне ураження долоней та підошв у вигляді ділянок гіперкератозу коричневого кольору, що межують із зонами підвищеного злущування епідермісу. Для якого захворювання характерні ці клінічні симптоми?
a. Хвороби Гоше
b. Хвороби Німана-Піка
c. Пародонтального синдрому при цукровому діабеті
d. Хвороби Таратинова
*e. Синдрому Папійона-Лефевра

95. Дівчина віком 16 років скаржиться на кровоточивість під час вживання їжі в ділянці верхньої щелепи ліворуч. Об'єктивно спостерігається: на жувальній поверхні зуба 26 каріозна порожнина, заповнена грануляційною тканиною червоного кольору. Глибоке зондування викликає різкий біль та кровоточивість. Перкусія зуба безболісна. Якому захворюванню відповідають ці клінічні симптоми?
*a. Хронічному гіпертрофічному пульпіту
b. Гігантоклітинній гранульомі
c. Хронічному гіпертрофічному гінгівіту
d. Хронічному гангренозному пульпіту
e. Хронічному фіброзному пульпіту

96. Батьки семирічної дівчинки звернули увагу на наявність у неї множинних білих блискучих плям на вестибулярних поверхнях передніх зубів обох щелеп. Дитина народилася і проживає у зоні ендемічного флюорозу. Установлено діагноз: плямиста форма флюорозу зубів. Прийом яких препаратів для дівчинки є доцільним для індивідуальної профілактики прогресування флюорозу в зимово-весняний період?
a. -
b. Магнію
c. Фтору
d. Цинку
*e. Кальцію

97. Чоловік віком 54 роки протягом 24-х днів перебував на стаціонарному лікуванні в щелепно-лицевому відділенні через перелом нижньої щелепи. Після зняття шин відчув обмежене відкривання рота, незначний біль у ділянці скронево-нижньощелепного суглоба. Об'єктивно спостерігається: відстань між ріжучими краями центральних різців під час максимального відкривання рота становить 2,5 см. Яке ускладнення після перелому нижньої щелепи, найімовірніше, розвинулося?
*a. Контрактура нижньої щелепи
b. Анкілоз скронево-нижньощелепного суглоба
c. Мікростомія
d. Несправжній суглоб
e. Неправильно зрощений перелом

98. Жінка віком 57 років скаржиться на погіршення загального стану, сильний головний біль, підвищення температури тіла до 39^oС, появу нудоти, блювання, задишки. На обличчі виявлено ділянки вираженого почервоніння шкіри з чіткими нерівними межами, що підвищуються над рівнем прилеглих тканин. Шкіра уражених ділянок різко болісна, набрякла, ущільнена, гаряча на дотик, гладенька та блискуча. Піднижньощелепні лімфатичні вузли збільшені. Який імовірний діагноз?
*a. Бешиха
b. Стрептодермія
c. Сибірка
d. Червоний вовчак
e. Тромбофлебіт лицевої вени

99. Пацієнт віком 22 роки, який працює у дорожній службі, скаржиться на сухість, болісність, лущення губ у літній період. Об'єктивно спостерігається: червона облямівка губ набрякла, гіперемована, укрита дрібними лусочками та тріщинами. Який засіб доцільно призначити під час лікування для захисту червоної облямівки губ?
a. Протизапальні суспензії
b. Антисептичні розчини
c. Антигістамінні препарати
d. Зволожувальний гель
*e. Фотозахисну мазь

100. Під час одержання відбитка альгінатною масою з верхньої щелепи в пацієнта раптово виникли прискорене та поглиблене дихання, збудження, пітливість. Лікар негайно нахилив голову пацієнта донизу та вийняв відбиткову ложку з відбитковою масою, але шматок альгінатної маси потрапив у верхні дихальні шляхи. Шкірні покриви пацієнта набули сірого забарвлення, а губи - ціанотичного відтінку. Який невідкладний захід треба здійснити до приїзду бригади екстреної (швидкої) медичної допомоги?
*a. Прийом Геймліха
b. Серцево-легеневу реанімацію
c. Ударити долонею між лопатками
d. Конікотомію
e. Оксигенотерапію

101. На прийомі в лікаря-стоматолога під час препарування зубів жінка віком 49 років поскаржилася на слабкість, головокружіння, озноб. Об'єктивно спостерігається: свідомість збережена, шкірні покриви бліді, укриті холодним потом, дихання поверхневе, прискорене, пульс слабкий, АТ - 80/40 мм рт. ст. Який невідкладний стан, найімовірніше, розвинувся в пацієнтки?
a. Больовий шок
b. Анафілактичний шок
c. Непритомність
*d. Судинний колапс
e. Гіпертонічний криз

102. Жінка віком 58 років скаржиться на відсутність зубів 34, 35, 36, 37, 45, 46, 47. Зуби, що залишилися, мають рухомість І ступеня. На ортопантомограмі в ділянці зубів 33, 32, 31, 41, 42, 43, 44 спостерігається резорбція альвеолярного відростка в межах 1/3 висоти міжзубних перетинок. Яку ортопедичну конструкцію доцільно запропонувати пацієнтці?
a. Частковий знімний пластинковий протез
b. Шину Ельбрехта
c. Напівкоронкову шину
*d. Бюгельну шину-протез
e. Шину на скловолоконній стрічці

103. У пацієнта віком 26 років, який захворiв 3 днi тому, спостерігається підвищення температури тіла до 38,5^oC, загальна слабкість. Під час огляду на шкірі тильної поверхні верхніх кінцівок виявлено чітко відмежовані округлі папули рожевого кольору, у порожнині рота численні ерозії, кров'янисті кірки на губах. Симптом Нікольського негативний. Який попередній діагноз?
a. Гострий герпетичний стоматит
b. Пухирчатка
c. Стоматит Венсана
*d. Багатоформна ексудативна еритема
e. Червоний плоский лишай

104. Пацієнту на прийомі в лікаря-стоматолога діагностовано генералізований пародонтит ІІ ступеня тяжкості, хронічний перебіг. З анамнезу відомо: протезування клапана серця. Лікар планує проведення первинного пародонтологічного лікування, що передбачає насамперед видалення над- та під'ясенних зубних відкладень. Які групи препаратів мають бути призначені пацієнту для профілактики розвитку ендокардиту?
a. Знеболювальні засоби місцевої дії
b. Протизапальні засоби місцевого застосування
c. Знеболювальні засоби системної дії
*d. Антибіотики для системного застосування
e. Антибіотики для місцевого застосування

105. Чоловік віком 29 років звернувся до лікаря-стоматолога зі скаргами на локальний біль у ділянці кута нижньої щелепи, веретеноподібну деформацію щелепи, рухомість та випадіння здорових зубів із цього боку. З анамнезу відомо: у пацієнта хвороба Педжета. Установіть попередній діагноз.
a. Остеобластокластома нижньої щелепи
b. Адамантинома нижньої щелепи
c. Рак нижньої щелепи
d. Парадентальна кіста
*e. Остеосаркома нижньої щелепи

106. Жінка віком 26 років скаржиться на біль, відчуття розпирання та збільшення нижньої губи. Об'єктивно спостерігається: нижня губа набрякла з явищами застійної гіперемії, гіпертрофії та розширенням усть дрібних слинних залоз, із яких виділяється секрет світлого кольору. Червона облямівка губ суха, виявлено поодинокі лусочки. Який вид хейліту можна діагностувати в цьому разі?
*a. Гландулярний
b. Актинічний
c. Метеорологічний
d. Алергійний
e. Ексфоліативний

107. Чоловік віком 25 років звернувся до лікаря-стоматолога зі скаргами на естетичний дефект через наявність плям на фронтальних зубах верхньої щелепи. Із анамнезу відомо: плями з'явилися одразу після прорізування зубів. Об'єктивно спостерігається: на вестибулярній поверхні зубів 11 та 21 наявні коричневі плями неправильної форми. Термометрія безболісна. Яка з нижченаведених конструкцій буде найдоцільнішою в цьому разі?
*a. Вініри
b. Пластмасові коронки
c. Металопластмасові коронки
d. Металокерамічні коронки
e. Керамічні коронки

108. Жінка віком 25 років наприкінці ІІІ триместру вагітності звернулася до лікаря-стоматолога для профілактичного огляду. Після проведення професійної гігієни лікар провів бесіду щодо подальших заходів профілактики стоматологічних захворювань у пацієнтки та майбутньої дитини. Що є найкращим способом постнатальної профілактики карієсу зубів у дітей?
a. -
b. Регулярна санація порожнини рота матері
*c. Грудне вигодовування дитини
d. Регулярне професійне чищення зубів у матері
e. Збалансоване харчування матері

109. Батьки одинадцятирічного хлопчика звернулися до лікаря-стоматолога-ортодонта зі скаргами на естетичний недолік. Під час зовнішньоротового обстеження відхилень не виявлено. Під час внутрішньоротового обстеження встановлено: співвідношення перших молярів за першим класом Енгля праворуч та за другим класом Енгля ліворуч, зуб 13 розташований вище оклюзійної площини з дефіцитом місця 5 мм, центральна лінія між верхніми центральними різцями зміщена в лівий бік. За даними аналізу телерентгенограми кут SNA=82^o, SNB=80^o. Якою буде тактика лікування цієї патології?
a. Диспансерне спостереження до 16 років
b. Видалення зуба 13
c. Видалення зубів 14 та 24, очікування саморегуляції
d. Видалення зуба 14 та переміщення зуба 13 в зубний ряд
*e. Створення місця та переміщення зуба 13 в зубний ряд

110. Чоловік віком 43 роки скаржиться на болісну припухлість правої половини обличчя, болісне та обмежене відкривання рота, підвищення температури тіла до 39^oС, погіршення загального стану. З анамнезу відомо, що тиждень тому почав турбувати крайній зуб на верхній щелепі праворуч. За останню добу стан різко погіршився. Під час обстеження виявлено набряк м'яких тканин щічної та нижнього відділу скроневої ділянки, біль за горбом верхньої щелепи. Установіть попередній діагноз.
*a. Флегмона підскроневої ямки
b. Флегмона очної ямки
c. Флегмона скроневої ділянки
d. Флегмона крило-піднебінної ямки
e. Флегмона виличної ділянки

111. Дівчина віком 16 років скаржиться на кровоточивість та болісність ясен. Об'єктивно спостерігається: слизова оболонка ясен набрякла, гіперемована, ясенні сосочки вкриті сірим некротичним нальотом. Регіонарні лімфатичні вузли збільшені та болісні під час пальпації. Який імовірний діагноз?
a. Локалізований пародонтит
b. Гіпертрофічний гінгівіт
c. Катаральний гінгівіт
d. Атрофічний гінгівіт
*e. Виразковий гінгівіт

112. Жінка віком 23 роки на 7-му тижні вагітності звернулася до лікаря-стоматолога зі скаргами на різкий біль у зубі верхньої щелепи ліворуч від холодових подразників, що триває декілька хвилин. Діагностовано гострий обмежений пульпіт зуба 24. Який знеболювальний засіб треба застосувати для проведення анестезії в цьому разі?
a. Лідокаїн
b. Мепівакаїн
*c. Артикаїн
d. Новокаїн
e. Бупівакаїн

113. Батьки шестирічного хлопчика звернулися до лікаря-стоматолога для профілактичного огляду порожнини рота дитини. Об'єктивно спостерігається: порожнина рота санована, КПВ+кп=6, зуби 36 та 46 повністю прорізалися, їх фісури інтактні, непігментовані, закриті. Який із методів профілактики карієсу буде найдоцільнішим у цьому разі?
a. Диспансерний нагляд
b. Аплікації фторвмісним лаком
c. Інвазивна герметизація фісур
d. Аплікації фторвмісним гелем
*e. Неінвазивна герметизація фісур

114. Чоловік віком 23 роки звернувся до лікаря-стоматолога зі скаргами на інтенсивний нападоподібний біль у зубі на нижній щелепі ліворуч, що з'явився напередодні ввечері. Об'єктивно спостерігається: на медіально-контактній поверхні зуба 37 каріозна порожнина, що заповнена розм'якшеним світлим дентином та не сполучається з пульповою камерою зуба. Зондування каріозної порожнини болісне в одній точці. Перкусія зуба 37 безболісна. Холодовий подразник провокує довготривалий больовий напад. Який попередній діагноз?
a. Гострий гнійний пульпіт
b. Гострий дифузний пульпіт
c. Гострий серозний періодонтит
d. Загострення хронічного пульпіту
*e. Гострий обмежений пульпіт

115. Жінка віком 59 років скаржиться на ниючий біль у ділянці лівого СНЩС, скутість у суглобі зранку, відчуття закладеності в лівому вусі. Під час внутрішньоротового огляду виявлено часткову адентію. На рентгенограмі СНЩС спостерігається: суглобова щілина місцями різко звужується, суглобовий горбик згладжений, глибина суглобової ямки зменшена, суглобові поверхні нерівні. Яку патологію СНЩС можна діагностувати в цьому разі?
a. Анкілоз
b. Гострий артрит
c. Больова дисфункція
d. Хронічний артрит
*e. Артроз

116. Батьки дев'ятирічної дівчинки звернулися до лікаря-стоматолога зі скаргами на наявність болісних утворень у порожнині рота, підвищення температури тіла до 38,7^oС, головний біль, підвищену слабкість у дитини. Під час огляду на набряклій, гіперемованій слизовій оболонці губ та щік виявлено великі ерозивні поверхні, що вкриті фібринозним нальотом. На червоній облямівці губ спостерігаються масивні кров'янисто-коричневого кольору тріщини. На шкірі гомілки наявні вогнища ураження у вигляді папул рожево-червоного кольору з чіткими межами. Із анамнезу відомо: у пацієнтки медикаментозна алергія. Які лікарські засоби для етіотропного лікування треба призначити для лікування цього захворювання?
a. Антибактеріальні
b. Противірусні
c. Протигрибкові
*d. Антигістамінні
e. Антисептичні

117. Батьки однорічної дівчинки звернулися до дитячого лікаря-стоматолога зі скаргами на появу висипань у порожнині рота, кровоточивість ясен, підвищення температури тіла до 38,8^oС у дитини та явища загальної інтоксикації: блідість шкірних покривів, слабкість. Об'єктивно спостерігається: ясна гіперемовані та набряклі, кровоточать від дотику. На слизовій оболонці губ та язика виявлено численні болісні дрібні ерозії округлої та овальної форми, діаметром 2-3 мм, укриті білим нальотом. Наявне злиття елементів. Слизова оболонка навколо ерозій набрякла, гіперемована. На шкірі навколо ротової порожнини виявлено пухирці з каламутним вмістом. Підщелепні лімфатичні вузли збільшені та болісні. Який період захворювання в дитини?
a. Клінічного одужання
b. Продромальний
c. -
*d. Розпалу хвороби
e. Інкубаційний

118. Чоловіка віком 45 років шпиталізовано до лікарні з місця ДТП із діагнозом: забійно-рвана рана щоки, закрита черепно-мозкова травма, струс головного мозку. До яких травм належать ці пошкодження?
a. Комбінованих
*b. Поєднаних
c. Множинних
d. Ізольованих
e. Поодиноких

119. Чотирнадцятирічний хлопчик скаржиться на випадіння пломби та наявність порожнини в зубі нижньої щелепи ліворуч. Об'єктивно спостерігається: зуб 36 зруйнований на 1/2, пульпова камера зуба відкрита, на устях кореневих каналів залишки пломбувального матеріалу, термопроба негативна, зондування та перкусія безболісні. На рентгенограмі виявлено розширення періодонтальної щілини коренів зуба 36. Установіть діагноз.
a. Хронічний гангренозний пульпіт
b. Хронічний гранулематозний періодонтит
c. Хронічний фіброзний пульпіт
d. Хронічний гранулюючий періодонтит
*e. Хронічний фіброзний періодонтит

120. Чоловік віком 54 роки після травми скаржиться на кровотечу з носа, порушення чутливості верхньої губи праворуч, деформацію обличчя, обмежене відкривання рота. Під час пальпації кісток лицевого скелета спостерігається симптом "сходинки" по нижньому краю орбіти та в ділянці вилично-альвеолярного гребеня праворуч. Рентгенологічно визначається завуальованість верхньощелепного синуса з правого боку. Який імовірний діагноз?
a. Перелом кісток носа
b. Перелом верхньої щелепи за Лефор-ІІI
c. Перелом верхньої щелепи за Лефор-І
d. Перелом верхньої щелепи за Лефор-ІІ
*e. Перелом виличної кістки праворуч

121. Чоловік віком 40 років скаржиться на біль у ділянці лівого слухового проходу та хрускіт у лівому скронево-нижньощелепному суглобі. Об'єктивно спостерігається: обличчя симетричне, пропорційне, рухи нижньої щелепи мають девіацію та викликають біль. Під час внутрішньоротової пальпації відчувається напруженість латеральних крилоподібних м'язів. На комп'ютерній томографії структури суглобових поверхонь рівні та гладкі, патологічних змін не виявлено. Який імовірний діагноз?
a. Ревматичний артрит СНЩС
*b. Дисфункція СНЩС
c. Анкілоз СНЩС
d. Деформуючий артроз СНЩС
e. Хронічний артрит СНЩС

122. Чоловік віком 29 років скаржиться на погіршення загального стану, підвищення температури тіла до 37,3^oС, головний біль, гнильний запах з рота, неможливість вживання їжі через біль та кровоточивість ясен протягом трьох днів. Пацієнт працює будівельником, тиждень тому зазнав значного переохолодження. Об'єктивно спостерігається: пацієнт у стані апатії, шкіра обличчя бліда з крапельками поту, гіперсалівація, регіонарний лімфаденіт, ясна гіперемовані, набряклі, різко болісні, укриті біло-сірим нальотом та легко кровоточать. Установлено попередній діагноз: виразково-некротичний гінгівіт. Що відіграло вирішальну роль у розвитку цього захворювання?
*a. Зниження реактивності організму
b. Фузоспірилярна інфекція
c. Наявність соматичних захворювань
d. Куріння сигарет
e. Нераціональне харчування

123. На амбулаторному хірургічному стоматологічному прийомі, під час видалення зуба 16, пацієнт віком 22 роки раптово втратив свідомість. Об'єктивно спостерігається: реакція зіниць на світло відсутня, шкіра та видимі слизові оболонки ціанотичні. Відбувається неконтрольоване посмикування рук та ніг, періодичні повороти голови, прикушування язика. З рота виділяється піниста слина. Який невідкладний стан розвинувся в пацієнта?
a. Напад бронхіальної астми
b. Інфаркт міокарда
c. Анафілактичний шок
d. Гіпертонічний криз
*e. Епілептичний напад

124. Чоловік віком 25 років скаржиться на печіння язика під час вживання кислої їжі. Об'єктивно спостерігається: на спинці язика виявлено ділянки десквамації, позбавлені ниткоподібних сосочків яскраво-червоного кольору, що оточені зроговілими ниткоподібними сосочками білого забарвлення. Який найімовірніший діагноз?
*a. Десквамативний глосит
b. Хронічний кандидоз
c. Туберкульозна виразка
d. Вторинний сифіліс
e. Ромбоподібний глосит

125. Дев'ятирічний хлопчик скаржиться на косметичний дефект. Під час внутрішньоротового обстеження виявлено, що перші постійні моляри змикаються за І класом Енгля, а між верхніми центральними різцями ширина щілини становить 2 мм, коронки різців нахилені латерально. Установлено діагноз: діастема на верхній щелепі. Який ортодонтичний апарат треба вибрати для лікування цієї патології?
a. Апарат Андрезена-Гойпля
*b. Піднебінну пластинку з рукоподібними кламерами
c. Брекет-систему
d. Піднебінну пластинку з гвинтом для розширення верхнього зубного ряду
e. Апарат Осадчого

126. У пацієнта віком 23 роки під час профілактичного огляду лікар-стоматолог виявив недорозвиненість горбів перших молярів, зуби мають конусовидну форму. З анамнезу відомо: спадковий сифіліс. Якому діагнозу відповідає описана клінічна картина?
a. Зуби Фурньє
b. Зуби Гетчинсона
*c. Зуби Пфлюгера
d. Недосконалий амелогенез
e. Флюороз зубів

127. Дівчина віком 16 років скаржиться на естетичний недолік зубів у вигляді множинних білих плям. Об'єктивно спостерігається: на вестибулярній поверхні в пришийковій ділянці ікол та різців верхньої та нижньої щелеп крейдоподібні тьмяні плями з нерівними контурами. Рівень гігієни задовільний. Після обстеження встановлено діагноз: початкове активне ураження карієсом фронтальної групи зубів. Який метод лікування буде найдоцільнішим?
a. Препарування та пломбування композитним матеріалом
*b. Інфільтрація Icon
c. Професійна гігієна
d. Препарування та пломбування СІЦ
e. Системне застосування препаратів гліцерофосфату кальцію

128. Після обстеження пацієнтки віком 33 роки встановлено діагноз: середнє активне ураження карієсом зуба 17, І клас за Блеком. Під час виконання реставрації використано рідкотекучий композиційний матеріал як основний. Які недоліки цього виду пломбувального матеріалу?
a. Нерентгенконтрастність
*b. Значна усадка
c. Низький рівень естетичності
d. Висока токсичність
e. Висока еластичність

129. У чоловіка віком 80 років спостерігаються множинні елементи ураження шкіри: висипи, нашарування, бляшки, зроговіння, ерозії тощо. Яке новоутворення шкіри пацієнта може трансформуватись у меланому?
a. Гемангіома
b. Папілома
c. Кератоакантома
d. Базаліома
*e. Невус

130. Юнак віком 16 років звернувся до лікаря-стоматолога для профілактичного огляду. Об'єктивно спостерігається: зуби інтактні, але тісно розміщені, ясенні сосочки незначно збільшені та гіперемовані. Велика кількість м'якого зубного нальоту. Пацієнту діагностовано хронічний катаральний гінгівіт та проведено професійне чищення зубів із гігієнічним навчанням. Що доцільно рекомендувати для очищення апроксимальних поверхонь зубів цьому пацієнту?
a. Міжзубні стимулятори
*b. Нитки-флоси
c. Зубні йоржики
d. Ротовий іригатор
e. Зубочистки

131. Що є основним недоліком під час використання методики зняття одноетапного двошарового відбитка?
a. Пришвидшена усадка
b. Укорочений час полімеризації
c. Відсутність адгезії до ложки
d. Відсутність явища тиксотропності
*e. Відсутність відвідних каналів

132. У план комплексного лікування ортодонтичної патології включено компактостеотомію. З якою метою запропоновано цю маніпуляцію?
*a. Скорочення терміну лікування
b. Для видалення надкомплектних зубів
c. Підготовка до фіксації брекет-системи
d. Альтернатива апаратного лікування
e. Адаптації ортодонтичного апарату

133. Чоловіку віком 45 років було проведено операцію гайморотомії з подальшою місцевою пластикою співустя через комірку видаленого зуба 25. На третю добу в пацієнта виникла закладеність носа та припинення виділень з пазухи. Яке лікування треба провести в цьому разі?
a. Промити верхньощелепну пазуху через співустя з коміркою зуба 25
b. Здійснити повторну пластику співустя місцевими тканинами
c. Призначити судинозвужувальні засоби та фізіотерапевтичні процедури
d. Здійснити повторну гайморотомію з тампонадою пазухи
*e. Промити верхньощелепну пазуху через нижній носовий хід

134. Дванадцятирічна дівчинка хворіє другий день. Спостерігається підвищення температури тіла до 38,2^oС, загальна слабкість. Під час огляду порожнини рота виявлено плями Філатова-Копліка-Бельського на слизовій оболонці щік, у ділянці постійних верхніх молярів, що не знімаються тампоном. Ознакою якого захворювання є ці плями?
a. Стоматит Сеттона
b. Синдром Бехчета
c. Вітряна віспа
d. Інфекційний мононуклеоз
*e. Кір

135. Пацієнтка віком 47 років звернулася до лікаря-стоматолога зі скаргами на біль та почервоніння в ділянці металокерамічного мостоподібного протеза, виготовленого 2 місяці тому, після фіксації якого з'явилися вищенаведені скарги. Об'єктивно спостерігається: у ділянці проміжної частини мостоподібного протеза з опорою на зуб 43 і 46 слизова оболонка гіперемована, набрякла, місцями пошкоджена, кровоточить від дотику. Якої помилки припустилися під час виготовлення протеза?
a. Неправильне моделювання горбиків штучних зубів
b. Неякісне лиття металевого каркаса
c. Перевантаження опорних зубів
*d. Неправильне моделювання проміжної частини
e. Відсутність множинних оклюзійних контактів

136. У шестирічної дівчинки діагностовано остеомієліт кута нижньої щелепи праворуч. До ризику виникнення якої аномалії в майбутньому може призвести це захворювання?
a. Перехресного прикусу
b. Макрогенії
c. Відкритого прикусу
*d. Мікрогенії
e. Дистального прикусу

137. У пацієнта віком 20 років діагностовано утруднене прорізування зуба 48. Лікар визначив абсолютне показання для видалення після проведення рентгенологічного методу дослідження, де виявив півмісяць Васмунда. Які рентгенологічні ознаки цього утворення?
a. Резорбція кісткової тканини в ділянці біфуркації коренів нижнього третього моляра
*b. Резорбція кісткової тканини позаду коронки нижнього третього моляра
c. Резорбція кісткової тканини в ділянці гілки нижньої щелепи
d. Косе положення, медіальний нахил нижнього третього моляра
e. Резорбція кісткової тканини на верхівці кореня нижнього третього моляра

138. Який із нижченаведених антибіотиків не порушує процес формування зубної тканини і не призводить до виникнення гіпоплазії зубів під назвою "тетрациклінові зуби"?
a. Метацикліну гідрохлорид
b. Доксицикліну гідрохлорид
c. Міноцикліну гідрохлорид
*d. Ампіциліну тригідрат
e. Тайгециклін

139. Чоловік віком 40 років скаржиться на самовільний нападоподібний гострий біль, що іррадіює за проєкцією гілок трійчастого нерва. Біль може виникати під час їзди у транспорті, занять фітнесом. На ортопантограмі виявлено гомогенну тінь у пульповій камері зуба 26. Оклюзійна поверхня зуба 26 стерта, ЕОД - 40 мкА. Який імовірний діагноз?
a. Загострення хронічного періодонтиту
b. Гострий одонтогенний гайморит
c. Невралгія трійчастого нерва
d. Неврит трійчастого нерва
*e. Хронічний конкрементозний пульпіт

140. Чоловік віком 21 рік скаржиться на помірний біль у горлі, підвищення температури тіла, загальну слабкість. Об'єктивно спостерігається: м'яке піднебіння та піднебінні дужки набряклі, слабко гіперемовані з ціанотичним відтінком. На мигдаликах виявлено сірувато-білі плівки нальоту, щільно спаяні з поверхнею, зняття яких супроводжується кровотечею. Який збудник, найімовірніше, буде виявлено під час мікроскопії матеріалу з вогнища ураження?
a. Гемолітичний стрептокок
b. Стафілокок
c. Фузоспірилярний симбіоз
*d. Паличка Леффлера
e. Мікобактерія Коха

141. Чоловік віком 45 років звернувся до лікаря-стоматолога зі скаргами на появу на язиці болісної виразки. Об'єктивно спостерігається: на бічній поверхні язика ліворуч візуалізується виразка з підритими краями та брудно-сірим дном, розміром 1x2 см, болісна під час пальпації. Пальпуються збільшені підщелепні та шийні лімфатичні вузли. Який збудник, найімовірніше, спричинив захворювання?
a. Гриби роду Candida
b. Вірус простого герпесу
c. Ентеровірус Коксакі
d. Паличка Леффлера
*e. Паличка Коха

142. Хлопець віком 16 років скаржиться на самовільний, іррадіюючий, пульсуючий біль у ділянці верхньої щелепи ліворуч, що різко посилюється від гарячого, виник вперше три дні тому. Об'єктивно спостерігається: на медіально-контактній поверхні зуба 27 каріозна порожнина, що заповнена світлим розм'якшеним дентином та не сполучається з пульповою камерою зуба. Зондування дна каріозної порожнини майже безболісне, горизонтальна перкусія болісна. Термопроба холодовим подразником зменшує інтенсивність болю. Який попередній діагноз?
a. Загострення хронічного періодонтиту
b. Загострення хронічного пульпіту
c. Гострий гнійний періодонтит
*d. Гострий гнійний пульпіт
e. Гострий обмежений пульпіт

143. До лікаря-стоматолога-ортодонта звернулися батьки дванадцятирічної дівчинки зі скаргами на неправильне положення передніх зубів та естетичний недолік усмішки. Під час обстеження виявлено скупченість зубів верхньої та нижньої щелеп з дефіцитом місця 3 мм. Який ступінь тяжкості патології в цьому разі?
a. Тяжкий
b. Дуже тяжкий
*c. Легкий
d. Середній
e. -

144. Жінка віком 53 роки скаржиться на новоутворення на нижній губі з орального боку, що з'явилося місяць тому та збільшується в розмірах. Об'єктивно спостерігається: у товщі нижньої губи утворення округлої форми, еластичне, напівпрозоре, безболісне, до 0,6 см у діаметрі. Слизова оболонка в кольорі не змінена. Який попередній діагноз?
a. Фіброма
*b. Ретенційна кіста
c. Папілома
d. Абсцес губи
e. Ліпома

145. До лікаря-стоматолога-ортодонта звернулася шістнадцятирічна дівчина зі скаргами на прикушування слизової оболонки щоки ліворуч, асиметрію обличчя. Під час обстеження виявлено незбіг серединних ліній та основ вуздечок верхньої та нижньої щелеп, невідповідність між шириною верхнього та нижнього зубних рядів. Яка клінічна функціональна проба Ільїної-Маркосян дозволить визначити зміщення нижньої щелепи?
a. Перша та третя
*b. Третя та четверта
c. Перша та четверта
d. Перша та друга
e. Друга та четверта

146. Жінці віком 72 роки виготовляють повні знімні протези для верхньої та нижньої щелеп. На етапі визначення центрального співвідношення щелеп лікар наклав воскові шаблони з прикусними валиками в ротову порожнину та попросив пацієнтку ковтнути слину. Що допоможе зробити ця проба?
*a. Розмістити нижню щелепу в центричному положенні
b. Полегшити проведення процедури
c. Правильно накреслити прикусні валики
d. Визначити міжальвеолярну висоту
e. Визначити положення протетичної площини

147. Чоловік віком 69 років скаржиться на прогресуючу асиметрію обличчя, парез мімічних м'язів обличчя. Під час огляду виявлено новоутворення в привушній ділянці праворуч попереду мочки вуха без чітких меж, до 7 см у діаметрі, спаяне з прилеглими тканинами. Який попередній діагноз?
a. Змішана пухлина
b. Псевдопаротит Герценберга
c. Ліпома
d. Атерома
*e. Аденокарцинома

148. Жінка віком 49 років звернулася до лікаря-стоматолога зі скаргами на відчуття стягнутості щік, особливо вранці, та зниження смакової чутливості. Об'єктивно спостерігається: на слизовій оболонці щік у ретромолярній ділянці, язиці, губах та яснах є полігональні папули, що зливаються між собою, утворюючи малюнок білого кольору у вигляді мережива. Папули чітко обмежені, безболісні та добре пальпуються. Під час пальпації регіонарних лімфовузлів патологічних змін не виявлено. Який імовірний діагноз?
a. Лейкоплакія
b. Червоний вовчак
*c. Червоний плоский лишай
d. Вторинний сифіліс
e. Кандидозний стоматит

149. У семирічної дівчинки під час огляду лікар-стоматолог виявив каріозну порожнину на жувальній поверхні зуба 74. Установлено діагноз: глибоке активне ураження карієсом зуба 74, І клас за Блеком. Який пломбувальний матеріал в якості постійної пломби є найдоцільнішим у цьому разі?
a. Водний дентин
*b. Склоіономерний цемент
c. Компомер
d. Композит
e. Силант

150. До лікаря-стоматолога звернулися батьки шестирічної дівчинки зі скаргами на припухлість підщелепної ділянки ліворуч у дитини. З анамнезу відомо, що дитина хворіє на гемофілію. Об'єктивно спостерігається: зуб 74 зруйнований на 2/3, реакція на термічні подразники негативна, перкусія слабко болісна, слизова оболонка перехідної складки в ділянці зуба 74 гіперемована, згладжена, болісна під час пальпації. На рентгенограмі виявлено нерівномірну резорбцію коренів зуба 74, деструкцію міжкореневої перетинки та кортикальної пластинки над фолікулом зуба 34. Укажіть тактику лікаря в цьому разі.
a. Ендодонтичне лікування зуба 74
b. Видалення зуба 74
c. Динамічне спостереження
d. Періостотомія, видалення зуба 74
*e. Видалення зуба 74 в умовах стаціонару

