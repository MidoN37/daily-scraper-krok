1. Які особливі ознаки характерні для епідемій з водним шляхом передачі?
a. Різноманітність чинників передачі
b. -
c. Одномоментність і масовість ураження населення
*d. Каскадність, послідовність виникнення захворювань відповідно до тривалості інкубаційного періоду
e. Виникнення захворювань переважно у групі дітей раннього віку

2. У селищі зареєстровано випадок черевного тифу у фермера. Чоловіка шпиталізовано до інфекційного стаціонару, визначено межі осередку, проведено заключну дезінфекцію в осередку захворювання, визначено коло контактних осіб. На який термін встановлюється медичне спостереження за контактними особами в цьому разі?
*a. 21 день
b. 17 днів
c. 7 днів
d. 14 днів
e. 10 днів

3. Укажіть одну з ознак, що характеризує поточні тенденції смертності в Україні.
*a. Смертність серед чоловіків перевищує смертність серед жінок
b. Серед причин смертності превалюють хвороби органів дихання
c. Різниця між смертністю чоловіків та жінок відсутня
d. Серед причин смертності превалюють новоутворення
e. У віковій структурі смертності превалюють діти до року

4. Який розмах характеризує інтерквартильну широчінь?
a. Від 1,96 стандартного відхилення нижче середнього значення до 1,96 стандартного відхилення вище середнього значення
b. Від 5-го процентиля до 95-го процентиля
c. Від 1 стандартного відхилення нижче середнього значення до 1 стандартного відхилення вище середнього значення
d. Від 10-го процентиля до 90-го процентиля
*e. Від 25-го процентиля до 75-го процентиля

5. У яких місцях перетину державного кордону України створюються санітарно-карантинні пункти?
a. Міжнародних автошляхах
b. Міжнародних залізницях
*c. Міжнародних морських портах
d. -
e. Міжнародних аеропортах

6. Які показники не використовуються для оцінки епідеміологічної ефективності вакцинопрофілактики кору за чотири роки на певній території та розрахунку індексу й коефіцієнту ефективності?
a. Кількість нещеплених проти кору осіб
b. Кількість захворілих на кір осіб, які були щеплені проти кору
*c. Кількість щеплених осіб, які мали позитивні імунологічні реакції
d. Кількість щеплених проти кору осіб
e. Кількість захворілих на кір осіб, які не були щеплені проти кору

7. П'ятирічна дитина, яка не була щеплена проти кору через абсолютні протипоказання, захворіла на кір. У родині також є семимісячна дитина. Які заходи треба вжити для попередження захворювання на кір у семимісячної дитини?
a. Застосувати бактеріофаг
b. -
*c. Провести щеплення проти кору
d. Увести протикоровий імуноглобулін
e. Застосувати противірусні препарати

8. В Україні здійснюється епідеміологічний нагляд за вірусним гепатитом А, при якому працівники системи громадського здоров'я отримують необхідну інформацію від мережі епідеміологічного нагляду на регулярній основі у вигляді затверджених звітів/повідомлень. Який це вид епідеміологічного нагляду?
a. Мінімальний
b. Дозорний
c. Активний
d. Синдромний
*e. Пасивний

9. У 2021 році національною системою епідеміологічного нагляду країнами Африканського регіону ВООЗ зареєстровано 2 випадки хвороби, спричиненої вірусом Марбург. Виявлено 90 контактних осіб, зокрема серед медичних працівників, за ними встановлено медичне спостереження. Упродовж якого часу уряд країни має повідомити ВООЗ про цю ситуацію?
a. Негайно
b. 72 годин
*c. 24 годин
d. За тиждень
e. 48 годин

10. У регіоні N у 2015 році інцидентність на гострі кишкові інфекції перевищила середні багаторічні показники, було зареєстровано 3 спалахи. Оцініть епідемічну ситуацію в регіоні N у 2015 році.
*a. Неблагополучна епідемічна ситуація
b. Надзвичайна епідемічна ситуація
c. Благополучна епідемічна ситуація
d. Наданої інформації недостатньо для оцінки епідемічної ситуації
e. Нестійка епідемічна ситуація

11. Які з нижченаведених заходів є найефективнішими для досягнення довгострокових результатів у профілактиці та контролі холери відповідно до Глобальної стратегії ВООЗ з боротьби з холерою "Ліквідація холери: дорожня карта до 2030 року", яка спрямована на скорочення смертності на 90%?
a. Створення адекватної медичної мережі та матеріального забезпечення центрів лікування холери
b. Використання оральної вакцини проти холери (ОВХ) разом із заходами WASH
c. Масова вакцинація ОВХ
*d. Впровадження інтегрованих заходів у таких секторах: WASH, спостереження та звітність, ОВХ, зміцнення системи охорони здоров'я, залучення громади
e. Залучення до розробки Національних планів боротьби з холерою Глобальної робочої групи з боротьби з холерою (GTFCC)

12. Який із нижченаведених методів епідеміологічних досліджень використано під час вивчення у 2020 році захворюваності на вірусний гепатит В на підставі даних за період 2010–2019 рр.?
a. Проспективний
b. Аналітичний
c. Описовий
d. Експериментальний
*e. Ретроспективний

13. Під час проведення епідеміологічного дослідження були визначені параметри малої вибірки. Для визначення точності та надійності оцінки використано довірчий інтервал. Що таке довірчий інтервал в біостатистиці?
a. Інтервал значень, що відповідає здоровому стану людини
*b. Інтервал значень, що містить оцінки параметра з заданою ймовірністю
c. Інтервал між найменшим і найбільшим значенням параметру
d. Фактори, що впливають на здоров’я людини
e. Інтервал значень, який описує залежність між двома змінними

14. Під час епідеміологічного розслідування спалаху черевного тифу серед працівників харчового підприємства в одного з працівників за допомогою РПГА виявлено титр антитіл до Vi-антигену 1:80. Зробіть висновок за результатами обстеження.
a. Працівник перехворів на черевний тиф
b. Працівник з діагнозом: черевний тиф
c. Працівник щеплений проти черевного тифу
*d. Працівник - носій інфекції
e. Працівник не є носієм інфекції

15. Який статистичний метод обробки даних треба обрати для того, щоб кількісно визначити лінійну залежність, яка може існувати між незалежною змінною Х і залежною змінною Y?
a. Кореляційний аналіз (коефіцієнт рангової кореляції Спірмена)
b. Частотний аналіз
c. Кореляційний аналіз (коефіцієнт кореляції Пірсона)
d. -
*e. Лінійний регресійний аналіз

16. Яка частота НППІ вважається нечастою?
a. >1/10000 та <1/1000 (менше 0,01% до 0,1%)
b. <1/10000 (менше 0,01%)
*c. >1/1000 та <1/100 (менше 0,1% до 1%)
d. >1/10 (більше 10%)
e. >1/100 та <1/10 (від 1 до 10%)

17. Агенти, що можуть використовуватись в якості біологічної зброї, розподіляють на категорії. До якої категорії, згідно з чинним законодавством, належать агенти, механізми використання яких тільки розробляються та мають виключно потенціал в майбутньому?
*a. Клас D
b. Клас B
c. Клас E
d. Клас С
e. Клас A

18. Встановлено, що між захворюваністю на дифтерію (залежна змінна) та рівнем популяційного протидифтерійного імунітету (незалежна змінна) коефіцієнт кореляції становить -0,54 (мінус 0,54). Про що свідчить цей показник?
a. Зворотній середньої сили фізичний зв'язок
*b. Зворотній середньої сили статистичний зв'язок
c. Прямий сильний статистичний зв'язок
d. Прямий сильний фізичний (каузальний) зв'язок
e. -

19. Цільова група немовлят, що доживають до року - 4680 дітей, цільовий показник охоплення трьома дозами пентавалентної вакцини - 95%. Обчисліть річний цільовий показник для вакцинації трьома дозами.
a. 4680
b. 4212
*c. 4446
d. 3744
e. 3978

20. Для вивчення впливу штучної вентиляції легень на розвиток пневмонії у пацієнтів відділення анестезіології та інтенсивної терапії епідеміолог провів епідеміологічне дослідження "випадок-контроль". Який показник асоціації треба застосувати для вимірювання ефекту впливу?
a. Відносний ризик
b. Атрибутивний ризик
c. Коефіцієнт кореляції Пірсона
d. Коефіцієнт кореляції рангу Спірмена
*e. Відношення шансів

21. З метою формування програм серед споживачів ін'єкційних наркотиків було проведено дослідження, в якому виявили, що клієнти програм зменшення шкоди у разі появи проблем звертаються до аптек частіше, ніж до лікарів. Тому, аптека була визнана безпечним та найбільш зручним місцем для отримання шприців. Яке дослідження було проведено?
a. Експериментальне
b. Епідеміологічний нагляд
c. Епідеміологічний аналіз
*d. Моніторинг та оцінка
e. Епідеміологічна діагностика

22. У процесі трудової діяльності працівники можуть зазнати впливу біологічних агентів кількох груп. Що потрібно враховувати під час визначення рівня небезпеки в такому випадку?
a. Комбіновану дію біологічного чинника з хімічними речовинами
b. Дію найбільш патогенної групи речовин
*c. Комплексну дію всіх наявних небезпечних біологічних агентів
d. Час, протягом якого діяли біологічні агенти
e. Стан здоров'я потерпілого на момент звернення, а саме наявність хронічної патології

23. Внаслідок весняної повені на Рівненщині існує загроза поширення підтоплення та наводнення на території двох суміжних областей. Для ліквідації надзвичайної ситуації необхідні матеріальні та технічні ресурси в обсягах, що перевищують можливості області. Визначте класифікаційний рівень надзвичайної ситуації.
a. Загальнодержавний
b. Об'єктовий
c. Місцевий
*d. Регіональний
e. Не підлягає кваліфікаційним рівням

24. Пацієнт віком 56 років, якому 2 дні тому введено вакцину Comirnaty, повідомив сімейного лікаря про почервоніння, біль та набряк в місці введення лікарського засобу. Яка тактика лікаря у разі виявлення несприятливої події після імунізації?
*a. Надати карту-повідомлення до Державного експертного центру МОЗ України через Автоматизовану інформаційну систему фармаконагляду (АІСФ)
b. Надати карту-повідомлення до Центру Громадського здоров'я МОЗ України
c. Надати карту-повідомлення до Департаменту охорони здоров'я цього регіону
d. -
e. Надати карту-повідомлення до обласного Центру профілактики і контролю хвороб МОЗ України

25. За результатами оперативної оцінки епідемічної ситуації щодо поширення COVID-19 в регіоні встановлено перевищення чотирьох із шести індикаторних показників на поточному тижні. Який рівень епідемічної небезпеки поширення COVID-19 треба встановити у цьому регіоні?
*a. Червоний
b. Помаранчевий
c. Блакитний
d. Зелений
e. Жовтий

26. На основі даних інфекційної захворюваності особового складу, санітарно-гігієнічного стану території, результатів санітарно-епідеміологічної та біологічної розвідки, а також санітарно-епідеміологічного спостереження, санітарно-епідемічний стан визначений як надзвичайний. Які заходи доцільно провести відповідно до визначеного санітарно-епідемічного стану?
a. Обсервація
b. Планові протиепідемічні заходи
c. Посилений медичний нагляд
*d. Карантин
e. Диспансерний нагляд

27. Чисельник - число дітей з синдромом Дауна станом на 1 липня, знаменник - загальне число дітей станом на 1 липня. Який показник можна розрахувати за цими даними?
a. Щільність інциденсу
b. Коефіцієнт навальності
c. Періодний преваленс
*d. Моментний преваленс
e. Кумулятивний інциденс

28. Під час дослідження розвитку ішемічної хвороби серця в групі курців та некурців встановлено, що ризик розвитку ІХС серед курців у 1,61 раз вищий, ніж серед некурців. Який ризик було визначено?
a. Додатковий популяційний ризик
b. Співвідношення шансів
c. Частка (%) додаткового популяційного ризику
*d. Відношення ризиків (відносний ризик)
e. Різниця ризиків (атрибутивний ризик)

29. Що означає індекс сезонності річної динаміки захворюваності при наявності її регулярного (щорічного) сезонного підйому?
*a. Співвідношення кількості хворих за час сезонного підйому та їх міжсезонної кількості
b. Частку хворих, обумовлену дією сезонних чинників
c. Частку хворих, обумовлену дією постійних (цілорічних) чинників
d. Частку хворих за час сезонного підйому від їх річної (загальної) кількості
e. Частку хворих, обумовлену дією випадкових (спалахових) чинників

30. Після відпадання кліща на місці його присмоктування можна спостерігати первинний афект у вигляді запального, болючого під час пальпації інфільтрату діаметром до 3-5 мм з некротичною кірочкою в центрі, який зберігається протягом 2-3 тижнів. У багатьох випадках довкола первинного афекту виникає кільцевидна або суцільна еритема. Вкажіть захворювання, яке має вищевказану ознаку першої стадії.
*a. Лайм-бореліоз
b. Туляремія
c. Геморагічна гарячка з нирковим синдромом
d. Кліщовий енцефаліт
e. Крим-Конго геморагічна гарячка

31. Для вирішення поставлених перед епідеміологією завдань, як будь-яка наука, вона повинна мати у своєму розпорядженні спеціальні методи дослідження. Які епідеміологічні методи в залежності від цілей дослідження можуть бути?
a. Контрольовані
b. Емпіричні
c. Експериментальні
*d. Емпіричні та експериментальні
e. Описові та аналітичні

32. Який показник потрібно розрахувати для визначення частини загального ризику смертельного захворювання X, що спричинене впливом фактору Y серед загальної популяції?
a. Частка додаткового популяційного ризику
b. Різниця ризиків
c. Відносний ризик
d. Відношення шансів
*e. Додатковий популяційний ризик

33. Працівник обласного центру громадського здоров'я помітив, що згідно зі звітами закладів охорони здоров’я у конкретному районі у 2018 році не було зареєстровано жодного випадку захворювання на сальмонельоз, хоча впродовж останніх 10 років там щороку реєструвалася спорадична захворюваність на сальмонельоз. Який тип епідеміологічного нагляду сприятиме з'ясуванню причини відсутності випадків сальмонельозу у вищевказаному районі у 2018 році?
a. Пасивний
b. Рутинний
c. Синдромний
d. Дозорний
*e. Активний

34. Яка мета описово-оціночного прийому епідеміологічного дослідження?
a. Математичне моделювання проявів епідемічного процесу
b. Перевірка первинних (робочих) гіпотез про можливі причини підвищення рівня захворюваності
c. Доведення (доказ) гіпотез про чинники ризику захворюваності
*d. Формулювання первинних (робочих) гіпотез про можливі причини підвищення рівня захворюваності
e. Організація і проведення епідеміологічного експерименту

35. Який збудник за класифікацією біологічних агентів належить до групи 3?
a. Bordetella pertussis
b. Influenza viruses types A, B and C
c. Clostridium botulinum
*d. Bacillus anthracis
e. Corynebacterium diphtheriae

36. Який показник використовується для складання прогнозу щодо наступного підйому захворюваності на грип?
a. Епідемічний спалах
b. Нормативний рівень захворюваності
c. Індекс сезонності
d. Річна захворюваність
*e. Циклічність

37. Яке епідеміологічне дослідження проводиться шляхом співставлення даних про дію чинника, який вивчається, серед групи хворих в порівнянні з групою здорових осіб?
*a. "Випадок-контроль"
b. Когортне
c. Контрольований експеримент
d. Неконтрольований експеримент
e. Дескриптивне

38. Укажіть основний критерій, який свідчить про ліквідацію осередку інфекційного захворювання.
a. Шпиталізація виявленого хворого в інфекційне відділення та проведення заключної дезінфекції в осередку
b. Шпиталізація виявленого хворого в інфекційне відділення
*c. Відсутність нових випадків цієї інфекції серед контактних осіб впродовж максимального інкубаційного періоду після ізоляції хворого та проведення в осередку заключної дезінфекції
d. Ізоляція виявленого хворого в інфекційне відділення та проведення заключної дезінфекції в осередку
e. Одужання інфекційного хворого та проведення заключної дезінфекції в осередку

39. Яка статистична шкала передбачає присвоєння об'єктам певних числових значень у залежності від рівня вираження вимірюваної властивості?
*a. Порядкова
b. Відносна
c. Інтервальна
d. Номінальна
e. Абсолютна

40. Що з нижченаведеного відноситься до абсолютного протипоказання до вакцинації?
a. Протипоказання, які безпосередньо наявні тільки в період вирішення питання щодо щеплення
b. Ситуація, за якої остаточне рішення щодо щеплення ухвалюється лікарем з урахуванням переваг над ризиками від проведення чи не проведення щеплення
c. Протипоказання до щеплень, що мають постійний пожиттєвий характер та ймовірно залишаться впродовж життя
*d. Стан, за якого існує чітко визначена ймовірність виникнення серйозної побічної реакції на введену вакцину, а ризики від проведення вакцинації значно перевищують її переваги
e. -

41. Що не містить медичний огляд у пунктах перетину державного кордону?
a. Перевірку медико-санітарної декларації
b. Перевірку медико-санітарної частини загальної декларації судна
c. Перевірку міжнародних свідоцтв про вакцинацію
d. Огляд пасажирів та екіпажу за показаннями
*e. Інвазивні діагностичні процедури

42. Яким є повний перелік способів гігієни рук?
a. Профілактична обробка, гігієнічна обробка, хірургічна обробка
*b. Миття з милом, гігієнічна обробка, хірургічна обробка
c. Санітарна обробка, хірургічна обробка, миття з милом
d. Гігієнічна обробка, санітарна обробка, профілактична обробка
e. Миття з милом, санітарна обробка, гігієнічна обробка

43. Для виконання програми профілактики інфекцій та інфекційного контролю керівником закладу охорони здоров'я прийнято рішення про закупівлю бактерицидних ультрафіолетових опромінювачей (УФБ опромінювач) для знезараження повітря та дезінфекції поверхонь в приміщеннях закладу. Який тип УФБ опромінювачей заборонено для використання в закладах охорони здоров'я?
a. УФБ опромінювач відкритого типу стельовий
b. УФБ опромінювач екранований (із жалюзі)
c. УФБ опромінювач екранований (відкритий зверху)
*d. УФБ опромінювач закритого типу (рециркулятор)
e. УФБ опромінювач відкритого типу настінний

44. У районі тимчасового розташування військової частини виявлено підозрілий аерозольний викид, незвичний запах і залишки невідомої порошкоподібної речовини. Експрес-методом виявлено антиген Bacillus anthracis. У військовослужбовців симптоми відсутні, але усі зазнали потенційного ризику зараження. Укажіть первинні протиепідемічні заходи щодо особового складу військової частини.
a. Вакцинація проти сибірки
*b. Постконтактна антибіотикопрофілактика
c. Передислокація із зони біологічного зараження
d. Дезінфекція території хімічними засобами
e. Ізоляція військовослужбовців на 7 днів

45. Епідеміолог обласного центру контролю та профілактики хвороб збирає дані від закладів охорони здоров'я щодо кількості пацієнтів (із індивідуальними даними), яким вперше встановлено діагноз туберкульоз у поточному році серед внутрішньопереміщених осіб. Визначте рівень епідеміологічного нагляду та моніторингу.
a. Місцевий
b. Національний
c. Міжнародний
*d. Регіональний
e. -

46. Проти яких інфекційних хвороб проводяться щеплення дітям у віці 2 місяці згідно чинного календаря профілактичних щеплень в Україні?
a. Гепатиту В (2 дози), туберкульозу (1 доза), дифтерії, кашлюка, правця (1 доза), поліомієліту (2 дози), гемофільної інфекції (1 доза)
b. Гепатиту В (2 дози), туберкульозу (1 доза), дифтерії, правця (1 доза), поліомієліту (1 доза), гемофільної інфекції (2 дози)
*c. Гепатиту В (2 дози), туберкульозу (1 доза), дифтерії, кашлюка, правця (1 доза), поліомієліту (1 доза), гемофільної інфекції (1 доза)
d. Гепатиту В (2 дози), туберкульозу (1 доза), дифтерії, правця (1 доза), поліомієліту (2 дози), гемофільної інфекції (2 дози)
e. Гепатиту В (2 дози), туберкульозу (1 доза), дифтерії, кашлюка, правця (1 доза), поліомієліту (2 дози), гемофільної інфекції (2 дози)

47. Яка риса притаманна епідемічному процесу інфекцій з трансмісивним механізмом передачі.
*a. Сезонність
b. Переважна захворюваність осіб з закритих колективів
c. Відсутність сезонності
d. Періодичність (циклічність)
e. Переважна захворюваність дітей до одного року

48. У хірургічному відділенні міської лікарні кільком пацієнтам були проведені оперативні втручання в один період часу із пацієнтом, якому у післяопераційному періоді діагностували: вірусний гепатит В. Укажіть термін медичного спостереження за вказаними пацієнтами?
a. 3 міс
*b. 6 міс
c. 9 міс
d. 5 міс
e. 1 міс

49. Пацієнта віком 32 роки з діагнозом: дифтерія глотки, середньо тяжкий перебіг, шпиталізовано для лікування та медичного спостереження. Вакцинальний статус: отримав 2 дози АаКДП-вакцини у віці 10 місяців та 3 роки. Яка тактика подальшої імунопрофілактики дифтерії цього пацієнта?
a. Увести наступну дозу АДП-М-анатоксину згідно з календарем профілактичних щеплень у віці 36 років
b. Провести первинну вакцинальну серію АДП-М-анатоксином із мінімальними інтервалами між першою та другою дозами вакцини в місяць, між другою та третьою дозами вакцини в 6 місяців
c. Подальша вакцинація не проводиться
*d. До моменту виписки пацієнта зі стаціонару провести щеплення АДП-М-анатоксином, або в умовах закладу первинної медичної допомоги в період реконвалесценції за місцем медичного обслуговування
e. -

50. Який критерій причинності Бредфорда–Гілла характеризує таке твердження: "асоціація стабільна у разі відтворення результатів досліджень іншими дослідниками"?
a. Зворотність
*b. Стійкість
c. Біологічна правдоподібність
d. Залежність доза-ефект
e. Специфічність

51. Чоловіки хворіють на рак шлунка у два рази частіше, ніж жінки. Яку роль відіграє стать у виникненні та розвитку цієї патології?
a. Уповільнює розвиток хвороби
b. Не сприяє захворюванню
c. Посилює розвиток хвороби
d. Прискорює розвиток хвороби
*e. Сприяє захворюванню

52. Під час виявлення лабораторно підтверджених випадків захворювання кором та появи висипання в осіб, які контактували з хворим у проміжках між 7 та 18 днями, реєструють спалах кору. За якої мінімальної кількості хворих реєструють спалах кору?
a. 4 випадки
b. 3 випадки
c. 5 випадків
d. 6 випадків
*e. 2 випадки

53. Студент захворів на менінгококову інфекцію. Діагноз встановлено за клінічними та бактеріологічними даними, пацієнта шпиталізовано. У сім'ї крім нього ще двоє дорослих: мати та батько. Сім'я мешкає у трикімнатній квартирі в будинку з усіма зручностями. Які заходи щодо контактних осіб треба провести?
a. Шпиталізація
b. Карантин
*c. Медичний нагляд
d. Диспансерний нагляд
e. Ізоляція

54. У дитини спостерігаються гарячка, макулопапульозний висип на шкірі, кон'юнктивіт. З анамнезу відомо, що вона 10 днів тому контактувала з дитиною, у якої лабораторно підтверджено діагноз: кір. Вкажіть клас захисту респіраторy, що потрібно одягти сімейному лікарю під час надання медичної допомоги цій дитині.
a. N95
b. FFP2
*c. FFP3
d. -
e. FFP1

55. За визначеною групою населення, що не хворіє на гіпертонічну хворобу, встановлено п'ятирічне спостереження з метою виявлення нових випадків цієї хвороби під впливом ендо- і екзогенних факторів. Який вид епідеміологічного дослідження використано у цьому випадку?
a. Одномоментне
b. Ретроспективне
*c. Проспективне
d. Експериментальне
e. Описове

56. У ЦПКХ надійшла інформація про наміри терористичної організації застосувати навмисне розповсюдження мікробних агентів, що викликають харчові отруєння, з метою створення паніки серед населення. Збудники якого захворювання можуть бути застосовані, якщо відомо, що вони належать до інфекційних агентів біотероризму категорії В?
a. Ботулізму
b. Норовірусної інфекції
*c. Сальмонельозної інфекції
d. Ротавірусної інфекції
e. Вірусного гепатиту А

57. За якої тривалості динамічного ряду можливий адекватний аналіз багаторічної динаміки захворюваності на інфекційну хворобу з вираженою циклічністю?
*a. 5-7 років, якщо вони становлять два повних цикли
b. 10-15 років, якщо вони становлять один повний цикл
c. Не менше 20 років
d. Не менше 25 років
e. 10-15 років, якщо вони становлять менше двох повних циклів

58. Яку функцію епідеміологічного нагляду не виконують надавачі первинної медичної допомоги?
a. Встановлення переліку осіб, які контактували з пацієнтом
b. Направлення пацієнта на лабораторне обстеження та шпиталізацію
c. Збір епідеміологічного анамнезу
*d. Організацію виконання програм імунізації
e. Встановлення можливих причин виникнення інфекційної хвороби

59. Яка державна установа має повноваження щодо встановлення та припинення карантину у разі виникнення випадку карантинної інфекції?
a. Верховна Рада України
b. -
c. Рада національної безпеки і оборони
d. Президент України
*e. Кабінет Міністрів України

60. Під час збору анамнезу та огляду дитини перед щепленням проти поліомієліту з'ясувалося, що батько дитини ВІЛ-інфікований. Дитина, яка підлягає щепленню, здорова. Вкажіть особливості щеплення проти поліомієліту цієї дитини?
a. Провести щеплення у віці 2 та 4 місяці оральною поліомієлітною вакциною, а у віці 6 та 18 місяців, 6 та 14 років інактивованою поліомієлітною вакциною
*b. Провести щеплення у віці 2, 4, 6, 18 місяців, 6 та 14 років інактивованою поліомієлітною вакциною
c. Провести щеплення у віці 2 та 4 місяці інактивованою поліомієлітною вакциною, а у 6 та 18 місяців, 6 та 14 років оральною поліомієлітною вакциною
d. Провести щеплення у віці 2, 4, 6, 18 місяців, 6 та 14 років оральною поліомієлітною вакциною
e. Проводити щеплення проти поліомієліту не можна, у зв'язку з ризиком розвитку у дитини вакцин-асоційованого поліомієліту

61. Визначте переваги когортного епідеміологічного дослідження у порівнянні з дослідженням "випадок-контроль".
a. Можливість встановлення причинно-наслідкового зв'язку від результату до причини
b. Можливість вивчати причини хвороб, що рідко трапляються
c. Відносно невеликі витрати на дослідження
*d. Можливість вивчати причини, що рідко трапляються
e. Відносно невеликий час проведення дослідження

62. У таблиці даних надана інформація про стать, вік, національність, вагу, захворілих на гостре кишкове захворювання та ступінь тяжкості захворювання. Укажіть номінальні змінні.
a. Вік, вага
*b. Стать, національність
c. -
d. Ступінь тяжкості захворювання
e. Стать, вік

63. Мисливець, якого покусав вовк за шию та обличчя, звернувся за медичною допомогою до лікаря-хірурга. Які заходи щодо термінової профілактики сказу потрібно провести в цьому разі?
*a. Уведення антирабічної вакцини та антирабічного імуноглобуліну
b. Уведення антирабічної вакцини
c. -
d. Призначення антибіотиків
e. Уведення антирабічного імуноглобуліну

64. За наявності ефективної системи епідеміологічного нагляду за кором може буде встановлена елімінація ендемічного поширення цієї інфекції. Вкажіть мінімальний період часу, протягом якого має бути відсутньою циркуляція вірусу кору на території країни?
a. 6 місяців
b. 24 місяці
c. 18 місяців
*d. 12 місяців
e. 36 місяців

65. При якій мінімальній частці в структурі внутрішньорічної захворюваності сезонність вважається вираженою?
*a. 50%
b. 60%
c. 40%
d. 70%
e. 30%

66. Наказом у закладі охорони здоров'я затверджено інструменти для перевірки теоретичних знань та практичних навичок із гігієни рук персоналу з планом навчання та перевірок у структурних підрозділах закладу. Який рівень інфекційного контролю впроваджений у цьому закладі охорони здоров'я?
*a. Адміністративний
b. -
c. Інженерний
d. Екстрений
e. Індивідуальний

67. Визначте групу підвищеного ризику захворювання на кашлюк за віком.
a. Діти віком 4-6 років
b. Дорослі
*c. Діти першого року життя
d. Діти шкільного віку
e. Діти віком 2-3 роки

68. У військовій частині спостерігається: серед особового складу з'явилися групові інфекційні захворювання та є умови для їх подальшого поширення, противник застосував біологічну зброю, що не включає збудників ОНІ. Яким вважається санітарно-епідемічний стан частини?
a. Нестійким
b. Благополучним
c. Катастрофічним
*d. Неблагополучним
e. Надзвичайним

69. Укажіть послідовність виконання завдань епідеміологічного нагляду.
a. Ретроспективний епідеміологічний аналіз, оперативний епідеміологічний аналіз, планування
b. Оперативний епідеміологічний аналіз, ретроспективний епідеміологічний аналіз, планування
c. Планування, ретроспективний епідеміологічний аналіз, оперативний епідеміологічний аналіз
d. -
*e. Ретроспективний епідеміологічний аналіз, планування, оперативний епідеміологічний аналіз

70. До якого типу змінної належать дані про захворюваність населення?
*a. Неперервної
b. Порядкової
c. Номінальної
d. Дихотомічної
e. Дискретної

71. Група туристів від'їжджає до району, неблагополучного щодо захворюваності на черевний тиф та туляремію. До від'їзду залишається 2 тижні. Вкажіть рекомендації щодо їх імунізації.
a. Заборонити в'їзд до неблагополучної території
*b. Провести щеплення проти двох інфекцій одночасно
c. Провести щеплення проти черевного тифу до від'їзду, проти туляремії - через 1-1,5 місяці
d. Щеплення не проводити
e. Провести щеплення з максимально можливим інтервалом 12-13 діб

72. Наслідки контакту зі збудником не призведуть до втрати життя, інвалідності та до великих матеріальних збитків. До якого рівня ризику, згідно з "Порядком оцінки рівня небезпеки впливу біологічних агентів на працівників" належить наведена ситуація?
a. Допустимий
b. Високий
c. Недопустимий
d. Низький
*e. Помірний

73. До закладу охорони здоров'я доставлено 550 доз п'ятивалентної АКДПA-ГепВ-Hib вакцини. Під час прийому вакцини виявлено активацію індикатору заморожування (на екрані індикатору з’явилася позначка Х). Яка подальша тактика відносно цієї вакцини?
a. Утилізувати всі дози вакцини
b. Повернути вакцину до підприємства-виробника вакцини
c. Повернути вакцину до регіонального оптового складу зберігання вакцин
*d. Провести тест на струшування
e. Проводити вакцинацію цією вакциною

74. Який показник визначає епідеміологічну ефективність вакцинації?
*a. Відношення показника захворюваності серед щеплених до показника захворюваності серед нещеплених
b. Рівень захворюваності нещеплених
c. -
d. Відношення показника захворюваності серед нещеплених до показника захворюваності серед щеплених
e. Рівень захворюваності щеплених

75. Укажіть першочергове завдання біологічної розвідки при отриманні інформації про застосування супротивником біологічних бойових рецептур у зоні ведення бойових дій.
a. Оцінювання активності природних осередків
b. Вивчення інфекційної захворюваності населення
*c. Негайне оповіщення військ щодо факту застосування біологічної зброї
d. Виявлення епізоотії серед диких тварин
e. Оцінювання епізоотій серед домашніх тварин

76. Юнаку, який проживає у студентському гуртожитку, встановлено діагноз: шигельоз. Відомо, що разом із ним у кімнаті проживають ще дві особи, на поверсі загальна кухня та туалетні кімнати. Визначте територіальні межі осередку інфекції.
a. Увесь гуртожиток
b. Кімната гуртожитку
*c. Поверх гуртожитку
d. Кухня гуртожитку
e. Усе місто

77. У військовій частині та місці її дислокації запроваджено карантин у зв'язку зі стрімким зростанням серед особового складу інфекційної захворюваності на гострі кишкові інфекції, зокрема на холеру, що унеможливлює виконання ними бойових завдань. Групові захворювання на холеру реєструються також серед цивільного населення. За даними біологічної розвідки супротивник використав біологічну зброю. Визначте, який епідемічний стан виник у військовій частині та місці її дислокації.
a. Неблагополучний
b. Благополучний
*c. Надзвичайний
d. Нестійкий
e. Стійкий неблагополучний

78. Встановлено, що захворюваність на виразкову хворобу у курців становить 25,44^0/_00, некурців - 10,07^0/_00. Ризик захворюваності на виразкову хворобу серед курців становить 15,37 на 1000 курців. Який ризик було визначено?
a. Частка (%) додаткового популяційного ризику
b. Співвідношення шансів
c. Різниця ризиків (атрибутивний ризик)
d. Відношення ризиків (відносний ризик)
*e. Абсолютний (додатковий) ризик

79. За який мінімальний період часу треба зібрати дані, щоб розрахувати контрольний рівень захворюваності?
a. 5 діб
b. 5 тижнів
c. -
d. 5 місяців
*e. 5 років

80. В роботі епідеміолога використовується систематичний та безперервно діючий збір, облік, складання та аналіз, тлумачення, поширення даних медико-санітарного призначення, епідемічного благополуччя населення і показників середовища життєдіяльності для оцінки і прийняття необхідних відповідних заходів в сфері громадського здоров’я. Як називається така система?
a. Оцінка
b. Моніторинг
*c. Епідеміологічний нагляд
d. Епідеміологічне обстеження
e. Епідеміологічний аналіз

81. Яку функцію епідеміологічного нагляду не виконують надавачі вторинної медичної допомоги?
a. Встановлення можливих причин виникнення інфекційної хвороби
b. Встановлення переліку осіб, що контактували з пацієнтом
c. Збір епідеміологічного анамнезу
*d. Оцінку ризиків для громадського здоров'я
e. Направлення пацієнта на лабораторне обстеження та шпиталізацію

82. Яке захворювання з переліку інфекційних хвороб, що підлягають реєстрації, належить до групи А для потреб епідеміологічного нагляду?
a. Правець
b. Кашлюк
c. Кір
d. Краснуха
*e. Крим-Конго геморагічна гарячка

83. За результатами дослідження встановлено, що наявність великої кількості гемотрансфузій в анамнезі підвищує ризик зараження ВІЛ-інфекцією. За допомогою якого показника можна зробити такі висновки?
*a. Каузальність
b. Регресія
c. Дисперсія
d. Точка перетину
e. Кореляція

84. Проти яких інфекційних хвороб проводяться обов'язкові щеплення здоровій однорічній дитині згідно з чинним календарем профілактичних щеплень в Україні, якщо всі попередні щеплення їй проведені за віком?
*a. Гемофільної інфекції, кору, краснухи, паротиту
b. Менінгококової інфекції, кору, краснухи, паротиту
c. Ротавірусної інфекції, кору, краснухи, паротиту
d. Вітряної віспи, кору, краснухи, паротиту
e. Грипу, кору, краснухи, паротиту

85. Визначте значення атрибутивного ризику, якщо за результатами когортного дослідження виявлено, що ризики виникнення захворювання Х в експонованій та неекспонованій групі однакові.
a. -1
b. 0,5
c. 1
*d. 0
e. 1,5

86. У селищі, в якому мешкає 1300 осіб, зареєстровано 7 випадків холери серед мешканців двох сусідніх приватних будинків. Мешканці користуються водою з одного колодязя та окремими вигрібними ямами. У селищі немає централізованого водопроводу та каналізації. Оцініть епідемічну ситуацію в селищі.
a. Нестійка
b. Благополучна
c. Неблагополучна
*d. Надзвичайна
e. -

87. На якому етапі епідеміологічного дослідження визначається фактична ефективність профілактичного засобу (заходу)?
a. Аналітичному статистичному
*b. Експериментальному неконтрольованому
c. Прогностичному математичному
d. Дескриптивному статистичному
e. Експериментальному контрольованому

88. Передавання цього захворювання від людини до людини може відбуватися різними шляхами: контактним, повітряно-краплинним та статевим. Яке особливо-небезпечне інфекційне захворювання відноситься до групи екзотичних для України?
*a. Гарячка Марбург
b. Кашлюк
c. Менінгококова інфекція
d. Краснуха
e. Черевний тиф

89. Чи потрібно проводити протиепідемічні заходи серед контактних осіб пацієнта, хворого на малярію, що повернувся після відрядження з ендемічної країни?
a. Не потрібно, бо протиепідемічні заходи у цьому разі неефективні
b. Потрібно, бо реконвалесцент виділяє збудника
*c. Не потрібно, тому що відсутній переносник інфекції
d. -
e. Потрібно, тому що є переносник інфекції

90. Який мінімальний період мікробіологічного моніторингу результатів посівів первинних зразків із первинних афектів дозволить закладу охорони здоров'я сформувати власну локальну базу чутливості мікроорганізмів до антимікробних препаратів (АМП)?
a. 9 місяців
b. 18 місяців
*c. 12 місяців
d. 24 місяці
e. 6 місяців

91. За даними Всесвітньої організації охорони здоров'я, за останні 20 років люди найчастіше помирають від неінфекційних захворювань: серцево-судинних захворювань, діабету та раку. Які з факторів ризику смертності складають найбільшу частку?
a. Соціальні
b. Професійні
c. Навколишнього середовища
*d. Метаболічні
e. Поведінкові

92. У закладі охорони здоров'я, що надає медичну допомогу в стаціонарних умовах, відділом з інфекційного контролю зафіксовано спалах інфекцій в ділянці хірургічного втручання, про наявність якого повідомлено до центру контролю та профілактики хвороб. Вкажіть подальші дії центру контролю та профілактики хвороб.
*a. Розслідування, локалізація та ліквідація спалаху
b. Інформування ДУ "Центр громадського здоров'я МОЗ України" протягом години після отримання повідомлення про спалах
c. Інформування МОЗ України протягом години після отримання повідомлення про спалах
d. Проведення заходів із дезінфекції
e. Припинення роботи хірургічного відділення

93. За допомогою якого прийому дослідження визначається потенційна (максимально можлива) ефективність профілактичного засобу (заходу)?
a. Аналітичного статистичного
b. Експериментального неконтрольованого
c. Дескриптивного статистичного
*d. Експериментального контрольованого
e. Прогностичного математичного

94. Багаторічними дослідженнями в Україні встановлена наявність активних природних вогнищ багатьох інфекцій, що передаються кліщами, на території яких щорічно реєструються поодинокі випадки чи спалахи захворювань людей. Який із нижченаведених рикетсиозів є ендемічним для України?
*a. Марсельська гарячка
b. Кліщовий пароксизмальний рикетсіоз
c. Плямиста гарячка скелястих гір
d. Кліщова гарячка тихоокеанського узбережжя
e. Австралійський кліщовий рикетсіоз

95. Дослідники визначали поширеність цукрового діабету в осіб похилого віку у виборці із 5000 пенсіонерів із грудня 2021 року по листопад 2022 року. Під час дослідження використано анкету, яку дослідники пропонували самостійно заповнити потенційним респондентам. Укажіть дизайн проведеного дослідження.
a. Екологічне дослідження
*b. Крос-секційне дослідження
c. Дослідження "випадок-контроль"
d. Когортне дослідження
e. Неконтрольований експеримент

96. Оцінка ефективності реалізації закладом охорони здоров'я програми адміністрування антимікробних препаратів обов'язково містить показники розповсюдженості антимікробної резистентності для групи бактерій ESKAPE) Які бактерії входять до групи ESKAPE?
a. E. faecium VR, S. aureus MR, K. pneumoniae KPC, A. baumannii MDR, Р. fluorescens, Enterobacteriaceae ESBL
b. E. faecium VR, S. aureus MR, K. pneumoniae KPC, A. tropicalis, P. aeruginosa MDR, Enterobacteriaceae ESBL
c. -
*d. E. faecium VR, S. aureus MR, K. pneumoniae KPC, A. baumannii MDR, P. aeruginosa MDR, Enterobacteriaceae ESBL
e. E. faecium VR, S. aureus MR, K. pneumoniae KPC, A. baumannii MDR, P. aeruginosa MDR, E. coli

97. Який момент динаміки захворюваності дозволяє визначити епідемічний поріг захворюваності?
a. -
b. Спад епідемічного підйому
c. Завершення епідемічного підйому
d. Пік епідемічного підйому
*e. Початок епідемічного підйому

98. Де створюється система фармаконагляду в Україні?
a. У МОЗ України
b. Громадськими організаціями, зокрема, пацієнтськими
*c. У системі охорони здоров'я на загальнодержавному рівні та у заявників лікарських засобів, вакцин, туберкуліну
d. -
e. У заявників лікарських засобів, вакцин, туберкуліну на корпоративному рівні

99. Яким типом вакцини здійснюється щеплення проти кору?
a. Інактивованою
b. Спліт-вакциною
c. Субодиничною
*d. Живою атенуйованою
e. м-РНК

100. Що не є абсолютним протипоказанням до введення вакцини?
a. Гострі захворювання з підвищенням температури вище 38,0^оC
*b. Введення інактивованих вакцин вагітним
c. Введення живих вакцин вагітним
d. Введення живих вакцин особам з тяжкою імуносупресією (імунодефіцитом)
e. Наявність в анамнезі анафілактичної реакції на попередню дозу вакцини

101. В якому з нижченаведених випадків буде зростати превалентність захворювання X?
a. Якщо інцидентність захворювання X та кількість випадків одужань від захворювання Х залишається без змін, а кількість випадків смертей від захворювання Х збільшується
b. Якщо інцидентність захворювання X, кількість випадків одужань та смертей від захворювання Х залишаються без змін
*c. Якщо інцидентність захворювання X збільшується, а кількість випадків одужань та смертей від захворювання Х залишається без змін
d. Якщо інцидентність захворювання X залишається без змін, а кількість випадків одужань та смертей від захворювання Х збільшуються
e. Якщо інцидентність захворювання X та кількість випадків смертей від захворювання Х залишається без змін, а кількість випадків одужань від захворювання Х збільшується

102. Який метод доцільно застосувати для контролю конфаундінгу на етапі аналізу даних?
a. Рестрикція
*b. Стратифікація
c. -
d. Підбір контролів
e. Рандомізація

103. Належне використання засобів індивідуального захисту є частиною індивідуального рівня інфекційного контролю. Вкажіть правильне твердження щодо використання медичних рукавичок.
a. Одна пара рукавичок медичних використовується для двох та більше пацієнтів
*b. Одна пара рукавичок медичних використовується для одного пацієнта
c. Гігієнічна обробка рук спиртовмісним антисептиком перед вдяганням рукавичок медичних не потрібна
d. Гігієнічна обробка рук спиртовмісним антисептиком після зняття рукавичок медичних не потрібна
e. Рукавички медичні потрібно обробляти спиртовмісним антисептиком при використанні для двох та більше пацієнтів

104. Якому епідемічному стану відповідає твердження: "Мають місце окремі випадки інфекційних захворювань, які не реєструвались раніше, спостерігається незначне підвищення спорадичного рівня захворюваності, виникають окремі групові захворювання без подальшого розповсюдження"?
a. Неблагополучному
b. Надзвичайному
c. Благополучному
*d. Нестійкому
e. Катастрофічному

105. Що з нижченаведеного є недоліком дослідження "випадок-контроль"?
a. -
b. Не можна використовувати для вивчення рідкісних захворювань
c. Дороговартісне
d. Тривале у виконанні
*e. Не можна отримати інформацію про часовий зв'язок між експозицією та захворюванням

106. Укажіть інфекційне захворювання, що має високий ризик виникнення у військовослужбовців у разі отримання ними мінно-вибухової травми під час ведення бойових дій.
a. Чума
b. Дифтерія
*c. Газова гангрена
d. Шигельоз
e. Черевний тиф

107. Для якого типу спалаху кишкової інфекції характерний "епідемічний хвіст"?
a. -
b. Харчового (з невідомим харчовим продуктом)
c. Молочного
d. Контактно-побутового
*e. Водного

108. У чому полягає одна з відмінностей між аналітичними прийомами "випадок-контроль" та когортним дослідженням?
a. У більшому практичному значенні одного з прийомів дослідження
b. У непридатності одного з прийомів для вивчення причин виникнення неінфекційних хвороб
*c. У правилах формування досліджуваної та контрольної груп
d. У малій придатності одного з прийомів для визначення причин спалахів інфекцій
e. У тривалості проведення спостереження

109. Вкажіть кількість ступенів небезпеки біологічних патогенних агентів відповідно до рівня їх інфекційної небезпеки.
*a. 4
b. 6
c. 5
d. 3
e. 2

110. Укажіть вид епідеміологічного дослідження за характером відношення дослідника до досліджуваного явища.
a. Прогностичний
b. Аналітичний когортний
*c. Експериментальний (інтервенційний)
d. Евристичний
e. Ретроспективний

111. У результаті запровадження заходів щодо стримування пандемії COVID-19 базове репродукційне число (R0) дорівнювало R0<1. Визначте можливість поширення інфекційної хвороби серед популяції.
a. Епідемічний процес не розвивається
b. Стабільна тенденція
c. Контроль захворюваності стає складнішим
*d. Інфекція згасне в довгостроковому періоді
e. Інфекція зможе поширитися серед популяції

112. На достовірність отриманих результатів при проведенні клінічних випробувань впливає знання учасниками експерименту виду отриманого лікування. Який спосіб (метод) розподілу пацієнтів по групах підвищить достовірність результатів?
*a. Рандомізація
b. Одномоментний
c. Когортний
d. Експериментальний
e. Гніздовий

113. За результатами визначення ступеня інтенсивності епідемічного процесу ГРВІ та грипу на 48 тижні спостереження встановлено перевищення контрольного рівня (епідемічного порогу) захворюваності в межах 25-75%. Який рівень інтенсивності епідемічного процесу?
a. Відсутній
*b. Високий
c. Низький
d. Дуже високий
e. Середній

114. Яка обробка рук проводиться після контакту зі слизовими оболонками і секретами організму?
a. Профілактична
*b. Гігієнічна
c. Санітарна
d. Миття з милом
e. Хірургічна

115. Під час дослідження вивчення розвитку раку легень у групі курців та некурців встановлено, що в кожній групі із 1000 курців виникає на 10,6 випадків раку легень більше, ніж в кожній групі із 1000 некурців. Який ризик було визначено?
a. Додатковий популяційний ризик
b. Співвідношення шансів
c. Частка (%) додаткового популяційного ризику
d. Відношення ризиків (відносний ризик)
*e. Різниця ризиків (атрибутивний ризик)

116. У який період обласні центри контролю та профілактики хвороб Міністерства охорони здоров'я України здійснюють лабораторний моніторинг циркуляції збудника холери у навколишньому середовищі?
*a. З червня по вересень щорічно
b. -
c. З червня по жовтень щорічно
d. З травня по серпень за епідпоказниками
e. З травня по вересень за епідпоказниками

117. Під час професійної діяльності медичному працівнику потрапив біологічний матеріал (кров) від ВІЛ-інфікованого пацієнта на пошкоджені шкірні покриви, очі та слизову оболонку. Укажіть термін проведення екстреної постконтактної профілактики для медичного працівника.
a. Не пізніше 12 годин з моменту аварії
b. Не пізніше 36 годин з моменту аварії
c. Не пізніше 48 годин з моменту аварії
*d. Не пізніше 72 годин з моменту аварії
e. Не пізніше 24 годин з моменту аварії

118. За даними Центру громадського здоров'я з 2015 року в Україні у чотирьох дітей на Закарпатті та 15 дітей на Рівненщині, між якими був контакт, виявлено вакциноспоріднений поліовірус типу 2, що раніше виділявся в деяких країнах Середньої Азії. Що таке вакциноспоріднений поліовірус (CVPV)?
a. Авірулентний вірус поліомієліту
b. Вакцинний поліовірус, ізольований з об'єктів довкілля
*c. Вірус, який походить від вакцинного, але в процесі циркуляції набув нейровірулентних властивостей
d. "Дикий" поліовірус, який ослабив свою вірулентність у процесі циркуляції
e. "Дикий" поліовірус, який підвищив свою вірулентність у процесі циркуляції

119. У 1941 р. під час японсько-китайської війни на місто Чанде та його околиці з літака були скинуті заражені збудником чуми блохи та зерно - приманка для щурів, внаслідок чого спалахнула епідемія. За чотири місяці загинуло майже 8 тис. мешканців Чанде. Який спосіб застосування біологічної зброї був використаний?
a. Диверсійний
*b. Використання переносників
c. Застосування літаків
d. Аерозольний
e. Використання приманок

120. В яких випадках доцільно використовувати абсолютні показники?
*a. Під час опису спалахів інфекційних хвороб
b. У разі порівняння захворюваності на кір у довакцинальний та післявакцинальний періоди
c. Під час опису основних причин смертності в світі
d. Під час опису основних причин смертності в Україні
e. У разі порівняння захворюваності населення двох міст

121. У 2022 році ВООЗ оголосила про надзвичайну ситуацію в області громадського здоров'я, що має міжнародне значення. Яка інфекційна хвороба стала причиною цієї надзвичайної ситуації?
a. COVID-19
b. Кір
c. Натуральна віспа
*d. Віспа мавп
e. Пташиний грип

122. Укажіть одну з ознак, що характеризує поточні тенденції смертності в світі.
a. Серед причин смертності превалюють інфекційні хвороби
*b. Превалювання ендогенних та квазіендогенних причин смертності
c. Превалювання екзогенних причин смертності
d. Відсутність різниці між смертністю чоловіків та жінок
e. Смертність від серцево-судинних хвороб серед жінок перевищує смертність від цих хвороб серед чоловіків

123. Спостереження за динамікою інциденсу COVID-19 в одному адміністративному районі сприяло визначенню базового репродуктивного числа R0 цієї інфекції - 2. Який популяційний імунний поріг (ПІП) COVID-19 в цьому адміністративному районі?
a. 20%
b. 40%
*c. 50%
d. 10%
e. 30%

124. У місті реєструються періодичні підйоми захворюваності на грип. У минулому році практично все населення міста було щеплено проти грипу. Згідно з прогнозом Центру грипу на території України передбачається епідемічний підйом захворюваності на грип. Вкажіть рекомендації щодо профілактичних щеплень проти грипу.
a. Особам, старшим за 60 років, одноразово
*b. Дорослим та дітям вакцинація одноразово, дітям не щепленим раніше - дворазово
c. Особам, які мають в анамнезі хронічні захворювання, одноразово
d. Особам, які не були щеплені в минулому році, одноразово
e. Дорослим та дітям одноразово

125. У країні зареєстровано випадок поліомієліту, викликаного диким штамом 1 типу. У які терміни Національні органи охорони здоров'я мають повідомити ВООЗ?
a. 36 годин
b. 72 годин
c. 12 годин
d. 48 годин
*e. 24 годин

126. У кількох країнах зафіксовано спалах інфекційного захворювання, що потребує відповідної реакції з боку ВООЗ: відповіді та допомоги ресурсами. До якого рівня за класифікацією ВООЗ належить цей спалах, якщо допомога не перевищує можливостей Регіонального Офісу ВООЗ?
a. -
*b. Другого
c. Першого
d. Четвертого
e. Третього

127. У чому полягає цінність короткострокового прогнозу захворюваності?
a. Дає можливість визначення термінів загострення епідемічної ситуації за кілька років
b. Дає можливість ретроспективно оцінити фактори ризику захворюваності
c. Інформаційно забезпечує планування організації виробництва вакцин та лікарських препаратів
d. Необхідний для складання цільових програм зниження захворюваності
*e. Убезпечує підставу для оперативного проведення протиепідемічних та профілактичних заходів

128. Після перенесеного захворювання на кашлюк реконвалесценти допускаються в колектив після клінічного одужання та через певний період часу від початку захворювання. Скільки днів триває цей період?
*a. 25 днів
b. 21 день
c. 7 днів
d. 10 днів
e. 14 днів

129. Вкажіть, які неспецифічні ознаки свідчать про застосування супротивником біологічної зброї у місці дислокації військового підрозділу, що є підтвердженням попередньої інформації про планування використання цієї зброї.
a. Позитивний результат біологічної проби
b. Позитивний результат ПЛР
*c. Поява жовтих маслянистих крапель на горизонтальних поверхнях
d. Виявлення антигенів збудника
e. Виділення чистої культури збудника

130. Яка епідеміологічна тріада є тріадою описової (дескриптивної) епідеміології?
a. Джерело інфекції - механізм передачі - сприйнятливе населення
b. Опис - аналіз - втручання
c. Сім'я - сіяч - ґрунт
*d. Особа - місце - час
e. Збудник - середовище - інфікований організм

131. Епідеміологічний аналіз захворюваності в багаторічній динаміці дає змогу зрозуміти характер змін рівня інфекційної захворюваності. Який прийом дає можливість усунути вплив випадкових чинників і точніше представити у вигляді прямої лінії (тенденції) показники динамічного ряду?
*a. Метод найменших квадратів
b. Ковзної середньої
c. Довгострокового прогнозування
d. Регресійно-кореляційні моделі
e. Простих прогнозних моделей

132. Відомо, що тривалість катетеризації сечового міхура впливає на частоту інфекційних ускладнень. Який показник доцільно застосувати для порівняння катетер-асоційованих інфекцій сечовивідних шляхів серед пацієнтів двох лікарень?
a. Інцидентність
*b. Щільність інцидентності
c. Моментний преваленс
d. Превалентність
e. Кумулятивний інциденс

133. Від чого залежить механізм передачі збудника інфекційного захворювання?
a. Стійкості збудника у зовнішньому середовищі
*b. Первинної локалізації збудника у людини
c. Виду збудника
d. Вірулентності збудника
e. Тяжкості перебігу захворювання

134. Вкажіть вимоги до санітарно-епідеміологічної розвідки, що здійснюють при передислокації військового підрозділу з тилових районів у зону ведення бойових дій.
*a. Достовірність, своєчасність, безперервність
b. Достовірність, відтермінованість за несприятливих обставин
c. Достовірність, допустимість заміни ключових об'єктів вивчення
d. Достовірність, допустимість зміни запланованого маршруту
e. Достовірність, скорочення обсягів для прискорення виконання

135. За допомогою якого прийому епідеміологічного методу формуються первинні (робочі) гіпотези про чинники ризику?
*a. Описово-оціночного
b. Прогностичного
c. Когортного
d. Експериментального
e. "Випадку-контролю"

136. Під час епідеміологічного дослідження встановлено, що часте куріння підсилює дію канцерогенів і пошкодження тканини, а отже, збільшує вірогідність канцерогенезу. Який критерій причинності Гілла спостерігається у цьому разі?
*a. Біологічний градієнт
b. Узгодженість
c. Сила
d. Специфічність
e. Відтворюваність

137. Як проводять епідеміологічний нагляд за інфекціями, які пов'язані з наданням медичної допомоги (ІПНМД) в закладах охорони здоров'я?
a. Проводять щоденний моніторинг за інфекціями, які реєструються у закладі
b. Проводять ретроспективний та оперативний аналіз захворюваності на ІПНМД
*c. Впроваджують рутинний та дозорний епідеміологічний нагляд за ІПНМД
d. Впроваджують моніторинг за динамікою епідемічного процесу ІПНМД, факторами та умовами, що впливають на їх виникнення та розповсюдження
e. Відбувається реєстрація інфекційних та неінфекційних захворювань серед пацієнтів та медичного персоналу

138. Які інформаційні джерела мають найвищу інформаційну цінність з урахуванням рівня доказовості?
a. Оглядова стаття та систематичний огляд
b. Оглядова стаття та мета-аналіз
c. Мета-аналіз та оригінальна стаття з результатами кореляційного дослідження
d. Оригінальна стаття з результатами кореляційного дослідження та систематичний огляд
*e. Мета-аналіз та систематичний огляд

139. Який тип змінної використовують для внесення даних про титр протидифтерійних антитіл?
a. Номінальна
b. Порядкова
*c. Дискретна
d. Неперервна
e. Дихотомічна

140. Яке захворювання з переліку інфекційних хвороб, що підлягають реєстрації, належить до групи В для потреб епідеміологічного нагляду?
*a. Гострий та хронічний гепатит В
b. Гарячка Денге
c. Гострий поліомієліт
d. Холера
e. Натуральна віспа

141. У місті проживало 1346 осіб із діагнозом: вірусний гепатит С. Показник ураженості населення склав 38,6 на 100000. Який епідеміологічний показник був розрахований?
*a. Моментний преваленс
b. Кумулятивний інциденс
c. Превалентність
d. Періодний преваленс
e. Щільність інциденсу

142. Збудник захворювання має три характерні ознаки: є анаеробом, утворює стійкі спори у навколишньому середовищі та виділяє екзотоксин. Вкажіть інфекційне захворювання, що може виникати внаслідок проникаючих поранень або за інших контамінованих травм, які супроводжуються ушкодженням шкірних і слизових покривів.
a. Шигельоз
b. Кір
*c. Правець
d. Чума
e. Дифтерія

143. У регіоні, де 10 років тому сталася техногенна катастрофа, проведено аналітичне ретроспективне дослідження типу "випадок-контроль" для з'ясування чинників ризику виникнення легеневої патології. За величиною якого показника орієнтовно оцінюється наявність причинно-наслідкових зв'язків?
a. Додаткового популяційного ризику
b. Частки додаткового популяційного ризику
*c. Cпіввідношення шансів
d. Атрибутивного ризику
e. Відносного ризику

144. Визначте міру центральної тенденції для представлення даних щодо середньої кількості днів від діагностики випадку туберкульозу до початку лікування у закладах охорони здоров'я, що надають первинну медичну допомогу?
a. Медіана
b. Міра змінності (розкиду) даних
c. Мода
d. Середнє геометричне
*e. Середнє арифметичне

145. Як називається сукупність, що складається з відносно однорідних елементів, об'єднаних настанням певної ознаки?
a. Вибіркою
b. Класом
c. -
d. Групою
*e. Когортою

146. Що належить до епідеміологічного критерію визначення випадку ботулізму (C. botulinum)?
a. Двобічні порушення з боку черепних нервів (наприклад диплопія, нечіткість зору, дисфагія, бульбарна недостатність)
b. Виділення С. botulinum з випорожнень у дорослих
c. Виявлення ботулінічного токсину в клінічному матеріалі
d. Периферійні симетричні парези
*e. Вживання контамінованої їжі/питної води

147. Чоловік віком 45 років, який повернувся з африканської країни три доби тому, раптово захворів. Скаржиться на напади ознобу, підвищення температури тіла до 39-40^0С, рясне потовиділення. Об'єктивно спостерігається: шкіра бліда, з жовтяничним відтінком, гепатоспленомегалія. Який метод дослідження є найінформативнішим для встановлення діагнозу?
a. Біохімічне дослідження функціональних проб печінки
*b. Мікроскопія товстої краплі та мазка на наявність збудника малярії
c. Загальний аналіз крові
d. Серологічне обстеження на наявність антитіл до вірусного гепатиту А
e. УЗД печінки та селезінки

148. Укажіть ендемічне для України особливо-небезпечне інфекційне захворювання, що становить біологічну загрозу для території та населення із нижченаведених.
*a. Холера
b. Кір
c. Черевний тиф
d. Вітряна віспа
e. Дифтерія

149. Про що може свідчити відношення шансів більше одного?
a. Відсутність відносного ризику
b. -
*c. Збільшення ризику
d. Відсутність ефекту
e. Зниження ризику

150. Який критерій причинності Бредфорда–Гілла характеризується твердженням "причина визначається величиною відносного ризику, яка оцінюється за відповідними статистичними критеріями"?
a. Стійкість
b. Залежність доза-ефект
*c. Сила зв'язку
d. Специфічність
e. Зворотність

