1. У закладі первинної медичної допомоги при виконанні професійних обов'язків сталася аварійна ситуація: сестра медична вкололася голкою після проведення венепункції пацієнту з потенційним позитивним ВІЛ-статусом. Після проведення заходів екстреної постконтактної профілактики сестрі медичній рекомендовано розпочати 28-денний курс антиретровірусної терапії (АРТ). Протягом якого періоду з моменту аварійної ситуації доцільно розпочати вказаний курс АРТ з метою попередження інфікування ВІЛ?
a. 92 год
*b. 72 год
c. 80 год
d. 96 год
e. 120 год

2. Комунальне некомерційне підприємство ''Міська поліклініка'' подало заяву до Головної акредитаційної комісії щодо проведення акредитації. Який із нижченаведених документів обов'язково у двомісячний термін із дня подання заяви повинна розглянути комісія на предмет його відповідності переліку, визначеному Порядком?
a. Загальну характеристику району обслуговування
b. Звіт про медичну допомогу в районі обслуговування лікувального закладу (ф.12)
c. Табель оснащення закладу
d. Акредитаційний сертифікат терміном на 3 роки
*e. Результати самоаналізу діяльності закладу щодо якості медичної допомоги

3. Яка управлінська стратегія визначена основною в політиці Всесвітньої організації охорони здоров'я у сфері громадського здоров'я в ХХІ столітті?
a. Удосконалення діяльності Міністерства охорони здоров'я
b. Розвиток державного управління
*c. Міжгалузева взаємодія
d. Підвищення ролі місцевих адміністрацій
e. Удосконалення управління системою охорони здоров'я

4. Укажіть основні групи населення, які підлягають обов'язковому обстеженню на ВІЛ.
a. Особи з наркотичною залежністю
*b. Донори крові
c. Особи, які мають контакти з хворими на ВІЛ/СНІД
d. Особи з нетрадиційною сексуальною орієнтацією
e. Працівники комерційного сексу

5. У приватній офтальмологічній клініці відзначається зниження цін на медичні послуги та товари медичного призначення. Це призвело до збільшення купівельної спроможності населення. Як називається кількісний показник, що відображає ступінь кількісних змін запропонованих товарів і послуг у відповідь на зміну їхніх цін?
a. Еластичність пропозиції
b. Еластичність попиту
*c. Коефіцієнт еластичності пропозиції
d. Капітація
e. Сумація

6. Які управлінські підходи необхідні для усунення нерівностей у здоров'ї?
a. Вплив на поведінкові детермінанти
*b. Вплив на соціальні детермінанти
c. Вплив на екологічні детермінанти
d. -
e. Вплив на психологічні детермінанти

7. Під час вивчення впливу пасивного паління на захворюваність населення на рак легенів встановлено, що показник відношення шансів становив 1,0. Який висновок із нижченаведених є правильним?
*a. Відсутність ефекту, тобто частота впливу чинника однакова в групі хворих і в групі здорових
b. Знижений ризик, тобто частота впливу чинника вища в групі здорових, ніж у групі хворих
c. Знижений ризик, тобто частота впливу чинника вища в групі хворих, ніж у групі здорових
d. Підвищений ризик, тобто частота впливу чинника вища в групі здорових, ніж у групі хворих
e. Підвищений ризик, тобто частота впливу чинника вища в групі хворих, ніж у групі здорових

8. Який метод фармакоекономічного аналізу використовується для оцінки і порівняння альтернатив при ідентичній (однаковій) клінічній, профілактичній ефективності медичних технологій, програм, фармацевтичних засобів, а також при різних формах або умовах застосування лікарського засобу, профілактичної медичної технології, які мають однаковий терапевтичний ефект?
a. ''Витрати-вигода''
*b. ''Мінімізація витрат''
c. ''Витрати-корисність''
d. ''Витрати-ефективність''
e. ''Загальна вартість захворювання''

9. Лікар загальної практики-сімейної медицини проаналізував віковий склад серед населення, яке він обслуговує. Його здивував той факт, що найвищий відсоток (35%) становлять особи похилого віку. Що обов’язково повинен врахувати лікар для організації надання медичної допомоги особам похилого віку?
a. Велику кількість неускладнених захворювань
b. Збільшення захворювань із нетяжким типовим перебігом
*c. Велику кількість тривалих хронічних захворювань
d. Сезонний характер захворювань
e. Збільшення гострих інфекційних захворювань

10. На металургійному комбінаті великого промислового міста працює 230 осіб, що проживають у сільській місцевості, які щоденно витрачають 2 год часу на дорогу до комбінату і назад. Визначте, яку міграцію за тривалістю здійснюють робітники.
*a. Маятникову
b. Щоденну
c. Сезонну
d. Постійну
e. Виробничу

11. Створення та забезпечення функціонування системи епіднагляду за демографічним станом населення передбачає вивчення показників смертності за віком, статтю та причинами. Який обліковий документ є джерелом інформації для дослідження показників смертності?
*a. Лікарське свідоцтво про смерть
b. Медична карта амбулаторного пацієнта
c. Історія хвороби
d. Виписка із журналу обліку померлих
e. Свідоцтво про смерть

12. Проводиться дослідження щодо оцінки впливу куріння на систолічний артеріальний тиск (САТ). Відібрано 2 гомогенні вибірки по 100 осіб у кожній, перша група - курці, друга - ні. Який статистичний тест необхідно використати для оцінки достовірності відмінностей отриманих результатів, якщо розподіл значень САТ відрізняється від нормального?
a. Критерій Ст'юдента для пов'язаних вибірок
b. -
c. Критерій Ст'юдента для незалежних вибірок
d. T-критерій Вілкоксона
*e. U-критерій Манна-Уітні

13. Через значне поширення серед населення територіальної громади хронічних захворювань серцево-судинної системи керівництво вирішило підготувати комунікаційну стратегію з метою первинної профілактики хронічних неінфекційних захворювань. Який етап повинен бути першим при підготовці та проведенні вказаної стратегії?
*a. Оцінка ситуації
b. Планування програми
c. Вибір цільових груп
d. Визначення цілей
e. Вибір каналів та механізмів реалізації

14. Із метою створення найбільш репрезентативної вибірки рекомендується відбирати учасників дослідження у випадковому порядку. Як називається процес випадкового відбору учасників та їх розподілу на експериментальну і контрольну групи?
a. Селекція
*b. Рандомізація
c. Нормальний розподіл
d. Сортування
e. Розмежування

15. У мешканців Закарпатської області впродовж багатьох років спостерігається явище йододефіциту та поширення захворювань, пов'язаних із ним. Яку назву має це явище?
*a. Ендемія
b. Кластер
c. Спалах
d. Епідемія
e. Пандемія

16. До сімейного лікаря звернулася жінка віком 35 років. Під час проведення антропометричних вимірювань було визначено: індекс маси тіла - 18,2 кг/м^2, окружність талії - 75 см. Дайте оцінку індексу маси тіла та ризику можливого розвитку серцево-судинної патології.
a. Зайва вага, ризик можливого розвитку серцево-судинної патології низький
b. Нормальна маса тіла, ризик можливого розвитку серцево-судинної патології низький
c. Недостатня вага, ризик можливого розвитку серцево-судинної патології підвищений
d. Недостатня вага, ризик можливого розвитку серцево-судинної патології високий
*e. Недостатня вага, ризик можливого розвитку серцево-судинної патології низький

17. Ґрунт є середовищем, що може бути причиною поширення серед населення інфекційних захворювань. Яке інфекційне захворювання вражає людину після контакту із зараженим ґрунтом?
a. Сальмонельоз
b. Гепатит А
*c. Ботулізм
d. Лептоспіроз
e. Туберкульоз

18. Керівник підрозділу запросив на нараду найбільш авторитетних у колективі співробітників із метою обговорення можливих варіантів графіку роботи в літній період. Укажіть стиль управління в цій ситуації.
a. Ліберальний
b. Комбінований
c. Авторитарний
d. -
*e. Демократичний

19. Обласний департамент охорони здоров'я проводить аналіз рівня смертності немовлят в області та визначає, наскільки він залежить від керованих причин, пов'язаних із недоліками в організації медичної допомоги дітям. Який показник найбільш точно це відображає?
a. Показник смертності немовлят за календарний місяць
b. Питома вага постнатальної смертності в загальній смертності немовлят
*c. Питома вага неонатальної смертності в загальній смертності немовлят
d. Показник перинатальної смертності в різні періоди
e. Показник смертності дітей у віці до 1-го року

20. На території об'єднаної громади постійно проживає населення чисельністю 46500 осіб, із яких: 7500 - діти віком до 14 років, 26500 - особи віком від 15 до 49 років, а решта - 50 років і старше. Який тип вікової структури населення характерний для вказаної громади?
a. Стаціонарний
*b. Регресивний
c. Прогресивний
d. Статичний
e. Динамічний

21. Недостатня фізична активність є одним із важливих факторів ризику, які є причиною смерті в глобальному вимірі. Всесвітньою організацією охорони здоров'я розроблено Глобальні рекомендації з фізичної активності для здоров'я. Укажіть рекомендовану тривалість фізичної активності помірної інтенсивності для дорослого населення у віковій групі 18-64 роки впродовж тижня?
*a. Не менше ніж 150 хв
b. -
c. Не менше ніж 60 хв
d. Не менше ніж 90 хв
e. Не менше ніж 120 хв

22. Через тривалі сильні дощі на території області сталося руйнування захисної дамби. Унаслідок надзвичайної ситуації у двох районах цієї області було затоплено декілька населених пунктів, постраждало 67 осіб, 3 мешканці загинуло. Було затоплено 271 житловий будинок, де проживали близько 1000 мешканців. Визначте рівень надзвичайної ситуації природного характеру.
a. Державний
*b. Регіональний
c. Об'єктовий
d. Місцевий
e. Світовий

23. За результатами моніторингу отримано дані про стан навколишнього середовища і здоров'я населення за рік. Який метод статистичної обробки даних необхідно використовувати для оцінки ступеня впливу чинників навколишнього середовища на здоров'я населення?
a. Аналіз динамічного ряду
b. Розрахунок відносних і середніх величин
c. Метод оцінювання достовірності відмінностей
d. Метод стандартизації
*e. Кореляційний аналіз

24. Фахівця з громадського здоров'я запросили провести інформаційно-роз'яснювальне заняття для школярів старших класів щодо безпечного статевого життя. На яких контрацептивних засобах слід наголосити під час заняття з метою профілактики поширення серед молоді інфекцій, що передаються статевим шляхом?
*a. Презервативах
b. Гормональних таблетках
c. Внутрішньоматкових спіралях
d. Сперміцидах
e. Посткоїтальних контрацептивах

25. Проводиться дослідження впливу куріння на виникнення раку легень. Для цього отримано дані на популяційному рівні про чисельність курців і кількість випадків раку легень у 50-ти містах. Потім обраховано коефіцієнт кореляції між явищами і зроблено відповідні висновки. Дизайн якого дослідження описано?
a. Опис серії випадків
b. Клінічний експеримент
c. Когортне
d. Випадок-контроль
*e. Екологічне

26. Сімейний лікар оцінює стан здоров'я своїх пацієнтів, які мають ризик розвитку захворювань серцево-судинної системи. За якою шкалою розраховується сумарний ризик розвитку фатального серцево-судинного захворювання?
a. ASIST
*b. SCORE
c. МАВР
d. EPIC
e. STATA

27. Досліджують сезонні коливання захворюваності на ГРВІ протягом року. Який із методів потрібно використати для візуалізації даних у цьому разі?
a. Криву Каплана-Мейєра
b. Секторну діаграму
c. ROC-криву
*d. Радіальну діаграму
e. Лісову діаграму (forest plot)

28. Із метою оптимізації системи заходів профілактики туберкульозу та підвищення їхньої ефективності були проведені групові інтерв'ю (6-8 осіб) із сімейними лікарями різних амбулаторій ЗПСМ для визначення та обговорення їхньої думки щодо цього питання. Який метод якісного дослідження було застосовано?
a. Когортне дослідження
b. Крос-секційне дослідження
c. "Випадок-контроль"
*d. Фокус-група
e. Лонгітюдне дослідження

29. Фонди соціального страхування отримували дві третіх суми внесків безпосередньо від робітників й одну третю від працедавців. Із цих коштів оплачувалися лікування, пенсії, допомога по безробіттю. Згодом ці фонди перетворилися на лікарняні каси, а потім - у страхові компанії. Для якої системи притаманний такий механізм формування фондів соціального страхування?
a. Семашка
b. Джорджа
c. Беверіджа
d. Тетчер
*e. Бісмарка

30. Унаслідок надзвичайної ситуації в одній із областей України постраждало понад 100 осіб та було порушено нормальні умови життєдіяльності більш ніж на 3 доби у понад 10 тис. осіб. Який рівень цієї надзвичайної ситуації?
a. Міждержавний
b. Об'єктовий
c. Регіональний
*d. Державний
e. Місцевий

31. В одній із областей України зареєстровано поширення заразної хвороби тварин, що значно перевищує звичайний рівень захворюваності цією хворобою на відповідній території. Як називається ця небезпечна ситуація?
a. Стихійне лихо
b. Епіфітотія
*c. Епізоотія
d. Аварія
e. Епідемія

32. Під час оцінки взаємозв'язку між віком та ожирінням існує прямий середньої сили кореляційний зв'язок. У яких межах має бути значення коефіцієнта кореляції?
*a. Від (+0,30) до (+0,69)
b. Від (-0,30) до (-0,99)
c. Від (+0,70) до (+0,99)
d. Від (-0,70) до (+0,70)
e. Від (-0,70) до (-0,99)

33. В окремій місцевості розроблена регіональна програма громадського здоров'я щодо протидії неінфекційним захворюванням. Визначте структуру, яка має право погодити проєкт концепції регіональної програми.
*a. Виконавчий комітет обласної або місцевої ради
b. ВООЗ
c. Верховна Рада України
d. МОЗ України
e. Центр громадського здоров'я МОЗ України

34. Провести оцінку якого показника можна за допомогою Національного рахунку охорони здоров'я (НРОЗ)?
a. Прибутків
b. Вартості
c. Цін
*d. Витрат
e. -

35. Для регіону характерний високий рівень захворюваності на ендемічний зоб. Які харчові продукти слід рекомендувати населенню для вживання з метою профілактики виникнення вказаного захворювання?
a. М'ясо та м'ясні продукти
b. Овочі та фрукти
c. Молоко та молочні продукти
*d. Рибу та морепродукти
e. Зернові продукти

36. Генеральний директор комунального некомерційного підприємства ''Міська лікарня'' провів зустріч із персоналом лікарні. На цій зустрічі були заслухані доповіді щодо результатів роботи лікарні та оцінки якості надання медичних послуг за попередній рік, а також була презентована програма роботи на наступний рік. Яка функція керівника представлена?
a. Коригування
b. Контроль
c. Організація
*d. Планування
e. Керівництво

37. Досліджується структура первинної захворюваності в області. Який із методів потрібно використати для візуалізації даних у цьому разі?
*a. Секторну діаграму
b. Лісову діаграму (forest plot)
c. Криву Каплана-Мейєра
d. ROC-криву
e. Радіальну діаграму

38. Вірогідність розвитку, прогресування та несприятливого результату захворювань підвищують потенційно небезпечні для здоров'я фактори. Укажіть, які фактори належать до ендогенних некерованих?
a. Сонячна радіація, геологічні особливості ґрунту
b. Артеріальна гіпертензія, підвищений цукор крові
c. Стан медичного обслуговування населення
*d. Вік, стать
e. Забруднення води, ґрунту, повітря

39. Лікар під час стажування в Африці надавав допомогу пацієнтам із гарячкою Ебола. За 21 день після повернення зі стажування йому встановлено діагноз: геморагічна гарячка Ебола. Яких заходів має вжити головний лікар закладу охорони здоров'я у цьому разі?
*a. Ізолювати протягом 21-го дня увесь персонал відділення, який знаходився безпосередньо в контакті з хворим лікарем
b. Ізолювати протягом 10-ти днів увесь персонал відділення, який знаходився безпосередньо в контакті з хворим лікарем
c. Ізолювати протягом 3-х днів увесь персонал відділення, який знаходився безпосередньо в контакті з хворим лікарем
d. Призначити контактному персоналу iмуноглобулiн
e. Призначити iмуномодулятори з профiлактичною метою

40. У регіоні спостерігається зростання летальності від інсульту. Ситуація вимагає оцінки ефективності роботи неврологічних стаціонарних відділень регіону. Визначте одиницю спостереження у цьому разі.
a. Своєчасність звернення до неврологічного стаціонару
b. Забезпеченість населення ліжками неврологічного профілю
c. Оснащення діагностичним обладнанням неврологічного стаціонару
*d. Неврологічний стаціонар
e. Укомплектованість стаціонарів лікарями-неврологами

41. Вікова структура населення суттєво впливає на стан популяційного здоров'я та визначає потребу в послугах охорони здоров'я. Що характерно для вікової структури населення України?
a. Велика питома вага осіб дитячого віку та осіб старшого віку
b. Велика питома вага осіб працездатного і молодого віку
*c. Велика питома вага осіб старшого віку і невелика молодого віку
d. Невелика питома вага осіб дитячого віку та осіб старшого віку
e. Невелика питома вага осіб старшого віку і велика питома вага осіб молодого віку

42. Укажіть суспільно-небезпечні явища, які не регулюються міжнародними медико-санітарними правилами.
a. Оберігання від поширення хвороб
*b. Міжнародне поширення тероризму
c. Боротьби з хворобами
d. Міжнародне поширення хвороб
e. Заходи у відповідь на поширення хвороб на рівні суспільної охорони здоров'я, що співмірні з ризиками для здоров'я населення та обмежені ними

43. Через виникнення спалаху гепатиту А в сусідньому населеному пункті фахівцю з громадського здоров'я доручено розробити план заходів щодо профілактики вказаного захворювання в громаді. Які специфічні профілактичні заходи повинні бути включені до плану?
*a. Активна імунопрофілактика з використанням інактивованих вакцин
b. Контроль за дотриманням норм на об'єктах громадського харчування
c. -
d. Обстеження населення на наявність вірусу гепатиту А
e. Санітарно-просвітницька робота серед населення щодо шляхів інфікування

44. Оцінюються метрики продуктивності нового діагностичного тесту. Який із методів потрібно використати для візуалізації даних у цьому разі?
a. Криву Каплана-Мейєра
b. Секторну діаграму
c. Лісову діаграму (forest plot)
*d. ROC-криву
e. Радіальну діаграму

45. У громаді серед населення за останній рік виявлено велику кількість випадків ВІЛ-інфекції на четвертій стадії (стадії СНІДу), що значно перевищує кількість виявлених випадків на інших стадіях цієї хвороби. Про недостатню організацію якого процесу свідчить така ситуація?
*a. Залучення до добровільного консультування і тестування на наявність ВІЛ
b. Залучення до доконтактної профілактики ВІЛ-інфекції
c. Моніторинг стану пацієнтів із ВІЛ-інфекцією
d. Лікування осіб зі встановленим діагнозом ВІЛ-інфекції
e. Інформаційно-просвітницька робота щодо інфікування серед молоді

46. Після отриманого трагічного повідомлення у чоловіка виник сильний пекучий біль у ділянці серця з іррадіацією у ліву руку та лопатку, виражена загальна слабкість, є відчуття нестачі повітря та тривоги. Який патологічний стан, імовірно, виник у цього чоловіка?
a. Алкогольне отруєння
*b. Інфаркт міокарда
c. Гіпертонічний криз
d. Мозковий інсульт
e. Депресія

47. Індекс людського розвитку - це інтегральний показник, що розраховується щорічно для міждержавного порівняння і вимірювання рівня життя, грамотності, освіченості та довголіття, як основних характеристик людського потенціалу досліджуваної території. Укажіть показник, який застосовується для підрахунку індексу розвитку людського потенціалу.
*a. Очікувана тривалість життя населення країни
b. Якість життя
c. Стиль життя
d. Умови життя
e. Рівень реальних доходів населення

48. Посадова особа органу державного нагляду (контролю) за дотриманням вимог санітарного законодавства у відповідній сфері має право ухвалювати рішення про тимчасове припинення виробництва та/або обігу продукції, виконання робіт, надання послуг, що становлять загрозу для здоров'я та/або життя людини. Укажіть максимальний термін тимчасового припинення виробництва та/або обігу продукції, виконання робіт, надання послуг, що становлять загрозу для здоров'я та/або життя людини.
a. На термін не більше ніж 3 роки
*b. На термін не більше ніж 10 календарних днів
c. На термін не більше ніж 1 рік
d. На термін не більше ніж 10 робочих днів
e. На термін не більше ніж 30 календарних днів

49. Громадське об'єднання бере участь у конкурсі проєктів, метою якого є зменшення рівня тяжкості неінфекційних хвороб, запобігання передчасній смертності та підвищення тривалості життя населення. Що першочергово необхідно врахувати під час складання плану комунікації?
a. Чисельність населення
b. Поширеність хвороб
c. Кількість видатків
*d. Цільову аудиторію
e. Демографічну ситуацію

50. Під час проведення мета-аналізу вивчається, наскільки показник, що розглядається, коливається в різних дослідженнях. Який із методів потрібно використати для візуалізації коливань та усереднення даних у цьому разі?
a. Криву Каплана-Мейєра
*b. Лісову діаграму (forest plot)
c. Радіальну діаграму
d. Секторну діаграму
e. ROC-криву

51. Пацієнтка прийшла на консультацію до сімейного лікаря. Під час прийому лікар провів із нею освітню бесіду щодо принципів раціонального збалансованого харчування, вживання алкоголю, рекомендованої фізичної активності. Укажіть, який вид профілактики проведено в цьому разі?
a. Третинну
b. Вторинну
c. -
d. Популяційну
*e. Первинну

52. За певною групою населення (без ішемічної хвороби серця) було встановлено 5-річне спостереження з метою виявлення нових випадків ішемічної хвороби серця під впливом ендо- та екзогенних факторів. Який вид епідеміологічного дослідження був використаний у цьому разі?
a. Описовий
*b. Проспективний
c. Одномоментний
d. ''Випадок-контроль''
e. Експериментальний

53. До лікаря на прийом звернулася мати десятирічної дівчинки з метою оцінки здоров'я дитини. Лікар пояснив, що здоров'я людини залежить від впливу різних детермінант. Серед них важливу роль відіграють біологічні фактори. Що з нижченаведеного належить до біологічних факторів?
a. Спадковість, фізичний розвиток, гіподинамія
b. Генетичний фактор, рівень статевої зрілості, багатодітна сім'я
c. Рухова активність, спосіб життя
d. Темпи росту, стан здоров'я матері, неповна сім'я
*e. Спадковість, конституція, рівень статевої зрілості, вік

54. Укажіть, хто з перерахованих осіб є суб'єктом збереження лікарської таємниці?
a. -
*b. Лікуючий лікар
c. Член сім'ї пацієнта
d. Близький родич пацієнта
e. Пацієнт

55. Лікар на прийомі, маючи дані про спосіб життя пацієнта віком 37 років, звернув увагу на те, що на організм пацієнта впливають різні групи факторів ризику. Який відсоток становить спосіб життя людини у структурі факторів ризику, що впливають на стан здоров'я населення?
a. 40%
b. 10%
c. 30%
d. 20%
*e. 50%

56. Проводилося дослідження ефективності лікування артеріальної гіпертензії новим лікарським засобом у порівнянні з традиційною терапією. У дослідженні взяли участь 3000 осіб, яких розділили на дві ідентичні групи відповідно до віку, статі, стадії перебігу хвороби тощо. Одна група отримувала лікування новим препаратом, інша - традиційну терапію (контрольна група). Досліджувані не знали, яку терапію вони отримували. Який тип дослідження застосовувався?
a. Дослідження ''випадок-контроль''
*b. Сліпе контрольоване рандомізоване дослідження
c. Перехресне дослідження
d. Подвійне сліпе контрольоване рандомізоване дослідження
e. Проспективне когортне дослідження

57. Досліджується, як використання нової тактики лікування вплине на виживаність пацієнтів, у порівнянні зі стандартною методикою. Який із методів потрібно використати для візуального порівняння виживаності пацієнтів в обох групах?
*a. Криву Каплана-Мейєра
b. Лісову діаграму (forest plot)
c. ROC-криву
d. Радіальну діаграму
e. Секторну діаграму

58. Спеціальне дослідження, проведене серед осіб молодого віку, дозволило з'ясувати, що між частотою артеріальної гіпертензії та наявністю в анамнезі черепно-мозкової травми існує кореляційний взаємозв'язок. Розрахований коефіцієнт кореляції дорівнює +0,85. Оцініть силу і напрямок зв'язку.
a. Відсутній зв'язок
*b. Прямий, сильний
c. Зворотний, середній
d. Прямий, середній
e. Зворотний, сильний

59. Якісне збалансоване харчування сприяє гарному самопочуттю, знижує ризик нездорового збільшення ваги та розвиток неінфекційних захворювань. Вкажіть рекомендовану Всесвітньою організацією охорони здоров'я щоденну кількість споживання овочів і фруктів для дорослих?
a. Щонайменше 300 г
b. Щонайменше 200 г
c. -
d. Щонайменше 500 г
*e. Щонайменше 400 г

60. Під час соціологічного дослідження було проведено опитування певної категорії населення щодо обізнаності у поведінкових факторах ризику виникнення неінфекційних захворювань. Що з нижченаведеного належить до поведінкових факторів ризику?
a. Вік та стать
b. Психологічне середовище в колективі
*c. Споживання недостатньої кількості овочів та фруктів
d. Рівень доходів
e. Забруднення навколишнього середовища

61. Лікар проводив корекцію поведінки пацієнта з ожирінням щодо дієти з метою зниження маси тіла та запобігання розвитку цукрового діабету. Який вид профілактики застосовується?
a. Третинна
b. Індивідуальна
*c. Вторинна
d. Групова
e. Первинна

62. Дослідник порівнював ефективність нового методу лікування гіпертензії з використанням плацебо в експериментальній групі, що складалась із 10 осіб, та контрольній групі теж із 10 осіб. Укажіть найбільш імовірну причину того, що отримані результати виявилися статистично недостовірними (Р>0,05).
a. Незначна абсолютна різниця показників
b. Незначна відносна різниця показників
*c. Мала кількість спостережень
d. Невелика тривалість лікування
e. Неоднорідні групи

63. Фахівець із громадського здоров'я на прохання сімейного лікаря проводив інформаційно-роз'яснювальну роботу з метою залучення населення до скринінгового обстеження щодо наявності серцево-судинних захворювань. Під час бесіди фахівець допоміг визначити присутнім індекс маси тіла (ІМТ), показники якого були в межах 18,5-28,9 кг/м^2. Особам, з якими показниками ІМТ, було рекомендовано звернутися до сімейного лікаря для обстеження щодо наявності фактора ризику хвороб серцево-судинної системи?
a. 18,5-19,9 кг/м^2
b. 23,0-24,9 кг/м^2
c. 20,0-22,9 кг/м^2
d. -
*e. 25,0-28,9 кг/м^2

64. Жінка віком 29 років з терміном вагітності 35 тижнів знаходилася на диспансерному обліку у зв'язку з цукровим діабетом 1-го типу, з наявністю ускладнень у вигляді нефропатії. У пацієнтки розвинулася еклампсія тяжкого ступеня. Інтенсивна терапія, проведена в стаціонарі пологового будинку, належного ефекту не дала, і пацієнтка померла. Який це вид смертності?
a. Загальна смертність
b. Перинатальна смертність
c. Неонатальна смертність
d. Рання неонатальна смертність
*e. Материнська смертність

65. Обласний центр контролю та профілактики хвороб вирішив провести опитування серед населення щодо впливу територіальних факторів ризику на рівень здоров'я. Що може бути критерієм ''винятку'' з вибірки цього дослідження?
a. Невідвідування закладів охорони здоров'я протягом року
b. Відсутність вищої освіти
c. Відсутність офіційного працевлаштування більше 1-го року
d. Відсутність декларації з сімейним лікарем
*e. Проживання на території досліджуваного регіону менше 1-го року

66. Через значне поширення серед населення області ожиріння та надлишкової маси тіла було вирішено розробити інформаційні матеріали щодо раціонального харчування. Яке рекомендоване обмеження споживання у структурі енергетичної цінності харчового раціону повинно бути включено до вказаного матеріалу?
a. Клітковини до 40%
b. Вуглеводів до 50%
c. Білків до 10%
*d. Жирів до 30%
e. -

67. В одному з районів спостерігається підвищений рівень захворюваності на меланому. Для його зменшення проаналізовано чинники, що впливають на розвиток меланоми, зокрема й зовнішні. Що із нижченаведеного належить до фізичних канцерогенів?
a. Ультразвукові хвилі
b. Електромагнітне поле
*c. Ультрафіолетове випромінювання
d. Електричний струм
e. Інфрачервоне випромінювання

68. Укажіть основні об'єкти епідеміологічного нагляду у разі епідемії сибірки.
*a. Ферми, тваринницькі господарства
b. Джерела водопостачання
c. Продовольчі склади, зерносховища
d. Організації, що займаються санітарно-гігієнічним обслуговуванням населення
e. Лікувально-профілактичні заклади

69. За даними Державної служби статистики країни встановлено, що серед працівників охорони здоров'я 83% становлять жінки. Серед лікарів частка жінок становить 62% загальної чисельності, середнього медичного персоналу - 94%. За національним обліком, чисельність лікарів становить 57,6 тис. осіб, лікарок - 99,3 тис., медичних сестер - 294 тис., медичних братів - 19 тис. Найбільш точно охарактеризуйте стан медичної галузі країни з урахуванням гендерного аспекту.
a. -
b. Визначена лише галузева гендерна сегрегація
*c. Спостерігається гендерний дисбаланс та галузева гендерна сегрегація
d. Визначається вертикальна сегрегація
e. Присутні ознаки гендерного дисбалансу

70. Держава за допомогою протиепідемічних заходів здійснює безпосередній вплив на епідемічний процес та зниження інфекційної захворюваності, що в подальшому призводить до ліквідації епідемічного перебігу деяких інфекційних хвороб. Одним із протиепідемічних заходів є проведення імунопрофілактики. Для якого захворювання не існує засобів імунопрофілактики?
*a. Шигельозу
b. Краснухи
c. Кашлюка
d. Епідемічного паротиту
e. Кору

71. Центром громадського здоров'я України запропонована ідея створення національної програми ''Здоровий спосіб життя''. Який орган державної влади повинен розглядати концепцію такої державної цільової програми та приймати рішення щодо її затвердження?
a. Органи медичного самоврядування
b. Міністерство охорони здоров'я України
c. Верховна Рада України
*d. Кабінет Міністрів України
e. Конституційний Суд України

72. Якість і безпека питної води за хімічним складом формується на основі вмісту окремих хімічних елементів. Який хімічний елемент із нижченаведених може викликати водну інтоксикацію серед споживачів?
a. Марганець
*b. Свинець
c. Кальцій
d. Алюміній
e. Залізо

73. Комісія територіальної громади з благоустрою зафіксувала незадовільні умови проживання громадян певного селища. До якої групи детермінант належить цей фактор?
a. Поведінкові
*b. Соціально-економічні
c. Екологічні
d. Генетичні
e. Доступ до медичних послуг

74. В одному з районів міста для вивчення захворюваності населення на інфаркт міокарда в амбулаторно-поліклінічному відділенні організовано статистичне дослідження. Як об'єкт дослідження взято кожного мешканця району, що звертався до закладу охорони здоров'я. Який вид статистичного дослідження буде використовуватися?
a. Вибіркове спостереження
*b. Суцільне спостереження
c. Монографічний опис
d. Комбіноване дослідження
e. Основного масиву

75. У двох подібних за складом населення областях довгий час спостерігалися близькі за значеннями інтегральні показники здоров'я. Однак поява та збільшення відмінностей у поширеності хвороб на цих територіях останніми роками зумовили пошук причин цих явищ, зокрема й медико-демографічного характеру. Які дані є необхідними для оцінки природного руху населення?
*a. Народжуваність, смертність, природний приріст
b. Спеціальний показник народжуваності, нетто-коефіцієнт відтворення
c. Смертність від окремих захворювань, середня очікувана тривалість життя
d. Смертність немовлят
e. Загальна смертність, брутто-коефіцієнт відтворення

76. Яка з нижченаведених характеристик стосується сліпого дослідження?
a. Отримані дані обробляються за місцем проведення дослідження
*b. Пацієнт не знає, а лікар знає, яке лікування отримує пацієнт
c. Ні пацієнт, ні лікар не знають, яке лікування отримує пацієнт
d. Отримані дані обробляються не за місцем його проведення, а незалежною стороною
e. Усі учасники (лікарі, пацієнти, організатори) знають, який препарат використовується для конкретного хворого

77. Територія порту в районі катастрофи танкера з розливом токсичних відходів хімічного виробництва знаходиться під постійним моніторингом служби з ліквідації наслідків. Постраждалих під час аварії шпиталізовано. Здорове населення порту в районі забруднення води на відстані 3 км відселено в інші райони, організована доставка води, продуктів харчування, теплих речей. Проводиться дегазація хімічних речовин на місці катастрофи, збір загиблих риби і тварин. Захворюваність населення в межах сезонних коливань. Який характер цієї надзвичайної ситуації?
a. Військовий
*b. Техногенний
c. Природний
d. Політичний
e. Соціально-політичний

78. Кількість іммігрантів в Україні (тобто іноземців, які проживають за посвідками на постійне проживання) становить 250 тис. осіб, із них 75,2 тис. проживають за посвідками на тимчасове проживання. Це переважно іноземні студенти, які навчаються в Україні протягом 5-6 років. Який це вид міграції за тривалістю?
a. Постійна
b. Сезонна
*c. Тимчасова
d. Маятникова
e. Внутрішня

79. Як впливає розвинений ринок медичних послуг на збільшення тривалості життя, поліпшення здоров'я, збереження генофонду нації?
a. Добре
*b. Опосередковано
c. Безпосередньо
d. Погано
e. Не впливає

80. У промисловій зоні міста було проведено дослідження викидів у повітря заводів, які там розташовані. Паралельно цеховими лікарями цих підприємств досліджувалися рівні захворюваності працівників на обструктивний бронхіт та бронхіальну астму. Укажіть показник, за допомогою якого можливо встановити зв'язок між викидами та захворюваністю.
a. Коефіцієнт варіації
b. Критерій Ст'юдента
c. Стандартизований показник
*d. Коефіцієнт кореляції
e. Критерій співвідношення

81. Укажіть систему, за якої гроші слідували за пацієнтом, що мав право вільного вибору лікаря; лікар отримував гонорар за кількість курованих хворих, а також підвищений гонорар за окремі категорії пацієнтів, зокрема дітей чи людей похилого віку, а також мешканців бідних районів; лікування стаціонарних хворих проводилося за рахунок коштів, які виділялися лікарю, тож лікар був зацікавлений у профілактичних заходах, адже чим менше хворіли пацієнти, тим більше коштів у нього залишалося.
a. Семашка
b. Бісмарка
c. Тетчер
d. Джорджа
*e. Беверіджа

82. Всесвітня організація охорони здоров'я (ВООЗ) надає Україні інструкції та методологічні рекомендації щодо впровадження сучасних технологій лікування, реформування національної системи охорони здоров'я, впровадження нових методів та форм профілактики захворювань. Яку функцію ВООЗ виконує в цьому разі?
a. Мотиваційну
b. Планування
*c. Наукового супроводу
d. Організаційну
e. Посередницьку

83. Максимальна користь для здоров'я дітей раннього віку досягається за умов дотримання всіх рекомендацій щодо фізичної активності та тривалості сну протягом доби. Укажіть рекомендовану Всесвітньою організацією охорони здоров'я тривалість сну у дітей віком 3-4 роки.
a. -
b. 12-15 год
c. 8-11 год
*d. 10-13 год
e. 7-10 год

84. Протягом останніх 5-ти років серед населення громади спостерігається постійне зростання захворюваності на дифтерію. Які профілактичні заходи слід запланувати та організувати в громаді з метою стабілізації показників захворюваності?
a. Лікування хворих на дифтерію
b. Виявлення носіїв дифтерії
c. Лікування контактних осіб
*d. Вакцинацію від дифтерії
e. Медикаментозну профілактику дифтерії

85. Для перевірки гіпотензивного ефекту препарату відібрано 100 людей з артеріальною гіпертензією, яким призначили прийом цього препарату. Для оцінки статистичної значущості результатів буде порівняно значення систолічного артеріального тиску (САТ) до початку лікування та через тиждень після початку. Який статистичний метод потрібно використати, якщо розподіл значень САТ відрізняється від нормального?
a. Критерій Ст'юдента для пов'язаних вибірок
b. -
c. U-критерій Манна-Уітні
d. Критерій Ст'юдента для незалежних вибірок
*e. Т-критерій Вілкоксона

86. У чоловіка, який хворіє на цукровий діабет, суттєво погіршився стан здоров'я, виникли ускладнення. Після лікування в стаціонарі його було направлено до місцевого санаторію. До якого комплексу заходів належить цей випадок?
a. Моніторингу захворюваності
b. Первинної профілактики
*c. Третинної профілактики
d. Скринінгу захворюваності
e. Вторинної профілактики

87. Для оцінки характеру і тенденцій епідемії ВІЛ/СНІД у клініці Інституту епідеміології та інфекційних хвороб було впроваджено поглиблений епідеміологічний нагляд серед різних груп населення із серологічним компонентом включно. Який тип системи епіднагляду застосовано в цьому разі?
a. За біологічними чинниками
*b. Дозорний
c. За спалахами хвороб
d. Демографічний
e. За факторами ризику

88. Фахівцю із громадського здоров'я доручили сформувати цільову групу для проведення вакцинації від папіломавірусної інфекції. Яку категорію населення слід першочергово включити у вказану цільову групу?
a. Хлопці-підлітки
b. Вагітні жінки
*c. Дівчата-підлітки
d. Діти до 1 року
e. Особи з виявленим вірусом

89. При землетрусі сталося руйнування великої кількості багатоповерхових будинків, в окремих місцях виникли пожежі, з'явилася величезна кількість потерпілих, у тому числі загиблих. Бригади служби ЕМД та МК надавали екстрену медичну допомогу в умовах дефіциту персоналу та ресурсів, розподіляючи потерпілих на певні групи залежно від стану, медичних показань та терміновості потреби в евакуації. Як називається процес розподілу потерпілих за такими принципами?
*a. Медичне сортування
b. Медичне групування
c. Екстрене сортування
d. Розподіл хворих
e. Медична евакуація

90. Проведено дослідження впливу додаткових психотерапевтичних методик на лікування пацієнтів із тривожними розладами. У дослідження включено сорок осіб із тривожними розладами. Додатково до медикаментозної терапії з усіма пацієнтами проводили розвантажувальні психотерапевтичні сеанси двічі на тиждень впродовж трьох місяців. Який із варіантів відповіді описує цей дизайн дослідження?
a. Когортне
b. Рандомізоване клінічне
*c. Серія випадків
d. Випадок-контроль
e. Перехресне

91. У громаді було вирішено сформувати річний план вторинної профілактики хронічних неінфекційних захворювань. Які заходи серед населення громади необхідно включити до такого плану?
*a. Організація скринінгу на виявлення артеріальної гіпертензії
b. Організація реабілітаційних заходів після інфаркту міокарда
c. Інформування щодо раціонального харчування
d. Проведення туберкулінодіагностики
e. Посилення інформаційно-освітньої роботи щодо здорового способу життя

92. У колективі закладу охорони здоров'я прийнято спізнюватися на роботу, трапляються випадки неузгодженості дій співробітників, відсутня чіткість щодо контролю дій підлеглих з боку керівника. Укажіть стиль управління в цій ситуації.
a. -
b. Демократичний
c. Комбінований
*d. Ліберальний
e. Авторитарний

93. До якого виду епідеміологічного нагляду належить проведення інтегрованого біоповедінкового дослідження серед людей, що вживають наркотики ін'єкційним шляхом?
a. Рутинного
b. Пасивного
c. Першого покоління
*d. Дозорного
e. Ретроспективного

94. В одному з районів показник смертності немовлят за звітний період становив 13,8 випадків на 1000 новонароджених, у той час як в іншому районі цей показник - 12,4. Який статистичний метод потрібно застосувати для порівняння цих показників?
a. Кореляційного аналізу
b. Динамічного аналізу
*c. Стандартизації
d. Визначення достовірності різниці між показниками
e. Нормування інтенсивних показників

95. Відповідно до наукових досліджень (А. І. Robbins, 1980) визначено чотири групи провідних детермінант, що впливають на здоров'я населення. Яке співвідношення за питомою вагою між групами провідних детермінант здоров'я встановлено автором дослідження?
a. Спосіб життя - 40%; генетика - 10%; довкілля - 30%; медицина - 20%
b. Спосіб життя - 30%; генетика - 20%; довкілля - 20%; медицина - 30%
c. Спосіб життя - 45%; генетика - 25%; довкілля - 25%; медицина - 5%
*d. Спосіб життя - 50%; генетика - 20%; довкілля - 20%; медицина - 10%
e. Спосіб життя - 35%; генетика - 25%; довкілля - 15%; медицина - 25%

96. Діаграма Ішікави, відома як діаграма ''риб'ячої кістки'' (Fishbone Diagram), є одним із семи основних інструментів вимірювання, оцінювання, контролю та покращення якості виробничих процесів, у тому числі в медичній галузі. Які питання дозволяє вирішити побудова цієї діаграми в процесі вирішення проблеми?
a. Демонструє вектор виробничих процесів у закладі
b. Демонструє успіх виробничих процесів у закладі
c. Ілюструє види діяльності закладу
d. Дозволяє визначити тенденції змін поширення хвороб
*e. Допомагає встановити причинно-наслідкові (каузальні) зв'язки

97. Інтегральним показником суспільного прогресу країн світу є Індекс людського розвитку, що поєднує в собі характеристики здоров'я населення, освіти та рівня життя. Який показник здоров'я входить до Індексу людського розвитку?
*a. Середня очікувана тривалість життя
b. Рівень захворюваності на основні соціально-значущі захворювання
c. Рівень смертності населення
d. Рівень загальної захворюваності населення
e. Показник інвалідності населення

98. Із метою оцінки демографічної ситуації в області фахівцю з громадського здоров'я доручили визначити рівні народжуваності, смертності та природного приросту за минулий рік. Які показники слід використати для визначення вказаних рівнів?
a. Наочності
b. Екстенсивні
c. Співвідношення
*d. Інтенсивні
e. Стандартизації

99. Відділ із контролю за вакцинацією населення проводить розрахунок потреб у вакцинах для щеплення дітей до 1-го року згідно з Календарем щеплення на наступний рік. Який демографічний показник потрібно взяти для розрахунку?
*a. Кількість новонароджених
b. Кількість відмов з вакцинації за рік
c. Чисельність вакцинованих у минулому році
d. Чисельність населення
e. Природний приріст населення

100. Створення та забезпечення функціонування системи епіднагляду за демографічним станом населення передбачає дослідження показників народжуваності населення. Який обліковий документ є джерелом інформації для вивчення показників народжуваності?
a. Історія розвитку новонародженого
b. Історія пологів
c. Обмінна карта
d. Свідоцтво про народження
*e. Медичне свідоцтво про народження

101. На станцію екстреної (швидкої) медичної допомоги міста надійшов виклик про значну дорожньо-транспортну пригоду (ДТП). У результаті ДТП зіткнулося 2 легкових автівки та перевернувся рейсовий автобус. На момент виклику є інформація про 15 потерпілих із травмами різного ступеня тяжкості. Яка оптимальна кількість бригад екстреної (швидкої) медичної допомоги повинна бути направлена до місця події?
a. 5 бригад
b. 12 бригад
*c. 9 бригад
d. 15 бригад
e. 6 бригад

102. Чоловік віком 45 років звернувся до сімейного лікаря, який провів збір анамнезу та встановив, що на пацієнта впливають ендогенні керовані фактори ризику. Які з нижченаведених факторів належать до ендогенних керованих?
a. Клімат, природні умови
b. Вік, стать
*c. Артеріальна гіпертензія, дисліпідози
d. Недоліки медицини, спадковість
e. Стан довкілля, спосіб життя

103. Вкажіть, скільки часу повинні займатися фізичною активністю здорові дорослі люди різного віку згідно рекомендацій ВООЗ?
a. 15-20 хвилин на день
b. 180 і більше хвилин на день
c. 2 години щодня
*d. 30 і більше хвилин на день
e. 3 години через день

104. Показання глюкози крові пацієнтки з діабетом за останні 2 тижні коливалися в межах 7-7,4 ммоль/л, за винятком двох вимірювань 19 і 21 ммоль/л під час останнього епізоду кетоацидозу. Ураховуючи цей набір даних, на який із представлених показників найбільш суттєво вплинуть ці 2 додаткові екстремальні значення?
a. Третій квартиль
b. Моду
c. Медіану
d. Перший квартиль
*e. Середнє арифметичне

105. Який нормативно-правовий документ регламентує захист населення в умовах надзвичайної ситуації?
a. Закон України ''Про охорону навколишнього середовища''
b. Основи законодавства України про охорону здоров'я
*c. Кодекс цивільного захисту населення
d. Закон України ''Про захист населення від інфекційних хвороб''
e. Закон України ''Про забезпечення санітарного та епідемічного благополуччя населення''

106. Вірогідність розвитку, прогресування та несприятливого результату захворювань підвищують потенційно небезпечні для здоров'я фактори. Укажіть, які фактори належать до екзогенних некерованих?
*a. Сонячна радіація, геологічні особливості ґрунту
b. Артеріальна гіпертензія, підвищений рівень глюкози в крові
c. Забруднення води, ґрунту, повітря
d. Стан медичного обслуговування населення
e. Вік, стать

107. Середній зріст вибірки студентів 1-го курсу становить 170 см зі стандартним відхиленням 8 см. Укажіть, які додаткові дані потрібно знати, щоб обчислити довірчий інтервал для середнього зросту студентів 1-го курсу.
a. Кількість усіх студентів 1-го курсу
*b. Кількість студентів у досліджуваній вибірці
c. Кількість студентів усіх курсів
d. Кількість студентів 1-го курсу зі зростом 170 см
e. Наданих в умові даних достатньо, додаткових не потрібно

108. Який перший етап розробки програм сприяння здоров'ю?
*a. Оцінка потреб
b. -
c. Визначення цілей
d. Розробка втручання
e. Розробка системи оцінки і моніторингу

109. На території Сумської області виявлено стихійне захоронення решток овець. За результатами експертизи встановлено, що падіж пов'язаний із захворюванням тварин на сибірку. До якого виду, залежно від характеру походження, належить надзвичайна ситуація?
a. -
*b. Природного характеру
c. Соціального характеру
d. Воєнного характеру
e. Техногенного характеру

110. Фахівцю з громадського здоров'я доручили провести аналіз захворюваності на ВІЛ-інфекцію за 10-річний період. Який вид графічного зображення найбільш доцільно використати для якісної візуалізації статистичних даних?
a. Радіальну діаграму
b. Картодіаграму
*c. Лінійну діаграму
d. Діаграму розсіювання
e. Секторну діаграму

111. Проводиться дослідження впливу куріння на виникнення раку легень. Для цього відібрано дві групи: учасники першої - курці, учасники другої - ні. Протягом тривалого часу в учасників дослідження будуть фіксувати випадки виникнення досліджуваного захворювання. По закінченню терміну спостереження розраховують необхідні статистичні показники і роблять висновки про вплив фактора на результат. Дизайн якого дослідження описано?
*a. Когортне
b. Клінічний експеримент
c. Екологічне
d. Опис серії випадків
e. Випадок-контроль

112. Проводиться дослідження впливу куріння на виникнення раку легень. Для цього відібрано дві групи людей: учасники першої групи мають в анамнезі рак легень, учасники другої - ні. Після цього з'ясовують, хто з учасників зазнав впливу фактора, а хто ні. Потім розраховують необхідні статистичні показники і роблять висновки про вплив фактора на результат. Дизайн якого дослідження описано?
a. Когортне
b. Екологічне
*c. Випадок-контроль
d. Клінічний експеримент
e. Опис серії випадків

113. Проводиться пілотне дослідження ефективності нового препарату, у порівнянні зі стандартним. Дослідник виявив статистично значущу різницю між дією препаратів, яка була підтверджена в подальших дослідженнях. Як можна описати висновки, зроблені дослідником у цьому разі?
a. Нульова гіпотеза прийнята неправильно
b. Нульова гіпотеза прийнята правильно
c. -
*d. Альтернативна гіпотеза прийнята правильно
e. Альтернативна гіпотеза прийнята неправильно

114. Укажіть найдієвіший спосіб профілактики на індивідуальному рівні, зважаючи на значення внеску у ризик розвитку НІЗ кожного виду детермінант.
*a. Ведення здорового способу життя
b. Перереєструватися на обслуговування в приватний заклад охорони здоров'я
c. Укласти декларацію із сімейним лікарем у найкращій сімейній амбулаторії міста
d. Переїзд для проживання в більш безпечний регіон з екологічного погляду
e. Щорічно проходити повне медичне обстеження

115. На сьогодні у зв'язку із надзвичайною ситуацією, яка склалася через руйнування Каховської ГЕС, підтопленням значних територій, міграцією населення, існує загроза поширення інфекційних захворювань, спільних для людей і тварин. Укажіть одне з таких захворювань.
a. Гепатит В
*b. Лептоспіроз
c. ВІЛ-інфекція
d. Холера
e. Туберкульоз

116. Під час дослідження успішності непрацюючих здобувачів університету та тих, які поєднують навчання з роботою, було виявлено, що середній бал у непрацюючих становив 8,7±0,09, у тих, які поєднують навчання з роботою - 6,8±0,05. Обчисленням якого коефіцієнта (критерію) можна оцінити суттєвість різниці цих результатів?
a. Критерій відповідності (критерій chi^2)
*b. Коефіцієнт вірогідності (t-критерій Ст'юдента)
c. Критерій Колмогорова-Смирнова
d. Т-критерій Вілкоксона
e. Критерій знаків (z-критерій)

117. У країні, що розвивається, відзначається зростання рівня життя населення в результаті реалізації ефективної міжрегіональної національної програми. Укажіть основний індикатор економічного розвитку країни, що є найповнішим показником сумарного обсягу виробництва товарів і послуг за певний період та характеризує стан економіки в країні.
a. Валовий національний продукт (ВНП)
b. Сальдо первинних доходів
*c. Валовий внутрішній продукт (ВВП)
d. Державні інвестиції
e. Валові приватні внутрішні інвестиції (ВПВІ)

118. Представниками неурядової організації було вирішено провести адвокаційну кампанію з метою впливу на рівень поширеності неінфекційних захворювань серед мешканців громади. Із чого потрібно розпочинати цю інтервенцію відповідно до принципів адвокації?
*a. З аналізу місцевих потреб та вимог людей
b. З аналізу нормативної бази
c. З аналізу некерованих факторів ризику
d. З аналізу впливу на керовані фактори ризику
e. З аналізу цільової аудиторії

119. До лікаря звернувся пацієнт віком 48 років, який проживає в зоні, що постраждала від аварії на ЧАЕС, зі скаргами на нудоту, блювання, головний біль, гарячку та розлади шлунково-кишкового тракту. Яка група факторів ризику найбільше вплинула на стан здоров'я пацієнта?
a. Спосіб життя
b. Стан медичної допомоги
c. Генетичні фактори
*d. Стан довкілля
e. Фізіологічні фактори

120. Спеціаліст громадського здоров'я розробляє заходи щодо зменшення впливу на здоров'я громади факторів ризику. Який вид харчування об'єднує таку групу факторів: недостатнє щоденне споживання фруктів та овочів, відсутність контролю за вмістом жирів та вуглеводів у харчових продуктах, надмірне вживання солі та цукру?
a. Спеціальне харчування
b. Раціональне харчування
c. Повноцінне харчування
*d. Незбалансоване харчування
e. Фітнес-харчування

121. Оберіть правильну характеристику показника середнього споживання солі мешканцями України, який становить 12,6 г на добу згідно з результатами проведеного у 2019 році дослідження STEPS.
*a. Більше ніж удвічі перевищує рекомендовану ВООЗ норму
b. Не перевищує гранично допустимих норм вмісту мікроелементів у щоденному раціоні
c. Більше ніж утричі перевищує рекомендовану ВООЗ норму
d. Є порівняно низьким показником для забезпечення необхідної кількості мікроелементів у щоденному раціоні
e. Є нормальним (історично та культурно обумовленим) рівнем споживання солі для мешканців цього регіону

122. Під час обстеження жінки віком 55 років встановлено наявність таких факторів ризику: обтяжений спадковий анамнез, безпліддя, постменопаузальне ожиріння, уживання алкоголю, куріння. Які першочергові управлінські дії доцільно застосувати для такої пацієнтки?
a. Направлення на швидкий тест на ВІЛ
b. Опитування
c. Направлення на стаціонарне лікування
*d. Направлення на мамографію
e. Направлення на санаторно-курортне лікування

123. Для дослідження розбіжностей у рівні здоров'я населення вирішено провести дослідження соціального градієнта. Що означає соціальний градієнт здоров'я?
a. Відсутність залежності рівня здоров'я від рівня прибутків
b. -
*c. Пряма залежність рівня здоров'я від рівня прибутків
d. Зворотна залежність рівня здоров'я від рівня прибутків
e. Не встановлено ні залежності здоров'я від рівня прибутків, ні її відсутності

124. Фармацевтична компанія проводить клінічне випробування нового лікарського засобу за участю людини. Усі особи, які виявили бажання взяти участь у дослідженні, були належно поінформовані про характер та значення клінічного випробування, вплив та ризики, після чого їм було запропоновано підписати документ, що підтверджував це усвідомлене добровільне рішення. Укажіть цей документ.
a. Контракт на дослідження
b. Клінічна угода
c. Угода на дослідження
*d. Інформована згода
e. Інформаційний лист

125. Визначте основний міжнародний документ, який забезпечує право на найвищий досяжний рівень здоров'я.
a. Оттавська Хартія
*b. Статут ВООЗ
c. Конституція України
d. Алма-Атинська декларація ВООЗ
e. Конвенція ООН про ліквідацію всіх форм дискримінації щодо жінок

126. На виробництві цеховим лікарем було відмічено, що в групі робітників, які зловживають алкоголем та тютюнопалінням, значно знизилася продуктивність праці. До яких суспільних втрат відноситься зниження продуктивності праці на виробництві?
a. Соціальних
b. Екзогенних
c. Медико-біологічних
*d. Економічних
e. Нормативно-правових

127. Нова Зеландія оголосила надзвичайну ситуацію, оскільки циклон ''Габріель'' спричинив масштабні повені, зсуви, величезні океанські хвилі та спровокував евакуацію населення. Унаслідок катаклізмів 225 тисяч мешканців Нової Зеландії залишилися без світла, дороги зруйновані. До якого виду належить ця надзвичайна ситуація?
a. Техногенного характеру
b. Воєнного характеру
c. Суспільного характеру
d. Соціального характеру
*e. Природного характеру

128. Укажіть міжнародний документ, у якому зазначено, що досягнення здоров'я неможливе без первинної медико-санітарної допомоги, яка має бути доступна всім.
a. Гельсінська заява щодо здоров'я у всіх політиках
*b. Алма-Атинська декларація ВООЗ
c. Оттавська хартія
d. Міжнародні медико-санітарні правила
e. Рамкова конвенція ВООЗ боротьби проти тютюну

129. Пацієнт звернувся до свого сімейного лікаря (з яким у нього підписана декларація) зі скаргами на біль у поперековій ділянці. Після ретельного обстеження лікар вирішив направити пацієнта на консультацію до лікаря-нефролога. Яким медичним працівникам у цьому разі доступні персоналізовані дані пацієнта в електронній системі охорони здоров'я (усі дані про пацієнта, які містяться у декларації, а також медична інформація та призначення)?
a. Тільки лікарю, з яким підписана декларація
b. Будь-якому медичному працівнику цього ЗОЗ
*c. Тільки лікарю, з яким підписана декларація, та лікарю, до якого пацієнт приходить за направленням
d. Тільки лікарю, до якого пацієнт приходить за направленням
e. Тільки пацієнт сам може вирішити, кому він надає доступ

130. Унаслідок економічної кризи чоловік віком 45 років втратив роботу, має лише випадковий підзаробіток, згодом розлучився та почав зловживати алкоголем, що негативно позначилося на його здоров'ї. Що характеризує його нинішнє становище?
a. Уклад життя
*b. Стиль життя
c. Рівень життя
d. Традиції, побут
e. Якість життя

131. Чоловік віком 59 років довгий час курить до 8-9 сигарет на день та має надмірну масу тіла. Після значного фізичного навантаження у нього раптово виникли головний біль, запаморочення, короткочасна втрата свідомості. Він не може чітко вимовляти слова та піднімати праву руку, ворушити правою ногою. Яке захворювання можна запідозрити у цього чоловіка?
a. Гіпертонічний криз
b. Інфаркт міокарда
*c. Мозковий інсульт
d. Депресію
e. Гострий тонзиліт

132. На виконання Закону України ''Про заходи щодо попередження та зменшення вживання тютюнових виробів і їх шкідливого впливу на здоров'я населення'' від 2009 року в місті підвищено ціни на тютюнові вироби, заборонено паління в громадських місцях, проведено роз'яснювальні роботи з населенням щодо шкоди паління, розміщено наочну інформацію на вулицях міста. Укажіть рівень стратегічного планування розробки проєкту.
*a. Муніципальний
b. Міжрегіональний
c. Міжнародний
d. Регіональний
e. Національний

133. Молода жінка проживає поблизу 100-кілометрової зони від діючої АЕС, викурює одну пачку цигарок на день, тому стурбована ризиком виникнення у неї раку. Що з нижченаведеного насамперед сприятиме зменшенню ризику виникнення раку?
a. Проведення щорічного тесту на приховану кров
b. Переїзд до іншого населеного пункту
c. Проведення щорічної мамографії
d. Щорічне обстеження у гінеколога
*e. Відмова від куріння

134. У громаді реалізується програма попередження травматизму та його наслідків. Якій цільовій групі населення необхідно реалізовувати заходи третинної профілактики дорожньо-транспортного та побутового травматизму?
*a. Особам із наслідками травм
b. Загальному населенню
c. Пішоходам
d. Водіям транспортних засобів
e. Працівникам підприємств

135. Онкологічна патологія займає провідне місце в структурі загальної захворюваності та смертності населення. Який фактор ризику розвитку онкологічного захворювання є найсуттєвішим?
a. Старіння
b. Надлишкова маса тіла
c. Стрес
*d. Тютюнопаління
e. Вірус герпесу

136. За умов сучасного ритму життя люди часто скаржаться на порушення та недостатню тривалість сну. Укажіть оптимальну тривалість сну, що забезпечує здоров'я людини.
a. 5-6 год
b. 10-11 год
c. 4-5 год
*d. 7-8 год
e. 9-10 год

137. Через складні погодні умови на автотрасі відбулося зіткнення вантажівки та рейсового автобуса. Внаслідок дорожньо-транспортної пригоди загинуло 6 осіб, травмовано 20 осіб. До якого виду, залежно від характеру походження, належить ця ситуація?
*a. Надзвичайна ситуація техногенного характеру
b. Надзвичайна ситуація воєнного характеру
c. Ця ситуація не належить до надзвичайних
d. Надзвичайна ситуація природного характеру
e. Надзвичайна ситуація соціального характеру

138. Визначте ресурси, які додатково можна використати для досягнення прийнятного рівня здоров'я населення світу відповідно до Алма-Атинської декларації ВООЗ.
a. Світові ресурси, що витрачаються на розвиток медицини країн
b. Ресурси країн, спрямовані на розвиток економіки
c. -
*d. Світові ресурси, які витрачаються на озброєння та військові конфлікти
e. Світові ресурси, що витрачаються на розвиток туризму

139. Із якою метою використовується індекс DALY?
a. Для оцінки якості життя населення
*b. Для кількісної оцінки загальної тяжкості хвороб, травм та факторів ризику
c. Для вимірювання впливу захворюваності на певну нозологію у регіоні
d. Для з'ясування причин дитячої смертності
e. Для визначення втрачених років життя через непрацездатність

140. Вивчається кореляція між рівнем глюкози крові та рівнем систолічного артеріального тиску. Який із методів потрібно використати для візуалізації даних у цьому разі?
a. Дендрограму (tree diagram)
*b. Діаграму розсіювання
c. Криву Каплана-Мейєра
d. Лісову діаграму (forest plot)
e. ROC-криву

141. В одній із областей України зареєстровано поширення заразної хвороби рослин, що значно перевищує звичайний рівень захворюваності на цю хворобу на відповідній території. Як називається ця небезпечна ситуація?
a. Епізоотія
b. Епідемія
c. Аварія
d. Стихійне лихо
*e. Епіфітотія

142. До лікаря сімейної практики звернувся пацієнт зі скаргами на порушення роботи шлунково-кишкового тракту. Збираючи анамнез, лікар встановив, що пацієнт не займається фізичною активністю, із підліткового віку в його раціоні переважають вуглеводи в середньому 500 г на добу, білків пацієнт вживає 60 г, а жирів - лише 30 г на добу. Яка група негативних детермінантів визначається в цього пацієнта?
a. Соціально-економічні
b. Спадкові
c. Біологічні
*d. Поведінкові
e. Харчові

143. Під час вивчення проявів нерівності щодо здоров'я населення різних регіонів було виявлено відмінності у впливі окремих чинників на здоров'я. Які з нижченаведених чинників обумовлюють нерівність у здоров'ї?
*a. Економічні
b. Поведінкові
c. -
d. Кліматичні
e. Біологічні

144. Заклад охорони здоров'я, що надає первинну медичну допомогу, закупив систему для визначення глікозильованого гемоглобіну, який дозволяє виявляти прихований цукровий діабет (предіабет) та розробляти програму профілактики розвитку діабету для кожного пацієнта. Кому необхідно проводити такий скринінг?
a. Новонародженим дітям
b. Усім чоловікам
*c. Вагітним жінкам
d. Усім жінкам
e. Усім підліткам від 15 до 18 років

145. Досліджуються зміни структури смертності за останні 5 років. Який із методів потрібно використати для візуалізації даних у цьому разі?
*a. Внутрішньостовпчикову діаграму
b. Лісову діаграму (forest plot)
c. Дендрограму (tree diagram)
d. Криву Каплана-Мейєра
e. ROC-криву

146. Яка інфекційна хвороба не входить до ''Переліку нозологічних форм інфекційних хвороб, що мають міжнародне значення''?
*a. Кір
b. Холера
c. COVID-19
d. Малярія
e. Віспа (натуральна)

147. Суттєвий результат у переконанні людей відмовитися від шкідливих звичок, наприклад кинути палити, дає просвітницька робота. Елементом якого виду маркетингу є така діяльність?
a. Конверсійного
b. Синхромаркетингу
*c. Протидіючого
d. Ремаркетингу
e. Демаркетингу

148. У 2022 році в регіоні було зареєстровано зниження рівня вакцинації дітей за календарем щеплень, у зв'язку з чим вирішено організувати програму підтримки імунопрофілактики в суспільстві. Що повинно стати першим кроком для налагодження ефективної підтримки імунопрофілактики серед населення регіону?
a. Залучення засобів масової інформації
*b. Проведення ситуаційного аналізу в області
c. Підвищення кваліфікації працівників охорони здоров'я
d. Налагодження доброзичливих відносин із населенням
e. Проведення інформаційно-освітньої роботи серед батьків

149. У якому дослідженні проводиться тривале вивчення стану здоров'я однієї сукупності осіб за допомогою багаторазової реєстрації певних показників через встановлені проміжки часу з метою визначення динаміки їх зміни та взаємовпливу?
a. Повторному
b. Когортному
c. Трендовому
*d. Лонгітюдному
e. Оперативному

150. Що обов'язково передбачає готовність до надзвичайної ситуації в охороні здоров'я?
a. Обмін інформацією
*b. Складання або перегляд плану дій у надзвичайних ситуаціях
c. Проведення консультування
d. Проведення досліджень
e. Моніторинг ситуації

