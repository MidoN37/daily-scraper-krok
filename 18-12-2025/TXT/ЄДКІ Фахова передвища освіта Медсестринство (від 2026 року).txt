1. Пацієнтка скаржиться на ранкову скутість, деформацію і постійний біль у дрібних суглобах, зниження фізичної активності. Об'єктивно спостерігається: симетричні згинальні контрактури дрібних суглобів. На рентгенограмі кисті й зап'ястка - ерозії та виражений остеопороз безпосередньо прилеглих до суглоба кісток, анкілоз. Для якого захворювання це характерно?
*a. Ревматоїдного артриту
b. Системного червоного вовчака
c. Деформуючого остеоартрозу
d. Системного васкуліту
e. Ревматичного поліартриту

2. Пацієнту віком 37 років встановлено попередній діагноз: жовчнокам'яна хвороба. Який рентгенологічний метод дослідження застосовується для оцінки стану жовчного міхура та виявлення патологічних змін у ньому з використанням контрастної речовини?
a. Цистографія
b. Урографія
*c. Холецистографія
d. Іригоскопія
e. Гастрографія

3. В якому терміні вагітності доцільно шпиталізувати жінку до акушерського закладу охорони здоров'я для попередження переношування вагітності, за умови неускладненого її перебігу?
a. 35 тижнів
*b. 41 тиждень
c. 39 тижнів
d. 42 тижні
e. 37 тижнів

4. Пацієнту віком 35 років встановлено діагноз: ідіопатична тромбоцитопенічна пурпура (хвороба Верльгофа). Які зміни в загальному аналізі крові є найхарактернішими для цього захворювання?
a. Еозинофілія
b. Ретикулоцитопенія
c. Лейкопенія
d. Еритроцитоз
*e. Тромбоцитопенія

5. У породіллі через дві доби після пологів розпочалася кровотеча зі статевих шляхів, крововтрата досягла 500 мл і продовжується. Пацієнтка скаржиться на слабкість, пітливість. Об'єктивно спостерігається: слизові оболонки бліді, пульс - 95/хв, слабкого наповнення, АТ - 100/60 мм рт. ст. Під час пальпації матки через передню черевну стінку визначається, що вона щільна, дно розташоване на рівні пупка. Укажіть причину вторинної (пізньої) післяпологової кровотечі.
*a. Затримка частин плаценти в порожнині матки
b. Розрив промежини
c. Порушення згортальної системи крові
d. Розрив шийки матки
e. Розрив матки

6. Які з нижченаведених лікарських засобів найчастіше викликають медикаментозну алергію?
a. Сечогінні
b. Ентеросорбенти
c. Проносні
*d. Антибіотики
e. Гіпотензивні

7. Пацієнтці віком 35 років діагностовано недостатність мітрального клапана. Яке захворювання в анамнезі є однією з основних причин розвитку набутих вад серця?
a. Туберкульоз
b. Поліомієліт
c. Грип
*d. Гостра ревматична гарячка
e. Інфекційний мононуклеоз

8. Який метод дослідження дає можливість провести транцервікальний огляд нижнього полюса плодового міхура, визначати характер навколоплідних вод, особливостей плодових оболонок і стану плода?
a. Лапароскопія
b. Кольпоскопія
c. Цервікоскопія
*d. Амніоскопія
e. Гістероскопія

9. У чоловіка віком 40 років унаслідок падіння з висоти стався перелом кісток передпліччя. Укажіть одне з ранніх ускладнень, що може виникнути у разі закритих переломів довгих трубчастих кісток.
*a. Жирова емболія
b. Анкілоз
c. Некроз кістки
d. Укорочення кінцівки
e. Контрактури

10. Який метод контролю якості дезінфекції передбачає посів матеріалу на поживне середовище для виявлення мікрофлори?
a. Візуальний
b. Інструментальний
c. Хімічний
d. Фізичний
*e. Бактеріологічний

11. Який найпростіший фізіотерапевтичний засіб місцевого впливу застосовується в ІІ періоді гарячки для полегшення стану пацієнта?
a. Медична грілка
b. Зігрівальний компрес
c. Медичні банки
*d. Міхур із льодом
e. Гірчичники

12. Пацієнту після гастректомії в післяопераційному періоді призначено парентеральне харчування. Який спосіб введення білкових розчинів потрібно обрати в цьому разі?
a. Інгаляційний
b. Внутрішньом'язовий
*c. Внутрішньовенний
d. Ректальний
e. Пероральний

13. Пацієнту неврологічного відділення з припущенням на субарахноїдальний крововилив проведено спинномозкову пункцію. Який колір ліквору характерний для цього патологічного стану?
a. Жовтувато-зеленуватий
b. Прозорий
*c. Червоний
d. Каламутний
e. Безбарвний

14. Як називається форма медичної документації, призначена для реєстрації режиму перебування пацієнта в стаціонарі закладу охорони здоров'я та фіксації відомостей про медикаментозне лікування, методів обстеження, фізіотерапевтичних процедур тощо?
a. Журнал обліку процедур
*b. Листок лікарських призначень
c. Реєстраційна генетична карта
d. Консультативний висновок спеціаліста
e. Температурний листок

15. У роділлі триває перший період фізіологічних пологів, латентна фаза. Термін вагітності - 39 тижнів, вагітність ІІ, пологи ІІ. Як часто потрібно вислуховувати серцебиття для оцінки стану плода?
a. З інтервалом 20 хв
b. Кожні 15 хв
c. З інтервалом 10 хв
*d. Кожні 30 хв
e. Раз на 1 год

16. Укажіть місце накладання електроду із зеленим маркуванням під час проведення електрокардіографії.
a. -
b. Ліва рука
*c. Ліва нога
d. Права нога
e. Права рука

17. Укажіть основний метод пренатальної інвазивної діагностики для виявлення генетичної патології у плода, ДНК-діагностики, каріотипування на ранніх термінах гестації шляхом біопсії плаценти.
a. Ультразвукове дослідження
*b. Дослідження ворсин хоріона
c. -
d. Амніоцентез
e. Кордоцентез

18. Під час виконання внутрішньом'язової ін'єкції сестра медична ввела голку шприца в м'яз на всю довжину, внаслідок чого вона зламалася так, що навіть не видно її кінчика. Оберіть найоптимальніший метод видалення голки з м'яза в цьому разі.
a. Спробувати витягнути голку, скориставшись магнітом
b. Прикласти мазь Вишневського до місця уколу
c. Видалити голку за допомогою хірургічного пінцета
d. Спробувати витягнути голку пальцями
*e. Провести хірургічне втручання для видалення голки

19. Пацієнтка віком 32 роки скаржиться на загальну слабкість, підвищення температури тіла, пітливість, задишку та кашель із виділенням гнійного з неприємним запахом мокротиння у великій кількості (до 1 л на добу). Для якого захворювання характерні ці симптоми?
*a. Абсцесу легень
b. Гострого бронхіту
c. Пневмосклерозу
d. Вогнищевої пневмонії
e. Раку легень

20. У вагітної жінки віком 28 років раптово розпочався судомний напад. Об'єктивно спостерігається: свідомість відсутня, АТ - 170/110 мм рт. ст., сатурація - 90. Під час зовнішнього акушерського обстеження виявлено: висота стояння дна матки визначається на рівні, що відповідає 37-му тижню вагітності. Яке положення тіла треба надати пацієнтці після стабілізації стану під час транспортування до лікувального закладу?
a. На правому боці
b. Сидячи
c. На животі
*d. На лівому боці
e. На спині

21. Пацієнту віком 50 років, у якого триває затяжне і тяжке загострення бронхіальної астми, призначено інгаляційне введення лікарських засобів. Який із нижченаведених пристроїв використовується для забезпечення ефективного введення ліків, спрямовуючи їх безпосередньо у верхні та нижні дихальні шляхи?
*a. Небулайзер
b. Пікфлоуметр
c. Пневмотахометр
d. Спірометр
e. Пульсоксиметр

22. Яка з нижченаведених груп лікарських засобів використовується для етіотропного лікування хронічного пієлонефриту?
*a. Антибактеріальні
b. Антитромботичні
c. Нестероїдні протизапальні
d. Діуретики
e. Антигістамінні

23. Чоловіка вкусив пес, який, імовірно, був хворий на сказ. Який із нижченаведених симптомів може спостерігатися у пацієнта вже в продромальному періоді захворювання?
*a. Гіперестезії
b. Паралічі
c. Фотофобія
d. Аерофобія
e. Гіперсалівація

24. Яке дослідження проводиться для виявлення прихованої коронарної недостатності та ранньої діагностики стенокардії?
a. Спірографія
b. Аудіометрія
*c. Велоергометрія
d. Нейроміографія
e. Енцефалографія

25. Операційна сестра медична комплектує стерилізаційний бікс та укладає все необхідне (операційну білизну, халати, перев'язувальний матеріал та ін.) для роботи перев'язувального кабінету або малої операційної протягом одного робочого дня. Як називається такий вид укладки?
a. -
b. Спеціалізована
c. Видова
*d. Універсальна
e. Цілеспрямована

26. Для якого захворювання характерний такий симптомокомплекс: "маскоподібне обличчя", кисетоподібні складки навколо рота, синдром Рейно?
a. Вузликового періартеріїту
*b. Системної склеродермії
c. Ревматоїдного артриту
d. Червоного системного вовчака
e. Гострої ревматичної гарячки

27. Для якого захворювання травної системи типові такі особливості больового синдрому: біль в епігастрії з'являється натщесерце, вночі або через 3-4 год після останнього вживання їжі та зникає навіть після незначного вживання будь-яких продуктів харчування?
a. Хронічного холециститу
b. Хронічного панкреатиту
c. Виразкової хвороби шлунка
*d. Виразкової хвороби дванадцятипалої кишки
e. Хронічного атрофічного гастриту

28. У чоловіка віком 35 років після контакту із хлорофосом під час польових робіт з'явилися такі симптоми: сльозотеча, посилене слиновиділення, нудота та блювання, біль у животі, діарея, зниження гостроти зору. Об'єктивно спостерігається: пацієнт перебуває у стані психомоторного збудження, мовлення ускладнене, зіниці звужені, пульс - 48/хв, АТ - 130/80 мм рт. ст. Для якого патологічного стану характерні вказані симптоми? Отруєння якою речовиною, найімовірніше, спричинило появу вказаних симптомів?
a. Нітратами
b. Метанолом
*c. Фосфорорганічними сполуками
d. Хлорорганічними сполуками
e. Ртуттю

29. Пацієнт скаржиться на часті рідкі випорожнення, метеоризм, бурчання та відчуття переливання рідини в животі. Для якого виду диспепсії характерні ці клінічні прояви?
a. -
*b. Кишкової (ентерогенної)
c. Панкреатогенної
d. Шлункової
e. Печінкової (гепатобіліарної)

30. У роділлі, яка народжує вдруге, триває другий період фізіологічних пологів. Під час прорізування голівки після потуги зареєстровано, що частота серцевих скорочень плода становить 80/хв. Укажіть подальшу тактику ведення пологів у цьому разі.
a. Накласти акушерські щипці
*b. Провести епізіотомію під місцевою анестезією
c. Негайно провести кесарів розтин
d. Увести епінефрин 0,01 мг/кг
e. Продовжити очікувальну тактику

31. Укажіть частий побічний ефект, що може розвинутися у пацієнта під час внутрішньовенного введення 1-го розчину нікотинової кислоти.
a. Порушення зору
*b. Відчуття жару в тілі
c. Сонливість
d. Закреп
e. Брадикардія

32. Який із нижченаведених продуктів рекомендовано виключити з раціону харчування пацієнтки, яка хворіє на хронічну форму кропив’янки, для запобігання загострень хвороби?
a. Кабачки
b. Картопля
c. Броколі
d. Вівсянку
*e. Шоколад

33. У пацієнтки напад бронхіальної астми минув після застосування інгаляційного глюкокортикоїдного препарату та завершився виділенням в'язкого мокротиння. Укажіть характер мокротиння в цьому разі.
a. Із прожилками крові
b. У вигляді "малинового желе"
*c. Склоподібне
d. "Іржаве"
e. Гнійне

34. Який об'єм антисептика необхідно використати для проведення однієї процедури гігієнічної обробки рук перед виконанням внутрішньовенної ін'єкції?
a. 5 мл
*b. 3 мл
c. 1 мл
d. 6 мл
e. 9 мл

35. Пацієнт віком 38 років скаржиться на сильний різкий нападоподібний біль у ділянці правого підребер'я, що іррадіює в праву ключицю та плече, гіркоту в роті, нудоту, блювання жовчю. В анамнезі: жовчнокам'яна хвороба. Об'єктивно спостерігається: пацієнт неспокійний, язик обкладений жовтим нальотом, іктеричність склер та шкірних покривів, пульс - 82/хв, ритмічний, АТ - 110/70 мм рт. ст. Який патологічний стан розвинувся в пацієнта?
a. Кишкова коліка
*b. Печінкова коліка
c. Ниркова коліка
d. Гострий панкреатит
e. Гострий гастрит

36. Пацієнт віком 56 років скаржиться на появу висипань на відкритих ділянках тіла (долонях, обличчі). Ці прояви турбують його протягом останніх 3-х років. Під час опитування з'ясувалося, що пацієнт працює на хімічному заводі, також він зазначає, що в неробочі дні шкірні симптоми зменшуються. Пацієнту встановлено діагноз: контактний дерматит - та рекомендовано оптимізувати умови праці. Який основний шкідливий виробничий фактор потрібно усунути для покращення стану пацієнта?
a. Роботу на автоматизованій виробничій лінії
b. Вплив ароматизаторів у повітрі робочої зони
c. Контакт із паперовими матеріалами
*d. Контакт із фарбами та лаками
e. Вплив холоду та низьких температур

37. Як називається процедура, що полягає у введенні розчинів лікарських засобів через порожнину матки в маткові труби для визначення їх прохідності або з лікувальною метою?
a. Кольпоскопія
*b. Гідротубація
c. Лапароскопія
d. Гістероскопія
e. Пертубація

38. Який метод лікування доцільно запропонувати пацієнтці з неускладненою формою жовчнокам'яної хвороби, у якої під час обстеження виявлено одиничні невеликі холестеринові камені в жовчному міхурі, придатні для руйнування без ризику обструкції?
a. Жовчогінну терапію
b. Холецистектомію
c. Гепатопротекторну терапію
*d. Ударно-хвильову літотрипсію
e. Електрофорез жовчного міхура з магнію сульфатом

39. У пацієнта раптово підвищилася температура тіла, з'явилася болючість шкіри. З анамнезу відомо, що він приймає антибіотики. Під час об'єктивного обстеження на шкірі тулуба виявлено множинні бульозні елементи та яскраво-червоні ерозії. Також спостерігається позитивний симптом Нікольського. Для якого захворювання характерні вказані клінічні прояви?
a. Простого контактного дерматиту
b. Алергійного контактного дерматиту
c. Герпетиформного дерматиту Дюрінга
*d. Токсичного епідермального некролізу
e. Фіксованої медикаментозної еритеми

40. На машинобудівному заводі проводиться позапланова перевірка у зв'язку з зафіксованим збільшенням захворюваності на пневмоконіоз серед працівників. Під час обстеження виявлено підвищену концентрацію кварцового пилу в повітрі робочої зони. Який із нижченаведених заходів є найефективнішим для зменшення ризику захворюваності співробітників на пневмоконіоз?
a. Скорочення тривалості робочої зміни
b. Надання додаткових днів відпустки
*c. Зменшення запиленості в повітрі робочої зони
d. Проведення позапланового інструктажу для працівників
e. Оптимізація температурних умов робочої зони

41. Який ендоскопічний метод дослідження сечового міхура використовується для діагностики захворювань, виконання біопсії, забору біологічного матеріалу та проведення лікувальних маніпуляцій?
a. Ультразвукове дослідження
*b. Цистоскопія
c. Цистографія
d. Колоноскопія
e. Холецистографія

42. Сестра медична, виконуючи призначення лікаря, вводить лікарський засіб пацієнту внутрішньом'язово. Укажіть рекомендовану швидкість введення ін'єкційного розчину в м'яз для оптимального розподілу препарату в тканинах та мінімізації ризику ускладнень.
a. 0,5 мл за 5 с
*b. 1 мл за 10 с
c. 0,5 мл за 10 с
d. 1 мл за 5 с
e. 1 мл за 1 с

43. Яка дія електричного струму виявляється у подразненні збудливих тканин організму людини, що супроводжується мимовільним скороченням м'язів?
a. -
b. Електролітична
c. Магнітна
d. Термічна
*e. Біологічна

44. Вагітна жінка віком 25 років перебуває на обліку в жіночій консультації. Вагітність перша, протікає без ускладнень. На 38-му тижні вагітності, вона помітила, що зі статевих шляхів відійшов згусток в'язкого тягучого слизу, і негайно звернулася до жіночої консультації. Укажіть подальшу тактику ведення цієї пацієнтки.
a. Забезпечити лікування в денному стаціонарі
b. Негайно шпиталізувати до пологового відділення
*c. Порекомендувати продовжити планові візити до жіночої консультації до настання регулярних перейм
d. Виписати направлення для шпиталізаціїї до хірургічного відділення
e. Спостерігати за станом вагітної жінки в оглядовому кабінеті жіночої консультації впродовж години

45. Породіллі після народження плода введено 10 ОД окситоцину, процес народження посліду проведено шляхом контрольованої тракції за пуповину з контртракцією на матку. Укажіть ще один стандартний компонент повноцінного активного ведення третього періоду фізіологічних пологів.
a. Пункція заднього склепіння піхви
*b. Масаж матки через передню черевну стінку
c. Балонна тампонада матки
d. Інструментальна ревізія порожнини матки
e. -

46. Для лікування подагричного артриту в стадії загострення препаратами першої лінії є швидкодіючі НПЗП (нестероїдні протизапальні препарати) у високих дозах. Укажіть особливість приймання лікарських засобів цієї групи, що дозволяє запобігти розвитку побічних ефектів на шлунково-кишковий тракт.
a. Натщесерце
b. Незалежно від вживання їжі
c. Запивати невеликою кількістю води
d. За 2 год до вживання їжі
*e. Після вживання їжі

47. У пацієнта після проведення скарифікаційної шкірної проби через 15 хв у місці нанесення алергену утворилася папула діаметром 5 мм, оточена ділянкою гіперемії. Проаналізуйте результат проби.
a. Негативна
b. Гіперергічна
c. -
*d. Позитивна
e. Сумнівна

48. Пацієнт звернувся до лікаря-офтальмолога зі скаргами на сльозотечу, почервоніння очей та відчуття стороннього тіла ("піску") в очах. Лікар встановив діагноз: кон'юнктивіт - та призначив закрапувати в очі два лікарські засоби. Який оптимальний інтервал потрібно витримувати між застосуванням препаратів для ефективного лікування?
a. 1-2 хв
b. 30 хв
*c. 10-15 хв
d. 60 хв
e. 3-5 хв

49. Пацієнту терапевтичного відділення з діагностичною метою проводять дуоденальне зондування. На етапі отримання жовчі порції B йому прикладають медичну грілку під праве підребер'я. Яка основна мета її застосування в цьому разі?
*a. Розширення жовчних протоків для покращення відтоку жовчі
b. Зігрівання пацієнта для покращення загального стану
c. Звуження кровоносних судин для запобігання кровотечі
d. Зменшення продукції шлункового соку для зниження кислотності
e. Зменшення чутливості в ділянці правого підребер'я

50. Пацієнтка віком 30 років скаржиться на появу в лівій пахвовій ділянці щільного болючого утворення багряно-червоного кольору, озноб, головний біль, підвищення температури тіла. Під час пальпації утворення спостерігається симптом флуктуації. Для якого захворювання характерні вказані клінічні прояви?
a. Остеомієліту
b. Сикозу
c. Карбункулу
*d. Гідраденіту
e. Фурункулу

51. До лікаря-дерматолога звернулася пацієнтка зі скаргами на появу висипань на кистях рук. Після обстеження їй встановлено діагноз: справжня екзема в стадії мокнуття. Яка лікарська форма (форма випуску) препаратів рекомендована для місцевого лікування цього захворювання?
a. Паста
b. Мазь
c. Крем
d. Гель
*e. Розчин

52. Пацієнту, який страждає на цукровий діабет 1-го типу, сестра медична пояснює методи та способи інсулінотерапії. Який медичний пристрій забезпечує безперервне підшкірне введення інсуліну в автоматичному режимі?
a. Інфузомат
*b. Інсулінова помпа
c. Інсулінова ручка
d. Шприц-дозатор
e. Внутрішньокісткова канюляція

53. Сестра медична інструктує пацієнта, який хворіє на бронхіальну астму, щодо користування індивідуальним аерозольним інгалятором. Яку дію має виконати пацієнт перед тим, як натиснути на дно інгалятора і вдихнути лікарський засіб, щоб забезпечити його кращу ефективність?
*a. Глибокий видих (поза інгалятор)
b. Очистити носову порожнину
c. Зайняти горизонтальне положення
d. Затримати дихання
e. Глибокий вдих

54. Пацієнтка віком 43 роки скаржиться на біль у поперековій ділянці, часте сечовипускання, озноб, підвищення температури до 38,5^oС. Під час об'єктивного обстеження виявлено позитивний симптом Пастернацького. З боку інших органів патології не виявлено. Які зміни в загальному аналізі сечі, найімовірніше, спостерігатимуться в цьому разі?
*a. Лейкоцитурія (піурія)
b. Глюкозурія
c. Міоглобінурія
d. Гематурія (сеча кольору "м'ясних помиїв")
e. Парапротеїнурія

55. Пацієнт віком 18 років скаржиться на підвищення температури тіла до 38,2^oC, набряк і почервоніння правої щоки. Об'єктивно спостерігається: у ділянці правої щоки визначається інфільтрат, болючий під час пальпації, шкіра над ним напружена, гіперемована, у центрі інфільтрату візуалізується стрижень у вигляді сіро-зелених мас. Який запальний процес розвинувся в пацієнта?
a. Гідраденіт
b. Абсцес
c. Флегмона
*d. Фурункул
e. Карбункул

56. Пацієнту, який лікується в урологічному відділенні, призначено дослідження сечі за методом Зимницького. Яке співвідношення денного діурезу до нічного в нормі?
a. 1:4
b. -
c. 1:1
d. 1:3
*e. 3:1

57. У пацієнта, який хворіє на виразкову хворобу шлунка, раптово розвинулася шлунково-кишкова кровотеча. Які гемодинамічні зміни спостерігатимуться у разі виникнення цього невідкладного стану?
*a. Тахікардія, зниження АТ
b. Брадикардія, підвищення АТ
c. Аритмія, АТ не змінюється
d. Брадикардія, зниження АТ
e. Тахікардія, підвищення АТ

58. У пацієнта, який хворіє на хронічну ниркову недостатність, розвинулася уремія. Який із нижченаведених симптомів свідчить про розвиток цієї патології?
*a. Запах аміаку з рота
b. Збільшення лімфатичних вузлів
c. Підвищення температури тіла
d. Підвищення апетиту
e. Гіперемія шкірних покривів

59. Для якого захворювання характерні такі результати аналізу сечі пацієнта: сеча каламутна, з осадом і пластівцями, лейкоцитурія, бактеріурія, протеїнурія (концентрація білка менше 1 г/л)?
a. Гострого гломерулонефриту
b. Сечокам'яної хвороби
c. Хронічного гломерулонефриту
d. Гострої ниркової недостатності
*e. Гострого пієлонефриту

60. Пацієнту віком 30 років встановлено діагноз: псоріаз. Який специфічний клінічний прояв вказуватиме на стадію (фазу) захворювання?
a. Кільцеподібна еритема
*b. Симптом Кебнера
c. Плями Бельського-Філатова-Копліка
d. Висип у вигляді "метелика"
e. Симптом Нікольського

61. Пацієнт відчув раптовий біль за грудниною та стиснення у грудях. Сестра медична, надаючи невідкладну допомогу, звільнила його від тиснучого одягу, порекомендувала прийняти під язик таблетку нітрогліцерину, викликала лікаря. Який патологічний стан розвинувся у пацієнта?
a. Гіпертензивний криз
*b. Напад стенокардії
c. Колапс
d. Кардіогенний шок
e. Напад бронхіальної астми

62. Пацієнт віком 65 років хворіє на хронічний гепатит. Який із нижченаведених симптомів свідчить про розвиток у пацієнта синдрому холестазу?
a. Тризм жувальних м'язів
*b. Свербіж шкіри
c. Біль у кістках
d. Шум у вухах
e. Екзофтальм

63. У жіночій консультації вагітній жінці проведено пельвіометрію. Який розмір жіночого таза враховується у діагностиці (визначенні ступеня звуження) анатомічно вузького таза?
a. Міжвертлюгова відстань
b. Міжостьова відстань
*c. Справжня кон'югата
d. Зовнішня кон'югата
e. Міжгребенева відстань

64. Жінка віком 19 років, яка перебуває на 37-му тижні вагітності, цікавиться методом епідуральної аналгезії для полегшення болю під час фізіологічних пологів. Проінформуйте жінку щодо можливих наслідків, які можуть виникнути у разі застосування цього методу знеболювання.
*a. Подовження другого періоду пологів
b. Збільшення ризику розвитку прееклампсії
c. Негативний вплив на серцебиття плода
d. Гіперстимуляція яєчників
e. Збільшення ризику розвитку еклампсії

65. Жінка віком 20 років скаржиться на сильний переймоподібний біль унизу живота та попереку, кров'янисті виділення зі статевих шляхів, що з'явилися після падіння. Із анамнезу відомо, що остання менструація була 4 місяці тому. Порушення менструального циклу та гінекологічні захворювання в минулому заперечує, статеве життя регулярне, без контрацепції. Об'єктивно спостерігається: дно матки визначається посередині між лобковим симфізом та пупком, матка в гіпертонусі. Виділення зі статевих шляхів кров'янисті, значні, зі згустками. Який патологічний стан, найімовірніше, розвинувся у жінки?
a. Апоплексія яєчника
b. Передчасні пологи
c. Загроза переривання вагітності
*d. Аборт у ходу
e. Альгодисменорея

66. Чоловік віком 49 років скаржиться на біль у грудній клітці та утруднене дихання. Після первинного обстеження встановлено попередній діагноз: ексудативний плеврит. Яка діагностична процедура найдоцільніша для підтвердження діагнозу та подальшого планування лікування?
a. Спірометрія
b. Абдомінальна пункція
c. Стернальна пункція
*d. Торакоцентез
e. Бронхоскопія

67. Пацієнтка скаржиться на зміну гостроти зору, двоїння в очах, погіршення сну, пітливість, дратівливість, зменшення маси тіла за збереженого апетиту. Об'єктивно спостерігається: тремор рук і тіла, пульс - 110/хв, екзофтальм, збільшення розмірів щитоподібної залози. Попередній діагноз: дифузний токсичний зоб. Який із нижченаведених факторів посідає перше місце серед можливих причин розвитку цього захворювання?
*a. Психотравма
b. Куріння
c. Переохолодження
d. Шкідливі звички
e. Порушення дієти

68. Пацієнту встановлено діагноз: гострий лейкоз та призначено медикаментозну терапію. Препарати якої групи порушують процеси росту, розвитку та механізми поділу всіх клітин організму, включаючи злоякісні?
a. Антибіотики
b. Гепатопротектори
*c. Цитостатики
d. Кардіопротектори
e. Противірусні

69. Пацієнтку шпиталізовано до лікарні зі скаргами на біль у правому підребер'ї, що іррадіює в епігастральну ділянку та під праву лопатку, підвищення температури тіла. Під час опитування з'ясувалося, що жінка хворіє впродовж 3-х років, останнє загострення спровоковане вживанням жирної їжі. Об'єктивно спостерігається: біль у ділянці проєкції жовчного міхура під час пальпації, позитивний френікус-симптом. За результатами дуоденального зондування в порції В виявлено значну кількість лейкоцитів та епітеліальних клітин. Для якого захворювання характерні вказані клінічні прояви та результати додаткового методу дослідження?
a. Вірусного гепатиту
b. Гострого пієлонефриту
c. Геморагічного коліту
d. Виразкової хвороби шлунка
*e. Жовчнокам'яної хвороби

70. У пацієнтки, якій призначено накладання гірчичників, на момент проведення процедури спостерігається підвищення температура тіла до 38,2°C. Як потрібно вчинити сестрі медичній у цьому разі?
a. Накласти гірчичники і запропонувати прийняти жарознижувальний засіб
*b. Накладати гірчичники не можна
c. До місця накладання гірчичників попередньо прикласти холодний компрес
d. Обмежити час накладання гірчичників до 5 хв
e. Накласти гірчичники, не зважаючи на обставини

71. Пацієнт скаржиться на підвищення температури тіла, загальну слабкість та біль у правій половині тулуба. Під час огляду на шкірі грудної клітки виявлено множинні везикули, розташовані групами вздовж VII ребра в міжреберному проміжку. Для якого з нижченаведених захворювань характерні вказані симптоми?
a. Імпетиго
b. Справжньої екземи
*c. Оперізувального герпесу
d. Токсикодермії
e. Простого герпесу

72. Укажіть засіб, яким потрібно промити неушкоджену шкіру, у разі потрапляння на неї крові або інших потенційно небезпечних біологічних рідин.
a. Фізіологічним розчином
*b. Водою з милом
c. Дезінфікуючим розчином
d. Етиловим спиртом
e. Антисептиком

73. Маніпуляційна сестра медична контролює термін стерильності матеріалу в біксі, який не був розкритий. Протягом якого часу зберігається його стерильність?
a. 8-ми год
*b. 3-х діб
c. 1-го дня
d. 6-ти днів
e. 1-го тижня

74. У жінки віком 42 роки, яка впродовж 10-ти років хворіє на артеріальну гіпертензію, після емоційного перенавантаження виникли головний біль, почуття тривоги, сухість у роті. Об'єктивно спостерігається: свідомість ясна, тремор рук, гіперемія обличчя, підвищена вологість шкіри, рухових розладів не виявлено, АТ - 220/120 мм рт. ст., пульс - 110/хв. Глюкоза крові - 4,7 ммоль/л. Яке ускладнення розвинулося у пацієнтки?
a. Iшемiчний iнсульт
b. Геморагічний інсульт
c. Гiпоглiкемiчна кома
d. Гiперглiкемiчна кома
*e. Гiпертензивний криз

75. Для якого клінічного варіанта інфаркту міокарда характерні відсутність больового синдрому та наявність сухого кашлю і прогресуючої задишки?
*a. Астматичного
b. Ангінозного
c. Гастралгічного
d. Церебрального
e. Аритмічного

76. Пацієнт скаржиться на інтенсивний біль і відчуття поколювання у руках, судоми в м'язах кистей. З анамнезу відомо, що пацієнт протягом 10-ти років працює забійником у шахті. Об'єктивно спостерігається: кисті ціанотичні, холодні на дотик, зниження больової чутливості за типом "рукавичок". Для якого захворювання характерні ці клінічні прояви?
a. Пневмоконіозу
b. Цукрового діабету
*c. Вібраційної хвороби
d. Системної склеродермії
e. Ревматоїдного артриту

77. Для механічного видалення (вимивання) сірчаної пробки з вуха пацієнта необхідно підготувати оснащення, що включає: шприц Жане, лоток, стерильні марлеві серветки та 0,02 р-н фурациліну. Який із нижченаведених станів є протипоказанням до проведення процедури механічного вимивання сірчаної пробки?
a. Опік вушної раковини
b. Зовнішній отит
*c. Перфорація барабанної перетинки
d. Звуження слухових проходів
e. Відмороження вушної раковини

78. Яку процедуру потрібно провести медичному працівнику після контакту з потенційно інфікованим матеріалом та зняття медичних рукавичок?
a. Хірургічну обробку рук
b. Одягання нових рукавичок
c. Миття рук із милом
*d. Гігієнічну обробку рук
e. Висушування рук

79. Жінці віком 48 років після комплексного обстеження встановлено діагноз: ендемічний зоб. Укажіть найпоширеніший фактор розвитку цього захворювання.
a. Надлишкове споживання кухонної солі
b. Дефіцит кальцію в продуктах харчування
*c. Недостатнє споживання йоду з їжею та водою
d. Надлишкове споживання харчових продуктів, що містять йод
e. Недостатнє надходження заліза до організму

80. Сестра медична готує доповідь щодо профілактики внутрішньолікарняної інфекції (ВЛІ). Який найпоширеніший шлях передачі ВЛІ?
a. Трансмісивний
*b. Контактний
c. Статевий
d. Трансплацентарний
e. Внутрішньоутробний

81. Пацієнтка віком 56 років після вживання гострої їжі відчула різкий біль у правому підребер'ї, що супроводжувався нудотою, блюванням і здуттям живота. Об'єктивно спостерігається: шкіра бліда, пульс - 100/хв, АТ - 110/70 мм рт. ст., язик сухий, вкритий білим нальотом, живіт помірно здутий, болючий у правому підребер'ї, позитивні симптоми Ортнера і Кера. Яка група препаратів використовується для полегшення стану пацієнтки?
*a. Спазмолітики
b. Снодійні
c. Гепатопротектори
d. Антиагреганти
e. Антибіотики

82. Пацієнтка віком 18 років звернулася до сімейного лікаря зі скаргами на часте і болісне сечовипускання, біль у надлобковій ділянці, підвищення температури тіла до 37,4^oС. Симптоми з'явилися після переохолодження. У сечі: лейкоцитурія, еритроцити - 20-30 в полі зору мікроскопа. Для якого захворювання найхарактерніші вказані клініко-лабораторні показники?
*a. Гострого циститу
b. Полікістозу нирок
c. Гострого аднекситу
d. Сечокам'яної хвороби
e. Гострого пієлонефриту

83. Пацієнта віком 65 років шпиталізовано до лікарні з попереднім діагнозом: неспецифічний виразковий коліт. Яка діагностична процедура найдоцільніша для підтвердження діагнозу?
a. Лапароскопія
*b. Колоноскопія
c. Холецистографія
d. Фіброгастроскопія
e. Цистоскопія

84. Пацієнтку шпиталізовано до лікарні зі скаргами на раптовий інтенсивний біль у поперековій ділянці, що іррадіює в промежину і статеві органи, супроводжується нудотою та частими позивами до сечовипускання. Біль з'явився після тривалої тряскої їзди. Об'єктивно спостерігається: пацієнтка перебуває у стані психомоторного збудження, шкіра бліда, надмірно волога, пульс частий і слабкий. У загальному аналізі сечі: свіжі еритроцити та кристали солей. Для якого патологічного стану характерні вказані клінічні прояви?
a. Гострого аднекситу
b. Перитоніту
c. Жовчної (печінкової) коліки
d. Гострого апендициту
*e. Ниркової коліки

85. У дитячому дошкільному закладі зареєстровано спалах кору. Укажіть характер елементів висипу у разі типового перебігу періоду висипань кору.
a. Петехіальний
b. Везикульозний
c. Уртикарний
d. Геморагічно-зірчастий
*e. Плямисто-папульозний

86. Під час вимірювання артеріального тиску пацієнтці сестра медична звернула увагу на те, що різниця між систолічним та діастолічним тиском становить 30 мм рт. ст. Як називається цей показник?
a. Систолічний об'єм крові
b. Центральний тиск
c. Капілярний пульс
*d. Пульсовий тиск
e. Хвилинний об'єм крові

87. Пацієнтці, яка хворіє на хронічну недостатність кровообігу, для зменшення набряків призначено сечогінні лікарські засоби. Який із нижченаведених методів є найбільш інформативним для оцінки ефективності дії призначених сечогінних препаратів?
a. -
*b. Визначення водного балансу
c. Підрахунок кількості сечовипускань за добу
d. Вимірювання артеріального тиску
e. Вимірювання нічного діурезу

88. Пацієнту віком 42 роки встановлено попередній діагноз: гостра ниркова недостатність. Рівень яких біохімічних показників потрібно визначити в крові для дослідження функції нирок?
a. \alpha-амілази, трипсину
b. С-реактивного білка, сіалових кислот
c. Загального білка та його фракцій
d. Білірубіну, трансаміназ
*e. Креатиніну, сечовини

89. Чоловіку віком 34 роки встановлено попередній діагноз: менінгококовий менінгіт та з діагностичною метою призначено спинномозкову пункцію. Який медичний інструмент треба підготувати сестрі медичній для проведення цієї процедури?
*a. Голку Біра
b. Голку Касирського
c. Троакар
d. Голку Дюфо
e. Біопсійну голку

90. Укажіть групу лікарських засобів, що використовується у лікуванні пацієнтів, які хворіють на атеросклероз, з метою зниження рівня холестерину в крові та нормалізації ліпідного профілю.
a. Антиагреганти
b. \beta-адреноблокатори
c. Антикоагулянти
d. Інгібітори АПФ
*e. Статини

91. У пацієнта віком 45 років під час огляду та об'єктивного обстеження виявлено збільшення розмірів щитоподібної залози. Укажіть основний метод дослідження, що проводиться для визначення її функції.
*a. Аналіз крові на тиреоїдні гормони
b. УЗД щитоподібної залози
c. Загальноклінічний аналіз крові
d. Загальноклінічний аналіз сечі
e. Аналіз крові на глюкозу

92. Під час догляду за пацієнтом, який хворіє на інфекційне захворювання, медичний працівник поєднує декілька засобів індивідуального захисту. Який предмет індивідуального захисту потрібно одягати останнім?
a. Захисні окуляри
b. Респіратор
c. Хірургічний костюм
d. Маску
*e. Рукавички

93. Укажіть період пологів, який починається з моменту повного розкриття шийки матки і закінчується народженням плоду через природні пологові шляхи.
a. Перший
b. Четвертий
c. Третій
d. -
*e. Другий

94. Пацієнт віком 43 роки скаржиться на задишку, колючий біль та відчуття скутості в грудній клітці, кашель із виділенням гнійного мокротиння, загальну слабкість. З анамнезу відомо, що пацієнт довгий час працює у гірничорудній промисловості з видобутку корисних копалин, що залягають у породі, яка містить кварц. Об'єктивно спостерігається: температура тіла - 37,2^oС, ЧД - 26/хв, пульс - 90/хв, АТ - 130/80 мм рт. ст. Перкуторно у легенях визначаються ділянки коробкового та притупленого звуку. Аускультативно вислуховується ослаблене везикулярне дихання та дрібнопухирчасті вологі хрипи. Для якого захворювання характерні вказані клінічні прояви?
a. Гострого бронхіту
b. Антракозу
*c. Силікозу
d. Пневмонії
e. Сухого плевриту

95. До гастроентеролога звернулася пацієнтка віком 65 років, яка довгий час хворіє на виразкову хворобу шлунка. Пацієнтка скаржиться на відчуття розпирання і тяжкості в ділянці шлунка, відрижку, що виникає після вживання м'ясної їжі, загальну слабкість і швидку втомлюваність, значне зниження маси тіла (за два місяці - на 10 кг). У периферичній крові виявлено ознаки анемії. Для якого захворювання характерні вказані клінічні прояви?
a. Хронічного холециститу
*b. Раку шлунка
c. Раку нирки
d. Гострого панкреатиту
e. Гострого гастроентероколіту

96. У породіллі після пологів виявлено розрив задньої спайки та стінки піхви, а також шкіри промежини довжиною 1 см, м'язи промежини неушкоджені. Укажіть ступінь розриву промежини.
a. ІV
b. -
*c. І
d. ІІ
e. ІІІ

97. Для профілактики якого ускладнення під час підшкірної ін'єкції олійного розчину потрібно відтягнути поршень шприца назад після проколу шкіри перед введенням препарату?
*a. Медикаментозної емболії
b. Гематоми
c. Некрозу
d. Інфільтрату
e. Повітряної емболії

98. Пацієнту віком 32 роки встановлено діагноз: хронічний пієлонефрит. Яка з нижченаведених лікарських рослин має сечогінні властивості та може використовуватися як фітотерапевтичний засіб для лікування інфекцій сечовивідних шляхів?
a. Ехінацея пурпурова
b. Мати-й-мачуха
c. Подорожник великий
*d. Хвощ польовий
e. Меліса лікарська

99. У пацієнта після вживання лісових горіхів раптово виникли захриплість голосу, "гавкаючий кашель", утруднене дихання. Об'єктивно спостерігається: пацієнт стривожений, шкіра обличчя ціанотична, повіки та губи набряклі, щільні на дотик, свербежу немає, пульс - 84/хв, ритмічний, АТ - 110/70 мм рт. ст. Який патологічний стан розвинувся в пацієнта?
a. Аспірація стороннього тіла
*b. Набряк Квінке
c. Кропив'янка
d. Анафілактичний шок
e. Дифтерійний круп

100. Старша сестра медична навчає медичний персонал її підрозділу правилам гігієни рук. Який тип нагадування на робочому місці є найліпшим для активізації уваги?
a. Конференції
*b. Інформаційні плакати
c. Накази
d. Аудіоповідомлення
e. Санбюлетні

101. У пацієнтки на тлі перебігу гострого інфаркту міокарда раптово погіршився стан: з'явилися задишка, кашель із виділенням рожевого пінистого мокротиння, клекітливе дихання. Об'єктивно спостерігається: загальний стан тяжкий, шкіра бліда, пульс - 86/хв, слабкого наповнення, АТ - 100/60 мм рт. ст. Укажіть першочерговий захід невідкладної допомоги в цьому разі.
a. Фізіотерапевтичні процедури
*b. Киснева терапія
c. Інгаляційне введення гормональних препаратів
d. Інгаляція сальбутамолу
e. Антибіотикотерапія

102. Реабілітаційна програма для збереження функції уражених суглобів у пацієнтів із ревматоїдним артритом зазвичай включає різні методи лікування. Укажіть метод, спрямований на поліпшення рухливості та функції суглобів.
a. Міостимуляція
b. Пневмопресинг
*c. Механотерапія
d. Вісцеральна терапія
e. Вакуумний масаж

103. Який із нижченаведених факторів має найбільший вплив на стан дихальних шляхів і може значно зменшити ризик загострень хронічного бронхіту у пацієнта та покращити його загальне самопочуття?
a. Використання засобів для чищення повітря
*b. Відмова від тютюнопаління
c. Підвищення фізичної активності
d. Нормалізація маси тіла
e. Зволоження повітря в приміщенні

104. У пацієнта на тлі перебігу гострого інфаркту міокарда раптово погіршився загальний стан, посилився біль у серці, виникла різка слабкість. Об'єктивно спостерігається: свідомість сплутана, акроціаноз, холодний липкий піт, АТ - 70/30 мм рт. ст., пульс - 110/хв, слабкого наповнення. Яке ускладнення розвинулося в пацієнта?
a. Нестабільна стенокардія
b. Тромбоемболія легеневої артерії
*c. Кардіогенний шок
d. Набряк легень
e. Серцева астма

105. Як називається метод неінвазивного дослідження функції зовнішнього дихання, що проводиться для оцінки стану легень та бронхів, діагностики захворювань дихальної системи та контролю їх лікування?
a. Оглядова рентгенографія органів грудної клітки
b. УЗД легенів
c. Шкірні алергологічні тести
*d. Спірографія
e. Бронхоскопія

106. Під час внутрішньовенного введення розчину антибіотика у пацієнта раптово виникли такі симптоми: відчуття жару та стиснення в грудях, задишка. Об'єктивно спостерігається: блідість шкірних покривів, рясна пітливість, АТ - 80/60 мм рт. ст., пульс ниткоподібний. Який лікарський засіб потрібно застосувати насамперед для надання невідкладної допомоги пацієнту?
a. Парацетамол
b. Лоратадин
*c. Епінефрин
d. Цетиризин
e. Хлоропірамін

107. Сестра медична проводить запис електрокардіограми пацієнту кардіологічного відділення. Якому грудному відведенню відповідає електрод, встановлений у п'ятому міжребер'ї по лівій середньоключичній лінії?
*a. V4
b. V5
c. V1
d. V3
e. V2

108. У пацієнта терапевтичного відділення під час об'єктивного обстеження виявлено випинання надключичних ямок. Перкуторно над легенями визначається коробковий звук. Аускультативно вислуховується жорстке дихання та сухі свистячі хрипи на видиху. Для якого захворювання характерні ці результати об'єктивного обстеження?
*a. Бронхіальної астми
b. Раку легень
c. Пневмонії
d. Гострого бронхіту
e. Ексудативного плевриту

109. Якої тактики необхідно дотримуватися для запобігання некрозу тканин під час внутрішньовенного введення гіпертонічного розчину?
a. Перед застосуванням розчин потрібно підігріти
b. Перевірити кут і глибину введення голки
c. Ретельно мити руки перед процедурою
d. Змінювати місце введення лікарського засобу
*e. Не допускати потрапляння розчину в паравенозний простір

110. Пацієнт, у якого триває І стадія гарячки, скаржиться на головний біль, м'язове тремтіння, мерзлякуватість, біль у м'язах, загальне нездужання. Об'єктивно спостерігається: шкіра бліда, холодна на дотик, набула вигляду "гусячої". Який найпростіший метод фізіотерапії доцільно застосовувати в І стадії гарячки для полегшення стану пацієнта?
a. Застосування гірчичників
b. Накладання охолоджувального компресу
*c. Застосування медичної грілки
d. Прикладання мішечків із сухим льодом на ділянку великих судин шиї
e. Прикладання міхура з льодом

111. Дитина народилася в терміні гестації 39 тижнів із масою тіла 3800 г. У неонатальному періоді спостерігалися тривала жовтяниця, пізнє відпадання пупкового канатика та повільне загоєння пупкової ранки, зниження фізіологічних рефлексів, гіпотрофія м'язів, щільні набряки на тильних поверхнях кистей та стоп, непропорційно велика голова, збільшення губ і язика. Для якого захворювання характерні вказані клінічні прояви?
a. Вродженої вади серця
b. Дифузного токсичного зоба
*c. Вродженого гіпотиреозу
d. Рахіту
e. Акромегалії

112. Пацієнт віком 60 років скаржиться на пекучий біль за грудниною з іррадіацією в ліву руку та ліву лопатку, що виник годину тому. Двічі приймав нітрогліцерин, проте біль не минув. Об'єктивно спостерігається: пацієнт перебуває у стані психомоторного збудження, наляканий, шкіра бліда, пульс - 88/хв, ритмічний, АТ - 130/70 мм рт. ст. Для якого патологічного стану характерні ці симптоми?
a. Кардіогенного шоку
b. Гіпертензивного кризу
c. Нападу стенокардії
*d. Інфаркту міокарда
e. Колапсу

113. У пацієнта, який хворіє на хронічний ентерит, упродовж 5-ти діб спостерігаються часті рідкі випорожнення (до 15 разів на добу) світло-жовтого кольору зі шматочками неперетравленої їжі. Пацієнт скаржиться на загальну слабкість, головний біль, запаморочення, апатію, спрагу, значну втрату маси тіла. Який патологічний процес розвивається в організмі пацієнта?
*a. Зневоднення (дегідратація)
b. Гіпокальціємія
c. Гіпергідратація (затримка води)
d. Дефіцит вітаміну D
e. Дефіцит заліза

114. У жінки віком 55 років раптово виник напад стенокардії. Для зняття нападу вона застосувала препарат, після приймання якого у неї виникли головний біль, почервоніння обличчя та тахікардія. Для якого препарату характерні такі побічні ефекти?
a. Розувастатину
b. Торасеміду
*c. Нітрогліцерину
d. Метапрололу
e. Верапамілу

115. Пацієнт скаржиться на часткову втрату чутливості в правій нижній кінцівці після внутрішньом'язового введення лікарського засобу у правий сідничний м'яз. Яка анатомічна структура, найімовірніше, зазнала ушкодження внаслідок порушення техніки виконання ін'єкції?
a. Клубова кістка
b. Стегнова артерія
c. Зовнішня клубова артерія
d. Стегновий нерв
*e. Сідничний нерв

116. У жінки, яка хворіє на цукровий діабет 1-го типу, після введення інсуліну з'явилися загальна слабкість, головний біль, відчуття голоду, тривожність, пітливість, тремтіння рук. Об'єктивно спостерігається: свідомість збережена, пульс - 92/хв, ритмічний, АТ - 100/60 мм рт. ст. Укажіть заходи домедичної допомоги в цьому разі.
a. Увести кордіамін
b. Провести інгаляцію киснем
c. Увести інсулін
d. Надати пацієнтці горизонтальне положення та підняти ноги вище рівня голови
*e. Дати вжити глюкозовмісні харчові продукти (воду з цукром, грудочку цукру, сік)

117. У дівчини віком 19 років на шкірі грудної клітки, шиї, бічних поверхонь тулуба, міжлопаткової ділянки та плечей візуалізуються численні незапальні плями жовтувато-коричневого та блідо-рожевого кольору. Позитивні "симптом стружки" (лущення плям у разі пошкрябування) та йодна проба Бальцера. Для якого захворювання характерні ці клінічні прояви?
*a. Висівкоподібного лишаю
b. Дерматиту
c. Мікроспорії
d. Екземи
e. Токсикодермії

118. У пацієнта, який хворіє на рак легень, розвинулася легенева кровотеча. Медична сестра надає йому долікарську допомогу. Яке положення тіла потрібно забезпечити пацієнту, надаючи долікарську допомогу?
a. Сімса
*b. Високе Фаулера
c. Лежачи на животі
d. Тренделенбурга
e. Низьке Фаулера

119. Пацієнт віком 37 років скаржиться на кашель із виділенням великої кiлькості мокротиння з неприємним запахом, інколи "повним ротом", задишку, перiодичне пiдвищення температури тіла та зниження працездатності. Мокротиння розшароване, гнiйно-слизового характеру. Для якого захворювання характерні вказані клінічні прояви?
a. Негоспітальної пневмонiї
*b. Бронхоектатичної хвороби
c. Сухого плевриту
d. Ексудативного плевриту
e. Гострого бронхiту

120. У пацієнтки віком 52 роки після фізичного навантаження виник напад стенокардії. Який основний клінічний прояв цього захворювання?
a. Кашель із виділенням пінистого рожевого мокротиння
b. Набряки на нижніх кінцівках
c. Інспіраторна задишка
*d. Стискальний біль за грудниною
e. Експіраторна задишка

121. У породіллі на 4-ту добу після пологів з’явилися ознаки гіпогалактії, грудне молоко виділяється в незначній кількості. Дитина неспокійна, погано спить. Яка тактика є найдоцільнішою для стимуляції лактації?
a. Порекомендувати фітозасоби для підвищення лактації
b. Призначити дитині адаптовану молочну суміш
*c. Збільшити частоту прикладань дитини до грудей
d. Обмежити кількість прикладань до грудей до 3 разів на добу
e. Запропонувати лише нічні годування

122. У п'ятирічної дитини упродовж 2-х діб спостерігаються підвищення температури тіла до 38^oС, рідкі випорожнення зеленуватого кольору з прожилками крові, часті болючі позиви на випорожнення (тенезми). Живіт під час пальпації болючий, переважно в лівій здухвинній ділянці за ходом сигмоподібної кишки. Для якого інфекційного захворювання характерні ці клінічні прояви?
a. Ротавiрусної iнфекцiї
b. Сальмонельозу
c. Лептоспірозу
d. Холери
*e. Шигельозу

123. У пацієнта, який хворіє на цироз печінки, розвинувся асцит. Яку пункцію йому доцільно провести для видалення патологічного вмісту (зайвої рідини) з черевної порожнини?
a. Люмбальну
*b. Абдомінальну
c. Плевральну
d. Стернальну
e. -

124. Чоловік віком 35 років після падіння з висоти скаржиться на виражений біль у ділянці правого плеча. Під час об'єктивного обстеження медичний працівник виявив абсолютні об'єктивні ознаки (симптоми) перелому кістки. Укажіть одну з них.
a. Локальний біль
b. Набряк шкіри
c. Гіперемія шкіри
d. Блідість шкіри
*e. Кісткова крепітація

125. Пацієнта віком 35 років шпиталізовано до лікарні на 5-ту добу захворювання зі скаргами на сильний біль у м'язах, підвищення температури тіла до 39^oС, головний біль, пожовтіння шкіри. Об'єктивно спостерігається: язик сухий, обкладений білим нальотом, пульс - 120/хв, АТ - 80/50 мм рт. ст., тони серця приглушені, печінка виступає з-під краю реберної дуги на 3,5 см. Результати загального аналізу крові: лейкоцитоз, підвищення ШОЕ. Спостерігається зменшення добового об'єму сечі. З анамнезу з'ясувалося, що 2 тижні тому купався в озері. Для якого захворювання характерні вказані клініко-лабораторні показники?
a. Бешихи
b. Малярії
c. Гепатиту
*d. Лептоспірозу
e. ВІЛ-інфекції

126. У пацієнта, який хворіє на хронічну ниркову недостатність, швидкість клубочкової фільтрації становить 14 мл/хв. До якої лікувальної процедури необхідно підготувати пацієнта в цьому разі?
a. Фонофорезу
b. Літотрипсії
c. Шунтування
*d. Гемодіалізу
e. Лапароцентезу

127. У пацієнта з діагнозом: цироз печінки - виникла кровотеча з варикозно розширених вен стравоходу. Який із нижченаведених медичних приладів використовується для досягнення гемостазу у разі кровотечі з варикозно розширених вен стравоходу та кардіального відділу шлунка?
a. Катетер Фолея
b. Діатермокоагулятор
c. Ґудзиковий зонд
d. Шлунковий зонд
*e. Зонд Блекмора

128. Для зменшення інтенсивності спастичного болю, що супроводжує перебіг хронічного холециститу, пацієнту рекомендовано використання медичної грілки. Якою має бути температура води для заповнення грілки в цьому разі?
a. 80^oС
b. 50^oС
c. 40^oС
d. 90^oС
*e. 60^oС

129. Медичний працівник проводить запис електрокардіограми пацієнту, в якого виник напад стенокардії, та виконує послідовний аналіз отриманих параметрів. Які зубці на ЕКГ в нормі є завжди негативними (від'ємними)?
a. -
b. R та T
*c. Q та S
d. P та T
e. R та P

130. У пацієнта, який хворіє на пневмонію, на тлі швидкого (упродовж декількох годин) зниження температури тіла із 39,5^oC до 37^oC, раптово виникли загальна слабкість, запаморочення, відчуття холоду, серцебиття. Об'єктивно спостерігається: пацієнт млявий, апатичний, із зусиллям відповідає на запитання. Шкірні покриви та слизові оболонки бліді, холодний липкий піт, кінцівки холодні, дихання поверхневе, пульс - 98/хв, слабкого наповнення, АТ - 80/50 мм рт. ст. Який патологічний стан розвинувся в пацієнта?
*a. Колапс
b. Кардіогенний шок
c. Астматичний статус
d. Набряк легень
e. Анафілактичний шок

131. Пацієнта віком 35 років шпиталізовано до лікарні зі скаргами на раптовий, дуже інтенсивний ("кинджальний") біль в епігастрії, що швидко поширився по всьому животу. Загальний стан важкий, шкіра бліда, вкрита холодним потом. Живіт напружений, дошкоподібний, різко болючий при пальпації, позитивний симптом Щоткіна-Блюмберга. В анамнезі: виразкова хвороба дванадцятипалої кишки. Яке ускладнення виразкової хвороби, найімовірніше, розвинулося в пацієнта?
*a. Перфорація виразки
b. Стеноз пілоричної частини шлунка
c. Пенетрація виразки
d. Малігнізація виразки
e. Шлунково-кишкова кровотеча

132. Для якого ендокринного захворювання характерна поява у пацієнта таких очних симптомів: екзофтальм, рідке моргання (симптом Штельвага), відставання верхньої повіки від райдужки під час переведення погляду вгору (симптом Грефе), блиск очей (симптом Крауса)?
a. Цукрового діабету
b. Аутоімунного тиреоїдиту
c. Гіпотиреозу
d. Нецукрового діабету
*e. Дифузного токсичного зоба

133. Пацієнт перебуває на лікуванні в хірургічному відділенні після дорожньо-транспортної пригоди, яка сталася 2 дні тому. У ділянці стегна, в місці забою, утворилася гематома. Укажіть оптимальну лікувальну тактику, що сприятиме розсмоктуванню гематоми.
a. Прикладання міхура з льодом
*b. Накладання зігрівального компресу
c. Накладання охолоджувального компресу
d. Іммобілізація кінцівки
e. Застосування гірчичників

134. Пацієнтка перебуває у відділенні інтенсивної терапії після операції. Лікар призначив введення постійного катетера Фолея для моніторингу та забезпечення дренування сечі. Для його правильної фіксації необхідно заповнити балон катетера ізотонічним розчином натрію хлориду. Яку кількість ізотонічного розчину натрію хлориду потрібно ввести в балон катетера Фолея?
*a. 10 мл
b. 2 мл
c. 6 мл
d. 8 мл
e. 1 мл

135. Під час дослідження пульсу пацієнтки сестра медична з'ясувала, що після притискання променевої артерії до променевої кістки пульсація не припинилася. Проаналізуйте цей параметр пульсу.
*a. Напружений (твердий)
b. Ниткоподібний
c. Слабкого наповнення
d. Нормального наповнення
e. М'який

136. Пацієнту віком 65 років встановлено діагноз: артеріальна гіпертензія. Підвищення рівня якого біохімічного показника в крові може свідчити про ураження одного з органів-мішеней у разі цього захворювання?
a. Загального білірубіну
*b. Креатиніну
c. Загальних ліпідів
d. Лужної фосфатази
e. Глюкози

137. П'ятирічна дитина каталася на самокаті і впала. На місці забою виникла гематома без пошкодження шкірних покривів. Які дії зменшать зону крововиливу?
*a. Застосування міхура з льодом
b. -
c. Накладання зігрівального компресу
d. Застосування гірчичників
e. Прикладання медичної грілки

138. Для якого захворювання сечостатевої системи характерний такий симптомокомплекс: підвищення артеріального тиску, набряки, олігурія та гематурія (сеча кольору "м'ясних помиїв"?
a. Сечокам'яної хвороби
b. Гострого уретриту
c. Гострого циститу
d. Хронічного пієлонефриту
*e. Гострого гломерулонефриту

139. Пацієнтка віком 45 років скаржиться на загальну слабкість, запаморочення, задишку під час фізичних навантажень, відчуття "повзання мурашок" по шкірі та утруднення під час ходьби. Об'єктивно спостерігається: блідість шкіри з лимонним відтінком, іктеричність склер, яскраво-червоний глянцевий язик з атрофією сосочків. У крові: гемоглобін - 70 г/л, колірний показник - 1,4, макроцитоз еритроцитів. В анамнезі: атрофічний гастрит. Для якого виду анемії характерні ці клінічні прояви та показники гемограми?
a. Залізодефіцитної
b. Постгеморагічної
c. Апластичної
*d. Вітамін B_12-дефіцитної
e. Гіпопластичної

140. Лікар-педіатр ЦПМСД встановив восьмирічній дитині діагноз: скарлатина. Який документ необхідно заповнити для облiку цього захворювання?
a. Медичну карту стацiонарного хворого
*b. Екстрене повiдомлення про iнфекцiйне захворювання
c. Журнал реєстрації амбулаторних пацієнтів
d. Контрольну карту диспансерного нагляду
e. Медичну карту амбулаторного хворого

141. Відповідно до призначення лікаря дитині потрібно парентерально ввести 350000 ОД антибіотика з групи цефалоспоринів III покоління. У флаконі міститься 1000 мг діючої речовини. Скільки мілілітрів розчину антибіотика потрібно ввести дитині, якщо застосувати стандартне розведення?
a. 35 мл
b. 10 мл
c. 1,5 мл
d. 5 мл
*e. 3,5 мл

142. У пацієнта виразкова хвороба шлунка ускладнилася шлунково-кишковою кровотечею. Який вигляд матимуть калові маси в цьому разі?
a. Знебарвлені, пастоподібні
b. Мутнувато-білого кольору, водянисті
*c. Чорного кольору, дьогтеподібні
d. Зеленого кольору, водянисті
e. Коричневого кольору, нормальної консистенції

143. Укажіть особливість приймання ферментних препаратів.
a. Через 1 год після вживання їжі
*b. Під час вживання їжі
c. Через 2 год після вживання їжі
d. За 2 год до вживання їжі
e. Натщесерце

144. Пацієнтка, яка хворіє на хронічну серцеву недостатність, скаржиться на наростаючу задишку під час звичайних фізичних навантажень, часте серцебиття, підвищену втомлюваність та знижену працездатність. Добовий діурез становить 400 мл. На якій частині тіла насамперед виникатимуть набряки у пацієнтки?
a. Животі
b. Кистях рук
c. Поперековій ділянці
*d. Нижніх кінцівках
e. Обличчі

145. Пацієнту віком 35 років встановлено діагноз: сухий плеврит. Які клінічні прояви характерні для цього захворювання?
a. Стискальний біль за грудниною з іррадіацією в ліву руку, що триває близько 5 хв
b. Кашель із виділенням слизово-гнійного мокротиння, задишка, підвищення температури тіла до субфебрильних цифр
c. Експіраторна задишка, кашель із виділенням склоподібного в'язкого мокротиння
*d. Біль у грудній клітці, що посилюється під час глибокого вдиху та нахилах тулуба в протилежний бік
e. Кашель із виділенням гнійного мокротиння, переважно вранці, "повним ротом"

146. У жінки віком 28 років після вживання шоколаду на шкірі тулуба та кінцівок з'явилися висипання, що супроводжуються свербежем, схожі на опіки кропивою. Об'єктивно спостерігається: на шкірі візуалізуються пухирі червоного кольору різних розмірів, температура тіла - 37,5^oC, пульс - 78/хв, АТ - 120/80 мм рт. ст. Яка група лікарських засобів використовується для лікування цього патологічного стану?
a. Антибіотики
b. Антиагреганти
c. Антидепресанти
*d. Антигістамінні
e. Антациди

147. У пацієнта, який перебуває в реанімаційному відділенні, спостерігається хвилеподібна зміна амплітуди дихання з паузами між хвилями 40-50 с. Укажіть патологічний тип дихання.
a. Тахіпное
b. Біота
c. Куссмауля
d. Гаспінг
*e. Чейна-Стокса

148. У пацієнта одразу після введення вакцини з'явилися різка слабкість, запаморочення, прискорене серцебиття, утруднення дихання, відчуття страху смерті, шум у вухах. Об'єктивно спостерігається: шкіра бліда, вкрита холодним потом, дихання часте, поверхневе, пульс - 120/хв, слабкого наповнення, АТ - 70/30 мм рт. ст. Який патологічний стан розвинувся в пацієнта?
*a. Анафілактичний шок
b. Кардіогенний шок
c. Набряк Квінке
d. Гіповолемічний шок
e. Напад бронхіальної астми

149. У пацієнта віком 35 років спостерігаються симптоми туберкульозу: тривалий кашель, субфебрильна температура тіла, зниження маси тіла, нічна пітливість. Укажіть інноваційний молекулярно-генетичний тест, що забезпечує швидкий автоматизований результат у виявленні генів збудника туберкульозу.
a. ELISA
b. Western blot
c. Sanger sequencing
*d. GeneXpert
e. FISH

150. У жінки на 35-му тижні вагітності з'явилися різкий біль у животі та незначні кров'янисті виділення зі статевих шляхів. Об'єктивно спостерігається: блідість шкіри, пульс - 100/хв, АТ - 100/60 мм рт. ст. Матка напружена, болюча. Положення плода поздовжнє, голівка передлежить над площиною входу в малий таз, серцебиття плода ритмічне, 160/хв. Який патологічний стан розвинувся у жінки?
*a. Передчасне відшарування нормально розташованої плаценти
b. Розрив матки, що відбувся
c. Аборт у ходу
d. Неповне передлежання плаценти
e. Загроза розриву матки

