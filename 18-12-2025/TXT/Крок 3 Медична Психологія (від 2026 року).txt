1. Жінка амбулаторно впродовж шести тижнів отримує препарат есциталопрам для лікування депресивного епізоду. Після нервування на роботі у неї виникли симптоми тривоги, що турбує її більшу частину дня. Яка терапевтична тактика лікування пацієнтки?
a. Додати до лікування антипсихотики
b. Перейти на лікування іншим антидепресантом
c. Додати до лікування антигістамінні препарати
*d. Додати до лікування бензодіазепіни не довше, ніж на 14 днів
e. Перейти на лікування антидепресантом іншої групи

2. Укажіть комплекс заходів, спрямованих на відновлення здоров'я, функціонального стану і працездатності організму та використання всіх можливостей для зниження впливу станів, що обмежують життєдіяльність або призводять до інвалідизації. Основною метою є забезпечення особам із обмеженнями життєдіяльності можливості досягнення оптимальної соціальної інтеграції.
*a. Реабілітація
b. Психологічна діагностика
c. Психосоціальна підтримка
d. Психотерапія
e. Психічна депривація

3. У чоловiка віком 43 роки спостерігається стан психомоторного збудження: зазирає за двері і переконаний, що там знаходяться його приятелi. Говорить, що чує голоси знайомих та стороннiх людей, які сперечаються між собою щодо нього і вимагають його покарання, а інші захищають його. Повторює слова, якi нiбито почув iз-за стiни. Який патологічний стан виник у пацієнта?
*a. Гострий галюциноз
b. Вербальнi iлюзiї
c. Нав’язливi iдеї
d. Конфабуляцiї
e. Маячiння

4. Яка з нижченаведених шкал на визначення симптомів депресії заповнюється фахівцем, що має спеціальну підготовку в галузі психічного здоров'я?
a. Шкала А.Бека
*b. Шкала Монтгомері-Асберга
c. PDQ-5
d. PHQ-9
e. HADS

5. Який психотерапевтичний підхід є найефективнішим для полегшення прийняття втрати та адаптації до нового способу життя у пацієнтів після ампутації кінцівки?
a. Експозиційна терапія
b. Майндфулнес та релаксаційні техніки
*c. Когнітивно-поведінкова терапія
d. Групова терапія для осіб із фізичними ушкодженнями
e. Психодинамічна терапія

6. Який напрям психотерапії описує принцип "тут і зараз"?
a. Психоаналіз
b. Арт-терапія
*c. Гештальт-терапія
d. Психодрама
e. Кататимно-імагінативна психотерапія

7. Дівчинка віком 15 років демонструє впертість, відмовляється виконувати шкільні завдання, підтримувати дружні стосунки з однолітками та співпрацювати з учителем. Коли батьки та викладачі вказують на недоліки дівчинки, це викликає її надмірну агресію та конфлікти. Укажіть доцільний метод психотерапії у цій ситуації.
*a. Поведінкова психотерапія
b. Групова психотерапія
c. Психодинамічна психотерапія
d. Гештальт-терапія
e. Емоційно-фокусована психотерапія

8. Лікар-психіатр складає індивідуальну психотерапевтичну програму для пацієнта з шизоафективним розладом. Який елемент програми є найпершим?
a. Арт-терапія
b. Когнітивний тренінг
c. Поведінкова терапія
d. Тренінг соціальних навичок
*e. Психоосвіта

9. За спостереженнями одного з видатних сучасних психотерапевтів К. Роджерса, якщо людині дозволити без перешкод виразити свої негативні емоції, то поступово вони самі собою змінюються на позитивні. Як називається цей метод погашення конфлікту?
a. Принцип "примусового вислуховування опонента"
b. Принцип "авторитетного третього"
*c. Принцип "виходу почуттів"
d. Принцип "емоційного заміщення"
e. Принцип "оголення агресії"

10. Укажіть твердження, що найбільш характерне для нервової анорексії.
a. Апетит спочатку не втрачається
b. Блювання часто виникає пізніше в перебігу хвороби
c. Втрата ваги асоціюється з ескалацією гніву
d. Зазвичай присутня значна депресія
*e. Прагнення до стрункості стає єдиним пріоритетом

11. Визначте психогенно зумовлений субдепресивний розлад тривалістю 2 роки і більше, симптомами якого є: переважно сумний настрій, адинамія та астено-вегетативні прояви.
a. Ларвована депресія
*b. Дистимія
c. Реактивна депресія
d. Рекурентна депресія
e. Смуток породіллі

12. Пацієнт віком 23 роки скаржиться на свербіж і печіння шкіри, відчуття повзання та укусів "якихось паразитів". "Спочатку це було лише на лівому стегні ввечері та вночі, зараз майже постійно та розповсюджується не тільки на ноги, а й на все тіло". Відчуває неприємний запах від тіла, все це дуже виснажує. Який патологічний стан спостерігається у пацієнта?
a. Обсесивно-компульсивний синдром
*b. Дерматозойне марення
c. Психогенний свербіж
d. Дисморфофобія
e. Нюхове марення

13. Який тест із нижченаведених використовується для оцінки симптомів посттравматичного стресу?
a. MADRS
*b. PCL-5
c. GAD-7
d. PHQ-9
e. HADS

14. На якій стадії психосексуального розвитку людини, згідно з психоаналітичною теорією З.Фройда, формується Супер-Его?
*a. Фалічній
b. Латентній
c. Генітальній
d. Анальній
e. Оральній

15. Які фундаментальні аспекти психотерапії ПТСР?
a. Сприймання навколишнього середовища та себе в ньому
b. Когнітивна корекція автоматичних думок та переконань щодо себе та своєї поведінки
*c. Зниження тривоги та встановлення особистості
d. Підняття самовпевненості та самооцінки
e. Відтворення індивідуальних та фізичних якостей

16. Як називається комплекс заходів спрямований на попередження рецидивів та хронізації нервово-психічних захворювань і відновлення працездатності людини, що перенесла захворювання?
a. Первинна психопрофілактика
b. Екстрена психопрофілактика
c. Вторинна психопрофілактика
*d. Третинна психопрофілактика
e. -

17. До якого типу ознак синдрому емоційного вигорання необхідно віднести зміни апетиту та ваги?
a. Інтелектуальних (когнітивних)
*b. Соматичних
c. Соціальних
d. Емоційних
e. Поведінкових

18. Після перенесеної психотравми пацієнтку турбує порушення сну, мінливість настрою, прискорене серцебиття, задишка, зниження апетиту, втрата чутливості рук. Об’єктивно спостерігається: егоцентрична, бурхливо виявляє емоції, емоційно лабільна, легко навіювана, схильна до маніпулятивної поведінки. Вкажіть психопатологічний синдром.
*a. Істеричний
b. Депресивний
c. Астенічний
d. Іпохондричний
e. Обсесивно-компульсивний

19. Укажіть психогенні реакції, що виникають у зв'язку із соматичним захворюванням та належать до групи реактивних станів за Смулевичем.
a. Ятрогенії
b. Соматогенії
c. Соматоформні реакції
*d. Нозогенії
e. Неврози

20. Укажіть шкалу вимірювання інтелекту.
a. Шкала Спілберга
b. Шкала MMPI
c. Шкала Бека
*d. Шкала Векслера
e. Шкала Манії

21. Яка патологія є протипоказанням до застосування Eye Movement Desensitization and Reprocessing (EMDR)?
a. Обсесивно-компульсивний розлад
b. ПТСР
c. Тривожний розлад
*d. Відшарування сітківки ока
e. Депресія

22. Який тип методів найдоцільніше застосувати під час встановлення діагнозу шестирічній дитині з підозрою на депресивний або тривожний розлад?
*a. Проєктивні
b. Генетико-моделюючі
c. Скринінгові
d. Анкетування
e. Експериментальні

23. Що насамперед передбачає медико-психологічний супровід пацієнта з тяжкою деменцією?
a. Психологічну підтримку та психоосвіту пацієнта
b. Когнітивний тренінг для пацієнта
*c. Психологічну підтримку та психоосвіту доглядальника
d. Тренінг соціальних навичок для пацієнта
e. Сімейну психотерапію (пацієнт та доглядальник)

24. Пацієнт віком 56 років скаржиться на постійний біль, через який "немає радості життя". Хворіє на діабетичну полінейропатію. За шкалою MADRS - 29 балів. Який антидепресант є препаратом вибору в цій клінічній ситуації?
a. Тразодон
b. Амітриптилін
c. Міртазапін
d. Сертралін
*e. Дулоксетин

25. Яку екстрену фармакотерапію рекомендовано при панічних атаках?
a. Амітриптилін 2,0 мл в/в
b. Корвалол 40 крапель per os
c. Кветіапін 25 мг per os
*d. Пропранолол 20 мг сублінгвально
e. Пароксетин 20 мг per os

26. Укажіть найчастішу причину деліріозного синдрому (делірію).
a. Шизофренія
*b. Екзогенне ураження головного мозку
c. Епілепсія
d. Істерія
e. Біполярний розлад

27. Під час огляду пацієнта віком 32 роки було виявлено руховий розлад, зокрема втрату здатності ходити та стояти, попри відсутність органічних порушень. Для якої патології характерні такі рухові розлади?
a. Астезії
b. Атаксії
c. Апраксії
d. Асинергії
*e. Абазії

28. Здобувач закладу вищої освіти отримав на іспиті першу низьку оцінку та дійшов висновку, що йому не вдасться скласти успішно іспити з інших предметів. Визначте тип когнітивної помилки.
*a. Надмірне узагальнення
b. Передбачення
c. Персоналізація
d. Читання думок
e. Наклеювання ярликів

29. Які симптоми належать до фази резистентності синдрому емоційного вигорання?
a. Емоційний дефіцит, психовегетативні та психосоматичні порушення
b. Відчуття "загнаності до клітки", тривога та депресія
c. Емоційна відстороненість та особистісна відстороненість
*d. Редукція професійних обов'язків та емоційно-моральна дезадаптація
e. Переживання психотравмуючих подій, незадоволеність собою

30. У військовослужбовця, який повернувся з зони активних бойових дій 2 місяці тому, діагностовано посттравматичний стресовий розлад. Який напрям психотерапевтичного лікування доцільно застосувати?
a. Психоаналіз
b. Екзистенціальну психотерапію
c. Клієнт-центровану психотерапію
*d. EMDR
e. Гештальт-терапію

31. Укажіть короткочасне почуття повної спустошеності та байдужості, що виникає під дією раптових важких психічних травм.
a. Тривога
b. Апатія
c. Емоційна лабільність
d. Ейфорія
*e. Емоційний параліч

32. Укажіть визначення, що характеризує зміст когніцій в осіб із панічним розладом.
a. Запобігання негативним ситуаціям, що можуть статися з людиною чи її близьким оточенням
b. Перебільшення загрози та прогнозування високого ризику небажаного результату
c. Помилкове пояснення нешкідливих тілесних симптомів як проявів небезпечного захворювання
*d. Викривлена катастрофічна інтерпретація симптомів тривоги
e. Інтеріоризація негативної зовнішньої оцінки з її подальшою соматизацією

33. Якому віку, згідно з психоаналітичною теорією З.Фройда, відповідає латентна стадія психосексуального розвитку людини?
a. 1-2 роки
b. 7-8 років
c. 2-3 роки
*d. 5-6 років
e. 3-5 років

34. На вирішення яких завдань спрямована соціально-корекційна терапія?
a. На виправлення викривлених соціальних стереотипів та норм поведінки
b. На підкорення людини будь-яким нормам суспільства, включаючи не прийнятні для неї
c. На лікування дисоціального розладу особистості (соціопатії)
*d. Будь-яких соціальних проблем, включаючи ті, що пов’язані з психічними захворюваннями
e. Будь-яких соціальних проблем, за винятком тих, що пов’язані з психічними захворюваннями

35. Яка тактика лікування вважається найбільш доречною для пацієнтів із ранніми ознаками шизофренії, особливо з урахуванням необхідності зменшення психозу та попередження подальшої прогресії захворювання?
a. Групова терапія та арт-терапія
*b. Фармакотерапія та підтримуюча психотерапія
c. Майндфулнес та релаксаційні техніки
d. Негайна фармакотерапія та психодинамічна терапія
e. Когнітивно-поведінкова терапія та тренінг соціальних навичок

36. Укажіть препарати з найбільшою доказовою базою для лікування депресивного епізоду.
a. Психостимулятори
b. Нормотимічні засоби
c. Інгібітори МАО
*d. СІЗЗС
e. ТЦА

37. Який метод є найефективнішим для вирівнювання сезонних коливань настрою та запобігання зимовій депресії у лікуванні пацієнтів із сезонним афективним розладом?
a. Психодинамічна терапія
b. Групова підтримуюча терапія
*c. Світлотерапія
d. Фармакотерапія з антидепресантами
e. Когнітивно-поведінкова терапія

38. Юнак віком 17 років скаржиться на підвищену тривожність, негативні емоції, підвищену втомлюваність, панічні атаки. Виберіть психотерапевтичний підхід для допомоги цьому пацієнтові.
a. Сугестія
b. Групова психотерапія
c. Психоаналіз
*d. Тілесно-орієнтована психотерапія
e. Арт-терапія

39. Який розділ загальної профілактики займається розробленням і впровадженням у практику заходів щодо запобігання психічним захворюванням, їх хронізації та заходів із реабілітації психічно хворих?
*a. Психопрофілактика
b. Психологічне консультування
c. Психотерапія
d. Психогігієна
e. Психіатрія

40. Який із нижченаведених напрямів психотерапії використовує рольові техніки та аналіз несвідомих механізмів захисту?
a. Емоційно-фокусована психотерапія
*b. Психодинамічна психотерапія
c. Гештальт-терапія
d. Сімейна психотерапія
e. Поведінкова психотерапія

41. У пацієнтки віком 36 років виявлено симптоми компульсивного переїдання («заїдає стрес», багато їсть на самоті без відчуття насичення, потім відчуває сором за напад переїдання). Який метод психологічного впливу є особливо ефективним для цього розладу харчової поведінки?
a. Обмеження харчування
b. Ділення продуктів на «корисні» та «шкідливі»
c. Підрахунок калорій
*d. Інтуїтивне харчування
e. Психоосвіта

42. Батьки звернулися на консультацію щодо свого трирічного сина. Під час занять із батьками дитина часто вовтузиться на місці або встає зі стільчика і починає бігати по квартирі, легко відволікається на сторонні предмети чи явища, може не звертати увагу, коли до нього звертаються. У садочку виникають труднощі у комунікації з однолітками, під час розмови може піти, вихователів не слухає, під час "тихої години" не спить, грається і може будити своїх друзів. Укажіть попередній клінічний діагноз.
a. Синдром дефіциту уваги без гіперактивності
*b. Синдром дефіциту уваги з гіперактивністю
c. Синдром гіперактивності без дефіциту уваги
d. Аутизм
e. Олігофренія

43. У якому разі в терапії великого депресивного епізоду застосовуються тимостабілізатори?
*a. За відсутності терапевтичного ефекту лікування антидепресантами впродовж 4-х тижнів
b. Під час лікування антидепресантами другого ряду
c. Під час амбулаторного лікування
d. Лише в період ремісії
e. За наявності виражених симптомів тривоги

44. Вкажіть систему наукових знань і профілактичних заходів, спрямованих на збереження та зміцнення психічного здоров'я населення.
a. Психологія
b. Психодіагностика
*c. Психогігієна
d. Психопрофілактика
e. Психотерапія

45. Яка основна побічна дія антипсихотиків першого покоління?
a. Стимулююча дія на психіку
b. Когнітивні порушення
c. Метаболічні порушення
d. Серотоніновий синдром
*e. Екстрапірамідні розлади

46. Укажіть патологічний стан, за якого відсутні безумовні рефлекси.
*a. Кома
b. Ступор
c. Оглушення
d. Сопор
e. Делірій

47. Укажіть тривожний стан, за якого людина має постійний страх захворіти, нав'язливу думку про хворобу або дефект фізичних властивостей та надмірне занепокоєння своїм зовнішнім виглядом.
*a. Іпохондрія
b. Алекситимія
c. Фрустрація
d. Ятрогенія
e. Дисморфофобія

48. У чоловіка з тяжким перебігом COVID-19, на тлі високої температури та задишки, виникло видіння його покійної матері, яка ніби кликала його. Який найімовірніший психопатологічний розлад виник у пацієнта?
a. Нозогенія
b. Психогенія
*c. Соматогенія
d. Соматизована психічна реакція
e. Неврастенія

49. До лікаря-психолога був направлений пацієнт для діагностики психопатологічних станів, психологічних феноменів та індивідуальних особливостей. Який метод отримання інформації про індивідуальні медико-психологічні якості особистості найдоцільніше використати у цьому разі?
a. Скринінгові методики
b. Проєктивні методики
*c. Клінічне інтерв'ю
d. Діагностичні тестові методи
e. Огляд

50. Пацієнт віком 28 років, звернувся на консультацію, із висловленням агресивних тенденцій до свого партнера. Під час бесіди чоловік приглядається до погляду лікаря, на запитання уточнювального характеру відповідає: "Саме так, тільки такі ж розумні люди, як ми з Вами, можуть зрозуміти один одного". Принижує партнера, ставлячи його на друге місце, підносячи власну персону. Не сприймає критику, постійно очікує схвалення дій та думок. Який розлад особистості спостерігається у пацієнта?
*a. Нарцисичний
b. Тривожний
c. Шизоїдний
d. Емоційно-нестабільний
e. Дисоціальний

51. Пацієнт, у якого місяць тому діагностовано загострення епізоду шизофренії та якого шпиталізовано, виписується з відділення. Лікування призвело до значного покращення стану, він почуває себе задовільно, проте дізнався, що під час перебування на стаціонарному лікуванні його було звільнено з роботи, оскільки керівник дізнався про лікування в психіатричному закладі та був переконаний, що його підлеглий буде лякати персонал, клієнтів та провалить справи на роботі. Як можна оцінити переконання начальника пацієнта в розрізі подальшої реабілітації пацієнта?
*a. Стигматизація
b. Психо-соціальна підтримка
c. -
d. Насильство
e. Ефективний менеджмент

52. Яка психотерапія є першою лінією для інтеграції у життя та пошуку сенсу травматичного досвіду?
a. Розповідна експозиційна терапія
b. Коротка еклектична психотерапія
*c. Наративна експозиційна терапія
d. Травма-фокусована психотерапія
e. Когнітивно-реконструктивна пролонгована експозиція

53. Укажіть симптом, що характеризується утрудненням або нездатністю людини точно оцінити чи описати власні почуття та здатністю відрізняти емоційні стани від тілесних відчуттів за P. Sifneos.
a. Гіпобулія
b. Апатія
*c. Алекситимія
d. Абулія
e. Ангедонія

54. До якого типу ознак синдрому емоційного вигорання належить формальне виконання роботи?
*a. Інтелектуальних (когнітивних)
b. Емоційних
c. Поведінкових
d. Соматичних
e. Соціальних

55. Які препарати потрібно призначити насамперед як доповнення до немедикаментозних методів лікування посттравматичного стресового розладу у випадках, коли спостерігається значне і короткотривале порушення сну?
*a. Снодійні, переважно небензодіазепінові, коротким курсом
b. Снодійні, похідні бензодіазепіну, коротким курсом
c. Седативні на ніч щоденно
d. Антидепресанти, до 14-ти днів
e. Снодійні, переважно небензодіазепінові на постійній основі

56. Яка діагностична шкала є скрінінговою для генералізованого тривожного розладу?
a. Госпітальна шкала тривоги і депресії HADS
b. Шкала особистісної та реактивної тривожності Спілбергера-Ханіна
c. Шкала тривоги Кові
d. Шкала тривоги Гамільтона HAM-A
*e. Шкала тривоги GAD-7

57. Через яку побічну дію психологічного дебрифінгу його не рекомендовано на початкових етапах терапії ПТСР та розладів адаптації?
*a. Ретравматизацію
b. Соматизацію
c. Дезадаптацію
d. Суїцидальну налаштованість
e. Сенсибілізацію

58. Укажіть одне із завдань сімейної психотерапії.
*a. Збільшення відкритості комунікації
b. Сприяння усвідомленню несвідомих тенденцій, потягів і конфліктів
c. Зцілення від психосоматичних розладів
d. Відслідковування автоматичних негативних думок
e. -

59. Укажіть стан потьмарення свідомості, за якого спостерігається збереження усіх видів орієнтування та здатність здійснювати звичні дії, але ускладнюється розуміння поточної ситуації.
a. Оглушення
b. Абсанс
c. Сопор
*d. Обнубіляція
e. Кома

60. Пацієнтка віком 28 років на третій день після пологів почала агресивно поводити себе у відділенні, відмовляється годувати дитину, стверджуючи що її дитина загинула, а медичний персонал зробив іграшку з тіла новонародженого і вставив туди спеціальні технології, щоб "іграшка" могла кричати та їсти. Який найімовірніший діагноз?
a. Гостра реакція на стрес
b. Післяпологова депресія
*c. Післяпологовий психоз
d. Сепсис
e. Сутінкове потьмарення свідомості

61. Укажіть стан, за якого спостерігається ослаблення емоцій, байдужість до свого становища та оточуючих, що іноді хворобливо переживається.
a. Гіпотимія
b. Гіпертимія
c. Емоційна лабільність
d. Морія
*e. Апатія

62. У чоловіка діагностовано обсесивно-компульсивний розлад (ОКР). Пацієнт має високий вихідний рівень тривоги та супутню виражену депресію. Яку первинну тактику лікування потрібно застосувати?
a. Фармакотерапія нейролептиками
b. Гештальт-терапію
c. Когнітивно-поведінкову психотерапію
d. Тілесно-орієнтовану терапію
*e. Фармакотерапію селективними інгібіторами зворотного захоплення серотоніну

63. Для якого синдрому характерна наявність несистематизованих маревних ідей різного змісту в поєднанні з галюцинаціями, псевдогалюцинаціями?
a. Соматичного
b. Кандинського-Клерамбо
c. Парафренного
*d. Параноїдного
e. Паранояльного

64. До лікаря-психолога направлена пацієнтка віком 28 років із підозрою на розлад особистості. Під час контакту жінка інертна, у комунікації не зацікавлена, часто відволікається, спостерігається її відстороненість. Відзначає, що має незначне коло соціальних контактів та майже не має хобі чи інтересів. Емоційно невиразна, у минулому не відзначає епізодів значного підвищеного або зниженого настрою. Який розлад особистості спостерігається у пацієнтки?
a. Дисоціальний
b. Тривожний
c. Залежної особистості
*d. Шизоїдний
e. Ананкастний

65. Укажіть обов’язкову ознаку деліріозного затьмарення свідомості.
a. Автоматичні рухи
b. Фантастичні сюжетні уявлення
c. Агресивно-захисна поведінка
d. Афект здивування, розгубленість
*e. Істинні зорові галюцинації та ілюзії

66. Який метод психотерапії використовується для когнітивної реструктуризації сенсу та інтеграції травматичного досвіду в минуле з формуванням відчуття контролю над травмою?
a. Травма-фокусована психотерапія
b. Наративна експозиційна терапія
c. Когнітивно-реконструктивна пролонгована експозиція
*d. Коротка еклектична психотерапія
e. Розповідна експозиційна терапія

67. Укажіть систему заходів, що буде першочерговим вибором для лікування гострого стресового розладу.
a. Психофармакотерапія
b. Психогігієна
*c. Психокорекція
d. Психореабілітація
e. Психопрофілактика

68. Укажіть одну з пізнавальних діяльностей людини, для дослідження якої використовують таблиці Шульте.
a. Відчуття
b. Мислення
c. Пам'ять
d. Мова
*e. Увага

69. Пацієнтка віком 20 років скаржиться на підвищений рівень тривожності, порушення сну у вигляді безсоння, неможливість нормально поїсти, відчуття стороннього тіла в горлі. Два дні тому в сусідній будинок влучила блискавка, ніхто не постраждав, однак картина тодішньої ситуації не може "вийти з голови". Укажіть провідний регістр-синдром.
*a. Психогенно-невротичний
b. Афективно-ендогенний
c. Шизофренічний
d. Особистісно-аномальний
e. Психогенно-психотичний

70. Укажіть лікаря-психіатра, який широко використовував у своїй практиці гіпноз та виділив основні його стадії.
a. Іпполіт Бернгейм
*b. Жан-Мартен Шарко
c. Іван Павлов
d. П’єр Жане
e. Джеймс Бред

71. Які чинники зменшують вплив травматичної події на людину?
*a. Активна поведінка
b. Відсутність соціальної підтримки
c. Сприйняття того, що сталося, як несправедливості
d. Фізична перевтома
e. Пасивність у прийнятті рішень

72. У психічному стані пацієнта виявлено знижений настрій, психомоторне гальмування, маячні й суїцидальні ідеї самозвинувачення та гріховності. Яку терапевтичну тактику доцільно застосувати?
a. Стаціонарне лікування комбінацією антидепресанта та транквілізатора
b. Амбулаторне лікування комбінацією антидепресанта та антипсихотика
*c. Стаціонарне лікування комбінацією антидепресанта та антипсихотика другого покоління
d. Стаціонарне лікування комбінацією антидепресанта та антипсихотика першого покоління
e. -

73. Як називається комплекс заходів, спрямований на максимально раннє виявлення початкових фаз нервово-психічних захворювань та їх своєчасне (раннє) активне лікування?
a. Третинна психопрофілактика
*b. Вторинна психопрофілактика
c. Психокорекція
d. Первинна психопрофілактика
e. -

74. Пацієнтка скаржиться на ниючий м'язовий біль, нездатність розслабитися, постійне занепокоєння, що триває понад пів року. Стан погіршується через несподівані події, навіть приємні. У цьому разі виникає сухість у роті, прискорене серцебиття, пітливість. Установіть найімовірніший діагноз.
a. Посттравматичний стресовий розлад
b. Панічний розлад
c. Специфічна фобія
*d. Генералізований тривожний розлад
e. Гостра реакція на стрес

75. Укажіть властивості особистості, для оцінки яких використовується опитувальник Спілбергера (STAI).
a. Тривога та депресія
*b. Особистісна та реактивна тривожність
c. Когнітивні порушення
d. Акцентуації характеру
e. Алекситимія

76. Пацієнтку віком 23 роки шпиталізовано до лікарні у зв'язку з втратою свідомості та нападом тоніко-клонічних судом. Який метод діагностики необхідно використати у цьому разі?
a. Магніто-резонансну томографію
b. Ангіографію судин головного мозку
c. Ехоенцефалографію
*d. Електроенцефалографію
e. Комп'ютерну томографію

77. Укажіть протипоказання до застосування когнітивно-поведінкової психотерапії.
*a. Психози в стадії загострення
b. Панічний розлад
c. Генералізований тривожний розлад
d. Депресивний епізод
e. Шизофренія

78. Визначте психотерапевтичні техніки, що характерні для психоаналітичного підходу.
a. Систематична десенсибілізація, імплозивна терапія, метод інструкцій, імітаційне навчання, рольовий тренінг
b. Персональне знаходження позиції, зміщення перспективи, метод знаходження сенсу, дерефлексія
c. Щоденник думок, аргументи "за" та "проти", сократівський діалог, переоцінка фактів
*d. Метод вільних асоціацій, тлумачення сновидінь, інтерпретація, аналіз опору, аналіз переносу
e. Рефлективна техніка, техніка повторів, парадоксальна інтенція, дерефлексія, концентрування уваги на почуттях

79. Пацієнта, лежачого із закритими очима на кушетці або сидячого у зручному кріслі, вводять у стан розслаблення. Після досягнення пацієнтом стану розслаблення йому пропонують уявити образи на задану психотерапевтом тему у відкритій формі. Уявляючи образи, пацієнт розповідає про свої переживання психотерапевту. Який метод психотерапії використано в цьому разі?
a. Психодраму
b. Психодинамічну психотерапію
*c. Кататимно-імагінативну психотерапію
d. Символдраму
e. Транзактний аналіз

80. Укажіть твердження, що характеризує редукцію особистісних досягнень.
*a. Розчарування результатами власної роботи
b. Зниження емоційного тонусу
c. Зникнення емоційності
d. Вичерпаність емоційних ресурсів
e. Негативне ставлення працівника до колег по роботі

81. Який вид терапії має найбільшу ефективність та доказовість щодо специфічної фобії?
a. Психодинамічна психотерапія
*b. Експозиційна терапія
c. Когнітивно-поведінкова терапія (КПТ) + фармакотерапія
d. Систематична десенсибілізація
e. Групова когнітивно-поведінкова терапія (КПТ)

82. Пацієнтка віком 58 років хворіє на ішемічну хворобу серця та цукровий діабет 2-го типу. У пацієнтки спостерігається надлишкова маса тіла, курить, працює бухгалтером, зарплата маленька, але допомагає матеріально дорослим дітям. Практично не відпочиває. Скаржиться на періодичний головний біль, поганий сон, дратівливість, слабкість. До лікування ставиться скептично. Оберіть метод та мету втручання на першому етапі.
a. М’язова релаксація для зменшення дратівливості
b. Сімейна терапія для перерозподілу навантаження
c. Когнітивно-поведінкова терапія для змін способу життя
d. Аутотренінг для профілактики психічних розладів
*e. Мотиваційне інтерв’ю для формування ефективної прихильності

83. Укажіть метод психотерапевтичної роботи, у якому учасники групи можуть відображати свої почуття, думки та конфлікти через розіграш сцен або ролей, що моделюють реальні або уявні ситуації.
*a. Психодрама
b. Екзистенційно-гуманістична психотерапія
c. Символдрама
d. Транзактний аналіз
e. Раціонально-емотивна терапія

84. Для якого синдрому характерний симптом ехолалії?
a. Маніакальний синдром
b. Психоорганічний синдром
*c. Кататонічне збудження
d. Іпохондричний синдром
e. Кататонічний ступор

85. Укажіть засновника нейролінгвістичного програмування (НЛП).
*a. Р. Бендлер
b. В. Сатир
c. К. Роджерс
d. З. Фройд
e. Ф. Перлз

86. Для оцінки ступеня тяжкості порушень яких психічних явищ використовується Коротке дослідження психічного стану (MMSE)?
a. Відчуттів
*b. Когнітивних функцій
c. Інтелекту
d. Моторики
e. Емоцій та настрою

87. Пацієнту, який був тренером з акробатики, після отримання поранення ампутували одну ногу. Після протезування і відновлення функції ходіння він вирішив повернутися до попередньої професії, старанно працював над цим і здійснив свій намір. Який рівень компенсації дефекту спостерігається у пацієнта?
*a. Високий рівень (активне подолання дефекту)
b. Низький рівень (пристосування до дефекту)
c. Середній рівень
d. Гіпокомпенсація
e. Гіперкомпенсація

88. Пацієнтку віком 78 років шпиталізовано до лікарні у стані психоемоційного збудження. Зі слів родичів, жінка не впізнає членів своєї родини вже протягом 2-3 років, має сомнамбулізм, трапляються прояви дитячої поведінки, настрій змінюється декілька разів упродовж дня. У день шпиталізації взяла до рук ножа та почала погрожувати членам сім'ї, стверджуючи що вони грабіжники. Який найімовірніший діагноз?
a. Циклотомія
b. Патологічний афект
c. Гостра реакція на стрес
*d. Деменція
e. Шизофренія

89. Який із нижченаведених лікарських засобів належить до групи антипсихотиків, та може використовуватися в малих дозах для лікування безсоння та генералізованої тривоги?
a. Міртазапін
b. Клозапін
*c. Кветіапін
d. Вальпроат
e. Галоперидол

90. Визначте основну мету когнітивно-поведінкової психотерапії хронічного болю.
a. Послаблення когнітивних факторів, що посилюють больові відчуття
b. Зміна сприйняття болю через вплив на психологічний складник
c. Поведінкова активізація та декатастрофізація переживань
*d. Покращення дієздатності та якості життя людини
e. Зменшення психологічних симптомів у пацієнта

91. Пацієнт із діагнозом: післяінсультна депресія, знаходиться на етапі підтримувальної терапії. Який вид психотерапії є найефективнішим у цьому разі?
a. Поведінкова активація
b. Інтерперсональна терапія
*c. Когнітивна терапія на основі усвідомленості
d. Керована самодопомога
e. Когнітивно-поведінкова терапія

92. Чоловік протягом трьох місяців отримує циталопрам 20 мг/добу з приводу лікування ПТСР та проходить ТФ-КПТ. У пацієнта зникли скарги, нормалізувався сон та настрій. Яка подальша тактика лікаря?
a. Різка відміна антидепресанта
b. Продовження фармакотерапії до 3-х місяців
c. Поступова відміна психотерапії
d. Поступова відміна антидепресанта
*e. Продовження фармакотерапії до 12-ти місяців

93. Жінка звернулася до сімейного лікаря зі скаргами на втому та безсоння, що час від часу то зникали, то з'являлися надовго. Сімейний лікар направив пацієнтку до лікаря-психіатра. У процесі діагностики з'ясувалося, що пацієнтка була учасницею бойових дій. Має кошмарні повтрювані сновидіння, флешбеки, уникнення схожих до травматичних подій обставин, віддалилася від своїх друзів, родини, майже не виходить із дому, має підвищену тривогу та панічні атаки. Встановлено діагноз: посттравматичний стресовий розлад. Яке лікування необхідно призначити пацієнтці?
a. Емоційно-фокусовану терапію
b. Психодинамічну психотерапію
c. Тілесно-орієнтовану психотерапію
*d. КТП або EMDR
e. Гештальт-терапію

94. Яка стадія емоційного вигорання характеризується зниженням інтересу до роботи та потреби в спілкуванні, апатією, дратівливістю, почуттям виснаженості навіть після сну та вихідних?
a. Перша
b. Третя
c. П'ята
*d. Друга
e. Четверта

95. Лікар в окулярах справляє на пацієнта краще враження, тому що асоціюється з вищими розумовими здібностями. Визначте цей тип когнітивної помилки.
a. Персоналізація
*b. Наклеювання ярликів
c. Читання думок
d. Надмірне узагальнення
e. Передбачення

96. Пацієнтка віком 34 роки звернулася до лікаря-психолога зі скаргами на зниження настрою протягом 7 місяців, зниження мотивації до роботи, порушення взаємовідносин між членами сім'ї, висловлює думки: "мене ніхто не розуміє", "чоловік та діти мене не люблять", "я жахлива дружина та матір". Порушення сну у вигляді труднощів під час засинання, періодичні пробудження, при яких важко заснути. Апетит знижений, схудла на 8 кг. Укажіть провідний регістр-синдром.
a. Психогенно-невротичний
b. Ендогенно-органічний
*c. Афективно-ендогенний
d. Екзогенно-органічний
e. Психогенно-психотичний

97. Пацієнт віком 43 роки скаржиться на головний біль, тремор, перепади артеріального тиску, порушення сну, головокружіння, тривожність, напруження, подавлений настрій і зниження пам'яті. Попередньо проходив лікування протягом 8-ми місяців у туберкульозному диспансері. Під час патопсихологічного дослідження виявлено: когнітивна сфера - зниження короткотривалої та довготривалої пам’яті, нестійкість уваги, емоційно-вольова сфера - середній рівень реактивної та особистісної тривожності, депресивна симптоматика легкого ступеня, особистісна сфера - без особливостей акцентуації. Укажіть провідний регістр-синдром.
*a. Екзогенно-органічний
b. Психогенно-невротичний
c. Ендогенно-органічний
d. Психогенно-психотичний
e. Особистісно-аномальний

98. Укажіть форму потьмарення свідомості з переважанням незв'язності мовлення, моторики та розгубленості.
a. Ганзеровський синдром
b. Пуерилізм
*c. Аментивний синдром
d. Псевдодеменція
e. Парафренний синдром

99. Пацієнтка віком 26 років знаходиться на лікуванні в стаціонарі психоневрологічного відділення у зв'язку з тривожним станом. Медичний персонал відділення помітив, що пацієнтка не виконує повноцінно умови лікування, під подушкою та матрацом знаходять наполовину пусті та повні ампули з інсуліном, які пацієнтка мала ввести відповідно до лікування первинного діагнозу "Цукровий діабет І-го типу". Укажіть попередній клінічний діагноз.
a. Орторексія
b. Нервова булімія
c. Нервова анорексія
*d. Діабулімія
e. Дранкорексія

100. Що із нижченаведеного належить до поведінкових технік поведінкової психотерапії?
a. Зважування плюсів і мінусів
b. Когнітивне викривлення
c. Аналіз "за" і "проти"
d. Відволікання
*e. Експеримент-відкриття

101. Укажіть основні завдання психогігієни.
a. Попередження виникнення конкретних психічних розладів
b. Попередження виникнення інвалідності при хронічних психічних захворюваннях
c. Прогнозування можливих спадкових психічних захворювань
d. -
*e. Формування та підтримка психічного здоров'я різних верств населення

102. Яка з нижченаведених психодіагностичних методик дозволяє оцінити пам'ять, організацію діяльності та конструктивний праксис?
a. CAPS
b. CDR
c. MOCA
*d. Тест на малювання годинника
e. C-SSRS

103. Пацієнта віком 48 років шпиталізовано до психіатричного відділення. На момент обстеження стверджує, що він давно вже помер, його тіло було обезкровлене на патологоанатомічному столі, а зараз це лише лялькова оболонка. Який патологічний стан спостерігається у пацієнта?
a. Синдром Кандинського-Клерамбо
b. Синдром Капгра
c. Паранояльний синдром
d. Парафренний синдром
*e. Синдром Котара

104. Дівчину віком 18 років шпиталізовано до приймального відділення лікарні зі скаргами на запаморочення, головний біль і нудоту під час повітряної тривоги. Пацієнтка тривожна, тремтить, пітніє та важко дихає. В очікуванні лікаря почала скаржитися на відчуття поколювання у пальцях і навколо рота. Яку тактику потрібно використати першочергово?
a. Негайно ввести розчин глюкози
b. Зробити скринінг сечі на наркотики
c. Призначити бензодіазепіни
d. Дати кисневу маску
*e. Застосувати дихальні техніки (подихати в паперовий мішок)

105. Укажіть, до якої складової частини профілактики професійного вигорання належить твердження: "Використання методів медитації, візуалізації (з використанням образів улюбленого куточка природи)".
a. Біологічної
b. Соціальної
*c. Духовної
d. Медичної
e. Психологічної

106. Пацієнтка три тижні тому під час пограбування отримала удар кулаком в обличчя. Сліди забоїв уже значно зменшилися, але жінка боїться виходити з дому через страх повторного нападу. Вона відчуває себе "на межі", легко лякається, легко може заплакати. Сон переривчастий, іноді повторюються нав'язливі сни про подальші напади. Установіть найбільш імовірний діагноз.
a. Генералізований тривожний розлад
b. Специфічна фобія
c. Посттравматичний стресовий розлад
*d. Гостра реакція на стрес
e. Панічний розлад з агорафобією

107. Яким основним типам медичних працівників загрожує синдром емоційного вигорання?
*a. Педантичному, демонстративному та емотивному
b. Педантичному, демонстративному та збудливому
c. Педантичному, гіпертимному та збудливому
d. Демонстративному, гіпертимному та збудливому
e. Демонстративному, гіпертимному та емотивному

108. Укажіть розлади пам'яті, коли людина має помилкові спогади, яких не було в цей час, але які були чи могли бути в минулому житті ("ілюзії пам'яті") .
a. Конфабуляції
b. Ретроградна амнезія
c. Антероградна амнезія
*d. Псевдоремінісценції
e. Амнестичне дезорієнтування

109. Укажіть психолога, який запропонував трансперсональну психотерапію та є засновником Міжнародної трансперсональної організації.
a. Зигмунд Фройд
*b. Станіслав Гроф
c. Йозеф Брейєр
d. П'єр Жане
e. Іпполіт Бернгейм

110. Пацієнт скаржиться на знижений настрій, порушення сну, відсутність інтересу до діяльності, що раніше його цікавила. Такий стан триває близько 3-х тижнів і впливає на повсякденне функціонування. Під час подальшого опитування та діагностики встановлено діагноз: депресивний епізод легкого ступеня. Який метод лікування найдоцільніший у цьому разі?
a. ---
b. Розчин амітриптиліну в/м за схемою
c. Призначити дулоксетин у комбінації з амітриптиліном
*d. Когнітивно-поведінкова психотерапія
e. Застосування пароксетину або флуоксетину

111. Для якого захворювання характерний такий психопатологічний симптом, як псевдогалюцинації?
a. Інфекційного психозу
b. Реактивного психозу
*c. Шизофренії
d. Невротичного розладу
e. Інтоксикаційного психозу

112. Наявність якої ознаки при розладах статевої ідентифікації потребує психотерапевтичної інтервенції?
a. Садомазохізму
b. Транссексуалізму
c. Вуайеризму
d. Трансвестизму
*e. Гендерної дисфорії

113. Укажіть, поєднання яких лікарських засобів використовують для лікування депресивного синдрому, обтяженого психотичною симптоматикою.
a. Антидепресантів першого та другого покоління
b. Нейролептиків першого та другого покоління
c. ТЦА та антихолінергічних засобів
d. -
*e. Антидепресантів та нейролептиків другого покоління

114. До якого рівня психологічної допомоги на етапі комплексного реагування після гострої фази надзвичайної ситуації належить соціально-психологічний супровід?
*a. Другого
b. Третього
c. Четвертого
d. Першого
e. П’ятого

115. Укажіть першу лінію індивідуальної психотерапії при гострому депресивному епізоді.
a. Позитивна психотерапія
b. Психодинамічна терапія та емоційно-сфокусована терапія
*c. Когнітивно-поведінкова терапія (КПТ) та міжособистісна терапія
d. Когнітивно-поведінкова терапія + фармакотерапія
e. Система психотерапії когнітивно-поведінкового аналізу

116. Який антидепресант протипоказаний при епілепсії?
a. Вортіоксетин
b. Агомелатин
c. Міртазапін
d. Моклобемід
*e. Бупропіон

117. Жінка віком 35 років звернулася до лікаря-психолога зі скаргами на пригнічений настрій, труднощі в соціалізації, відчуття втрати частини себе. Із анамнезу відомо, що симптоми спостерігаються протягом 8-ми місяців. Початок прояву симптомів пов'язує з трагічною смертю чоловіка. Який найімовірніший діагноз?
a. Генералізований тривожний розлад
b. ПТСР
c. Розлад адаптації
d. Нормальне горювання
*e. Розлад тривалого горя

118. Скільки невдалих курсів лікування потрібно, щоб визначити терапевтично резистентну депресію?
a. 3 послідовних курси терапії
*b. 2 послідовних курси терапії
c. 1 невдалий повний курс терапії
d. Понад 3 невдалих курси терапії
e. ---

119. Яка група препаратів буде найбільш доцільною для медикаментозного лікування посттравматичного стресового розладу?
a. Психостимулятори
b. Транквілізатори
c. Седативні засоби
*d. Антидепресанти
e. Нейролептики

120. Який психотерапевтичний метод є найбільш ефективним для реабілітації людей, які пережили травматичні події, зокрема природні катастрофи або терористичні атаки, з урахуванням необхідності зменшення симптомів посттравматичного стресового розладу та підтримки повернення до нормального життя?
a. Арт-терапія
b. Нейропсихологічний тренінг
c. Діалектична поведінкова терапія
*d. Експозиційна терапія
e. Групова підтримуюча терапія

121. У пацієнта віком 65 років три тижні тому померла дружина, яка тривалий час хворіла на онкологічне захворювання. Чоловік звернувся зі скаргами на сум, постійні згадки про дружину, самотність, частий плач, прагнення передивлятися фотокартки, де вони разом, потребує більше спілкуватися з дітьми. Під час проведення обстеження супутньої психіатричної патології виявлено не було. Укажіть тактику лікаря-психіатра у цьому разі.
a. Запропонувати пройти курс лікування в умовах денного стаціонару
b. Призначити пірацетам у відповідних дозуваннях, курс 4 тижні з подальшим спостереженням
*c. Провести психоосвіту щодо процесу нормального горювання
d. Призначити курс травма-фокусованої когнітивно-поведінкової терапії
e. Призначити есциталопрам 10 мг уранці, курс 2 тижні

122. Для якого стану дисгармонійного характеру доведеним методом терапії є діалектично-поведінкова терапія?
a. Вікових криз
b. Прокрастинації
c. Тривожно-депресивних розладів
*d. Межового розладу особистості
e. Обсесивно-компульсивного розладу

123. Яка з нижченаведених психодіагностичних шкал застосовується для діагностики безсоння?
a. PCL-5
b. NSI
*c. PSQI
d. HADS
e. MMPI

124. Пацієнт віком 25 років, звернувся на консультацію до лікаря-психолога зі скаргами на постійний стрес на роботі та вдома. Він відчуває тривогу, постійну сонливість та порушення концентрації уваги. Пацієнт хоче знайти спосіб для керування стресом та поліпшення власного психічного стану. Який психотерапевтичний напрям буде ефективним у цій ситуації?
*a. Майндфулнес-орієнтована когнітивна терапія
b. Транзактний аналіз
c. Психодинамічна психотерапія
d. Раціонально-емотивна терапія
e. Гештальт-терапія

125. Яку допомогу необхідно надати людині, що перебуває у стані гострої реакції на стрес?
a. Шпиталізувати до психіатричного стаціонару
b. Увести розчин діазепаму внутрішньом'язово
c. Провести сеанс когнітивно-поведінкової терапії
d. Провести дебрифінг
*e. Першу психологічну допомогу

126. Виберіть твердження, що характеризує поведінку психотерапевта у гуманістичному підході.
a. Виступає для пацієнта у ролі експерта, наставника, який допомагає сформувати нові більш адаптивні патерни
b. Застосовує переконання, спростовує помилкові судження, вказуючи на їх неточність, займає директивну позицію
*c. На позиції рівного з пацієнтом, у контакті з власним життєвим досвідом, є конгруентним, застосовує саморозкриття
d. Виступає для пацієнта у ролі слухача, який лише вислуховує і не коментує
e. Не розкриває свої переживання перед пацієнтом, має свої думки та емоції

127. Жінці під час лікування тривожно-депресивного розладу був призначений гідазепам у дозі 20 мг/добу. Про можливе виникнення якої побічної дії лікарського засобу лікар мав обов’язково попередити пацієнтку?
a. Проблеми з сечовипусканням
b. Перепади артеріального тиску
*c. Зниження швидкості реакцій
d. Порушення вітамінного обміну
e. Порушення тонусу кишківника

128. Пацієнт намагається зменшити тривогу за допомогою виконання більш або менш складної стереотипної послідовності дій. Яка система захисних дій, згідно з психоаналітичною теорією, описана у наведеному прикладі?
*a. Ритуал
b. Часткова компромісна реакція
c. Раціоналізація
d. Аскетизм
e. Компенсація

129. У контексті психотерапевтичної допомоги первинне інтерв'ю необхідне для збору інформації про пацієнта. Яка рекомендована тривалість першого інтерв'ю?
a. 30 хв
*b. 50 хв
c. 15 хв
d. 20 хв
e. 90 хв

130. Яка з нижченаведених методик застосовується в неврологічній практиці для диференційної діагностики ішемічних розладів, а також при інших ураженнях головного мозку первинного та вторинного генезу, коли є ризик розвитку деменції?
a. MMSE
b. МОСА
*c. Шкала Хачинського
d. Опитувальник нейроповедінкових симптомів
e. Клінічна рейтингова шкала деменції

131. Чоловік віком 35 років викликав екстрену (швидку) медичну допомогу через відчуття задухи, страх смерті та прискорене серцебиття. Мав думки, що помирає, стан не проходив упродовж 15-20 хв, потім нормалізувався. З анамнезу відомо: здоровий, хронічні соматичні захворювання відсутні. За результатами обстеження у лікаря-кардіолога патологій не виявлено. Проте ці епізоди повторювалися й надалі. Яку тактику доцільно застосувати у цьому разі?
a. Повторне обстеження в іншого лікаря-кардіолога
b. Направити до лікаря-гастроентеролога
*c. Направити до лікаря-психіатра
d. Направити до лікаря-невролога
e. Лікування у стаціонарі

132. Через який час після перенесеної психотравмуючої події можна застосовувати травмофокусовані інтервенції?
a. Не раніше ніж через 2 місяці після психотравмуючої події
b. У перші години після психотравмуючої події
c. Через 24 год після психотравмуючої події
d. Через 48 год після психотравмуючої події
*e. Не раніше ніж через 2 тижні після психотравмуючої події

133. Укажіть імовірні зміни в лабораторних показниках крові пацієнта з синдромом емоційного вигорання.
a. Зниження рівня серотоніну
b. Підвищення рівня кортизолу
*c. Зниження рівня кортизолу
d. Підвищення рівня дофаміну
e. Підвищення рівня адреналіну

134. На що повинна бути спрямована психопрофілактика у професійній діяльності лікаря?
a. Попередження конфліктних ситуацій у сімейному середовищі
b. Попередження професійних конфліктних ситуацій із медичним персоналом
*c. Попередження професійних та особистих криз, професійної деформації особистості й емоційного вигорання
d. Попередження емоційного вигорання та конфліктних ситуацій у сімейному середовищі
e. Психотерапію емоційного вигорання та професійної деформації

135. Укажіть основну відмінність клінічного інтерв'ю від звичайного розпитування.
a. Націлене лише на виявлення скарг пацієнта
b. Передбачає можливість оцінювання індивідуально-психологічних особливостей пацієнта
*c. Націлене не лише на скарги, але й на виявлення прихованих мотивів поведінки людини та надання їй допомоги
d. Передбачає емоційну підтримку та обговорення планів на майбутнє
e. Поєднує психодіагностичні процедури і безпосереднє обстеження

136. Робота медичного працівника, як правило, емоційно насичена та призводить до розвитку синдрому вигорання. Укажіть, що розуміють під "емоційним виснаженням" у контексті цього синдрому.
a. Негативне ставлення працівника до колег по роботі
b. Зниження емоційного тонусу
c. Зникнення емоційності
*d. Вичерпаність емоційних та фізичних ресурсів
e. Розчарування результатами власної роботи

137. Чоловіку віком 45 років діагностовано депресію. Протягом останніх 10-ти років він бореться із залежністю від наркотиків і нещодавно зазнав значної втрати в особистому житті. Який імовірний тип супутньої патології може розвинутися в пацієнта?
a. Біполярний розлад
b. Розлад харчової поведінки
c. Шизофренія
*d. Розлад вживання психоактивних речовин
e. Тривожний розлад

138. Який метод ґрунтується на усвідомленні зв'язку між думками та почуттями, що в результаті спричиняють негативні емоції та незадовільну поведінку?
a. Транзактний аналіз
b. Релаксація
c. Поведінкова активація
*d. Когнітивна реструктуризація
e. Ситуаційне управління

139. Укажіть розлади пам'яті, коли людина має помилкові, вигадані, фантастичного змісту спогади про події, яких не було і не могло бути в житті ("галюцинації пам'яті").
a. Ілюзії
b. Синдром Капгра
*c. Конфабуляції
d. Амнезія
e. Псевдоремінісценції

140. Батьки звернулись на консультацію щодо своєї восьмирічної доньки. Дівчинка навчається у другому класі, з останнього року почала раптово викрикувати різні звуки або слова, які не стосуються контексту розмови, через певний час почалися посмикування, притискання плеча до голови та биття самої себе в різні ділянки тіла. Спочатку батьки думали, що це прояв дитячої грайливості, але такий стан стає все частішим і все більш неприємним для дитини. У школі стан погіршується, що заважає дівчинці комунікувати з однолітками та навчатися. Який найімовірніший діагноз?
*a. Синдром Туретта
b. Тривалий вокальний тіковий розлад
c. Тривалий моторний тіковий розлад
d. Транзиторний тіковий розлад
e. Синдром дефіциту уваги та гіпереактивності

141. Який із нижченаведених методів є найефективнішим у відновленні когнітивних функцій та покращенні якості життя, включаючи пам'ять, увагу та розв'язування проблем у пацієнтів після перенесеного інсульту?
a. Арт-терапія
*b. Нейропсихологічний тренінг
c. Гештальт-терапія
d. Медикаментозна терапія
e. Рефлексотерапія

142. На початку проведення обстеження лікар вибирає стиль спілкування зі своїм пацієнтом на основі його особистісних характеристик. Який стиль спілкування серед нижченаведених не рекомендовано використовувати у медичній практиці?
a. Ліберальний
b. Авторитарний
*c. Маніпулятивний
d. Ритуальний
e. Демократичний

143. Укажіть психологічну травму, яка характеризує психологічний чи емоційний ефект, що відчувають люди, які мешкають поряд із тими, хто пережив травму.
a. Монотравма
*b. Інтергенераційна травма
c. Трансгенераційна травма
d. Травма розвитку
e. Повторювана травма

144. Укажіть один із розладів, що характеризується посиленням харчового потягу, проявляється у постійному нездоланному відчуттю голоду, ненажерливості та відсутності відчуття насичення.
*a. Булімія
b. Полідипсія
c. Парабулія
d. Анорексія
e. Гіпербулія

145. Для якого виду порушень інтелектуальної діяльності людини характерне нерозуміння переносного змісту прислів'я?
*a. Порушення мислення
b. Порушення пам’яті
c. Порушення сприйняття
d. Порушення уяви
e. Порушення мовлення

146. Ускладненням якого методу психотерапії гострого стресового розладу та ПТСР є повторна психологічна травматизація пацієнтів?
a. Майндфулнес
b. Когнітивно-поведінкової терапії
c. Аутотренінгу
*d. Раннього дебрифінгу
e. Прогресивної релаксації

147. Пацієнтка віком 22 роки звернулася на консультацію у зв'язку з раптовим посиленням сексуального потягу, від якого вона не може позбутися протягом доби, відсутністю оргазму. Мала стосунки з чоловіком, сексуальний контакт із яким був 1-2 рази на тиждень, однак протягом останніх 2-х тижнів змінила шість партнерів, кількість сексуальних контактів зросла до 1-2 на добу. Який найімовірніший діагноз?
a. Сатиріазис
b. Диспареунія
c. Сексуальна аверсія
d. Вагінізм
*e. Німфоманія

148. Оберіть шкалу, яку використовують для оцінки генералізованого тривожного розладу.
*a. Пенсільванський опитувальник занепокоєння
b. Опитувальник страху Метьюза та Маркса
c. SIAS
d. SPIN
e. Шкала соціальної тривоги Лібовіца

149. Укажіть форму психічного розладу, що проявляється у сутінковому затьмаренні свідомості, зовні впорядкованій поведінці та автоматичному здійсненні різних дій із подальшою амнезією.
*a. Транс
b. Аменція
c. Автоматичне підкорення
d. Пасивний негативізм
e. Обнубуляція

150. Яка група антидепресантів є препаратами першої лінії для медикаментозного лікування посттравматичного стресового розладу?
a. Селективні інгібітори зворотного захоплення дофаміну і норадреналіну
b. Трициклічні антидепресанти
c. Селективні інгібітори зворотного захоплення норадреналіну
d. Інгібітори моноамінооксидази
*e. Селективні інгібітори зворотного захоплення серотоніну

