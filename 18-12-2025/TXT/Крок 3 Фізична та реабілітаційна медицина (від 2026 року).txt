1. Лікар ФРМ оцінює стан дівчини віком 14 років з черепно-мозковою травмою через два дні після автомобільної аварії. Об'єктивно спостерігається: без свідомості, хоча на СКТ мозку змін немає. Яка найімовірніша причина коми?
a. Епідуральний крововилив
*b. Дифузне аксональне ураження
c. Забій головного мозку
d. Гідроцефалія
e. Спазм артерій головного мозку

2. Пацієнт віком 36 років з розсіяним склерозом звернувся до лікаря ФРМ зі скаргами на спастичність м'язів розгиначів стегна та гомілки, а також м'язів плеча, внаслідок чого виникають обмеження під час ходьби та здатності до самостійного харчування. Який діагностичний інструмент доцільно застосувати для оцінки функції верхньої та нижньої кінцівок?
a. Шкала Борга
b. Тест Берга
c. Мануальне м'язове тестування
*d. Модифікована шкала Ашфорта
e. Індекс Бартела

3. Під час проведення терапевтичних вправ у відділенні реабілітації пацієнт, який переніс інфаркт міокарда, втратив свідомість. На ЕКГ виявлено: фібриляція шлуночків. Яка невідкладна допомога необхідна пацієнту?
a. Знеболення
*b. Дефібриляція
c. Вагусні проби
d. Антиаритмічна терапія
e. Електростимуляція

4. Який фахівець оцінює функцію ковтання відповідно до розподілу обов'язків у мультидисциплінарній реабілітаційній команді?
a. Ерготерапевт
b. Лікар фізичної та реабілітаційної медицини
c. Фізичний терапевт
d. Сестра медична
*e. Терапевт мови та мовлення

5. Який провокаційний тест буде інформативним для діагностики уражень крижово-клубових суглобів?
a. Pivot shift
b. Crush
*c. FABER
d. Тест болісної дуги
e. TUG

6. Який кардіореспіраторний результат очікується від літньої людини, яка бере участь у програмі аеробних тренувань?
a. Відсутність змін у толерантності під час повсякденної діяльності
b. Відсутність змін ударного об'єму та зниження системного опору судин
c. Відсутність змін ударного об'єму
d. Погіршення VO_2max, але збільшення швидкості ходьби
*e. Покращення VO_2max

7. Що є надійним прогностичним фактором щодо здатності дитини з церебральним паралічем самостійно пересуватися?
a. Збережені примітивні рефлекси
*b. Здатність самостійно сидіти до 2-х років
c. Повзання до 3-х років
d. Наявність спастичності
e. Передчасні пологи (до 32-х тижнів)

8. Пацієнт віком 65 років переніс ішемічний інсульт, має помірний парез лівої ноги та труднощі з підтримкою рівноваги під час руху, що призводить до порушення ходьби. Проживає в гірській місцевості. Під час оцінювання за шкалою Берга - 52 бали. Яка з нижченаведених методик є найефективнішою для відновлення здатності до ходьби?
a. Тренування на біговій доріжці з підтримкою ваги тіла
b. Використання ортезів на нижні кінцівки
c. Тренування з використанням ходунків
*d. Тренування ходьби в природних умовах перебування пацієнта
e. Вправи на стійкість і рівновагу

9. Яке втручання застосовується у пацієнтів із вестибуло-атактичним синдромом для тренування рівноваги?
*a. Вправи з напівсферою
b. Вправи на силу м'язів верхніх кінцівок
c. Дозована ходьба
d. Дихальні вправи
e. Вправи для мімічних м'язів

10. Яка шкала найчастіше використовується для прогнозування результатів у реабілітації пацієнтів з інсультом?
a. Індекс Бартела
b. MMSE
c. Шкала когнітивного функціонування Ранчо Лос Амігос
*d. NIHSS
e. FIM

11. З метою підвищення ефективності роботи мультидисциплінарної реабілітаційної команди, хто повинен застосовувати модель SMART для постановки мети кожного етапу реабілітації?
*a. Кожен фахівець з реабілітації
b. Пацієнт та його оточення
c. Фізичний терапевт
d. Лікар ФРМ
e. Безпосередньо сам пацієнт

12. Пацієнта шпиталізовано з приводу спінальної травми шийного відділу хребта. Об'єктивно спостерігається: втрата рухової функції, порушення чутливості. Пацієнт іммобілізований, тривалий час перебуває на ліжковому режимі в положенні на спині. У якому місці найчастіше утворюються пролежні за таких умов?
a. Гомілки
*b. Крижова кістка
c. Лопатки
d. Сідниці
e. П'ятки

13. Перед змаганнями з волейболу, лікар планує провести обстеження команди по визначенню типу реакції серцево-судинної системи на фізичне навантаження. Яку із нижченаведених проб використає лікар?
a. Вальсальви
b. Летунова
*c. Мартіне-Кушелевського
d. Флека
e. Штанге

14. Для пацієнта з дисфагією після гострого порушення мозкового кровообігу для профілактики аспірації ефективним є маневр з підтягуванням підборіддя. Який механізм дії цього маневру?
a. Зменшує екскурсію верхнього стравохідного сфінктера
b. Зменшує екскурсію нижнього стравохідного сфінктера
*c. Зменшує відкриття дихальних шляхів
d. Знижує глотковий тиск
e. Пригнічує перистальтику м'язів глотки

15. Що з нижченаведеного належить до анаеробних вправ?
a. Терапевтичні вправи на велотренажері середньої інтенсивності
b. Нордична ходьба
c. Ранкова гігієнічна гімнастика
d. Вправи на координацію
*e. Розгинання тулуба із положення лежачи на животі

16. Яка найчастіша причина смерті пацієнтів із ШВЛ-залежною тетраплегією, які вижили в перші 24 години?
a. Сепсис
*b. Пневмонія
c. ТЕЛА
d. Ниркова недостатність
e. Пролежнева інфекція

17. Яке дослідження проводиться з метою визначення життєвої ємності легень, її складових та оцінки форсованого видиху?
*a. Спірометрія
b. Пікфлоуметрія
c. Спірометрична проба з бронхолітиком
d. Вимірювання пікової швидкості видиху
e. Тест із затримкою дихання

18. Пацієнт віком 56 років з цукровим діабетом 2-го типу скаржиться на біль під час ходьби в ділянці правого кульшового суглоба. Встановлено діагноз: коксартроз. Результат тесту балансу Берга - 52 бали. З якою метою лікар ФРМ призначає одноточкову тростину пацієнту в цьому разі?
a. Збільшення бази опори, таким чином збільшуючи стабільність і рівновагу
b. Допомоги в сенсорному зворотному зв'язку або скануванні середовища
c. Компенсації слабкості середнього сідничного м'яза
d. Зменшення бази опори, таким чином збільшуючи стабільність і рівновагу
*e. Зменшення сили навантаження на кульшовий суглоб

19. Під час проведення проби з фізичним навантаженням для оцінки функціонального стану серцево-судинної системи у пацієнта було виявлено феномен "нескінченного тону". Для якого типу реакції така ознака є найбільш характерною?
a. Нормотонічного
b. Гіпотонічного
c. Східчастого
d. Гіпертонічного
*e. Дистонічного

20. Спортсмен-спринтер на старті в момент відриву ноги від землі відчув біль по задній поверхні нижньої третини лівої гомілки. Під час обстеження виявлено, що у пацієнта відсутнє підошовне згинання лівої стопи. Яке з нижченаведених порушень функціонування, найімовірніше, буде встановлено в пацієнта?
a. Порушення розгинання пальців стопи
*b. Порушення ходьби на "носках"
c. Порушення ходьби на "п'ятках"
d. Порушення згинання пальців стопи
e. Порушення згинання у лівому колінному суглобі

21. Що вважають заключним етапом фізичної реабілітації?
a. Обстеження й аналіз отриманої інформації та складання індивідуальної програми фізичної реабілітації
b. Безпосереднє втручання, виконання програми
c. Прогнозування оптимального покращення функціонування
*d. Контроль, який передбачає визначення ефективності
e. Встановлення психоемоційного контакту з дитиною та батьками

22. Який фахівець зі складу мультидисциплінарної реабілітаційної команди займається навчанням родичів навичкам догляду за пацієнтом?
a. Асистент фізичного терапевта
b. Соціальний працівник
*c. Ерготерапевт
d. Лікар ФРМ
e. Фізичний терапевт

23. Яке показання до проведення постурального дренажу бронхів?
a. -
b. Біль в ділянці грудної клітки
c. Остеохондроз як супутня патологія у випадку вертеброгенної опосередкованості
d. Кровохаркання
*e. Застій секрету в бронхіальному дереві

24. Лікар ФРМ планує оцінити стан когнітивних функцій у пацієнта з ішемічним інсультом. Який інструмент оцінювання доцільно застосувати?
a. Шкалу Ешворта
b. Шкалу Освестрі
c. Шкалу Морса
*d. Монреальську шкалу
e. Модифіковану шкалу Ренкіна

25. Хто з фахівців затверджує індивідуальний реабілітаційний план?
a. Фізичний терапевт
b. Соціальний працівник
c. Ортезист-протезист
*d. Лікар ФРМ
e. Ерготерапевт

26. У пацієнта віком 64 роки раптово виник геморагічний інсульт. Яке із завдань є пріоритетним у гострому реабілітаційному періоді?
a. Відновлення когнітивних функцій
*b. Профілактика ускладнень
c. Відновлення балансу
d. Адаптація до мовних порушень
e. Відновлення м'язової сили

27. Пацієнтці віком 47 років встановлено діагноз: гострий комплексний регіональний больовий синдром (CRPS) I типу з набряком. Які медикаментозні засоби доцільно призначити в програмі реабілітації?
a. Баклофен
b. Ібупрофен
c. -
*d. Преднізолон
e. Диметилсульфоксид для місцевого застосування

28. Як впливає вестибулярне навантаження на тонус м'язів?
*a. Збільшує тонус
b. Знижує тонус
c. Не впливає
d. -
e. Закономірність впливу не з'ясована

29. Яке дослідження дозволяє оцінити переносимість фізичного навантаження, що відповідає можливості виконання повсякденної активності?
a. Кардіореспіраторний тест із фізичним навантаженням
b. Дослідження трансфер-фактора для оксиду вуглецю
c. Плетизмографія
*d. Тест з 6-хвилинною ходьбою
e. Спірометрія

30. Який діагностичний інструмент для оцінки функціональної незалежності найкраще обрати для пацієнта після гострого порушення мозкового кровообігу?
a. Шкала Борга
b. Шкала NIHSS
*c. Індекс Бартела
d. Шкала Ашворта
e. Тест Берга

31. Під час катання на ковзанах фігурист здійснив невдалий ротаційний рух у колінному суглобі. У цей момент відчув хрускіт та біль у колінному суглобі, згодом з'явився набряк. Об'єктивно спостерігається: коліно помірно набрякле, рухи обмежені та болісні. Позитивний симптом "передньої висувної шухляди". Пошкодження якої структури колінного суглоба потрібно запідозрити першочергово?
a. Латерального меніска
b. Колатеральної зв'язки
c. Медіального меніска
*d. Передньої хрестоподібної зв'язки
e. Задньої хрестоподібної зв'язки

32. Пацієнтка віком 43 роки скаржиться на те що не може утримати воду у роті, надути щоку. Своє захворювання пов'язує з переохолодженням. Об'єктивно спостерігається: очна щілина зліва розширена, око не закривається, при наморщуванні лоба складки не утворюються, лівий кут рота опущений. Зліва симптом Белла. Сльозотеча з очей. Мозочкових симптомів і розладу чутливості не виявлено. Під час подальшого обстеження пацієнтки який рефлекс знижується або не викликається у разі цієї патології?
a. Корнеальний рефлекс справа
b. Кон'юнктивальний рефлекс справа
c. Надбрівний рефлекс справа
d. Нижньощелепний зліва
*e. Надбрівний рефлекс зліва

33. Хлопчик із прогресуючою м'язовою дистрофією Дюшена, неамбулаторна стадія, протягом довгого часу отримує лікування глюкокортикостероїдами. Яке типове ускладнення тривалого застосування таких препаратів необхідно враховувати під час планування та надання реабілітаційних послуг, зокрема із застосування терапевтичних вправ на розтягнення?
*a. Компресійні переломи хребців
b. Підвищення рівня глюкози в крові
c. Затримка росту
d. Затримка статевого дозрівання
e. Ожиріння

34. Руку пацієнта віком 24 роки затисло уламками в ділянці плеча. Пацієнт може рухати пальцями кисті, але сила м'язів знижена до 3/5 за ММТ. Який вид пошкодження периферичних нервів найімовірніший у цьому разі?
*a. Невропраксія
b. Розтягнення
c. Невротмезис
d. Перерізання
e. Аксонотмезис

35. У пацієнта віком 43 роки через 6 місяців після перенесеного ішемічного інсульту спостерігається підвищення тонусу м'язів в правих кінцівках, яке виявляється протягом усього руху, але не утруднює виконання пасивних рухів. Ступінь підвищення тонусу м'язів за шкалою Ashworth - 3/5 балів. Що необхідно включити в програму реабілітаційних втручань у цьому разі?
*a. Менеджмент спастичності
b. Відновлення когнітивних функцій
c. Сенсорну інтеграцію
d. Відновлення м'язової сили
e. Відновлення балансу

36. Військовослужбовець отримав пошкодження спинного мозку внаслідок мінно-вибухової травми. Під час обстеження м'язової сили за мануальним м'язовим тестом встановлено, що відведення у плечовому суглобі з обох боків становить 5 балів, розгинання у правому зап'ястку - 5 балів, у лівому - 3 бали, розгинання у ліктьовому суглобі з обох боків - 2 бали. При оцінці поверхневої чутливості встановлено, що у сегментах С2-Т1 чутливість складала 2 бали, в сегменті Т2 - справа 2 бали, зліва - 1 бал, в сегменті Т3 - з обох боків 0 балів. Оцініть неврологічний рівень пошкодження спинного мозку за шкалою AIS.
a. С7
b. С8
*c. С6
d. С5
e. С4

37. Пацієнт віком 58 років скаржиться на хронічний біль у колінних суглобах, який погіршується під час побутових навантажень і в стані спокою. Після обстеження лікар ФРМ діагностує остеоартрит. Пацієнт має надмірну вагу, веде малорухливий спосіб життя і зацікавлений у пошуку ефективних методів зменшення болю. Який із нижченаведених методів буде найефективнішим для зменшення хронічного болю в пацієнта?
a. Використання ультразвукової терапії
b. Використання теплової терапії
c. Заняття йогою
d. Використання нестероїдних протизапальних препаратів
*e. Регулярні фізичні вправи низької інтенсивності

38. Пацієнт відповідно до методики тесту прийняв вихідне положення сидячи на підлозі з розігнутими в колінних суглобах нижніми кінцівками і за пропозицією лікаря ФРМ виконав згинання тулуба із максимальним дотягуванням кистями рук. Розтяжність яких структур організму можна оцінити за допомогою цього тесту?
*a. Підколінних сухожиль і нижньої частини тулуба
b. М'язів шиї, плечей і верхньої частини спини
c. Ахіллового сухожилля
d. Підколінних сухожиль
e. М'язів верхньої частини тулуба та шиї

39. Що визначається як максимальний стимул під час дослідження нервової провідності протягом електронейроміографії?
*a. Стимул, за межами якого не відбувається подальшого збільшення викликаної амплітуди
b. Стимул, який на 20-30% перевищує порогову стимуляцію
c. Будь-який стимул, який перевищує пороговий стимул
d. Стимул, за межами якого відбувається подальше збільшення викликаної амплітуди
e. Найвища інтенсивність подразника, яку може перенести пацієнт

40. Спортсмен під час забігу на напівмарафонську дистанцію упав і втратив свідомість. Кардіореанімаційна бригада, яка прибула на місце надала допомогу та встановила діагноз гострого фізичного навантаження. Яка зміна на ЕКГ є найбільш характерною для цього стану?
a. Деформація QRS комплексу
b. Порушення ритму за типом екстрасистолії
c. AV-блокада Мобітц 2
*d. Зміщення сегмента ST нижче ізолінії на 2 мм
e. Скорочення інтервалів PQ, QT

41. Під час проведення спірометрії встановлено, що ОФВ1 - 78%, ОФВ1/ЖЄЛ - 74%. Який висновок можна зробити щодо стану функції зовнішнього дихання?
a. Показники відповідають нормі
*b. Обструктивні порушення
c. Рестриктивні порушення
d. Порушення змішаного типу
e. -

42. Руку пацієнта віком 24 роки затисло уламками в ділянці плеча. Пацієнт може рухати пальцями кисті, але сила м'язів знижена до 3/5 за ММТ. Яким є очікуваний термін повного відновлення функції м'язів кисті?
a. 4 тижні
b. 2 тижні
*c. 6 тижнів
d. 12 тижнів
e. 14 тижнів

43. У пацієнта після черепно-мозкової травми, під час огляду встановлено: оцінка за шкалою MoCA становить 27 балів, за тестом балансу Берга - 25 балів, індекс Бартеля - 80 балів. Який вид втручання необхідно призначити першочергово?
a. Тренування рухових навичок та умінь
b. Бобат-терапію
*c. Вправи на рівновагу
d. Вправи на розвиток пам'яті та концентрації уваги
e. Тренування навичок самообслуговування

44. Пацієнт віком 45 років скаржиться на відчуття пекучого болю в правій стопі, болісність під час носіння протеза. В анамнезі: трансфеморальна ампутація справа внаслідок мінно-вибухової травми 6 місяців тому. Який вид реабілітаційного втручання допоможе зменшити больовий синдром?
a. Бімануальна терапія
b. Терапія обмеженням руху
*c. Дзеркальна терапія
d. Еластичне бинтування кукси
e. Ерготерапія

45. Пацієнт віком 49 років переніс ампутації нижніх кінцівок на рівні верхньої третини гомілки зліва. Натепер активно використовує тимчасовий протез, веде активне життя у громаді та політичних заходах, член спільноти активної реабілітації. Проте пацієнт повністю уникає розваг, не може (не хоче) організовувати своє дозвілля. До яких порушень активності та участі відносяться ці обмеження?
a. Порушення мови та мовлення
*b. Життя у спільноті, соціальне та громадське життя
c. Комунікації
d. Спілкування
e. Ходьба та пересування

46. Пацієнт на прийомі у лікаря ФРМ розповідає, що не дивлячись на реабілітацію після геморагічного інсульту відзначає слабкість і порушення функції правої верхньої кінцівки. Який інструмент доцільно застосувати для оцінки функції руки?
*a. Тест Френчай
b. Індекс Бартел
c. Індекс мобільності Рівермід
d. Модифіковану шкалу Ренкіна
e. Тест FIM

47. Під час обстеження пацієнта з перенесеним гострим порушенням мозкового кровообігу за геморагічним типом лікар ФРМ фіксує порушення мовлення. Відзначається утруднення при вимові деяких звуків та їх поєднань, мова невиразна, нечітка, малозрозуміла з укороченим видихом на фоні прискореного та переривчастого дихання. При цьому зміст і логічність висловлень збережені, пацієнт розуміє звернене до нього мовлення. Яке порушення мовлення виникло в пацієнта?
a. Алалія
b. Вербальна апраксія
*c. Дизартрія
d. Дисфонія
e. Афазія

48. Який стан є протипоказанням до призначення ботулінотерапії?
a. Мігрень
*b. Порушення нервово-м'язової передачі
c. Оромандибулярна дистонія
d. Нейропатичні болі
e. Фантомні болі

49. У пацієнта діагностовано ДЦП. Що з нижченаведеного може обмежувати використання терапевтичних вправ у воді?
a. Контрактури
b. -
*c. Епілептичний напад
d. Спастичний парапарез
e. Затримка психічного розвитку

50. Відповідно до тесту Наваккі, яке навантаження для здорової нетренованої особи вказує на нормальний рівень фізичної працездатності?
a. 5,0 Вт/кг маси тіла
b. 2,0 Вт/кг маси тіла
c. 1,0 Вт/кг маси тіла
d. 4,0 Вт/кг маси тіла
*e. 3,0 Вт/кг маси тіла

51. Під час проведення поєдинку з боксу спортсмен отримав нокаут та втратив свідомість. Лікарем змагань діагностовано закриту черепно-мозкову травму. Який компонент лікування є обов'язковим у цьому разі?
a. Протизапальна терапія
b. Зниження моторної збудливості
c. Протисудомна терапія
d. -
*e. Аналгезія

52. Пацієнт віком 45 років скаржиться на зниження пам'яті, складнощі під час концентрації уваги, не вірить у своє одужання, вважає себе тяжкохворим. Із анамнезу відомо, що нещодавно переніс інфаркт міокарда. Об'єктивно спостерігається: орієнтований у повному об'ємі, фон настрою знижений, астенічний, суїцидальні думки заперечує. Шукає співчуття і співпереживання. Який провідний синдром у цього пацієнта?
*a. Астено-депресивний
b. Обсесивний
c. Істеричний
d. Паранояльний
e. Астенічний

53. Пацієнту віком 23 роки 2 тижні тому зняли гіпсову іммобілізацію, що була пов'язана з переломом малогомілкової кістки в нижній третині. Лікар призначив 30% осьового навантаження на уражену нижню кінцівку. Який із допоміжних засобів пересування найбільш доцільно призначити пацієнту з огляду на найбільшу ефективність щодо відновлення ходьби та безпечність, та з урахуванням того, що пацієнт планує їх використовувати під час ходьби на вулиці?
a. Стандартну одноопорну палицю
b. Ходунки
*c. Милиці
d. Палицю з рухомою опорою
e. Чотирьохопорну палицю

54. Пацієнт віком 50 років скаржиться на біль за грудниною, який викликає ходьба по рівній місцевості в помірному темпі на відстань від 200-300 метрів. Під час проведення тестів з дозованим фізичним навантаженням пацієнт виконує навантаження 75 Вт. Який руховий режим необхідно призначити пацієнту?
a. Інтенсивно-тренуючий
*b. Щадний
c. Тренуючий
d. Щадно-тренуючий
e. Вільний

55. Під час проведення мануально-м'язового тестування сили м'язів, що розгинають гомілку, лікар ФРМ встановив, що пацієнт може долати невеликий спротив, при цьому амплітуда руху у колінному суглобі була неповною. Який сегмент спинного мозку найімовірніше уражений в пацієнта?
a. L5
*b. L3
c. L4
d. L1
e. L2

56. Пацієнту після перенесеного інсульту з порушенням ковтання для визначення прогнозу реабілітації застосували шкалу оцінки ступеня дисфагії та отримали результат - 3 бали. Чим характеризується цей ступінь дисфагії?
a. Вживанням тільки м'якої, напіврідкої їжі
b. -
*c. Вживанням тільки рідкої їжі (вільне)
d. Неможливістю приймати окремі види твердої їжі
e. Неможливістю проковтнути звичайну кількість їжі

57. У пацієнта віком 40 років встановлено діагноз: закрита травма хребта, забій спинного мозку середнього ступеня тяжкості. Об'єктивно спостерігається: стан стабільний, млявий парапарез верхніх кінцівок і спастичний парапарез нижніх кінцівок. Який рівень ушкодження спинного мозку в пацієнта?
a. L2-L3
*b. С5-C7
c. T12-L2
d. T1-T2
e. С1-C2

58. У пацієнта з травмою спинного мозку на рівні С7 протягом ранньої мобілізації при спробах перевести пацієнта з положення лежачи у положення сидячи відбувалося різке зменшення артеріального тиску. Яке призначення буде найбільш оптимальним у цьому разі?
a. Перед переміщенням призначення дихальних вправ
*b. Надягання абдомінального бандажу перед переміщенням
c. Перенесення спроби переміщення на більш віддалені терміни після стабілізації артеріального тиску
d. Направлення пацієнта на консультацію до лікаря-кардіолога
e. Бинтування нижніх кінцівок

59. Після вечірнього тренування, вранці рівень сечовини в крові у спортсмена підвищився до 8,5 ммоль/л. Наступного ранку реакція повторилася. Як оцінити отримані результати?
a. Помірне фізичне навантаження
b. Затяжний характер процесів відновлення
c. Недостатнє фізичне навантаження
*d. Надмірне фізичне навантаження
e. Адекватна переносимість фізичного навантаження

60. Пацієнт після мозкового інсульту в басейні правої середньомозкової артерії скаржиться на складності під час ходьби, особливо по нерівній місцевості. За результатами тесту балансу Берга отримано 46 балів. Яку оптимальну терапію необхідно призначити пацієнту?
a. Тренування ходьби із фізичною допомогою з одноточковою тростиною в правій руці пацієнта
*b. Тренування самостійної ходьби з одноточковою тростиною в правій руці пацієнта
c. Тренування самостійної ходьби з одноточковою тростиною в лівій руці пацієнта
d. Тренування самостійної ходьби із ходунками
e. Тренування ходьби з допомогою з одноточковою тростиною в лівій руці пацієнта

61. У пацієнтки із розсіяним склерозом під час проведення реабілітації лікар ФРМ відзначає наявність динамічної атаксії. Який метод оцінювання може підтвердити цей симптом?
a. Стопний тест Вестфаля
b. Проба Нойка-Ганева
c. Оцінювання ознаки Стюарта-Холмса
d. Проба Рінне
*e. Проба на діадохокінез

62. Під час обстеження пацієнта, який переніс перелом лівої стегнової кістки та проходить лікування консервативним методом, встановлено, що обсяг згинання у лівому колінному суглобі - 140^o, а розгинання - 180^o. За результатами рентгенологічного обстеження лівого колінного суглобу патологічних змін не виявлено. Який вид обмеження рухливості спостерігається у пацієнта?
a. Фібротична контрактура
b. Десмогенна контрактура
*c. М'язова контрактура
d. Псевдом'язова контрактура
e. Кістковий анкілоз

63. Пацієнт, який переніс інсульт, готується до розширення рухового режиму з наступною вертикалізацією положення тіла. Сила якого м'яза визначає можливість утримання тулуба у вертикальному положенні?
a. Трапецієподібного м'яза
*b. М'яза-випрямляча хребта
c. Найширшого м'яза спини
d. Верхнього заднього зубчастого м'яза
e. Великого ромбоподібного м'яза

64. Який метод дозволяє обстежити показники фізичного розвитку, визначити статуру, склад тіла, силу окремих м'язових груп, ступінь рухливості в суглобах і зміни цих параметрів в процесі занять?
a. Рентгенологічний
b. Соматоскопічний
c. Ультразвуковий
d. Соматографічний
*e. Соматометричний

65. У жінки під час проведення стимуляційної електронейроміографії серединного нерва на правому передпліччі в ділянці карпального каналу виявлено збільшення латентності періоду М-відповіді та зменшення швидкості проведення імпульсу. Який патологічний стан виник у пацієнтки?
a. Радикулопатія
b. Нейротмезис
c. Аксональне ураження
*d. Демієлінізація
e. Міопатія

66. Який із засобів найчастіше використовується під час оцінки активності повсякденного життя?
a. Шкала Берга
b. Мануальне м'язове тестування
c. Box and block test
d. Тест 6-хвилинної ходьби
*e. Індекс Бартела

67. Пацієнт під час візиту до лікаря ФРМ скаржиться на відчуття нестійкості та складнощі з утримання рівноваги. Який тест доцільно провести в цьому разі?
a. Баре
b. Фукса-Розенталь
*c. Берга
d. Менделя-Беккера
e. Хофмана

68. Які компоненти пам'яті оцінюються під час тестування?
a. Емоційна пам'ять, збереження, відтворення
*b. Засвоєння, збереження, відтворення
c. Спостереження, відтворення, вивчення
d. Засвоєння, моторна пам'ять, відтворення
e. Вивчення, відтворення, підсвідома пам'ять

69. Під час оцінювання ступеня жировідкладень лікар ФРМ використав пальпаторну методику, яка полягала у вимірюванні товщини захопленої між великим і вказівним пальцями складки шкіри з підшкірною жировою клітковиною. У якій ділянці прийнято проводити таке оцінювання?
a. У міжлопатковому просторі на рівні верхнього кута лопатки
b. На 2-3 см нижче від пупка
c. У зоні передньої черевної стінки, яка найбільш випинає
d. На внутрішній поверхні стегна
*e. На рівні пупка

70. У дитини віком 14 років з ДЦП виражений патерн спастичності у вигляді приведення стегна. Лікарем ФРМ введено ботулотоксин у великий привідний м'яз. Які результати очікуються в цьому разі?
a. Полегшення під час носіння взуття
b. Покращення ходьби
c. Покращення опори на п'ятку
*d. Полегшення гігієни періанальної зони
e. Покращення функції сидіння

71. У пацієнта 30 років з діагнозом: вертеброгенна люмбоішіалгія зліва в стадії загострення, під час обстеження виявлено: напруження і вкорочення розгиначів хребта в поперековому відділі і здухвинного м'яза зліва. Встановлено функціональне блокування сегментів L4-L5, L5-S1. На МРТ виявлено дегенеративні зміни І-ІІА стадії з екструзією в сегменті L4-L5 до 5 мм. Які методи реабілітації найбільш доцільно призначити у цьому разі?
a. Масаж на поперековий відділ, масаж на розгинач спини та здухвинний м'яз. Лікувальну гімнастику - розтягування м'язів
*b. Мобілізаційні прийоми на поперековий відділ хребта, постізометричну релаксацію на розгиначі та ротатори спини і здухвинний м'яз
c. Мобілізаційні та маніпуляційні прийоми на поперековий відділ, масаж на розгиначі спини і здухвинний м'яз
d. -
e. Масаж на поперековий відділ хребта, масаж на розгинач спини та здухвинний м'яз. Лікувальну гімнастику - розтягування м'язів

72. Під час обстеження пацієнта віком 30 років встановлено, що пацієнт не може самостійно розігнути ліву кисть у променево-зап'ястковому суглобі. Обсяг пасивних рухів (розгинання) у променево-зап'ястковому суглобі 90^o. Сила м'язів, що розгинають кисть - 2/5 балів за ММТ. З анамнезу відомо, що 2 місяці тому пацієнта було прооперовано з приводу вивиху голівки променевої кістки. Яка найімовірніша причина виникнення такої симптоматики?
*a. Пошкодження нерва
b. Нормальний процес відновлення
c. Суглобова контрактура променево-зап'ясткового суглобу
d. Несвоєчасно встановлене пошкодження м'язів, що розгинають ліву кисть
e. Неякісна реабілітація

73. Що належить до допоміжних засобів, які прикріплені до тіла або кінцівки, для підтримки м'язово-скелетних функцій чи пов'язаних з рухом функцій та для корегування стану анатомічних структур?
a. Милиці передплічні
b. Протези
c. Тростини та палиці для ходіння
*d. Ортези
e. Ортопедичне взуття

74. Якою є мінімальна частота зборів мультидисциплінарної реабілітаційної команди при реабілітації пацієнта з гострим ішемічним інсультом у стаціонарних умовах?
a. 1 раз на місяць
b. 2 рази на тиждень
*c. 1 раз на тиждень
d. 1 раз на 2 тижні
e. 1 раз на день

75. Завдяки якому методу можна досягти розвантаження міжхребцевих дисків і суглобів, зменшити тиск на корінці спинномозкових нервів?
*a. Витяжіння
b. Ізометричних терапевтичних вправ
c. Тейпування
d. Дзеркальної терапії
e. Позиціонування

76. На прийом звернувся чоловік у ранньому постіммобілізаційному періоді з приводу перелому ліктьового відростка праворуч, зі скаргами на обмеження розгинання у ліктьовому суглобі. За час іммобілізації постійно турбували стиснення та біль під пов'язкою. Встановлено міогенний тип контрактури. Який з методів відновлення амплітуди рухів першочергово є найбільш доцільним у такому разі?
a. Терапевтичні вправи з пасивним розтягом
b. Мобілізація натягом
*c. Постізометрична релаксація
d. Суглобова гра
e. Ручний масаж

77. До якого виду реабілітаційних заходів належить налаштування середовища на роботі та вдома?
a. Нейропсихофізіологічні втручання
b. Нутритивна терапія
c. Фізична терапія
d. Медичні втручання
*e. Ерготерапія

78. Пацієнт після ішемічного інсульту скаржиться на труднощі з ходьбою, зокрема на обмеження дистанції, яку він може пройти самостійно. Лікар ФРМ хоче встановити довгострокову ціль для покращення його рухових навичок. Пацієнт налаштований на активну участь у процесі реабілітації. Яка з нижченаведених цілей є прикладом правильно встановленої довгострокової цілі у SMART-форматі?
a. Відновити повну мобільність пацієнта протягом 1-го місяця
b. Навчити пацієнта ходити з використанням тростини протягом 3-х днів
c. Забезпечити пацієнту комфорт під час пересування
*d. Збільшити дистанцію ходьби пацієнта до 500 метрів без допомоги протягом 6-ти місяців
e. Поліпшити ходьбу пацієнта до кінця тижня

79. Яку структуру головного мозку лікар ФРМ оцінює під час обстеження функції зовнішнього дихання?
a. Проміжний мозок
b. Середній мозок
*c. Довгастий мозок
d. Таламус
e. Мозочок

80. Який показник є свідченням економізації фізіологічних функцій організму у відповідь на регулярні тренування?
a. Збільшення ударного об'єму лівого шлуночка у спокої
b. Тахікардія в стані спокою
c. Тахікардія під час навантаження
*d. Брадикардія в стані спокою
e. Брадикардія під час навантаження

81. Для обстеження пацієнта лікар призначив проведення теппінг-тесту. З якою метою було призначено дослідження?
*a. Визначення функціонального стану нервово-м'язового апарату
b. Визначення координації рухів
c. Визначення стану м'язового тонусу
d. Визначення функціонального стану сенсорних систем
e. Визначення вестибулярної стійкості

82. У пацієнта спостерігається сутулість постави, голова та шия витягнуті вперед. Ходьба дрібними кроками зі згинанням у колінах, відомими як "човгаюча хода". Швидко починати, зупинятися або змінювати напрямок руху складно, є тенденція до ретропульсії (падіння назад під час стояння). Яке порушення ходи виявлено в пацієнта?
a. Міопатична хода
b. Сенсорна хода
*c. Паркінсонічна хода
d. Геміплегічна/геміпаретична хода
e. Невропатична хода

83. До стаціонару шпиталізовано військовослужбовця після перелому великогомілкової кістки зліва, який відбувся 2 дні тому. Під час позиціонування пацієнт поскаржився фізичному терапевту на нестерпний біль в ділянці лівої гомілки, який посилюється при пасивних рухах та спробі напружити м'язи гомілки, прийом знеболюючих засобів не покращує стан. Під час пальпації лікар ФРМ встановив значне напруження м'яких тканин гомілки. Яка найімовірніша причина болю у пацієнта?
a. Краш-синдром
b. Не діагностоване поєднання перелому із травмою м'яких тканин гомілки
*c. Компартмент-синдром
d. Варіант нормального відновлення для даного періоду реабілітації
e. Неконсалідований перелом

84. У лежачого пацієнта в ділянці шкіри над крижовою кісткою спостерігаються: незначна поверхнева виразка з червоно-рожевим дном, рани пошкодженням епідерміса і, частково, дерми на тлі еритеми. Яка стадія пролежнів спостерігається у пацієнта?
a. Третя
b. Початкова
*c. Друга
d. Перша
e. Четверта

85. У пацієнта віком 27 років після кульового поранення нижньої третини гомілки на відстані 5 см від ступні було пошкоджено гілку малогомілкового нерву, внаслідок чого було втрачено функцію розгинання ступні. Яким є очікуваний термін відновлення функції стопи за нормальних умов?
a. До 1 місяця
b. До 6 місяців
c. До 18 місяців
*d. До 9 місяців
e. До 3 місяців

86. Яка шкала використовується для оцінки когнітивного статусу пацієнта?
a. GCS
b. FOUR
*c. MMSE
d. FIM
e. HADS

87. Пацієнту віком 45 років діагностовано: гострий інфаркт міокарда. Який обсяг реабілітаційної допомоги показаний пацієнту в гострому періоді захворювання?
a. Високий
b. Дуже високий
c. Помірний
*d. Низький
e. Середній

88. Пацієнтка віком 30 років скаржиться на біль в шийному відділі хребта та надпліччі з іррадіацією вздовж правої руки, слабкість м'язів руки та кисті. В анамнезі встановлено діагноз: невропатії променевого нерва правої руки. За результатами мануального м'язового тестування отримані результати: розгиначі передпліччя - 3/5 та згиначі кисті - 4/5 балів. Яке інструментальне обстеження найбільш доцільно призначити в цьому разі?
a. Електронейроміографію
b. Рентгенографію кисті
c. Рентгенографію шийного відділу хребта
d. Ультразвукове обстеження плеча
*e. МРТ шийного відділу хребта

89. У пацієнта спостерігаються прояви спастичного лівостороннього геміпарезу. З метою збільшення обсягу рухів у суглобах паретичних кінцівок призначено пасивні вправи. Яку амплітуду рухів доцільно обрати у цьому разі?
*a. Максимальну
b. Малу
c. Залежну від болю
d. Толерантну
e. Помірну

90. Під час проведення терапевтичних вправ у пацієнта віком 27 років із тетраплегією виник сильний головний біль. Об'єктивно виявлено: АТ - 220/160 мм рт. ст., пульс - 50/хв. Спостерігається виражена пітливість по задній частині шиї та на чолі. Під час мануального обстеження виявлено: сечовий міхур розтягнутий, пальпується над лобковою кісткою. Яке втручання потрібно першочергово провести для покращення стану пацієнта?
a. Ввести знеболювальний препарат для зняття головного болю
b. Ввести петлевий діуретик
*c. Замінити катетер і спустити сечу із сечового міхура
d. Ввести гіпотензивний препарат для зниження артеріального тиску
e. Надати горизонтальне положення

91. Пацієнт віком 24 роки після ДТП отримав травму спинного мозку на рівні шийного відділу хребта. Після стабілізації стану пацієнта через три тижні перевели до реабілітаційного відділення. Під час реабілітаційного обстеження пацієнта встановлено, що неврологічний рівень - C6, повне ураження AIS А. Під час заняття з фізичним терапевтом пацієнт відчув пульсуючий головний біль, закладеність носа, виражену пітливість. Об'єктивно спостерігається: гіперемія шкіри обличчя, виражений периферичний ангіоспазм (холодні та бліді кінцівки), пілореакція, гіпергідроз. Який стан виник у пацієнта?
a. Транзиторна ішемічна атака
b. Тиреотоксичний криз
c. Симпато-адреналовий криз
*d. Автономна дисрефлексія
e. Гострий розлад мозкового кровообігу

92. Спортсмена, який отримав травму передньої хрестоподібної зв'язки, готують до реконструктивної операції. Які засоби доцільно застосувати у передопераційній фазі для покращення подальших результатів?
a. Повний спокій і уникнення будь-яких фізичних вправ до операції
b. Прийом тільки знеболювальних препаратів для зменшення болю
*c. Вправи для зміцнення м'язів навколо колінного суглоба
d. Накладання гіпсової пов'язки для іммобілізації коліна до операції
e. Збільшення осьового навантаження на травмовану кінцівку

93. Відповідно до порядку маршрутизації пацієнтів з травмами спинного мозку, який з критеріїв є ключовим щодо завершення гострого періоду та можливості переведення пацієнта на післягострий період реабілітації?
a. Пацієнту надано повний обсяг рекомендацій щодо подальшого забезпечення допоміжними засобами реабілітації, пацієнт навчений їх користуванню
b. Пацієнту надано рекомендації щодо облаштування житла
c. Відсутність змін реабілітаційного прогнозу при наданні допомоги
d. -
*e. У пацієнта відсутні пролежні, застійні пневмонії

94. За результатами огляду пацієнта з бронхіальною астмою лікарем ФРМ встановлено збільшення передньо-заднього розміру грудної клітки у верхній частині, горизонтальне положення ребер, згладженість міжреберних проміжків, надключичних та підключичних ямок з обох боків. Для якої форми грудної клітки характерні виявлені ознаки?
a. Конічної
b. Астматичної
*c. Діжкоподібної
d. Циліндричної
e. Кілеподібної

95. До лікаря фізичної та реабілітаційної медицини звернувся пацієнт після перелому лівої великогомілкової кістки 5 днів тому. Об'єктивно спостерігається: права нижня кінцівка знерухомлена гіпсовою пов'язкою до нижньої третини стегна. Які вправи найбільш доцільно призначити пацієнту?
*a. Ізометричні вправи для м'язів гомілки
b. Пасивні вправи для колінного суглоба
c. Пасивні вправи для гомілковостопного суглоба
d. Активні динамічні вправи для колінного суглоба
e. Ізотонічні вправи для м'язів гомілки

96. Пацієнт віком 60 років скаржиться на швидке втомлення. Об'єктивно спостерігається: стоячи із заплющеними очима похитується, втрачає рівновагу, тонус скелетних м'язів знижений. Яка структура мозку найімовірніше уражена в пацієнта?
a. Гіпоталамус
b. Таламус
c. Базальні ганглії
*d. Мозочок
e. Прецентральна звивина кори великих півкуль

97. У тенісиста діагностовано тендиніт одного з м'язів поясу верхньої кінцівки, що зумовлює тертя сухожилка з акроміальним відростком лопатки. Сухожилок якого м'яза уражений?
a. Великого круглого
b. Дельтоподібного
c. Малого круглого
*d. Надостьового
e. Підостьового

98. У пацієнта віком 80 років під час профілактичного обстеження виявлено: АТ - 160/100 мм рт. ст., ЧСС у спокої - 60/хв. Для профілактики розвитку ішемічної хвороби серця фізичний терапевт призначив аеробні терапевтичні вправи у межах цільової зони від 70% до 80% від максимальної частоти серцевих скорочень. Розрахуйте цільову частоту серцевих скорочень.
a. 116-124/хв
*b. 98-112/хв
c. 150-160/хв
d. 104-124/хв
e. 130-140/хв

99. Якою повинна бути частота натискань на грудну клітку під час проведення серцево-легеневої реанімації дорослому пацієнту?
a. 80-100/хв
b. 120-140/хв
c. 60-80/хв
d. 40-60/хв
*e. 100-120/хв

100. У результаті перенесеного гострого мозкового інсульту у пацієнта розвинулась правостороння геміплегія з вираженим порушенням функції ходьби. Фахівець з реабілітації призначив програму вправ на збільшення м'язової сили у ногах та дозовану ходьбу на короткі дистанції під контролем фізичного терапевта. Яку стратегію реабілітації обрано?
a. Профілактики
b. Адаптації
c. Паліативної допомоги
*d. Відновлення
e. Навчання

101. Під час дослідження амплітуди рухів у плечовому суглобі визначається пропорційне обмеження пасивних рухів у різних напрямках з кінцевим відчуттям безболісного розтягу м'яких тканин подібним до нормального, але яке виникає раніше порівняно зі здоровим суглобом на протилежній стороні. Який вид контрактури спостерігається у цьому разі?
a. Міогенна
*b. Артрогенна
c. Тендогенна
d. Неврогенна
e. Десмогенна

102. Яким повинне бути співвідношення натискань на грудну клітку та штучним диханням під час проведення серцево-легеневої реанімації у випадку констатації раптової зупинки кровообігу у дорослого пацієнта?
a. 15:2
b. 5:2
c. 5:1
*d. 30:2
e. 10:1

103. У результаті перенесеного оперативного лікування колінного суглоба у пацієнта сформована післяіммобілізаційна контрактура. Для збільшення амплітуди розгинання пацієнт самостійно розгинає коліно, утримуючи його у крайній точці амплітуди за допомогою напруження м'язів розгиначів. Як називається цей тип розтягнення?
a. Пасивний
b. Постізометрична релаксація
c. Балістичний
d. Динамічний
*e. Активний

104. У результаті перенесеної черепно-мозкової травми у пацієнта спостерігається часткове порушення поверхневої чутливості та сприйняття болю. Об'єктивно: під час дослідження уколом голкою з'являється надмірно інтенсивний біль на окремих ділянках шкіри. Який тип порушення чутливості спостерігається у пацієнта?
a. Парестезія
b. Гіперестезія
*c. Гіпералгезія
d. Алодинія
e. Дизестезія

105. У пацієнта віком 35 років з діагнозом: вертеброгенна торакалгія з правого боку в стадії загострення, пальпаторно діагностується напруження і болючість поперечно-остистих м'язів-ротаторів та багатороздільних м'язів праворуч в сегментах Th4-Th5-Th6-Th7. На МРТ виявлено дегенеративні зміни І-ІІА стадії. Яку техніку мобілізації і в якому напрямі необхідно застосувати в цьому разі?
a. Мобілізація за рахунок натискання пальцями лікаря на остисті відростки в фазі вдиху в направленні розгинання
*b. Мобілізація за рахунок натискання пальцями лікаря на остисті відростки в фазі видиху в направленні ротації верхнього хребця вправо
c. -
d. Мобілізація за рахунок натискання пальцями лікаря на остисті відростки в фазі вдиху в направленні ротації вліво
e. Мобілізація за рахунок натискання пальцями лікаря на остисті відростки в фазі вдиху в направленні ротації вліво та розгинання

106. Пацієнту віком 22 роки з муковісцидозом проводиться постуральний дренаж і перкусія середньої частки правої легені. Яке положення пацієнта є найбільш оптимальним під час проведення процедури?
a. Лежачи на клині з піднятим лівим плечем на подушці з головою вище таза
b. Лежачи на животі з піднятим лівим плечем на подушці та головою в одній площині з тазом
c. Лежачи на клині з піднятим лівим плечем на подушці з головою нижче таза
d. Лежачи з піднятим правим плечем на подушці та головою в одній площині з тазом
*e. Лежачи на клині з піднятим правим плечем на подушці з головою нижче таза

107. На черговому засіданні міської ради були затверджені положення щодо включення ранньої реабілітації до плану ліквідації можливих наслідків воєнних конфліктів в охороні здоров'я з чітким розподілом функцій фахівців з реабілітації та визначенням реабілітаційних маршрутів. До якого з етапів боротьби зі стихійними лихами належить ця активність?
*a. Готовності
b. Реагування
c. Відновлення
d. Пом'якшення наслідків
e. Прогнозування

108. Хто є найважливішим членом мультидисциплінарної реабілітаційної команди?
a. Психотерапевт
*b. Пацієнт
c. Ерготерапевт
d. Фізичний терапевт
e. Лікар ФРМ

109. Під час обстеження військовослужбовця після мінно-вибухового поранення встановлено діагноз: перелом хребта з ушкодженням спинного мозку на рівні спинномозкового сегменту С6. Яке порушення рухів є найбільш очікуваним у цьому разі?
*a. Розгинання у променево-зап'ястковому суглобі
b. Згинання у променево-зап'ястковому суглобі
c. Відведення у плечовому суглобі
d. Розгинання у ліктьовому суглобі
e. Згинання у плечовому суглобі

110. Якою є кіркова регуляція спінальних центрів сечовиділення?
*a. Двобічною
b. Однобічною контрлатеральною
c. Однобічною гомолатеральною
d. Лівобічною
e. Правобічною

111. Пацієнт віком 52 роки скаржиться на набряк правої ноги, що поступово збільшувався протягом останніх 12-ти місяців. Під час натискування великим пальцем в нижній третині гомілки ямка не утворюється, шкіра нижньої кінцівки має звичайний колір, не гаряча на дотик, пацієнт вказує, що його нога просто "важка". Травмування заперечує. Яка причина набряку найімовірніша?
a. Бешихове запалення
b. Хронічна серцева недостатність
c. Хронічна легенева недостатність
d. Хронічна венозна недостатність
*e. Лімфедема

112. Які складові постановки цілей в реабілітації за форматом SMART?
a. Конкретні, мотивуючі, досяжні (реалістичні), значимі (релевантні), обмежені в часі
*b. Конкретні, вимірювані, досяжні (реалістичні), значимі (релевантні), обмежені в часі
c. Комплексні, цілісні, досяжні (реалістичні), значимі (релевантні), спрямовані на особу (персоніфіковані)
d. Комплексні, вимірювані, досяжні (реалістичні), значимі (релевантні), обмежені в часі
e. Комплексні, цілісні (холістичні), досяжні (реалістичні), значимі (релевантні), командні

113. Пацієнтці важко виконувати швидкі чергування рухів під час проведення неврологічного тестування. В анамнезі: тяжка черепно-мозкова травма. Яке порушення спостерігається у пацієнтки?
a. Дисметрія
b. Дисфагія
c. Дизартрія
d. Атаксія
*e. Адіадохокінез

114. Вкажіть назву контрактури, утвореної паталогічно зміненим долонним апоневрозом.
a. Неврогенна
b. Дерматогенна
c. Фолькмана
*d. Дюпюїтрена
e. Псевдом'язова

115. Під час огляду пацієнтки віком 38 років із діагнозом: вертеброгенна цервікалгія в стадії загострення, виявлено: підвищений тонус та болісність верхньої частини трапецієподібного м'яза праворуч. В якому напрямі повинен виконати розтяг м'язів фахівець під час фази розслаблення, виконуючи методику постізометричної релаксації?
a. У направленні повертання вправо шиї та голови, нахил вправо
b. У направленні розгинання шиї та голови, повертання вправо
c. У направленні згинання шиї та голови, повертання вправо
d. У направленні розгинання шиї та голови, бокового згинання вправо
*e. У направленні згинання шиї та голови, бокового згинання вліво

116. Який рівень фізичного навантаження під час велоергометрії є початковим для чоловіків за рекомендаціями ВООЗ?
a. 75 Вт
*b. 50 Вт
c. 100 Вт
d. 150 Вт
e. 25 Вт

117. У пацієнта віком 45 років протягом двох років спостерігається сильний біль у ділянці зап'ястя, який посилюється при щипкових діях та ліктьовій девіації, прийом анальгетиків майже не покращує стан. Останнім часом знизилася сила у великому та вказівному пальцях. Періоди перерв у праці, 4 цикли реабілітації та локальні ін'єкції стероїдних препаратів не принесли значного полегшення. Вкажіть найбільш оптимальну тактику лікування в цьому разі.
a. Призначення терапевтичних вправ на розтягнення м'яких тканин
*b. Хірургічна декомпресія
c. Операція з подовження сухожилля зап'ястка
d. Артродез зап'ястка
e. Збільшення дози анальгетиків

118. Який вплив інтенсивних фізичних навантажень на секреторну функцію шлунка враховують для планування індивідуальних програм реабілітації?
a. -
b. Нейтральний
c. Стимулючий
*d. Пригнічуючий
e. Інтактний

119. Пацієнт з важким перебігом COVID-19 перебуває на стаціонарному лікуванні. Проведено оцінювання членами мультидисциплінарної реабілітаційної команди, за результатами якого призначено позиціонування. Які цілі цієї інтервенції?
a. Нормалізації дихання, збільшення сили дихальних м'язів, збільшення екскурсії грудної клітки
*b. Оптимізація легеневої вентиляції, вентиляційно-перфузійного співвідношення та попередження виникнення ускладнень
c. Постійного моніторингу дихальних і гемодинамічних показників
d. Зменшення задишки, очищення дихальних шляхів і тренування скелетних м'язів
e. Проведення активних вправ для кінцівок, тулуба, вправи для поліпшення повсякденної активності

120. Лікар ФРМ спостерігає, як фізичний терапевт розпочинає перше терапевтичне заняття з пацієнтом, який переніс гостре порушення мозкового кровообігу в басейні лівої мозкової артерії, направлене на навчання техніці підійматися сходами. Для забезпечення максимальної безпеки, де саме повинен знаходитись фізичний терапевт?
a. Праворуч від пацієнта на одну сходинку вище
b. Ліворуч від пацієнта на одну сходинку вище
c. Позаду від пацієнта
d. Ліворуч від пацієнта на одну сходинку нижче
*e. Праворуч від пацієнта на одну сходинку нижче

121. Що включає в себе оцінювання менеджменту у фізичній та реабілітаційній медицині?
a. Визначення плану реабілітації
b. Аналіз фінансової ефективності лікування
c. Оцінку стану здоров'я пацієнта
*d. Аналіз ефективності використання ресурсів
e. Оцінку якості та доступності послуг

122. Який рівень фізичного навантаження під час велоергометрії є початковим для нетренованих жінок та дітей за рекомендаціями ВООЗ?
*a. 25 Вт
b. 100 Вт
c. 50 Вт
d. 150 Вт
e. 75 Вт

123. Пацієнт віком 55 років звернувся до сімейного лікаря зі скаргами на кашель вранці з виділенням в'язкого зеленого мокротиння, задишку під час невеликого фізичного навантаження, стомлюваність, порушення сну. Погіршення стану відчув близько двох тижнів тому, пов'язує з перенесеною вірусною інфекцією. Кашель щоранку турбує протягом 10-ти років. Працює в деревообробному цеху, без систем вентиляції та засобів респіраторного захисту. Курить 20-30 сигарет на добу більше 35 років. Після двотижневого курсу медикаментозного лікування пацієнта скеровано на консультацію до лікаря фізичної та реабілітаційної медицини. Що з нижченаведеного найбільш доречно включити у зміст реабілітаційного обстеження цього пацієнта?
*a. Оцінювання патерну дихання
b. Когнітивне оцінювання
c. Оцінювання соціального статусу
d. Оцінювання умов праці
e. Оцінювання функції ковтання

124. Пацієнту віком 56 років встановлено діагноз: ішемічний інсульт у басейні задньої нижньої мозочкової артерії, бульбарний синдром. Об'єктивно спостерігається: дисфагія, дизартрія, дисфонія. Що необхідно включити в програму реабілітаційних втручань в цьому разі?
*a. Менеджмент порушень ковтання
b. Сенсорну інтеграцію
c. Менеджмент спастичності
d. Відновлення когнітивних функцій
e. Відновлення м'язової сили

125. Пацієнту віком 37 років встановлено діагноз: компартмент-синдром після перелому обох кісток передпліччя. Якими повинні бути першочергові дії лікаря ФРМ?
*a. Зняти гіпсову пов'язку та позиціонувати руку на рівні серця
b. Негайно провести лімфодренажний масаж
c. Не знімаючи гіпсової лонгети, позиціонувати руку нижче рівня тулуба
d. Не знімаючи гіпсової лонгети, позиціонувати руку на рівні серця
e. Зняти гіпсову пов'язку та позиціонувати руку нижче рівня тулуба

126. Лікар ФРМ обстежує пацієнта із травмою спинного мозку. Який інструмент потрібно використати для оцінки тяжкості пошкодження спинного мозку?
a. Шкалу Морса
b. Шкалу Освестрі
c. MMSE
*d. Шкалу ASIA
e. Тест Берга

127. Під час проведення кліностатичної проби у пацієнта було виявлено уповільнення ЧСС на 20/хв відразу після зміни положення на горизонтальне. Який висновок має зробити лікар ФРМ?
a. Знижений тонус парасимпатичної нервової системи
b. Знижений тонус симпатичної нервової системи
c. Знижена реактивність парасимпатичної нервової системи
d. Підвищений тонус симпатичної нервової системи
*e. Підвищена реактивність парасимпатичної нервової системи

128. Пацієнт звернувся до лікаря ФРМ зі скаргами на нестійкість та невпевненість під час ходьби. Під час оцінювання рівноваги за допомогою шкали Берга було отримано 39 балів. Які рекомендації необхідно надати пацієнту щодо безпечного пересування?
a. Ходьба тільки під візуальним контролем іншої особи
b. Ходьба без допоміжних засобів пересування
*c. Ходьба з фізичною підтримкою іншої особи
d. Самостійна ходьба з опорою на тростину
e. Переміщення на візку

129. У чоловіка спостерігається перевага поздовжніх розмірів тіла над поперечними - довгі та тонкі кінцівки, довга і тонка шия, вузькі плечі, крилоподібні лопатки, вузька та плоска грудна клітка, гострий надчеревний кут, слабко розвинені м'язи та незначні жирові відкладення. Укажіть тип тілобудови чоловіка.
*a. Астенічний
b. Ендоморфний
c. Мезоморфний
d. Гіперстенічний
e. Нормостенічний

130. Пацієнтка віком 56 років скаржиться на біль у правому плечі, пов'язаний із рухами, і відчуває сильний біль у плечі, коли перекочується та ковзає у ліжку. Із анамнезу відомо, що 6 тижнів тому перенесла мозковий інсульт з правобічною геміплегією. Під час огляду виявлено: головка правої плечової кістки зміщена донизу. Який із нижченаведених методів доцільно призначити в цьому разі?
a. Черезшкірна електрична нервова стимуляція (TENS)
*b. Функціональна електростимуляція (FES)
c. Короткохвильова діатермія (SWD)
d. Стимуляція інтерференційним струмом (IFC)
e. -

131. Що з нижченаведеного має найбільшу ефективність щодо попередження набряку кукси у гострому періоді реабілітації пацієнта після ампутації кінцівки?
a. Позиціонування
b. Ідеомоторні вправи
c. Тактильна стимуляція
*d. Компресійна терапія
e. Мобілізація рубця

132. Яка шкала буде найінформативнішою для оцінки м'язового тонусу пацієнта з хворобою Паркінсона під час проходження ним реабілітації?
*a. Вираженості екстрапірамідного тонусу
b. Модифікована шкала Ашфорта
c. Ашфорта
d. Тард'є
e. Пеннінгтона

133. Якими є особливості поранень та їх реабілітаційного менеджменту під час катастроф та конфліктів?
a. Надання допомоги здійснюється переважно висококваліфікованими фахівцями
b. Чіткий документообіг гарантує зберігання та передачу необхідної інформації про характер поранення
*c. Часті інфекційні ускладнення
d. Найбільш часті одиничні поранення
e. Наявність чіткого маршруту руху пацієнтів

134. Фахівець із реабілітації проводить оцінювання ходи та рівня моторної активності у семирічного хлопчика. Відзначається слабкість і зменшення об'єму м'язів ніг. Хода широкими кроками по вигляду нагадує перевалювання "качину ходу". Утруднення при підійманні сходами та вставанні зі стільця без допомоги рук. Позитивний симптом Говерса. Яке порушення ходи спостерігається у хлопчика?
a. Гіперкінетична хода
b. Паркінсонічна хода
c. Геміплегічна/геміпаретична хода
*d. Міопатична хода
e. Нейропатична хода

135. Хто очолює мультидисциплінарну реабілітаційну команду?
*a. Лікар фізичної та реабілітаційної медицини
b. Фізичний терапевт
c. Психотерапевт
d. Ерготерапевт
e. Психолог

136. Пацієнт після травматичного ушкодження спинного мозку скаржиться на зниження можливості довільного утримання сечі при появі перших позивів до сечовипускання. З порушенням функції якої структури сечовидільної системи насамперед пов'язані такі симптоми?
a. Детрузора сечового міхура
b. Внутрішнього сфінктера сечового міхура
c. Поздовжніх м'язів уретри
*d. Зовнішнього сфінктера сечового міхура
e. Клапана сечоводів

137. У пацієнтки віком 25 років із розсіяним склерозом спостерігається похитування в позі Ромберга, інтенційний тремор, похитування під час ходьби. Що необхідно включити в програму реабілітаційних втручань в цьому разі?
a. Відновлення кардіореспіраторної витривалості
b. Відновлення м'язового тонусу
*c. Відновлення балансу (статичного та динамічного)
d. Відновлення м'язової сили
e. Відновлення когнітивних функцій

138. Як в структурі МКФ позначаються категорії компонентів "Фактори навколишнього середовища"?
*a. Літерою "e"
b. Літерою "b"
c. Цифрою 7
d. Літерою "d"
e. Цифрою 12

139. Пацієнт віком 42 роки, який нещодавно розпочав програму ходьби, повідомляє про біль на підошвовій поверхні навколо передньої частини п'яткової кістки, що поширюється до голівки 2-ї плеснової кістки. Найбільший біль відчувається, коли він вперше стає на підлогу після пробудження, та поступово зменшується протягом дня. Який патологічний стан спостерігається у пацієнта?
a. Метатарзалгія
b. Медіальне відхилення 1 плеснової кістки
c. Тарзальний тунельний синдром
d. Карпальний тунельний синдром
*e. Плантарний фасциїт

140. Що належить до зовнішніх критеріїв дозування фізичних вправ?
*a. Обсяг, інтенсивність
b. Настрій під час процедури
c. Економічні витрати
d. Показники ЧСС
e. Ознаки втоми

141. У пацієнтки віком 79 років 7 років тому було діагностовано хворобу Альцгеймера. Об'єктивно спостерігається: погіршення пам'яті - запам'ятовування короткотривале (кілька хвилин). Пацієнтка відчуває труднощі з підрахунком чисел, розумінням простих запитань та орієнтуванням в часі та місці, порушення судження, зрідка - марення, хвилювання. Схильна до блукання (включаючи загублення під час руху). Оцінка за MMSE (Mini–mental state examination) - 17 балів. Який висновок щодо стану когнітивної функції у пацієнтки?
a. Деменція легкого ступеня
b. Нормальна когнітивна функція
c. Деменція тяжкого ступеня
*d. Деменція середнього ступеня
e. Легкий когнітивний розлад

142. Під час проведення поєдинку з боксу спортсмен отримав нокаут та втратив свідомість. Лікарем змагань діагностовано закриту черепно-мозкову травму. Якою є тактика ведення спортсмена щодо шпиталізації?
a. В залежності від часу втрати свідомості
b. Не є обов'язковою
c. -
*d. Є обов'язковою
e. За бажанням

143. У пацієнтки віком 34 роки під час обстеження колінного суглоба було виявлено пошкодження і запальні зміни сухожилків та сухожилкових піхв, які в результаті призвели до обмеження його рухливості. Який тип контрактури виник у пацієнтки?
a. Міогенний
*b. Тендогенний
c. Неврогенний
d. Десмогенний
e. Артрогенний

144. Який клінічний прояв є ознакою декомпенсації хронічної венозної недостатності на нижніх кінцівках?
a. Блідість шкірних покривів
b. Свербіж шкіри
*c. Трофічні виразки
d. Слабкість в кінцівках
e. Дерматит

145. Укажіть побічний (передбачуваний) ефект під час проведення анаеробних тренувань.
a. Збільшення жирових відкладень
*b. Вироблення молочної кислоти
c. Підвищення вмісту холестерину в крові
d. Підвищення рівня ШОЕ
e. Зниження рівня ШОЕ

146. У пацієнта віком 67 років лікар ФРМ запідозрив розвиток неглекту після повторного мозкового інсульту. За допомогою якого реабілітаційного інструменту оцінювання можна підтвердити синдром просторового ігнорування в цьому разі?
a. Проби Ромберга
b. Індексу Бартел
c. Шкали Фугл-Мейєра
*d. Тесту Альберта
e. Шкали ASIA

147. Після проведення проби Мартіне-Кушелевського у пацієнта збільшився артеріальний тиск з 120/80 мм рт. ст. до 170/95 мм рт. ст., а пульс - з 72/хв до 140/хв. Для якого типу реакції серцево-судинної системи на фізичне навантаження характерні такі зміни?
*a. Гіпертонічного
b. Дистонічного
c. Гіпотонічного
d. Східчастого
e. Нормотонічного

148. Укажіть найпоширеніший стандартизований метод оцінювання афазії.
a. Шкала оцінки афазії Ріттера (Ritter Scale for Aphasia Rating)
*b. Бостонська діагностична шкала афазії (Boston Diagnostic Aphasia Examination)
c. Шкала Хокінса (Hokin's Scale)
d. Шкала Фрідмана (Friedman Scale)
e. Глобальна афазійна шкала (Global Aphasia Rating Scale)

149. До стабілізаційного пункту принесли пораненого з ознаками кульового ураження шийного відділу хребта. Що є клінічною ознакою першої стадії спінального шоку?
a. Спастичність і гіперрефлексія у кінцівках
b. Поява бульбокавернозного рефлексу
c. Зниження артеріального тиску, збільшення частоти дихання, пульсу
d. Кома
*e. Арефлексія нижче рівня ураження

150. Який з методів дослідження може використовуватися лікарями ФРМ під час обстеження пацієнтів з компресійними та травматичними невропатіями верхніх кінцівок з метою оцінювання функціональної здатності м'язів та розробки алгоритму застосування засобів фізичної терапії?
a. ВЕМ (Велоергометрія)
b. КТ (комп'ютерна томографія)
*c. ММТ (мануальне м'язове тестування)
d. НМГ (нейроміографія)
e. МРТ (магнітно-резонансна томографія)

