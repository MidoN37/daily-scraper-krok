1. Скільки зубів має повний сформований тимчасовий прикус?
a. 12
b. 32
*c. 20
d. 18
e. 24

2. Який інструмент використовують для механічного розширення кореневих каналів?
a. Коренева голка
b. Каналонаповнювач
*c. Дрильбор
d. Плагер
e. Спредер

3. Під час препарування каріозної порожнини лікар повинен працювати з перервами за відповідної кількості обертів бора та його охолодження. Яке ускладнення виникає у разі недотримання цієї рекомендації?
a. Ушкодження прилеглих зубів
b. Збільшення пилу у повітрі
c. Швидке зношування наконечника
d. Швидке затуплення борів
*e. Запалення або загибель пульпи

4. Під час ортопедичного прийому планується зняття відбитків щелеп. Укажіть, який інструментарій необхідний лікарю-стоматологу-ортопеду для отримання відбитка альгінатною масою.
*a. Гумова колба та шпатель для замішування
b. Гумові рукавички та каталізатор для затвердіння
c. Блокнот для замішування та стоматологічне скельце
d. Шпатель для замішування та стоматологічне скельце
e. Каталізатор та інгібітор

5. До лікаря-стоматолога звернулася пацієнтка віком 17 років зі скаргами на наявність глибокої каріозної порожнини в зубі. Після проведеного обстеження встановлено діагноз: гострий глибокий карієс зуба 26. Для проведення лікування асистент лікаря-стоматолога підготувала пасту на основі кальцію гідроксиду. Яка дія препарату?
a. Антисептична, знеболювальна
*b. Протизапальна, одонтотропна
c. Адгезивна, протизапальна
d. Знеболювальна, седативна
e. Седативна, адгезивна

6. Лікар-стоматолог проводить визначення індексу гігієни Федорова-Володкіної в дітей молодшого шкільного віку. Який розчин треба підготувати для проведення цієї процедури?
*a. Йодисто-калієвий
b. Метиленового синього
c. Фурациліну
d. Еритрозину
e. Фуксину

7. Підліток віком 14 років звернувся до лікаря-стоматолога для планової санації. Під час стоматологічного огляду лікар виявив порушення крайового прилягання пломби в зубі 16. Яким інструментом проводять визначення крайового прилягання пломби?
a. Екскаватором
b. Штопфером
c. Шпателем
d. Гладилкою
*e. Зондом

8. Після використання стоматологічного інструментарію асистенту лікаря-стоматолога необхідно провести його дезінфекцію, передстерилізаційне очищення та cтерилізацію. Який режим стерилізації стоматологічних інструментів у сухожаровій шафі?
a. При температурі 160^oС - 120 хв
b. При температурі 120^oС - 90 хв
c. При температурі 140^oС - 45 хв
*d. При температурі 180^oС - 60 хв
e. При температурі 200^oС - 30 хв

9. Пацієнту показано видалення зубів 21, 22 через загострення хронічного періодонтиту. Коронкові частини зубів 21, 22 зруйновані на 1/2. Який інструмент треба вибрати для видалення?
a. S-подібні щипці
b. Дзьобоподібні щипці
c. Кутовий елеватор
*d. Прямі щипці
e. Байонетні щипці

10. Після використання стоматологічного інструментарію була проведена його дезінфекція та передстерилізаційне очищення. Яка мета передстерилізаційного очищення?
a. Знищення всіх видів мікроорганізмів
b. Знищення умовно-патогенних видів мікроорганізмів
*c. Видалення білкових, жирових та механічних забруднень
d. Знищення вірусів
e. Знищення патогенних видів мікроорганізмів

11. Який препарат треба підготувати в разі виникнення гіпоглікемічної коми в пацієнта?
a. 20 ОД інсуліну
*b. 40%-ий розчин глюкози
c. 0,05%-ий строфантину
d. 2,4%-ий розчин еуфіліну
e. 0,5%-ий розчин дибазолу

12. Укажіть, за допомогою якої групи матеріалів лікарю-стоматологу найдоцільніше зняти відбиток для виготовлення металокерамічної коронки.
*a. Силіконових відбиткових матеріалів
b. Гіпсу медичного
c. Альгінатних відбиткових матеріалів
d. Термопластичних мас
e. Композитних матеріалів

13. До лікаря-стоматолога звернувся хлопець віком 18 років зі скаргами на випадіння зуба 11 після отриманої травми годину тому. Було вирішено зуб помістити у власну комірку альвеолярного відростка та провести шинування. Як називається ця операція?
a. Трансплантація
b. Гемісекція
c. Імплантація
d. Ампутація
*e. Реплантація

14. Розуміння будови та функцій різних частин ясен допомагає лікарям-стоматологам в ефективному веденні лікування пацієнтів та догляду за здоров'ям порожнини рота. Укажіть, на які частини поділяють ясна.
*a. Прикріплені та вільні
b. -
c. Тверді та м'які
d. Епітеліальні та базальні
e. Внутрішні та зовнішні

15. Лікар-стоматолог проводить ендодонтичне лікування зуба 37. Який метод дослідження треба виконати для контролю якості проведеного лікування?
a. Бактеріологічне дослідження
*b. Рентгенологічне дослідження
c. Термопробу
d. ЕОД
e. Глибоке зондування

16. Одним із найрозповсюдженіших та доступних засобів місцевої профілактики карієсу зубів у наш час треба вважати використання фторвмісних зубних паст. Яка найнижча межа норми фтору в питній воді?
a. 1 мг/л
b. 0,3 мг/л
*c. 0,5 мг/л
d. 2 мг/л
e. 1,2 мг/л

17. Для дотримання санітарно-протиепідемічного режиму у стоматологічній клініці передбачено проведення генерального прибирання в комплексі заходів, спрямованих на попередження поширення інфекції. Укажіть, з якою кратністю проводиться цей вид прибирання.
a. На початку робочої зміни
b. 1 раз на місяць
*c. 1 раз на тиждень
d. Щодня
e. У кінці робочої зміни

18. Яку назву має хейліт, спричинений підвищеною чутливістю червоної облямівки губ до інсоляції?
a. Метеорологічний
b. Ексфоліативний
c. Атопічний
*d. Актинічний
e. Екзематозний

19. У стоматологічній клініці провели стерилізацію використаних інструментів паровим методом без індивідуального пакування. Ці інструменти склали на стерильних столах та накрили стерильними простирадлами. Скільки часу інструменти можуть зберігати свою стерильність у цьому разі?
a. 24 год
b. 12 год
c. 9 год
d. 48 год
*e. 6 год

20. Лікар-стоматолог-хірург планує видалення зуба пацієнту через загострення хронічного періодонтиту. Лікар просить подати йому багнетоподібні щипці. Який зуб планується видаляти?
*a. 16 зі зруйнованою коронковою частиною
b. 33 зі збереженою коронковою частиною
c. 26 зі збереженою коронковою частиною
d. 46 зі збереженою коронковою частиною
e. 36 зі зруйнованою коронковою частиною

21. У клініку хірургічної стоматології звернувся пацієнт для видалення зуба 13. Які щипці треба приготувати лікарю-стоматологу-хірургу для проведення цієї операції?
*a. Прямі
b. Зігнуті по ребру із щічками, що змикаються
c. Зігнуті по ребру із щічками, що не змикаються
d. S-подібні
e. Багнетоподібні

22. Яку температуру застосовують під час стерилізації паровим методом?
a. 135-155^oC
b. 170-200^oC
c. 155-170^oC
*d. 110-134^oC
e. 200-220^oC

23. Після проведення дезінфекції та передстерилізаційного очищення медичний інструментарій є підготовленим до етапу стерилізації. Хто має право проводити стерилізацію медичних інструментів?
a. Санітарки
b. Працівники, які пройшли навчання
*c. Середній медичний персонал, який має відповідну підготовку
d. Медичний персонал, який пройшов інструктаж із техніки безпеки
e. Будь-які працівники відділення

24. Що із нижченаведеного належить до загальної профілактики карієсу?
a. Герметизація фісур
b. Полоскання ремінералізаційними розчинами
*c. Вживання таблеток фториду натрію
d. Покриття поверхні зубів фторлаком
e. Раціональна гігієна порожнини рота

25. Назвіть, з яких частин складається перший постійний моляр на верхній щелепі праворуч.
*a. Коронка, шийка, корінь
b. Корінь, пародонт, альвеолярний відросток
c. Коронка, корінь, альвеолярний відросток
d. Коронка, шийка, ясна
e. Ясна, корінь, пародонт

26. На якому тижні вагітності починається мінералізація зачатків перших молочних зубів?
a. 30-му
*b. 17-му
c. 9-му
d. 6-му
e. 23-му

27. Пацієнту віком 25 років проводять пломбування зубів 44, 45 та 46. Для ізоляції відпрепарованих порожнин від ротової рідини використовують тонкий квадрат з латексу. За допомогою якого інструмента зроблено отвори для ізоляції зубів?
*a. Щипці-пробійник
b. Байонетні щипці
c. Щипці для накладання кламерів
d. Крампонні щипці
e. Щипці-затискачі

28. Укажіть, чи можна накладати стискальну пов'язку або джгут при пораненні в шию та кровотечі з сонної артерії.
a. Ні, не можна. Інакше буде гіпоксія мозку, що не сумісна з життям
b. Так, можна. Але з боку кровотечі піднімається рука вгору, охоплюючи голову, та накладається пов'язка
*c. Так, можна. Але з протилежного боку кровотечі піднімається рука вгору, охоплюючи голову, та накладається пов'язка
d. Ні, не можна. Інакше буде механічна асфіксія, бо пов'язка накладається на усю шию
e. Так, можна. Але проводиться трахеотомія

29. Жінка віком 46 років звернулася до лікаря-стоматолога-хірурга для видалення зуба 16 зуба. Коронкова частина зуба збережена. Які щипці треба підготувати в цьому разі?
a. Прямі
*b. S-подібні праві
c. S-подібні ліві
d. Багнетоподібні коронкові
e. Багнетоподібні кореневі

30. Яка кістка належить до кісток лицьового черепа?
a. Лобова
b. Решітчата
*c. Вилична (парна)
d. Клиноподібна
e. Тім'яна (парна)

31. Лікар-стоматолог під час профілактичного огляду запропонував пацієнту розжувати таблетку синього кольору, а потім сполоснути ротову порожнину. Для чого лікар проводить цю процедуру?
*a. Контролю гігієнічних навичок пацієнта
b. Виявлення запального процесу в яснах
c. Виявлення каріозних порожнин
d. Виявлення запального процесу на слизовій оболонці ротової порожнини
e. Контролю крайового прилягання пломб на зубах

32. Як називається патологічний процес, що розвивається після прорізування зубів і характеризується демінералізацією та руйнуванням твердих тканин зуба із подальшим утворенням дефекту у вигляді порожнини.
a. Періодонтит
b. Остеомієліт
*c. Карієс
d. Пародонтит
e. Пульпіт

33. Для хірургічної дезінфекції рук рекомендовано застосовувати засоби на основі спирту. Яка частка спирту має бути в дезінфікуючих розчинах?
*a. 65%
b. 40%
c. 55%
d. 100%
e. 30%

34. Дівчина віком 16 років під час тренування на спортивній секції отримала травму. Скаржиться на біль у ділянці нижньої щелепи праворуч. Під час огляду порушення цілісності шкірних покривів не виявлено, спостерігається незначний набряк у ділянці тіла нижньої щелепи праворуч, відкривання рота не обмежене. Яку невідкладну допомогу треба надати в цьому разі?
a. Обробити ділянку шкіри антисептиком
b. Призначити протинабрякову терапію
c. Компрес 2-5%-им розчином натрію гідрокарбонату
*d. Холод на травмовану ділянку в перші 30 хв
e. Застосувати слабодезінфікуючу мазь

35. Для індивідуального догляду за порожниною рота лікар-стоматолог порекомендував семирічній дівчинці зубну пасту з мікроелементами та призначив курс ремінералізаційної терапії. Який із нижченаведених методів належить до екзогенної профілактики карієсу?
a. Уживання морепродуктів
*b. Накладання фторвмісних лаків на поверхню зубів
c. Додавання в їжу фторованої солі
d. Уживання таблеток фториду натрію
e. Уживання продуктів, багатих на кальцій та фтор

36. Яка помилка під час пломбування каріозних порожнини може призвести до виникнення папіліту, гінгівіту, пародонтиту?
a. Неправильний вибір пломбувального матеріалу
b. Завищення висоти оклюзії на пломбі
c. Неправильне накладання ізоляційної прокладки
*d. Відсутність контактного пункту
e. -

37. Як, за перебігом, називається карієс, що супроводжується множинним ураженням практично всіх зубів, часто в одному зубі виникають 2-3 каріозні порожнини?
a. Гострим
b. Ускладненим
c. Хронічним
d. Рецидивним
*e. Квітучим

38. У пацієнта віком 45 років лікар-стоматолог діагностував гострий обмежений пульпіт зуба 44. Об'єктивно спостерігається: порожнина рота санована, гігієна в задовільному стані. З анамнезу відомо: пацієнт соматично здоровий. Що є протипоказанням до лікування пульпіту біологічним методом у цьому разі?
a. Вік понад 18-20 років
b. Стан гігієни порожнини рота
c. Інтенсивність каріозного процесу
d. Соматичні захворювання
*e. Вік понад 30-35 років

39. На якому етапі пломбування каріозної порожнини композитним матеріалом світлової полімеризації треба проводити <<фінішне>> засвічування матеріалу?
a. Після формування пломби
b. Після внесення останньої порції матеріалу
c. Після шліфування пломби
*d. Після остаточного оброблення пломби
e. Після внесення кожної порції пломбувального матеріалу

40. Під час обстеження порожнини рота пацієнта було виявлено, що внаслідок звуження верхньої зубної дуги щічні горбки нижніх бічних жувальних зубів розташовані назовні від однойменних верхніх, фронтальні зуби змикаються правильно. Який прикус має пацієнт?
a. Прогенічний
b. Глибокий
c. Прогнатичний
d. Відкритий
*e. Перехресний

41. Як називається методика ендодонтичного лікування зубів під час якої кореневу частину пульпи насичують речовинами, що глибоко дифундують, муміфікують і перетворюють її на септичний тяж або склоподібну масу?
a. Ампутація
*b. Імпрегнація
c. Екстирпація
d. Ремінералізація
e. Девіталізація

42. Для лікування карієсу І класу за Блеком у постійних зубах використовують амальгаму. Який складник амальгами підвищує пластичність матеріалу та забезпечує щільне крайове прилягання пломби?
a. Ртуть
b. Срібло
c. Олово
*d. Мідь
e. Цинк

43. Які лампи використовують для знезараження повітря та поверхонь у стоматологічному кабінеті?
a. Люмінесцентні
b. Фотополімерні
c. Світлодіодні
*d. Бактерицидні
e. Розжарювання

44. У пацієнтки віком 26 років під час лікування гострого глибокого карієсу зуба 36 випадково була відкрита пульпова камера зуба. Який лікарський засіб треба підготувати в цьому разі?
a. Пасту на основі параформальдегіду
*b. Одонтотропну пасту
c. Склоіономерний цемент
d. Ізоляційну прокладку
e. Пасту на основі миш'яку

45. Який найімовірніший шлях передачі вірусних гепатитів В, С та ВІЛ-інфекції в лікувально-профілактичних закладах у разі порушення правил асептики та санітарно-протиепідемічного режиму?
*a. Парентеральний
b. Аліментарний
c. Контактний
d. Повітряно-краплинний
e. Водний

46. Під час роботи виїзної стоматологічної станції проводилося лікування карієсу зубів у дітей молодших класів. Який пломбувальний матеріал використовується під час застосування АRT-методики лікування карієсу в дітей?
a. Компомер
b. Композит хімічної полімеризації
c. Текучий композит
*d. Склоіономерний цемент
e. Силікатний цемент

47. П'ятнадцятирічному хлопцю планується видалення зуба 14 за ортодонтичними показаннями. Коронка зуба збережена. Які щипці треба підготувати для видалення?
a. Дзьобоподібні зі щічками, що сходяться
b. Прямі
*c. S-подібні
d. Байонетні
e. Дзьобоподібні зі щічками, що не сходяться

48. Який час перебування (експозиції) стоматологічного інструментарію в дезінфекційному розчині 3%-го хлораміну?
a. 90 хв
b. 30 хв
c. 45 хв
d. 50 хв
*e. 60 хв

49. Одним із етапів проведення ендодонтичного лікування в постійних зубах є розширення кореневих каналів. Яким ендодонтичним інструментом проводиться розширення кореневих каналів?
a. Пульпоекстрактором
b. Плагером
*c. К-файлом
d. Спредером
e. Каналонаповнювачем

50. Після стоматологічного обстеження підлітка віком 16 років лікар-стоматолог встановив діагноз: хронічний фіброзний пульпіт зуба 36. Пацієнту проведено ендодонтичне лікування. Яким інструментом проводять видалення судинно-нервового пучка?
a. Плагером
b. Римером
c. Каналонаповнювачем
d. Спредером
*e. Пульпоекстрактором

51. Під час лікування карієсу пацієнту було встановлено пломбу з амальгами без ізоляційної прокладки. Яке ускладнення може розвинутися в цьому разі?
a. Верхівковий періодонтит
b. Випадіння пломби
c. Вторинний карієс
d. Папіліт
*e. Запалення пульпи

52. У пацієнта діагностовано дефект коронкової частини зуба 34, що відповідає ІІ класу каріозних порожнин за Блеком. Визначте топографічне розміщення каріозної порожнини на поверхні зуба в цьому разі.
*a. Контактна поверхня
b. Контактна поверхня з ураженням різального краю
c. Жувальна поверхня
d. Пришийкова ділянка
e. Різальний край

53. Потерпілий внаслідок дорожньо-транспортної пригоди отримав черепно-мозкову травму та перелом щелепи. Як здійснити тимчасову зупинку сильної кровотечі в щелепно-лицьовій ділянці?
a. Надати пацієнту положення з опущеною головою
b. Накласти джгут
c. Накласти міхур з льодом
d. Накласти холодний компрес
*e. Притиснути загальну сонну артерію

54. Яке з передракових захворювань слизової оболонки порожнини рота та червоної облямівки губ належить до факультативних передраків із низькою потенціальною злоякісністю?
a. Абразивний преканцерозний хейліт Манганотті
*b. Папіломатоз піднебінний
c. Бородавчастий передрак червоної облямівки губ
d. Еритроплакія Кейра
e. Обмежений передраковий гіперкератоз червоної облямівки губ

55. Пiд час огляду порожнини рота дванадцятирічної дівчинки виявлено, що верхнi фронтальнi зуби повнiстю перекривають нижнi. Бiчнi зуби в сагiтальнiй i трансверзальнiй площинах змикаються в межах норми. Установлено дiагноз: глибокий прикус. Порушенням яких функцiй супроводжується ця аномалiя?
a. Жування, ковтання
b. Вiдкушування їжi, дихання
*c. Відкушування їжі, вимова звуків
d. Дихання, порушення дикції
e. Дихання, ковтання

56. Чоловік віком 67 років звернувся до лікаря-стоматолога для видалення коренів зубів 37 та 36. Пацієнту планується проведення аплікаційної анестезії перед проведенням провідникової анестезії. Яка концентрація розчину лідокаїну використовується для аплікаційної анестезії?
a. 20%
*b. 10%
c. 15%
d. 30%
e. 25%

57. Пацієнт скаржиться на постійний ниючий біль у ділянці видаленого зуба 46, неприємний запах з рота. З анамнезу відомо, що п'ять днів тому проведено видалення зуба 46. Об'єктивно спостерігається: комірка видаленого зуба виповнена залишками згустка сірого кольору, слизова оболонка набрякла, гіперемована. Який найімовірніший діагноз?
a. Хронічний остеомієліт
*b. Гострий альвеоліт
c. Невропатія трійчастого нерва
d. Гострий періостит
e. Гострий остеомієліт

58. Асистент лікаря-стоматолога проводить рентгенологічне дослідження зубів 24, 25 та 26. Які з обстежуваних зубів мають найчастіше три корені?
a. Верхні премоляри
*b. Верхні моляри
c. Нижні моляри
d. Верхні ікла
e. Нижні премоляри

59. Пацієнтці віком 35 років встановлено діагноз: ерозія твердих тканин зубів 11, 21, 34, 35, 44, 45. Який матеріал треба підготувати для пломбування в цьому разі?
a. Амальгаму
b. Композитний матеріал хімічної полімеризації
c. Склоіономерний цемент
d. Силікатний цемент
*e. Композитний матеріал світлової полімеризації

60. Які інструменти використовують для оброблення твердих тканин зуба під час препарування каріозних порожнин?
a. Карборундові головки, фініри
b. Кулясті бори, матриці
c. Кулясті бори, плагери
d. Карборундові головки, плагери
*e. Кулясті бори, екскаватор

61. Під час препарування каріозної порожнини в межах емалі використовують турбінні наконечники. Яку швидкість обертання бора може забезпечити цей наконечник?
*a. 300000-400000 об/хв
b. 50000-100000 об/хв
c. 100000-200000 об/хв
d. 15000-20000 об/хв
e. 20000-70000 об/хв

62. Пацієнт звернувся до лікаря-стоматолога зі скаргами на біль у ділянці зуба верхньої щелепи праворуч. Після огляду встановлено попередній діагноз: гострий обмежений пульпіт зуба 14. Після проведеної ЕОД діагноз підтвердився. Які показники ЕОД характерні для гострого обмеженого пульпіту?
a. 100 мкА
*b. 15-30 мкА
c. 80-90 мкА
d. 30-40 мкА
e. 60-70 мкА

63. Пацієнтка скаржиться на самовільний наростаючий біль у ділянці нижньої щелепи праворуч, що посилюється під час накушування. З анамнезу відомо: тиждень тому було проведено лікування глибокого карієсу зуба 44. Об'єктивно спостерігається: вертикальна перкусія зуба 44 різкоболісна, ЕОД - 100 мкА, рентгенологічно виявлено нерівномірне розширення періодонтальної щілини в ділянці верхівки кореня зуба 44. Яка тактика надання допомоги?
a. Провести корекцію пломби
*b. Розкрити порожнину зуба та кореневий канал
c. Видалити пломбу
d. Замінити пломбу
e. Видалити зуб

64. Укажіть, яке ускладнення може виникнути в пацієнта після операції з видалення зуба.
a. Ушкодження зуба-антагоніста
b. Проштовхування зуба в м'які тканини
c. Вивих нижньої щелепи
d. Потрапляння зуба в дихальні шляхи
*e. Альвеоліт лунки зуба

65. Лікар-стоматолог планує провести обстеження первинного пацієнта. Для цього він просить асистента подати градуйований зонд. З якою метою лікар-стоматолог використовує цей інструмент?
a. Дослідити наявність каріозних порожнин на зубах нижньої щелепи
b. Провести замірювання довжини вуздечки язика
c. Дослідити наявність каріозних порожнин на зубах верхньої щелепи
d. Провести дослідження міжзубних сосочків
*e. Дослідити глибину зубо-ясенного прикріплення

66. Яке положення треба надати пацієнту в разі стану непритомності?
a. На боці
b. Фаулера
c. Сімса
d. На животі
*e. Тренделенбурга

67. До комплексної програми профілактики основних стоматологічних захворювань входить обстеження стану тканин пародонту. Який діагностичний індекс треба застосувати, щоб оцінити потребу в лікуванні захворювань тканин пародонту в дітей віком 15 років?
a. Індекс Рамф'єрда
b. OHІ-S (Гріна-Вермільйона)
c. PMA (Парма)
*d. CPITN (ВООЗ)
e. PІ (Рассела)

68. Під час оброблення каріозної порожнини лікар-стоматолог видаляє всі патологічно змінені тканини зуба. Що спричиняє зміну кольору коронки зуба після неякісного препарування каріозної порожнини?
*a. Розм'якшений дентин насичується пігментами
b. Опік твердих тканин зуба
c. Запалення та пошкодження ясенного сосочка
d. Перегрів та запалення пульпи зуба
e. Значне стоншення шару емалі

69. На прийомі в лікаря-стоматолога через емоційне напруження та страх перед маніпуляцією пацієнт відчув дискомфорт, відчуття нудоти, запаморочення, шум у вухах, неясність зору, нестачу повітря, появу холодного поту, оніміння язика, губ, кінчика носа. Який невідкладний стан, найімовірніше, виник у пацієнта?
a. Асфіксія
*b. Непритомність
c. Алергічна реакція
d. Анафілактичний шок
e. Колапс

70. Пацієнт скаржиться на біль та рухомість верхньої щелепи, кровотечу з носа. Об'єктивно спостерігається: рухомість верхньої щелепи, подовження середньої третини обличчя, кровотеча з носа, нудота, блювання, крововилив у кон'юнктиву. Яке травматичне ушкодження виникло?
*a. Перелом верхньої щелепи
b. Вивих верхньої щелепи
c. Перелом зуба
d. Перелом нижньої щелепи
e. Вивих нижньої щелепи

71. Чим обумовлена поява трем та діастем між молочними зубами в період підготовки заміни їх на постійні?
a. Подовженими комірковими відростками щелеп
*b. Ростом щелеп, більшим розміром зачатків постійних зубів
c. Широкою коронковою частиною молочного зуба
d. Короткими комірковими відростками щелеп
e. Надмірним жувальним навантаженням

72. Яка кількість коренів та кореневих каналів найчастіше спостерігається в нижньому першому і другому премолярах?
a. Один корінь, два канали
*b. Один корінь, один канал
c. Два корені, один канал
d. Два корені, два канали
e. Три корені, три канали

73. Уявіть, що ви стали свідком надзвичайної ситуації та помітили постраждалого. Виберіть крок, згідно з алгоритмом MARCH, який є найпріоритетнішим до виконання?
a. Відновлення дихання
b. Запобігання гіпотермії
c. Особиста безпека
*d. Зупинка кровотечі
e. Накладання шини

74. Чоловік віком 40 років звернувся до лікаря-стоматолога для санації порожнини рота. Під час огляду виявлено каріозну порожнину в зубі 45 в межах плащового дентину світлого кольору, що легко знімається за допомогою екскаватора. З анамнезу відомо, що пацієнт відзначає больові відчуття під час вживання солодкого в ділянці цього зуба. Про який патологічний стан можуть свідчити ці результати обстеження?
*a. Гострий середній карієс
b. Хронічний глибокий карієс
c. Хронічний середній карієс
d. Гострий глибокий карієс
e. Гострий поверхневий карієс

75. Стоматологічне дзеркало застосовують для огляду порожнини рота. Яке зображення дає поверхня дзеркала?
a. Обернене, збільшене, уявне
b. Обернене, збільшене, дійсне
c. Пряме, зменшене, уявне
d. Пряме, зменшене, дійсне
*e. Пряме, збільшене, уявне

76. Дев'ятирічна дівчинка отримала опік шкіри обличчя оцтовою кислотою. Який розчин можна застосувати для нейтралізації травмуючої речовини в цьому разі після тривалого промивання ураженої ділянки водою?
a. 96%-ий етиловий спирт
b. 5%-ий спиртовий розчин таніну
c. 0,05%-ий хлоргексидину біглюконат
*d. 2-5%-ий натрію гідрокарбонат
e. 10%-ий розчин аміаку

77. Назвіть відбитковий матеріал, що належить до силіконової групи і застосовується під час виготовлення металокерамічного мостоподібного протеза.
a. Редонт
*b. Speedex
c. Репін
d. Ypeen
e. Ортокор

78. У пацієнта виявлено каріозну порожнину, розташовану на різальному краї різця, що утворилася через стирання емалі і оголення дентину. До якого класу за класифікацією Блека належить ця каріозна порожнина?
*a. VI
b. II
c. IV
d. III
e. I

79. Після стоматологічного прийому необхідно провести стерилізацію медичних виробів, у конструкції яких використовуються термолабільні матеріали. Який метод стерилізації доцільно застосувати?
a. -
b. Кип'ятіння
c. Паровий
d. Повітряний
*e. Хімічний

80. Пацієнтка звернулася до лікаря-стоматолога зі скаргами на естетичний дефект. Під час огляду виявлено, що зуб 11 змінений у кольорі (рожево-фіолетового відтінку). З анамнезу відомо: зуб був раніше ендодонтично лікований. Яка помилка під час едодонтичного лікування може спричинити ці наслідки?
*a. Неправильний вибір пломбувального матеріалу
b. Перфорація стінки кореневого каналу
c. Недостатнє механічне оброблення кореневого каналу
d. Виведення пломбувального матеріалу за верхівку кореневого каналу
e. Травма периапікальних тканин

81. Пацієнт віком 27 років звернувся до лікаря-стоматолога зі скаргами на випадіння пломби та наявність великої каріозної порожнини в зубі 37. З анамнезу відомо, що раніше в зубі було проведено ендодонтичне лікування. Для відновлення анатомічної форми зуба лікар вирішив застосувати методику <<сендвіч-техніки>>. Які матеріали потрібно підготувати асистенту лікаря-стоматолога для пломбування каріозної порожнини?
a. Текучий композит та силікатний цемент
b. Композит та силікофосфатний цемент
c. Компомер та силікатний цемент
d. Текучий композит та компомер
*e. Композит та склоіономерний цемент

82. У пацієнтки під час огляду виявлено глибоку каріозну порожнину на жувальній поверхні зуба 35 зі світлим розм'якшеним дентином. Зондування дна каріозної порожнини зуба дещо болюче. Який інструмент треба вибрати для некректомії?
a. Штопфер
b. Гладилку
c. Алмазний бор
*d. Екскаватор
e. Зонд

83. Назвіть поверхню зуба, на якій найчастіше для профілактики карієсу проводять герметизацію?
*a. Жувальна
b. Оральна
c. Вестибулярна
d. -
e. Контактна

84. Після використання ендодонтичного інструментарію помічник лікаря-стоматолога провів його дезінфекцію та передстерилізаційне очищення. Яка мета дезінфекції?
a. Знищення білкових, жирових забруднень
*b. Знищення патогенних та умовно-патогенних видів мікроорганізмів
c. Знищення умовно-патогенних видів мікроорганізмів
d. Знищення залишків лікарських препаратів
e. Механічне знищення забруднень

85. Виберіть метод лікування хронічного середнього карієсу тимчасового моляра в шестирічної дитини.
a. Герметизація
b. Протезування
*c. Пломбування
d. Ремінералізація
e. Видалення

86. Під час виконання азопірамової проби протягом 1 хв на одному інструменті з усієї партії з'явилося фіолетово-бузкове забарвлення. Що потрібно зробити в цьому разі?
a. Промити всю партію інструментів під проточною водою
b. Промити інструмент під проточною водою
*c. Здійснити повторне передстерилізаційне очищення всієї партії інструментів
d. Простерилізувати всі інструменти, за винятком того, на якому виявилася позитивна азопірамова проба
e. Ополоснути інструмент дистильованою водою та висушити

87. У пацієнта діагностовано передпухлинний процес слизової оболонки порожнини рота. Лікар пояснив, що без належного лікування з часом він обов'язково призведе до розвитку раку. Який діагноз встановлено пацієнту?
*a. Обмежений гіперкератоз
b. Шкірний ріг
c. Папіломатоз
d. Кератоакантома
e. Лейкоплакія

88. На ортопантомограмі пацієнта, що звернувся для профілактичного огляду, виявлено нерівномірне розширення періодонтальної щілини в ділянці верхівки кореня зуба 35. Скарг немає, перкусія і термопроба негативні, раніше зуб 35 був лікований з приводу глибокого карієсу. Для якого захворювання характерні ці рентгенологічні ознаки?
*a. Хронічний фіброзний періодонтит
b. Хронічний фіброзний пульпіт
c. Хронічний гранулюючий періодонтит
d. Гострий дифузний пульпіт
e. Гострий серозний періодонтит

89. Яка помилка, що виникла під час препарування каріозної порожнини, може викликати виникнення вторинного карієсу?
*a. Недостатнє препарування
b. Обламування стінки каріозної порожнини
c. Перфорація стінки каріозної порожнини
d. Перфорація дна каріозної порожнини
e. Ушкодження бором прилеглих зубів

90. Дівчина віком 17 років скаржиться на печіння та сухість слизової оболонки порожнини рота. Із анамнезу відомо, що пацієнтка хворіє на цукровий діабет протягом трьох років. Об'єктивно спостерігається: слизова оболонка щік суха, укрита білим нальотом, що легко знімається. Установлено діагноз: кандидозний стоматит. Яку мазь доцільно рекомендувати для лікування в цьому разі?
*a. Клотримазолову
b. Інтерферонову
c. Еритроміцинову
d. Преднізолонову
e. Ланолінову

91. Укажіть, яке ускладнення може виникнути під час проведення операції видалення зубів нижньої щелепи.
*a. Перелом коронки або кореня зуба
b. Проштовхування зуба в гайморову пазуху
c. Відламування горба щелепи
d. Альвеоліт лунки зуба
e. Неврит нижньоальвеолярного нерва

92. Під час лікування карієсу зуба 16 у підлітка віком 15 років для пломбування застосовано композитний матеріал, що має розмір частинок наповнювача 8-45 мкм. Який композитний матеріал застосовано для пломбування?
a. Мікрофільний
b. Гібридний
c. Нанонаповнений
*d. Макрофільний
e. Мікрогібридний

93. Лікар-стоматолог проводить ендодонтичне лікування першого премоляра верхньої щелепи. Який варіант рентгенологічного дослідження треба провести асистенту лікаря-стоматолога?
*a. Прицільний рентген
b. Тривимірний рентген
c. Контрастний рентген
d. Прикусний рентген
e. Панорамний рентген

94. Що треба підготувати для лікаря-стоматолога з метою видалення надлишків композитного матеріалу та для попереднього полірування приясенних ділянок реставрацій у ділянці переходу пломбувального матеріалу на емаль на контактних поверхнях зубів?
a. Полірувальні диски
b. Полірувальні щітки
c. Гумові головки
*d. Полірувальні штрипси
e. Фінішні алмазні бори

95. Для яких маніпуляцій використовують спредер під час ендодонтичного лікування?
*a. Латеральної конденсації гутаперчевих штифтів у кореневому каналі
b. Розпломбування кореневих каналів під час повторного ендодонтичного лікування
c. Вертикальної конденсації гутаперчевих штифтів у кореневому каналі
d. Внесення пломбувального матеріалу в кореневий канал
e. Горизонтальної конденсації гутаперчевих штифтів у кореневому каналі

96. Пораненому надається допомога згідно з алгоритмом MARCH. Якою літерою позначено етап виявлення черепно-мозкових травм?
a. R
*b. H
c. C
d. A
e. M

97. Що належить до допоміжного обладнання стоматологічного кабінету?
a. Стоматологічний пересувний стілець
b. Рукомийник для миття рук
c. Стоматологічне крісло
*d. Cтоматологічний рентген апарат
e. Стоматологічна установка

98. Пацієнту проводиться ендодонтичне лікування зуба 43. Для антисептичного оброблення та видалення ошурків з кореневого каналу використовується розчин гіпохлориту натрію. Яка концентрація цього антисептика використовується для іригації кореневого каналу?
a. 6%
*b. 3%
c. 12%
d. 9%
e. 0,03%

99. Назвіть блок стоматологічної установки, до складу якого входять скейлер та наконечники.
a. -
b. Блок управління
*c. Блок інструментів
d. Стоматологічне крісло
e. Освітлювальний блок

100. Укажіть, яку першу допомогу необхідно надати потерпілому при переломі нижньої щелепи в ментальному відділі без зміщення.
*a. Накласти пращоподібну пов'язку та скерувати потерпілого до щелепно-лицевого відділення
b. Накласти головну та стискальну пов'язки та скерувати потерпілого до отоларингологічного відділення
c. Накласти стискальну пов'язку в ділянці поранення та скерувати потерпілого до отоларингологічного відділення
d. Накласти стискальну пов'язку в ділянці поранення та скерувати потерпілого до щелепно-лицевого відділення
e. Накласти пращоподібну пов'язку та скерувати потерпілого до отоларингологічного відділення

101. Дівчина віком 15 років скаржиться на біль та кровоточивість ясен під час вживання їжі та чищення зубів. Об'єктивно спостерігається: слизова оболонка ясен у ділянці нижніх і верхніх фронтальних зубів набрякла, гіперемована, має ціанотичний відтінок. Ясенні сосочки кровоточать від дотику, збільшені в розмірах і перекривають коронкові частини зубів на 1/3 їхньої висоти. На зубах верхньої та нижньої щелеп встановлена незнімна ортодонтична конструкція (брекет-система). Установіть попередній діагноз.
*a. Гіпертрофічний гінгівіт
b. Виразковий гінгівіт
c. Катаральний гінгівіт
d. Генералізований пародонтит
e. Фіброматоз ясен

102. Після стоматологічного прийому необхідно виконати повну обробку інструментів. Яка послідовність обробки використаного стоматологічного інструментарію?
a. -
b. Передстерилізаційне очищення, стерилізація
*c. Дезінфекція, передстерилізаційне очищення, стерилізація
d. Передстерилізаційне очищення, дезінфекція, стерилізація
e. Передстерилізаційне очищення, стерилізація, дезінфекція

103. Пацієнтка звернулася до лікаря-стоматолога зі скаргами на неприємні відчуття в зубах нижньої щелепи від термічних та хімічних подразників. Об'єктивно спостерігається: у пришийковій ділянці зубів 35, 34, 44, 45 дефекти в межах дентину з гладкими, блискучими стінками, що сходяться під кутом. Який найімовірніший діагноз?
a. Системна гіпоплазія емалі
b. Ерозія емалі
*c. Клиноподібний дефект
d. Гострий середній карієс
e. Некроз твердих тканин

104. Лікар-стоматолог готується до останнього етапу пломбування зуба. Які інструменти йому знадобляться?
a. Штопфер, поліри, оклюзійний папір, штрипси
b. Фреза, поліри, екскаватор, штрипси
c. Фініри, гладилка, оклюзійний папір, штопфер
d. Фініри, поліри, оклюзійний папір, матриці
*e. Фініри, поліри, оклюзійний папір, штрипси

105. Укажіть відбитковий матеріал, що належить до групи на основі окису цинку й евгенолу та використовується для отримання відбитків індивідуальною ложкою при повній відсутності зубів на щелепі.
a. Speedex
b. Ортокор
c. Фторакс
*d. Репін
e. Ypeen

106. Під час препарування каріозних порожнин використовуються алмазні бори різного ступеня зернистості. Який колір має маркувальне кільце алмазного бору, призначеного для кінцевого полірування композиційних реставрацій?
a. Червоний
b. Синій
c. Чорний
d. Зелений
*e. Білий

107. Лікар-стоматолог проводить лікування хронічного середнього карієсу зуба 11. Пломбування каріозної порожнини буде здійснюватися композитним матеріалом світлового твердіння. Яка лампа необхідна для роботи з композитними матеріалами світлового твердіння?
a. Люмінесцентна
*b. Фотополімерна
c. Кварцева
d. Солюксова
e. Світлодіодна

108. Які антисептики належать до групи окисників?
a. Хлорамін Б, хлоргексидину біглюконат
b. Карболова кислота, соляна кислота
*c. Перекис водню, калію перманганат
d. Фурацилін, фуразолідон
e. Мурашина кислота, борна кислота

109. Назвіть відбитковий матеріал, що належить до альгінатної групи і використовується для виготовлення часткового знімного пластинкового протеза.
a. Speedex
b. Ортокор
c. Репін
*d. Ypeen
e. Протакрил

110. Що насамперед треба зробити у випадку потрапляння хімічної речовини в око під час надання першої допомоги?
a. Накласти пов'язку на уражене око
b. Закапати в уражене око очні краплі
*c. Промити уражене око чистою водою
d. -
e. Накласти антисептичну мазь

111. У підлітка віком 17 років для пломбування карієсу зуба 16 лікар-стоматолог застосував амальгаму. Яким інструментом амальгамову масу вносять у підготовлену порожнину?
*a. Амальгамтрегером
b. Кюретою
c. Гладилкою
d. Штопфером
e. Екскаватором

112. Ротова порожнина є початком травної системи і складається з присінка та власне порожнини рота. Укажіть межі власне порожнини рота.
a. Зверху та знизу - альвеолярний відросток, вкритий слизовою оболонкою, спереду - присінок, з боків - слизова оболонка щік
b. Зверху - тверде піднебіння, знизу - м'язи дна порожнини рота, спереду - альвеолярний відросток, з боків - щоки
c. Зверху - вуздечка верхньої губи, знизу - вуздечка нижньої губи, спереду - зуби, знизу - язик
d. Зверху та знизу - присінок ротової порожнини, спереду - язик та зуби, з боків - ясна та зуби
*e. Зверху - тверде та м'яке піднебіння, знизу - язик та дно порожнини рота, спереду та з боків - ясна та зуби

113. У чотирирічної дівчинки під час огляду лікар-стоматолог виявив каріозну порожнину на жувальній поверхні зуба 55 у межах плащового дентину з широким вхідним отвором. Дно та стінки каріозної порожнини щільні, пігментовані, під час зондування безболісні. Який матеріал найдоцільніше застосувати для пломбування?
a. Цинк-фосфатний цемент
b. Полікарбоксилатний цемент
*c. Склоіономерний цемент
d. Амальгаму
e. Силікофосфатний цемент

114. До устаткування стоматологічного кабінету належить електричний мікромотор. Який діапазон регулювання швидкості обертання бора має електричний мікромотор?
a. -
b. Від 100 до 1000 об/хв
*c. Від 1000 до 40000 об/хв
d. Від 50000 до 100000 об/хв
e. Від 100000 до 300000 об/хв

115. Укажіть назву частини порожнини рота, що обмежена губами і щоками зовні та зубами і яснами зсередини.
a. Власне порожнина рота
b. Перехідна складка рота
c. Ретромолярна ділянка
*d. Присінок порожнини рота
e. Слизова оболонка рота

116. Під час обстеження тринадцятирічного хлопчика лікар-стоматолог виявив прогнатичний прикус. До патології в якій площині належить цей прикус?
a. Мезіальній
b. Трансверзальній
c. Вертикальній
*d. Сагітальній
e. Орбітальній

117. Пацієнт звернувся до лікаря-стоматолога зі скаргами на неприємні відчуття в зубі 46 під час вживання гарячого. Після огляду встановлено попередній діагноз: хронічний гангренозний пульпіт. Після проведеної ЕОД діагноз підтвердився. Який діапазон показників ЕОД характерний для хронічного гангренозного пульпіту?
a. Більше 100 мкА
*b. 50-90 мкА
c. 15-30 мкА
d. 30-40мкА
e. -

118. Який з елементів будови скронево-нижньощелепного суглоба має еліпсоподібну форму, у 2-3 рази більший за суглобову головку, укритий хрящем, знаходиться на скроневій кістці?
a. Внутрішньосуглобовий диск
b. Суглобова головка
c. Суглобова капсула
*d. Суглобова ямка
e. Суглобовий горбок

119. Для проведення розширення кореневих каналів зуба 27 лікарю-стоматологу треба подати К-ример. Яким графічним символом позначено цей вид ендодонтичних інструментів?
a. Коло
b. Восьмикінцева зірочка
c. Квадрат
d. П'ятикінцева зірочка
*e. Трикутник

120. Батьки шестимісячної дівчинки скаржаться на наявність сироподібного нальоту на слизовій оболонці щік та язика в дитини. Після огляду лікар-стоматолог встановив діагноз: гострий кандидозний стоматит. Який збудник викликає це захворювання?
a. Паличка Леффлера
*b. Дріжджоподібні гриби
c. Веретеноподібна паличка
d. Спірохета Венсана
e. Вірус герпесу

121. До лікаря-стоматолога звернувся пацієнт віком 40 років зі скаргами на виникнення післяопераційної чутливості в ділянці зуба 21 після проведення значної реставрації. Який препарат треба приготувати асистенту для усунення чутливості твердих тканин зубів?
a. Кондиціонер
b. Компомер
c. Пасту з тимолом
d. Ормокер
*e. Десенситайзер

122. Лікар-стоматолог проводить лікування гострого глибокого карієсу зуба 27. Який метод дослідження можна застосувати для визначення рівня некректомії?
a. Метод трансілюмінації
b. Люмінесцентну діагностику
c. ЕОД
*d. Фарбування карієс-маркером
e. Термопробу

123. Вагітна жінка віком 25 років скаржиться на появу білих плям на передніх зубах верхньої щелепи, що з'явилися на п'ятому місяці вагітності. Для диференційної діагностики захворювання лікар вирішив провести кольоровий тест. Який барвник треба підготувати для проведення тесту?
a. 0,2%-ий розчин хлоргексидину
b. Йодинол
c. Йодовмісний розчин Шіллера-Писарєва
*d. 2%-ий розчин метиленового синього
e. 2%-ий розчин фтористого натрію

124. До лікаря-стоматолога звернувся пацієнт, якому три тижні тому було видалено зуб, зі скаргами на наявність незакритого дефекту слизової оболонки в ділянці видаленого зуба. Об'єктивно спостерігається: порушення закриття лунки в місці видаленого зуба, розростання грануляцій, слизова оболонка в ділянці лунки синюшна. Про яке захворювання можуть свідчити ці ознаки?
a. Абсцес
b. Гострий остеомієліт
*c. Хронічний альвеоліт
d. Хронічний остеомієліт
e. Хронічний періостит

125. Під час стоматологічного прийому пацієнт знепритомнів, почалися клонічні та тонічні судоми, спостерігається посилене пінисте слиновиділення, мимовільне сечовипускання та дефекація. Який стан, найімовірніше, виник у пацієнта?
*a. Епілептичний напад
b. Гіперглікемічна кома
c. Гіпоглікемічна кома
d. Колапс
e. Анафілактичний шок

126. На терапевтичному прийомі лікар-стоматолог використовує алмазні бори, що відрізняються за розміром робочої частини, властивостями алмазу, щільністю посадки алмазного зерна. Який середній розмір зерна в алмазного бора з червоним маркуванням?
a. 180 мкм
b. 100 мкм
c. 30 мкм
*d. 50 мкм
e. 135 мкм

127. Пацієнт звернувся до лікаря-стоматолога зі скаргами на естетичний дефект переднього зуба. Після огляду встановлено діагноз: гострий середній карієс зуба 23 із локалізацією каріозної порожнини в пришийковій ділянці. Для якого класу каріозних порожнин за Блеком характерна ця локалізація дефекту?
a. І
b. ІІІ
c. ІІ
*d. V
e. ІV

128. Під час профілактичного огляду пацієнта на ортопантомограмі в ділянці верхівки кореня зуба 12 виявлено осередок просвітлення кісткової тканини з нечіткими межами у вигляді язиків полум'я. Об'єктивно спостерігається: зуб змінений у кольорі, на яснах у ділянці проєкції верхівки кореня наявний рубець. Для якого захворювання характерна ця рентгенологічна картина?
a. Хронічний гіпертрофічний пульпіт
b. Хронічний фіброзний періодонтит
*c. Хронічний гранулюючий періодонтит
d. Хронічний гангренозний пульпіт
e. Хронічний гранулематозний періодонтит

129. Яка кислота і в якій концентрації використовується для протравлювання дентину та емалі в разі застосування адгезивної техніки пломбування каріозних порожнин?
a. 15%-ий розчин полікарбонових кислот
b. 10%-ий розчин ортофосфорної кислоти
c. 3%-ий розчин ортофосфорної кислоти
d. 5%-ий розчин полікарбонових кислот
*e. 37%-ий розчин ортофосфорної кислоти

130. Пацієнту з гострим періодонтитом зуба 47 проведено інфільтраційну анестезію в ділянці набряклих тканин навколо зуба. Після введення анестетика пацієнт не відчув змін. Чому ефект знеболювання не настав?
a. -
b. Алергічна реакція на анестетик
c. Недостатня кількість введеного препарату
*d. Неправильно вибраний вид анестезії
e. Лікування не потребує знеболювання

131. Який інструментарій на ортопедичному прийомі використовує лікар-стоматолог для вигинання кламерів?
a. Елеватор
b. Зонд
c. Пінцет
*d. Крампонні щипці
e. Байонетні щипці

132. Під час стоматологічного прийому лікар одягнув нову медичну маску. Як часто треба змінювати маску?
a. Кожні 6 год
*b. Кожні 2 год
c. Кожні 4 год
d. Кожні 5 год
e. Кожні 3 год

133. Який термін зберігання простерилізованих медичних виробів у стерилізаційних коробках з фільтром?
a. 16 діб
b. 3 доби
*c. 20 діб
d. 28 діб
e. 10 діб

134. Яку пробу треба виконати для контролю якості передстерилізаційного очищення стоматологічного інструментарію від залишків крові?
a. -
b. З Суданом ІІІ
c. Тетрациклінову
*d. Амідопіринову
e. Фенолфталеїнову

135. Який комплекс заходів буде здійснювати асистент лікаря-стоматолога для знищення мікроорганізмів у рані та в патологічному осередку?
a. Стерилізацію
*b. Антисептику
c. Дезінфекцію
d. Асептику
e. Передстерилізаційне очищення

136. Під час огляду семирічної дівчинки лікар-стоматолог виявив на присінкових поверхнях зубів 11, 21, 31, 41 і на горбиках зубів 16, 26, 36, 46 темні плями. З анамнезу відомо, що зуби прорізалися ураженими. Лікар встановив діагноз: флюороз. Надлишок якого хімічного елемента в питній воді буде причиною виникнення цього захворювання?
a. Фосфору
b. Йоду
c. Заліза
*d. Фтору
e. Кальцію

137. Одним із етапів препарування каріозної порожнини є некректомія розм'якшеного дентину. Який інструмент треба підготувати для проведення цього етапу препарування?
a. Карборундова головка
*b. Твердосплавний бор
c. Полір
d. Алмазний бор
e. Фінір

138. Під час стоматологічного обстеження підлітку віком 16 років встановлено діагноз: хронічний фіброзний пульпіт зуба 36 та проведено ендодонтичне лікування. Який ендодонтичний інструмент застосовують під час пломбування кореневих каналів?
*a. Каналонаповнювач
b. Пульпоекстрактор
c. К-ример
d. К-файл
e. U-файл

139. Пацієнту віком 50 років на прийомі в лікаря-стоматолога потрапило стороннє тіло у верхні дихальні шляхи, що спричинило обтураційну асфіксію. Укажіть подальші дії лікаря, якщо дістати стороннє тіло неможливо.
*a. Проводимо поштовхи за Геймліхом
b. Просимо пацієнта лягти на спину та проводимо непрямий масаж серця
c. Проводимо інтубацію
d. Просимо пацієнта лягти на спину та проводимо штучну вентиляцію легень
e. Проводимо трахеотомію

140. На ортопантомограмі пацієнта, що звернувся для профілактичного огляду, виявлено осередок просвітлення округлої форми розміром до 5 мм у ділянці верхівки кореня зуба 34, кореневий канал якого частково заповнений пломбувальним матеріалом. З анамнезу відомо: раніше зуб 34 був ендодонтично лікований. Для якого захворювання характерні ці рентгенологічні ознаки?
*a. Хронічний гранулематозний періодонтит
b. Хронічний фіброзний пульпіт
c. Хронічний гранулюючий періодонтит
d. Гострий дифузний пульпіт
e. Гострий серозний періодонтит

141. Під час профілактичного огляду дітей віком 8-12 років лікар-стоматолог іноді виявляє білі плями на вестибулярних поверхнях фронтальної групи зубів верхньої щелепи, що прорізалися з цими дефектами. Під час вітального фарбування плями не зафарбовуються. Про який імовірний діагноз свідчать ці ознаки?
a. Некроз емалі
b. Гострий поверхневий карієс
c. Ерозія емалі
d. Гострий початковий карієс
*e. Гіпоплазія емалі

142. Чим треба закапати очі після їх промивання проточною водою у разі потрапляння стороннього тіла на слизову оболонку очей?
a. 0,1%-м розчином перманганату калію
*b. 30%-м розчином альбуциду
c. 0,12%-м розчином хлоргексидину
d. 1%-м розчином фурациліну
e. 0,0002%-м розчином кетаміну

143. Які інструменти необхідно підготувати для проведення обстеження стоматологічного пацієнта?
a. Зонд зубний зігнутий, шпатель, пінцет
b. Штопфер, дзеркало стоматологічне, пінцет
c. Екскаватор, гладилка, дзеркало стоматологічне
*d. Зонд зубний зігнутий, дзеркало стоматологічне, пінцет стоматологічний
e. Дзеркало стоматологічне, пінцет стоматологічний, екскаватор

144. Лікар-стоматолог під час препарування каріозної порожнини ІІ класу за Блеком вибрав техніку тунельного методу. Який пломбувальний матеріал раціонально застосовувати в разі вибору цієї методики?
a. Макрофільний композит
b. Гібридний композит
*c. Текучий композит
d. Склоіономерний цемент
e. Мікрофільний композит

145. Під час профілактичного огляду пацієнту проводили оцінку гігієнічного стану порожнини рота за допомогою фарбування жувальними таблетками. Окрім зубних відкладень на вестибулярній поверхні зубів 42, 43 виявлено плями, що зафарбувалися барвником. Про який патологічний стан можуть свідчити ці результати обстеження?
a. Хронічний поверхневий карієс
b. Гострий поверхневий карієс
*c. Гострий початковий карієс
d. Гіпоплазія емалі
e. Ерозія емалі

146. Перед початком прийому пацієнта лікар-стоматолог провів оброблення рук із метою видалення та знищення транзиторної патогенної та умовно-патогенної мікрофлори. Яку назву має оброблення, що попереджає розповсюдженню інфекції через руки?
*a. Гігієнічна обробка рук
b. Миття рук
c. Стерилізація рук
d. -
e. Хірургічна обробка рук

147. Пацієнтка віком 18 років звернулася до лікаря-стоматолога зі скаргами на відчуття оскомини на зубах верхньої щелепи протягом двох тижнів. Під час огляду в пришийковій ділянці зубів 11 та 21 виявлено білі плями з матовим відтінком та нечіткими контурами, що інтенсивно сприймають барвники. Що треба підготувати для проведення лікування?
a. Нітрат срібла для імпрегнації
*b. Ремінералізаційні розчини
c. Композитний матеріал
d. Муміфікуючу пасту
e. Антисептичні розчини

148. Лікар-стоматолог проводить пломбування каріозної порожнини ІІ класу за Блеком. У каріозну порожнину після нанесення адгезивної системи потрапила кров. Яка тактика в цьому разі?
a. Обробити каріозну порожнину 3%-м перекисом водню, нанести адгезив
b. Промити та висушити каріозну порожнину, нанести адгезив
*c. Повторне кислотне протравлювання емалі та дентину та нанесення адгезиву
d. Обробити каріозну порожнину спиртом, нанести адгезив
e. Провести повторне протравлювання дентину, нанести адгезив

149. Для постійного пломбування каріозної порожнини І класу за Блеком був використаний пломбувальний матеріал світлового затвердіння. Які компоненти входять до складу композитів світлового затвердіння?
a. Тільки порошок
*b. Тільки паста
c. Паста-паста
d. Паста-рідина
e. Порошок-рідина

150. Вагітна жінка віком 26 років звернулася до лікаря-стоматолога для професійної гігієни порожнини рота. Які насадки треба підготувати для проведення завершального етапу видалення зубних відкладень?
a. Мануальні скейлери
b. Міжзубні йоржики
c. Флосети
d. Міжзубні стимулятори
*e. Гумові ковпачки

