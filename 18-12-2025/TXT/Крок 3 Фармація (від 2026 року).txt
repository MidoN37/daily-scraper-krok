1. Яку процедуру потрібно застосувати при формуванні груп для проведення клінічного дослідження лікарського засобу, що дозволить мінімізувати  систематичні помилки та упередженість дослідника?
a. Формалізацію
b. Абстрагування
*c. Рандомізацію
d. Індивідуалізацію
e. Валідацію

2. Пацієнту для лікування сечокам'яної хвороби, спричиненої уратними каменями, призначено препарат, механізм дії якого пов'язаний зі здатністю інгібувати фермент ксантиноксидазу. Укажіть цей препарат.
a. Ципрофлоксацин
*b. Алопуринол
c. Урсодезоксихолева кислота
d. Домперидон
e. Фуразидин

3. У тактичній медицині під час надання домедичної допомоги пораненому застосовується правило "C–A–B–C" (сильна кровотеча, дихальні шляхи, дихання, кровообіг). Що передбачає це правило?
a. Порядок діагностування хронічних захворювань та надання першої лікарської допомоги потерпілим
b. Практику визначення логістичних шляхів та порядок медичної евакуації потерпілим
c. Практику встановлення діагнозу та порядок надання першої медичної допомоги потерпілим
*d. Практику визначення ознак життя та порядок надання домедичної допомоги потерпілим
e. Практику встановлення пріоритетів та алгоритм медичного сортування потерпілим

4. До аптеки звернувся постійний відвідувач віком 69 років зі скаргами на сухий кашель. Фармацевт помітив, що цей відвідувач регулярно отримує в аптеці еналаприл за програмою "Доступні ліки". Що має зробити фармацевт?
*a. Спрямувати відвідувача до лікаря для корекції антигіпертензивної терапії
b. Здійснити самостійно корекцію дози еналаприлу в бік зменшення
c. Порекомендувати ліки від сухого кашлю
d. Замінити самостійно еналаприл на інший лікарський засіб із цієї групи
e. Запропонувати парові інгаляції

5. Які дії заборонені для підтримання ліцензіатом відповідності санітарного стану приміщень та устаткування аптеки вимогам санітарно-протиепідемічного режиму аптечних закладів?
a. Дератизація
b. Застосуванням мийних засобів
c. Використання окремого інвентаря
d. Дезінфекція
*e. Сухе прибирання

6. Про який вид побічної реакції має повідомити фармацевт до ДП "Державний експертний центр Міністерства охорони здоров'я України" через карту-повідомлення за наявності у пацієнта реакції на використання лікарського засобу, характер або тяжкість проявів якої узгоджуються з наявною інформацією про лікарський засіб в інструкції для медичного застосування зареєстрованого лікарського засобу?
*a. Передбачену
b. Серйозну
c. Несерйозну
d. Непередбачену
e. Незафіксовану

7. Під час надзвичайної ситуації у зоні дій медична рота бригади потребує організації ефективного медичного постачання. Яка структурна одиниця медичного постачання медичної роти буде відповідальна за ці завдання?
a. Аптека медичного пункту та пункт управління
b. Аптека медичної роти та стабілізаційний пункт медичної роти
c. Аптека медичного пункту та евакуаційний взвод
d. Склад і пересувна ремонтна група
*e. Аптека медичної роти та медичний склад

8. На які види поділяють медичне майно відповідно до облікової класифікації та Наказу Міністерства оборони України "Про затвердження Порядку постачання медичного майна Збройним Силам України в мирний час"?
a. Фармацевтичне та лікувальне
b. Апаратне та інструментальне
c. Лабораторне та санітарно-господарче
*d. Інвентарне та витратне
e. Спеціальне та споживче

9. Застосування якого з нижченаведених антибіотиків може викликати побічну дію - синдром "червоної людини"?
a. Доксицикліну
b. Рифампіцину
c. Стрептоміцину
*d. Ванкоміцину
e. Азитроміцину

10. Яку водну витяжку готують із суміші рослинного матеріалу та води, настоюють на киплячій водяній бані впродовж 30 хв, потім 10 хв охолоджують, проціджують і доводять до необхідного об'єму очищеною водою?
*a. Відвар
b. Настойку
c. Рідкий екстракт
d. Густий екстракт
e. Настій

11. Який вид контролю здійснює уповноважена особа аптеки під час надходження лікарських засобів від постачальника?
a. Контроль при відпуску
b. Хімічний
c. Опитувальний
d. Фізичний
*e. Візуальний

12. Пацієнт знаходиться в інфекційному відділенні в тяжкому стані. До одержання результатів бактеріологічного аналізу йому призначили цефтріаксон в/в 2 рази на день по 1,0 г. До якої фармакологічної групи належить цей лікарський засіб?
a. Аміноглікозиди
b. Пеніциліни
c. Карбапенеми
d. Монобактами
*e. Цефалоспорини

13. Яка побічна реакція може виникнути у разі тривалого застосування антигістамінних лікарських засобів першого покоління?
*a. Тахіфілаксія
b. Гіперреактивність
c. Тератогенна дія
d. Ідіосинкразія
e. Канцерогенна дія

14. На який мікроорганізм спрямована дія кларитроміцину, що призначили пацієнту з виразкою пілоричного відділу шлунка?
a. Mycoplasma pneumoniae
b. Streptococcus pneumoniae
c. Haemophilus influenzae
*d. Helicobacter pylori
e. Chlamydia pneumoniae

15. Пацієнту з обструктивним бронхітом лікар призначив антибіотик із групи фторхінолонів, а також порекомендував на тлі їх прийому вживати велику кількість рідини - до 2-3 л на добу. Укажіть причину цієї рекомендації.
a. Для попередження гепатотоксичності препарату
b. Для запобігання кумуляції лікарського засобу
c. Для кращого всмоктування препарату
*d. Для запобігання утворенню голкоподібних кристалів у канальцях нирок
e. Для отримання швидшого ефекту від препарату

16. Як називаються особи, що під час бойових дій отримали поранення, ураження чи захворювання, за станом здоров'я втратили боєздатність чи працездатність не менше ніж на одну добу та потрапили в медичні пункти або лікувальні заклади?
a. Незворотні втрати особового складу військ
b. -
*c. Бойові санітарні втрати
d. Загальні втрати особового складу військ
e. Небойові санітарні втрати

17. Яка ознака з нижченаведених характерна для відкритого перелому кісток кінцівки?
a. Гематома в ділянці перелому
b. Припухлість у ділянці ураження
*c. Кровотеча з рани
d. Зміна довжини кінцівки
e. -

18. У рецептурно-виробничому відділі аптеки готують супозиторії методом виливання. Яку гідрофобну супозиторну основу використає фармацевт?
a. Масло какао
b. Масло лавра черешкового
*c. Бутирол
d. Поліетиленоксидну основу
e. Желатинно-гліцеринову основу

19. Розподіл рацемічної суміші дозволяє значно покращити фармакокінетичні та фармакодинамічні характеристики лікарського засобу. Рацемічним ізомером якого препарату є левофлоксацин?
a. Норфлоксацину
b. Ципрофлоксацину
*c. Офлоксацину
d. Геміфлоксацину
e. Левоцетиризину

20. Залежно від того, яка організація приймає стандарти, вони поділяються на міжнародні, регіональні та національні. Дайте визначення поняттю "національний стандарт".
a. Стандарт, прийнятий міжнародною організацією зі стандартизації та доступний для широкого кола користувачів
b. Документ, що містить систематизований звід або перелік будь-яких об'єктів і дає змогу віднайти об'єкт за новим позначенням
c. Документ, що встановлює правила, настанови чи характеристики щодо діяльності або її результатів
*d. Стандарт, прийнятий національним органом стандартизації та доступний для широкого кола користувачів
e. Регіональний стандарт, прийнятий європейською організацією зі стандартизації

21. Укажіть лікарську форму для зовнішнього застосування, що містить суму рослинних екстрактів, диспергованих у липкій основі на основі каучуку, нанесеній на тканинні стрічки, і чинить місцеву дію.
a. Ліпофільний гель
b. Крем ліпофільний
c. Гідрогель
*d. Пластир нашкірний
e. Припарка

22. До лабораторії фармацевтичної компанії надійшла субстанція "Дилтіазему гідрохлорид". Який реактив використовують для аналізу цієї речовини на наявність домішки важких металів?
a. Гідроксихінолін
b. Дифеніламін
*c. Тіоацетамід
d. Тіогліколева кислота
e. Калію тетрайодомеркурат

23. У якому місці найкраще розташувати новий безрецептурний препарат у залі обслуговування з позицій мерчендайзингу?
a. У закритій шафі
b. На верхній полиці
c. На нижній полиці
*d. На полиці на рівні очей
e. Біля входу в аптеку

24. Яку домедичну допомогу потрібно надати потерпілому, якщо він має ознаки обструкції стороннім тілом, але може говорити, кашляти, дихати?
a. При кровотечі у плевральній порожнині
b. При підозрі на повну асфіксію
c. При підозрі на кульове поранення шиї
*d. При порушенні прохідності верхніх дихальних шляхів
e. При струсі головного мозку

25. Укажіть час розпадання гранул шипучих під час проведення фармако-технологічних досліджень згідно з вимогами ДФУ.
a. До 45 хв
b. До 15 хв
c. До 60 хв
d. До 30 хв
*e. До 5 хв

26. Хто здійснює керівництво службою медицини катастроф - особливим видом аварійно-рятувальних служб, формування та працівники яких атестовані для надання екстреної (швидкої) медичної допомоги постраждалим безпосередньо в зоні надзвичайної ситуації та внесені до відповідних реєстрів аварійно-рятувальних служб?
a. Український науково-практичний центр екстреної медичної допомоги та медицини катастроф МОЗ України
b. Суб'єкт національного рівня координації функціонування служби медицини катастроф
c. Органи місцевого самоврядування
d. Центр екстреної медичної допомоги та медицини катастроф
*e. Міністерство охорони здоров'я України

27. Для якої рослинної сировини під час кількісного визначення ефірної олії перегонку продовжують, доки леткі сині компоненти сягнуть нижнього кінця конденсуючої системи?
a. Валеріани коренів
b. Гарбуза насіння
*c. Ромашки квіток
d. Калини плодів
e. Анісу плодів

28. Яку концентрацію спирту етилового використає фармацевт для виготовлення 1%-го розчину левоміцетину спиртового?
a. 60%
b. 90%
*c. 70%
d. 95%
e. 96%

29. До аптеки звернувся чоловік віком 25 років із застудою, основним симптомом якої є біль у горлі. Яку із нижченаведених скарг можна вважати "загрозливим" симптомом?
a. Сухий помірний кашель
b. Підвищення температури тіла до субфебрильної
c. Незначна слабкість
d. Нежить
*e. Порушення ковтання

30. При якому захворюванні лікар має право виписати рецепт на безоплатний або пільговий відпуск лікарських засобів пацієнту незалежно від основного захворювання?
a. Розсіяному склерозі
b. COVID-19
c. Церебральному паралічі
*d. СНІДу та ВІЛ-інфекції
e. Туберкульозі

31. Який лікарський засіб із нижченаведених можна порекомендувати вагітній жінці для усунення симптомів печії?
a. Алюмінію гідроксид
*b. Натрію альгінат
c. Вісмуту субцитрат
d. Алюмінію фосфат
e. Омепразол

32. Згідно з чинним законодавством екстемпоральні лікарські засоби підлягають внутрішньоаптечному контролю. Під час якого виду контролю проводиться перевірка загальної маси або об'єму лікарської форми?
a. Опитувального
*b. Фізичного
c. Хімічного
d. Письмового
e. Органолептичного

33. До аптеки звернувся пацієнт зі скаргами на діарею і попросив відпустити йому лопераміду гідрохлорид у таблетках. Укажіть протипоказання до застосування лопераміду.
a. Хронічна діарея
b. Водяниста діарея
c. Гостра діарея
d. Діарея мандрівників
*e. Кров'яниста діарея

34. Під час візиту до лікаря-стоматолога з приводу видалення зуба у пацієнта після застосування місцевої анестезії розвинувся анафілактичний шок. Який лікарський засіб міг спричинити таку прогнозовану побічну реакцію?
*a. Лідокаїн
b. Лінкоміцин
c. Лансопразол
d. Ловастатин
e. Лізиноприл

35. Із якою метою під час надання домедичної та першої медичної допомоги використовується "оклюзійна торакальна пов'язка (наліпка) на гелевій основі з клапаном (або без клапана)", що передбачена Переліком лікарських засобів та медичних виробів, які повинні бути в складі аптечок медичних загальновійськових індивідуальних?
a. Транспортної іммобілізації кінцівки при частковій ампутації
b. Зупинки масивної зовнішньої кровотечі при вогнепальному пораненні голови
*c. Перешкоджання потраплянню повітря в рану при зовнішньому відкритому пневмотораксі
d. Знерухомлення кінцівки при відкритих переломах, де зламана кістка виступає назовні
e. Зменшення тепловтрат чи перегрівання людського тіла в екстрених випадках

36. Для пацієнтів із порушеннями функції якого органа існують обмеження щодо застосування лікарських засобів, які містять йод, під час симптоматичного лікування захворювань горла?
*a. Щитоподібної залози
b. Серця
c. Нирок
d. Печінки
e. Підшлункової залози

37. Який лікарський засіб із нижченаведених є найефективнішим для лікування оперізувального герпесу (Herpes zoster)?
a. Тилорон
*b. Валацикловір
c. Римантадин
d. Специфічний імуноглобулін
e. Інтерферон

38. Яка побічна реакція може розвинутися під час тривалого застосування алюмінійвмісних антацидів у пацієнтів із нирковою недостатністю?
a. Гіперфосфатемія
b. Діарея
c. Сухий кашель
d. Дисбактеріоз
*e. Енцефалопатія

39. До аптеки звернувся відвідувач щодо герпетичного висипу на верхній губі. Укажіть лікарський засіб для етіотропної терапії.
*a. Ацикловір
b. Перметрин
c. Бензилбензоат
d. Повідон-йод
e. Оксид цинку

40. Відповідно до вимог чинного законодавства, фінансова звітність підприємства складається з п'яти обов'язкових документів. У якому з них буде відображено довгостроковий кредит аптечного закладу?
*a. Балансі підприємства
b. Звіті про фінансові результати
c. Звіті про рух грошових коштів
d. Примітках до фінансової звітності
e. Звіті про власний капітал

41. Під час обстеження немовляти лікар-неонатолог виявив передчасне закриття артеріальної (Боталової) протоки та легеневу гіпертензію. Відомо, що в ІІІ триместрі вагітності жінка скаржилася на біль у спині та для полегшення стану приймала піридоксин, парацетамол, індометацин, фуросемід, ціанокобаламін. Який із призначених препаратів міг спровокувати дефект?
a. Піридоксин
b. Парацетамол
c. Фуросемід
*d. Індометацин
e. Ціанокобаламін

42. Пацієнт віком 60 років із артеріальною гіпертензією тривалий час приймав клофелін. Через деякий час після покращення стану та нормалізації артеріального тиску він раптово припинив уживання препарату. Виникнення якої побічної реакції можливе у разі раптової відміни клофеліну?
*a. Гіпертензивний криз
b. Зниження артеріального тиску
c. Диспепсія та нудота
d. Біль в епігастрії
e. Сухий кашель

43. Під час контролю якості тирлича коренів виконується випробування "Показник гіркоти". Оскільки визначення проводиться різними експертами, то використовують розчин порівняння для розрахунку коефіцієнта кореляції експертів. Укажіть речовину, яка застосовується для приготування цього розчину.
a. Глюкози моногідрат
b. Лимонна кислота
*c. Хініну гідрохлорид
d. Натрію хлорид
e. Фруктози дигідрат

44. Під час аварії та вибуху на атомній електростанції (АЕС) у повітря було викинуто близько 30 кг радіоактивного йоду. Який із радіопротекторів доцільно застосовувати у цьому разі?
a. Азитроміцин
b. Цистамін
*c. Йодид калію
d. Унітіол
e. Лейцин

45. Уміст магнію хлориду гексагідрату згідно з вимогами ДФУ визначають методом прямого комплексонометричного титрування. Укажіть титрант цього методу.
*a. Натрію едетат
b. Натрію гідроксид
c. Калію хлорид
d. Калію гідроксид
e. Калію бромід

46. Асистент фармацевта готує порошки, до складу яких входить натрію тетраборат. Укажіть особливість його введення до цієї лікарської форми.
a. Використовують тритурацію
b. Застосовують для затирання пор ступки
c. Застосовують метод "тришаровості"
d. Додають в останню чергу
*e. Розтирають зі спиртом етиловим

47. До аптеки надійшов рецепт, що містить фармацевтичну несумісність: begin Sulfuris 1,0 Olei Ricini 10,0 Spiritus aethylici 70% 20 ml Misce. Da. Signa: Наносити на уражені ділянки. Укажіть вид фармацевтичної несумісності.
a. Нерозчинність інгредієнтів
b. Хімічна взаємодія
c. Розшарування емульсії
d. Коагуляція колоїдної системи
*e. Незмішуваність інгредієнтів

48. Який метод амортизації доцільно застосовувати до основних засобів, що в міру їх використання протягом корисного терміну зношуються рівномірно?
a. Виробничий
b. Кумулятивний
*c. Прямолінійний
d. Зменшення залишкової вартості
e. Прискореного зменшення залишкової вартості

49. У яких умовах повинні зберігатися дієтичні добавки в аптечному закладі?
a. У темному місці
*b. Окремо від іншої продукції
c. Разом із іншими лікарськими засобами
d. Разом із рослинною сировиною
e. У сухому місці

50. Залежно від змісту господарських операцій у фармації використовують різні види цін. Як називаються ціни, рівень яких штучно занижений, порівняно з цінами за звичайними комерційними операціями?
*a. Демпінгові
b. Договірні
c. Фіксовані
d. Монопольні
e. Регульовані

51. Для прийняття рішення про вибір методу лікування лікар зупинився на інформації, що ґрунтується на думці експертів. Якому рівню відповідає ця інформація згідно із засадами доказової медицини?
a. Помірна достовірність - В
b. -
c. Обмежена достовірність - С
*d. Невизначена достовірність - D
e. Висока достовірність - А

52. Які противірусні засоби прямої дії, що є інгібіторами зворотної транскриптази ВІЛ, застосовуються для антиретровірусної терапії дорослих, підлітків і дітей?
a. Ацикловір, рибавірин
*b. Ламівудин, зидовудин
c. Тилорон, інозин пранобекс
d. Фамцикловір, валацикловір
e. Уміфеновір, озельтамівір

53. Укажіть спосіб уведення атропіну сульфату до основи, яка містить ланолін і вазелін, під час виготовлення мазі за рецептом лікаря.
a. Розчиняють у частині основи
b. Розчиняють у всій основі
c. Додають у вигляді порошку, подрібненого до максимального ступеня дисперсності
*d. Розчиняють у мінімальній кількості води, емульгують ланоліном
e. Розчиняють у спирто-водо-гліцериновій суміші (1:6:3) незалежно від прописаної кількості

54. Яку особливість фенолу кристалічного фармацевт повинен враховувати під час виготовлення олійного розчину?
a. Відважувати на пергаментному папері, тому що ця речовина залишає забарвлений слід
b. Розчиняти за високої температури
c. Розчиняти за низької температури
d. Швидко відважувати на пергаментному папері, тому що ця речовина летка та її пари здатні діяти на метал
*e. Відважувати на пергаментному папері, уникаючи торкання пальцями (можливі опіки)

55. Протягом скількох робочих днів ліцензіат, у разі ліквідації місця провадження господарської діяльності, зобов'язаний подати до органу ліцензування відповідну заяву щодо ліквідації місця провадження господарської діяльності?
*a. 10
b. 20
c. 15
d. 30
e. 60

56. Пацієнт віком 42 роки з ревматоїдним артритом в анамнезі має виразкову хворобу дванадцятипалої кишки. Який лікарський засіб із групи НПЗЗ можна йому рекомендувати?
a. Напроксен
b. Iндометацин
*c. Целекоксиб
d. Диклофенак
e. Ацетилсаліцилову кислоту

57. На кого із суб'єктів забезпечення цивільного захисту покладено завдання з організації надання домедичної допомоги постраждалим у зоні надзвичайної ситуації?
a. Службу медицини катастроф України
*b. Центральний орган виконавчої влади, що реалізує державну політику у сфері цивільного захисту
c. Раду міністрів Автономної Республіки Крим, обласні Київську та Севастопольську міські державні адміністрації
d. Кабінет Міністрів України
e. Центральний орган виконавчої влади, що забезпечує формування державної політики у сфері цивільного захисту

58. Який лікарський засіб для симптоматичного лікування сезонного алергічного риніту належить до глюкокортикостероїдів місцевого застосування?
a. Азеластин
b. Фенілефрин
c. Ксилометазолін
d. Нафазолін
*e. Беклометазон

59. Згідно з Настановою "Лікарські засоби. Належна практика зберігання", умови зберігання лікарських засобів (ЛЗ) повинні відповідати зазначеній у маркуванні інформації, яка враховує температуру зберігання та відносну вологість. Результати яких досліджень є основою для визначення умов зберігання?
a. Сертифікація процесу
b. Прекваліфікація виробництва
c. Кваліфікація фахівців
d. Валідація методик
*e. Випробування стабільності ЛЗ

60. Яку з нижченаведених лікарських речовин завжди дозують за масою під час приготування лікарських форм?
a. Кислоту хлористоводневу
b. Настойку валеріани
c. Воду очищену
d. Спирт етиловий
*e. Гліцерин

61. Які лікарські засоби за міжнародними непатентованими назвами передбачені для комплектації набору таблеток (Pill pack) у складі аптечок медичних загальновійськових індивідуальних (АМЗІ)?
a. Левофлоксацин, амброксол, лопераміду гідрохлорид
b. Мелоксикам, лоратадин, вугілля активоване
c. Мелоксикам, лопераміду гідрохлорид, екстракт валеріани
d. Парацетамол, вугілля активоване, амброксол
*e. Парацетамол, мелоксикам, левофлоксацин

62. Укажіть із нижченаведених лікарських засобів антибіотик полієнового ряду для лікування системних і локалізованих мікозів (кандидозів).
a. Амікацин
b. Лінкоміцин
*c. Ністатин
d. Клотримазол
e. Азитроміцин

63. Яку основу використовують під час виготовлення мазей для дітей, якщо в рецепті немає інших вказівок?
a. Вазелін сорту "Для очних мазей"
*b. Стерильну вазелін-ланолінову (9:1)
c. Вазелін
d. Стерильну вазелін-ланолінову (1:1)
e. Стерильну поліетиленоксидну

64. Фармацевт готує супозиторії методом викачування. Пропис містить екстракт красавки, стрептоцид, іхтіол та основу. Завдяки якій речовині, що входить до складу пропису та має склеювальні властивості, супозиторну масу готують без пластифікатора?
a. Стрептоциду
b. Екстракту красавки
c. Маслу какао
d. Бутиролу
*e. Іхтіолу

65. Під час випробувань ацетилсаліцилової кислоти встановлено, що 1 г цієї субстанції розчиняється в 5 мл етанолу 96%. Яка розчинність ацетилсаліцилової кислоти відносно розчинника згідно з Державною Фармакопеєю України?
a. Помірно розчинна
b. Частково розчинна
*c. Легкорозчинна
d. Малорозчинна
e. Дуже легкорозчинна

66. Наступного дня після виготовлення суспензії фармацевт помітив осідання твердих часток. Під час збовтування суспензія відновила свої властивості як гетерогенна система. Як називається цей процес?
a. Термодинамічна стійкість
*b. Ресуспендованість
c. Інверсія
d. Кінетична нестійкість
e. Коалесценція

67. Який жарознижувальний лікарський засіб є препаратом вибору для дитини віком 7 місяців?
a. Парацетамол (таблетки)
b. Ібупрофен (капсули)
c. Ацетилсаліцилова кислота (таблетки)
d. Німесулід (порошок)
*e. Парацетамол (суспензія)

68. До аптеки звернувся відвідувач зі скаргами на кашель із утрудненим відходженням мокротиння. Який лікарський засіб із нижченаведених можна порекомендувати йому для симптоматичного лікування продуктивного кашлю?
a. Кодеїн
*b. Ацетилцистеїн
c. Глауцин
d. Бутамірат
e. Преноксдіазин

69. Який із факторів знижує рівень зацікавленості фахівця в активізації власних зусиль та прояву ініціативності для досягнення мети діяльності організації?
a. Чітко визначені ключові показники ефективності діяльності
b. Збіг цілей фахівця та організації
c. Корпоративна система професійного розвитку
*d. Невизнання досягнутих успіхів
e. Розширення кола повноважень

70. Яку форму влади демонструє лідер, використовуючи наявні у нього захоплюючі особисті характеристики та властивості, що охоче наслідуються підлеглими, які прагнуть бути такими самими, як він?
a. Експертна
*b. Еталонна
c. Заснована на примусі
d. Законна
e. Заснована на винагороді

71. Який показник визначається діленням суми товарообігу на одного працівника середньоспискової чисельності аптеки?
a. Прибуток
b. Товарообіговість
c. Торгові накладення
d. Рентабельність
*e. Продуктивність праці

72. Укажіть періодичність зміни технологічного одягу та взуття працівниками аптечного закладу.
a. Не рідше ніж 1 раз на місяць
b. Не рідше ніж 1 раз на 10 днів
*c. Не рідше ніж 2 рази на тиждень
d. Не рідше ніж 1 раз на тиждень
e. Не рідше ніж 2 рази на місяць

73. Яку лікарську рослинну сировину з нижченаведеного можна рекомендувати пацієнту як відхаркувальний засіб?
a. Розторопші плоди
b. Вільхи супліддя
c. Шипшини плоди
*d. Подорожника великого листя
e. Буркуну траву

74. На яких територіях заборонено провадити господарську діяльність із реалізації лікарських засобів через мобільні аптечні пункти?
*a. В обласних центрах та містах на території України з кількістю населення понад 100 тисяч осіб
b. У межах територій, де ведуться активні бойові дії, за переліком, затвердженим Мінреінтеграції
c. У сільській місцевості у разі відсутності аптеки
d. У межах територій, на яких уведено надзвичайний стан, на період надзвичайного стану
e. У сільській місцевості у разі відсутності аптечного пункту

75. Пацієнту призначено антидепресант, основним компонентом якого є сухий екстракт із трави звіробою. Про можливе виникнення якого побічного ефекту потрібно попередити пацієнта?
*a. Фотосенсибілізацію
b. Нефротоксичність
c. Гепатотоксичність
d. Порушення слуху
e. Зниження артеріального тиску

76. Для очищення жирної шкіри використовують лікувально-косметичні лосьйони, до складу яких уводять кератолітичні компоненти. Яка з нижченаведених речовин має такі властивості?
a. Гліцерин
b. Розчин водню пероксиду
*c. Кислота саліцилова
d. Сік алое
e. Метилцелюлоза

77. Укажіть перелік лікарських засобів, що відпускаються без рецепта для симптоматичного лікування болю у м'язах та спині з групи нестероїдних протизапальних та протиревматичних засобів для місцевого застосування.
*a. Ібупрофен, Індометацин, Німесулід
b. Хлорамфенікол, Декаметоксин, Кислота мефенамінова
c. Гепарин, Троксерутин, Есцин
d. Кислота ацетилсаліцилова, Метамізол натрію, Парацетамол
e. Сульфадіазин срібла, Сульфатіазол, Сульфаніламід

78. Про який вид побічної реакції має повідомити фармацевт через карту-повідомлення за наявності у пацієнта реакції на використання лікарського засобу, характер або тяжкість проявів, що не призводить до смерті, не становить загрози для життя, не вимагає госпіталізації або збільшення терміну госпіталізації, не викликає стійкої або значної непрацездатності чи інвалідності та вроджених аномалій чи вад розвитку та не має іншої важливої медичної оцінки?
*a. Несерйозну
b. Серйозну
c. Передбачену
d. Незафіксовану
e. Непередбачену

79. Який наслідок чекає на завідувача аптеки через відсутність організаційного механізму управління системою адаптації персоналу або його декларативний характер?
a. Прийняття новим співробітником своєї соціальної ролі у колективі
b. Зниження витрат, необхідних для введення нового співробітника в справи
c. Налагоджена система нематеріальної мотивації
*d. Високий рівень плинності кадрів, швидке звільнення нових співробітників
e. Визнання і сприйняття новим співробітником норм і цінностей колективу

80. До складу якої з нижченаведених рослин входять фітоестрогени?
a. Барвінок рожевий
b. Бузина чорна
c. Горицвіт весняний
*d. Хміль звичайний
e. Ефедра хвощова

81. Відпуск лікарських засобів з аптек може здійснюватися за паперовими або електронними рецептами. Скільки лікарських засобів можна виписати в одному електронному рецепті?
a. Чотири
*b. Один
c. П'ять
d. Три
e. Два

82. Яким методом проводять визначення кількісного вмісту ефірної олії у деревію траві відповідно до вимог ДФУ?
a. Гравіметрії
b. Колориметрії
*c. Перегонки з водяною парою
d. Титриметрії
e. Спектрофотометрії

83. Начальнику медичної служби військової частини в кінці фінансового року необхідно запланувати витребування медичного майна та техніки на наступний рік у мирний час. Як він буде здійснювати витребування медичного майна та техніки?
a. За власним бажанням військових частин
*b. На підставі норм постачання та забезпеченості медичним майном на початок року
c. На підставі фактичних запитів військових частин
d. За фактичною потребою та з урахуванням їх забезпеченості до кінця року
e. З урахуванням потреб та можливостей здійснення замовлень медичного майна

84. Порекомендуйте відвідувачу аптеки антигістамінний препарат для місцевого застосування при алергічному риніті.
a. Протаргол
b. Оксиметазолін
c. Нафазолін
d. Ксилометазолін
*e. Азеластин

85. Який центральний орган виконавчої влади реалізує державну політику у сфері контролю якості та безпеки лікарських засобів?
*a. Державна служба України з лікарських засобів та контролю за наркотиками
b. Державний експертний центр
c. Всесвітня організація охорони здоров'я
d. Міністерство охорони здоров'я України
e. Український науковий фармакопейний центр якості лікарських засобів

86. У якому співвідношенні потрібно приготувати настій кореня алтеї, якщо в рецепті не зазначена кількість сировини?
*a. 1:20
b. 1:5
c. 1:1
d. 1:30
e. 1:10

87. Укажіть із нижченаведеного переліку лікарську рослинну сировину, що містить ненасичені жирні кислоти та використовується для профілактики атеросклерозу.
a. Дягелю кореневища
b. Вільхи супліддя
c. Кропу плоди
d. Ехінацеї трава
*e. Гарбуза насіння

88. Яка з нижченаведених речовин буде утворювати суспензійну мазь із вазелін-ланоліновою основою (1:1)?
a. Протаргол
*b. Ксероформ
c. Ментол
d. Олія оливкова
e. Танін

89. Укажіть аналіз, за результатами якого лікарські засоби розподіляють на три групи відповідно до річного споживання.
*a. АВС
b. FMR
c. VEN
d. XYZ
e. VED

90. Маркетингові дослідження, які проводила аптечна мережа, показали, що попит на певну групу лікарських засобів не змінився, незважаючи на суттєве зростання вартості товару. Про який вид попиту йдеться?
a. Абсолютно нееластичний
b. Позитивний
c. Еластичний
d. Абсолютно еластичний
*e. Нееластичний

91. Яку форму документації мають використати фармацевти, асистенти фармацевта усіх закладів охорони здоров'я незалежно від форм власності для повідомлення про будь-які випадки побічних реакцій лікарських засобів, вакцини, туберкуліну, відсутності ефективності лікарських засобів та несприятливих подій після імунізації/туберкулінодіагностики?
a. Касовий ордер
b. Ф-1
c. Бланк-замовлення
*d. Карту-повідомлення
e. Ф-3

92. Фармацевт виготовляє офтальмологічний лікарський засіб. Які допоміжні речовини використовує спеціаліст із метою запобігання контамінації та розмноження мікроорганізмів у ліках?
a. Стабілізатори
b. Пролонгатори
c. Розчинники
d. Солюбілізатори
*e. Консерванти

93. Які вимоги висуваються до спеціалістів, що не працювали понад п'ять років за зазначеною у дипломі, сертифікаті (посвідченні) спеціальністю, для отримання допуску до провадження діяльності з виробництва (виготовлення) лікарських засобів в умовах аптеки, роздрібної торгівлі лікарськими засобами?
a. Проходження перепідготовки на циклах тематичного удосконалення
b. Відвідування заходів безперервного розвитку (майстер-класів)
c. Участь у конференціях за напрямом професійної діяльності
*d. Проходження перепідготовки на циклах спеціалізації зі спеціальності
e. Публікація статей у наукових журналах

94. Згідно із Законом України "Про лікарські засоби", незареєстровані лікарські засоби дозволено ввозити на митну територію України, якщо вони у встановленому порядку дозволені до застосування на території США або держав-членів ЄС і розроблені для лікування особливих патологій. Для лікування яких захворювань можна ввозити такі ліки?
a. Тропічних (малярії)
b. Онкологічних
c. Гастроентерологічних
d. Неврологічних
*e. Рідкісних (орфанних)

95. До проявів якої негативної реакції чи наслідку може призвести застосування масляних розчинів назальних крапель для симптоматичного лікування алергії в дітей до 2-х років?
a. Виникнення закрепу
*b. Потрапляння їх у легені та розвиток пневмонії
c. Кандидозу верхніх дихальних шляхів
d. Розвиток порушень серцевого ритму
e. Підвищення артеріального тиску

96. В аналітичній лабораторії був визначений індекс набухання для лікарської рослинної сировини (ЛРС), що містить гетерополісахариди. Наявність якої речовини в ЛРС визначається у такий спосіб?
a. Глікогену
b. Інуліну
*c. Слизу
d. Муреїну
e. Хітину

97. Який економічний показник дозволяє оцінити ефективність торгово-фінансової та виробничої діяльності аптеки?
*a. Рентабельність
b. Сальдо
c. Товарообіговість
d. Торговельні накладення
e. Інкрементальний показник

98. Яка форма кредитування передбачає можливість видачі й погашення кредиту декількома частинами (траншами) у межах встановленого ліміту та в зручному режимі для ведення бізнесу позичальника?
a. Овердрафт
b. Лізинг
*c. Кредитна лінія
d. Кредит на купівлю транспорту
e. Строковий кредит

99. До аптеки звернулася жінка з алергічним ринітом. Вона працює диспетчером в аеропорту, має шлуночкову тахіаритмію і зараз приймає кетоконазол. Укажіть найоптимальніший антигістамінний засіб у цьому разі.
a. Лоратадин
*b. Фексофенадин
c. Азеластин
d. Левоцетиризин
e. Хлоропірамін

100. Укажіть лікарську форму, що є густою рідиною або драглеподібною масою, яка плавиться за температури тіла.
a. Мазь
b. Суспензія
*c. Лінімент
d. Емульсія
e. Паста

101. Яким чином визначається однорідність супозиторіїв екстемпорального виготовлення?
a. Візуально на поперечному зрізі
b. Рефрактометрично
c. За допомогою ситового аналізу
*d. Візуально на поздовжньому зрізі
e. Мікроскопічно

102. До якої категорії можна віднести очний імплант, матриця якого складається із кополімерів молочної та гліколевої кислоти, після введення поступово розчиняється і вивільнює активні фармацевтичні інгредієнти та не потребує видалення?
a. Нерозчинні
b. Дифузійні
*c. Біорозчинні
d. Мінімси
e. Осмотичні

103. Яка побічна реакція найчастіше виникає під час застосування антацидів, що містять магній?
a. Нефротоксичність
*b. Послаблююча дія
c. Агранулоцитоз
d. Гепатотоксичність
e. Закреп

104. Хто затверджує перелік життєво необхідного та найбільш важливого медичного майна, що утримується на медичних складах для забезпечення військ у надзвичайних ситуаціях мирного часу, згідно з Порядком постачання медичного майна Збройним Силам України в мирний час?
a. Начальник військово-польової аптеки
b. Військовий лікар
c. Начальник генерального штабу
*d. Начальник служби забезпечення медичним майном
e. Начальник Держлікслужби з лікарських засобів

105. За що відповідає уповноважена особа суб'єкта господарювання, яка провадить господарську діяльність із роздрібної торгівлі лікарськими засобами?
a. Закупівлю товарно-матеріальних цінностей
*b. Функціонування системи якості
c. Облік та збереження майна
d. Фінансову звітність та облік
e. Взаємодію з органами місцевого самоврядування

106. Із якими біологічно активними речовинами, що містяться в корі крушини, пов'язаний проносний ефект препаратів цієї лікарської рослинної сировини?
*a. Антраценпохідними
b. Ксантонами
c. Полісахаридами
d. Кумаринами
e. Простими фенолами

107. Укажіть результат застосування амоксициліну для пацієнтки з діагнозом: тонзиліт, яка приймає комбіновані оральні контрацептиви.
a. Підвищення антибактеріальної ефективності
b. Підвищення ефективності контрацепції
*c. Зниження ефективності контрацепції
d. Підвищення ефективності антибактерійної терапії та контрацепції
e. Зниження антибактеріальної ефективності

108. Результати яких досліджень є критерієм відповідності генеричного лікарського засобу оригінальному та можливості їх взаємозамінності?
a. Порівняльних клінічних досліджень
b. Обмежених клінічних досліджень
*c. Біоеквівалентності
d. Рандомізованих клінічних досліджень
e. Розчинності при різних рН

109. До якої фармакологічної групи належать клавуланова кислота й тазобактам?
a. Пеніциліни
*b. Інгібітори beta-лактамаз
c. Фторхінолони
d. Макроліди
e. Тетрацикліни

110. Пацієнт віком 70 років хворіє на артеріальну гіпертензію та доброякісну гіперплазію передміхурової залози. Який препарат із групи антигіпертензивних лікарських засобів є препаратом вибору для цього пацієнта?
a. Ірбесартан
*b. Доксазозин
c. Бісопролол
d. Лізиноприл
e. Клонідин

111. Яку з нижченаведених допоміжних речовин можна застосовувати як антифрикційну речовину під час виготовлення таблеток?
a. Натрію гідрокарбонат
b. Ацетилфталілцелюлозу
c. Воду очищену
d. Ксиліт
*e. Тальк

112. Дисперсну фазу косметичних гелів формують гелеутворювачі. Яка з нижченаведених речовин належить до природних рослинних гелеутворювачів?
a. Желатин
b. Натрій карбоксиметилцелюлоза
c. Декстран
*d. Пектин
e. Колаген

113. Медичне сортування проводиться під час надзвичайних ситуацій, що пов'язані з великою кількістю поранених. На скільки сортувальних категорій розподіляються потерпілі та за якими категоріями?
*a. Чотири сортувальні групи за станом здоров'я та потребою в однорідних лікувальних та евакуаційних заходах
b. Три сортувальні групи за станом здоров'я
c. Дві сортувальні групи за станом здоров'я та потребою в однорідних лікувальних та евакуаційних заходах
d. Дві сортувальні групи за потребою в евакуаційних заходах
e. На догоспітальному етапі медичне сортування не проводиться

114. У монографії ДФУ "Цефотаксим для ін'єкцій" описано приготування випробовуваного розчину у воді, вільній від вуглецю діоксиду, і вказано, що одержаний розчин має бути прозорим. Укажіть речовину, з якою фахівець має порівняти одержаний розчин, щоб виконати це випробування.
a. Пентанол
b. Гліцин
c. Гідразин
d. Етанол
*e. Вода

115. Який аналіз провів спеціаліст фармацевтичного підприємства, здійснивши порівняльні дослідження внутрішнього середовища і зовнішніх умов, проаналізувавши сильні та слабкі сторони, можливості та загрози?
a. VED
b. АВС
*c. SWOT
d. VEN
e. PEST

116. Законодавство України регламентує порядок відпуску лікарських засобів та супутніх товарів з аптечних закладів. Якій групі населення заборонено продаж та доставка ліків?
a. Особам похилого віку
b. Підліткам 15-18 років
c. Покупцям із психічними захворюваннями
d. Заборону не встановлено
*e. Дітям до 14 років

117. Укажіть перелік лікарських засобів, які відпускаються без рецепта для симптоматичного лікування болю в горлі.
a. Амброксол, Бромгексин, Карбоцистеїн
b. Ксилометазолін, Оксиметазолін, Трамазолін
c. Ацетилсаліцилова кислота, Парацетамол, Метамізол натрію
d. Сульфатіазол, Сульфаніламід, Хлорамфен
*e. Амбазон, Гексетидин, Декаметоксин

118. Фармацевт готує мікстуру, до складу якої входить натрію бромід, настойка валеріани та вода. Яку кількість концентрованого розчину натрію броміду 20% (1:5) використає спеціаліст, якщо кількість сухої речовини становить 3,0 г?
a. 10 мл
b. 30 мл
*c. 15 мл
d. 5 мл
e. 50 мл

119. Укажіть ефірну олію, основним компонентом якої є цинеол.
a. Шавлієва
*b. Евкаліптова
c. М'ятна
d. Лимонна
e. Лавандова

120. Укажіть косметичний засіб, що використовується для очищення шкіри від забруднень та злущування ороговілих клітин із поверхні шкіри.
a. Тонік
b. Пінка
c. Віск
d. Гель
*e. Скраб

121. Який розчин готують, насипаючи лікарську речовину тонким шаром на велику поверхню води, залишаючи до розчинення?
a. Танін
b. Рибофлавін
c. Коларгол
d. Іхтіол
*e. Протаргол

122. Асистент фармацевта готує дерматологічну суспензію, що містить сірку. Укажіть стабілізатор для цієї лікарської форми.
*a. Калійне мило
b. Метилцелюлоза
c. Желатоза
d. Твін-80
e. Ксантинова камедь

123. Скільки років, не враховуючи поточного року, в електронній системі охорони здоров'я зберігаються електронні рецепти на відпущені аптекою наркотичні лікарські засоби?
a. 2
b. 3
*c. 5
d. 10
e. 1

124. Який метод застосовують у фармацевтичній промисловості під час виготовлення м'яких желатинових капсул без шва?
a. Плівковий
b. Нашарування
c. Пресування
*d. Крапельний
e. Занурення

125. Уміст якої групи біологічно активних речовин повинен контролювати фахівець у лікарській рослинній сировині "Дуба кора" згідно з вимогами ДФУ?
*a. Танінів
b. Алкалоїдів
c. Полісахаридів
d. Флавоноїдів
e. Гідроксикоричних кислот

126. При потенціометричному визначенні рН згідно з вимогами ДФУ вимірюють різницю потенціалів між двома електродами - індикаторним та електродом порівняння, які занурюються у випробовуваний розчин. Укажіть індикаторний електрод, придатний для цього визначення.
a. Металічний
*b. Скляний
c. Кисневий
d. Стандартний
e. Платиновий

127. Обсяг реалізації лікарського засобу "Анальгін таб. №10" падає, прибуток знижується, товар продається зі збитком. У якій фазі життєвого циклу перебуває товар?
a. Зрілості
b. Зростання
c. Розвитку та випробувань
d. Насичення
*e. Спадання

128. Для визначення домішок поліциклічних ароматичних вуглеводнів використовують спектрофотометр. Який показник вимірюють цим приладом?
a. Кут обертання
b. Температуру кипіння
c. Температуру плавлення
d. Динамічну в'язкість
*e. Оптичну густину

129. Із якою з фармакопей світу гармонізована будова Державної Фармакопеї України 2-го видання?
*a. Європейською Фармакопеєю
b. Фармакопеєю США
c. Фармакопеєю Німеччини
d. Британською Фармакопеєю
e. Японською Фармакопеєю

130. Лікарські засоби якої групи повинні перш за все входити до складу тактичної індивідуальної медичної аптечки (IFAK), що використовується для надання домедичної допомоги пораненим під час бойових дій?
a. Знеболювальні
b. Протиалергійні
c. Протигрибкові
d. Протизапальні
*e. Кровоспинні

131. Укажіть речовину, водний розчин якої фармацевт фільтрує гарячим крізь паперовий фільтр.
*a. Кальцію глюконат
b. Йод
c. Натрію тетраборат
d. Міді сульфат
e. Кислота борна

132. Який технологічний процес одержання таблеток доцільно обрати для лікарських речовин, що мають хорошу сипкість та спресовуваність?
a. Формування
*b. Пряме пресування
c. Компактування
d. Пресування з попередньою грануляцією
e. Вологе гранулювання

133. Згідно із законом України "Про лікарські засоби" в Україні лікарські засоби (ЛЗ) допускаються до застосування після їхньої державної реєстрації. Укажіть ЛЗ, які не підлягають державній реєстрації відповідно до цього Закону.
a. Промислово виготовлені в Україні для лікування орфанних захворювань
b. Промислово виготовлені в Україні для лікування онкологічних хворих
c. Промислово виготовлені в Україні для експортування
d. Увезені в Україну імпортні ЛЗ для реалізації на вітчизняному ринку
*e. Виготовлені в аптеці на замовлення лікувально-профілактичного закладу

134. Укажіть термін дії електронного рецепта, виписаного на рецептурному бланку форми №1 (ф-1), на лікарські засоби, крім наркотичних (психотропних), що підлягають відпуску за рецептом та повна вартість яких оплачується за рахунок коштів споживача.
*a. 90 календарних днів
b. 30 календарних днів
c. 60 календарних днів
d. 10 календарних днів
e. 20 календарних днів

135. Як можна класифікувати трудову адаптацію, що ґрунтується на пристосуванні до керівника та колег чи колективу і відображає загалом систему стосунків між людьми в процесі спільної праці?
a. Вторинна
b. Професійна
c. Первинна
*d. Соціально-психологічна
e. Психофізіологічна

136. Який лікарський засіб використовують для лікування патології новонародженого, зумовленої дефіцитом сурфактанту, і як засіб неонатальної профілактики респіраторного дистрес-синдрому?
a. Ацетилцистеїн
b. Бромгексин
c. Глауцин
d. Бутамірат
*e. Амброксол

137. В аптечній технології лікарських засобів існують особливі (утруднені) випадки виготовлення водних розчинів. Укажіть умови розчинення кристалів міді сульфату у воді.
*a. Подрібнюють із невеликою кількістю води перед розчиненням
b. Розчиняють у попередньо профільтрованій чи процідженій воді
c. Розчиняють у насиченому розчині калію йодиду
d. Під час розчинення додають натрію гідрокарбонат
e. Розчиняють у гарячій воді

138. Яка з команд медицини катастроф, що створені у складі центрів екстреної медичної допомоги та медицини катастроф, залучається до надання екстреної (швидкої) медичної допомоги постраждалим на місці події та їх медичної евакуації на догоспітальному етапі надання медичної допомоги?
a. Бригада швидкої екстреної (швидкої) медичної допомоги
*b. Команда медицини катастроф першого типу
c. Команди медицини катастроф різних типів
d. Команда медицини катастроф шостого типу
e. Команда медицини катастроф другого типу

139. За якими принципами здійснюється розподіл постачання медичного майна військовим частинам Збройних Сил України в мирний час?
a. За географічно-кліматичними зонами з урахуванням децентралізації постачання у позаплановому порядку
*b. За територіальним принципом у плановому порядку з поєднанням централізованого та децентралізованого постачання
c. За рівнем забезпеченості гуманітарною допомогою від міжнародних постачальників у плановому порядку
d. За територіальними громадами з урахуванням їх наближеності до кордону країни у позаплановому порядку
e. За пріоритетністю обласних центрів без урахування логістичних шляхів у плановому порядку

140. Який стабілізатор потрібно застосувати під час виготовлення екстемпорального 2%-го розчину новокаїну для ін'єкцій?
a. Натрію хлорид
*b. Кислоту хлористоводневу
c. Калію гідроксид
d. Натрію гідрокарбонат
e. Кальцію карбонат

141. Який термін дії електронного рецепта, виписаного на рецептурному бланку №3 (ф-3), на наркотичні (психотропні) лікарські засоби?
a. 60 календарних днів
b. 20 календарних днів
c. 15 календарних днів
*d. 10 календарних днів
e. 30 календарних днів

142. За вмістом якої групи біологічно активних речовин проводять стандартизацію собачої кропиви трави згідно з вимогами ДФУ?
a. Алкалоїдів
b. Ефірних олій
c. Кумаринів
*d. Флавоноїдів
e. Полісахаридів

143. Кількісне визначення калію хлориду в субстанції, згідно з вимогами ДФУ, проводять методом осаджувального титрування з потенціометричною фіксацією кінцевої точки титрування. Який розчин є титрантом у цьому методі?
*a. Срібла нітрату
b. Кислоти хлористоводневої
c. Амонію тіоціанату
d. Кислоти азотної
e. Калію нітрату

144. Через можливість виникнення яких побічних фармакологічних властивостей фторхінолони протипоказані пацієнтам віком до 14 років?
a. Гепатотоксичних
b. Нефротоксичних
c. Кардіотоксичних
d. Тератогенних
*e. Хондротоксичних

145. Який лікарський засіб із групи інгібіторів АПФ рекомендовано використовувати як засіб "швидкої допомоги" при гіпертонічному кризі до прибуття бригади екстреної (швидкої) медичної допомоги?
a. Фуросемід
b. Амлодипін
c. Нітрогліцерин
*d. Каптоприл
e. Ніфедипін

146. Укажіть речовину, під час виготовлення водного розчину якої, як розчинник використовують свіжоотриману, попередньо профільтровану, воду очищену.
a. Етакредину лактат
b. Натрію хлорид
c. Міді сульфат
d. Кислота борна
*e. Калію перманганат

147. Таблетки розчинні - це таблетки, які перед застосуванням розчиняються у воді. За яких умов потрібно досліджувати ці таблетки на розпадання?
*a. Рідке середовище - вода, температура 15-25^oС
b. Рідке середовище - фосфатний буферний розчин рН=6,8, температура 15-25^oС
c. Рідке середовище - вода, температура 45-50^oС
d. Рідке середовище - кислота оцтова, температура 15-25^oС
e. Рідке середовище - розчин кислоти хлористоводневої, температура 15-25^oС

148. Надання фармацевтичної послуги ґрунтується на двох підходах: "фокус на товар (лікарські засоби)" та "фокус на пацієнта". Яка основна мета фармацевтичної послуги під час реалізації підходу "фокус на пацієнта"?
a. Підвищення виручки
*b. Здоров'я пацієнта
c. Прибуток
d. Залучення більшої кількості відвідувачів
e. Відпуск лікарських засобів

149. Під час ідентифікації лікарської рослинної сировини, яка містить ефірні олії, звернули увагу на наявність залозок, що складаються з восьми клітин, розташованих у два ряди та чотири яруси. Представники якої родини мають таку особливість?
*a. Asteraceae
b. Myrtaceae
c. Apiaceae
d. Lamiaceae
e. Pinaceae

150. Фармацевт віком 59 років раптово втратив свідомість. Діагностовано ознаки клінічної смерті. Із яких дій потрібно починати реанімаційні заходи?
a. Уведення аміодарону чи лідокаїну
b. Виконання конікотомії
*c. Виконання зовнішнього масажу серця
d. Застосування потрійного прийому Сафара
e. Уведення атропіну та адреналіну

