1. Пацієнтка віком 28 років скаржиться на біль унизу живота праворуч, затримку менструацій на 10 днів. Під час бімануального дослідження виявлено: шийка матки ціанотична, тіло матки розм'якшене, дещо збільшене в розмірах. У проєкції правих придатків - болісне пухлиноподібне утворення до 4 см у діаметрі. Ліворуч придатки не пальпуються. Виділення темно-геморагічні, скудні. За результатами аналізу крові виявлено: ХГЛ - позитивний. Який найімовірніший діагноз?
a. Лейоміома матки
b. Кіста лівого яєчника
c. Апоплексія правого яєчника
d. Гострий апендицит
*e. Правобічна трубна вагітність

2. Пацієнт віком 37 років скаржиться на різкий біль у горлі праворуч, що іррадіює в ліве вухо, неможливість відкрити рот, підвищення температури тіла до 40^оС. Об'єктивно спостерігається: виражений тризм жувальних м'язів, асиметрія праворуч, правий піднебінний мигдалик гіперемований, зміщений до середини ротоглотки, язичок зміщений ліворуч. Неприємний запах із рота. Гіперсалівація. Защелепні лімфатичні вузли праворуч збільшені, болісні під час пальпації. Риноскопічна й отоскопічна картини в нормі. Який найімовірніший діагноз?
a. Підщелепний лімфаденіт праворуч
b. Пухлина правого піднебінного мигдалика
*c. Правобічний паратонзилярний абсцес
d. Правобічний сіалоаденіт
e. Правобічний парафарингеальний абсцес

3. Жінку на четвертий день після приїзду з Індії шпиталізовано до інфекційного відділення зі скаргами на біль у животі, випорожнення рідкої консистенції в невеликій кількості 7-8 разів за добу, що містять велику кількість склоподібного слизу та кров. Об'єктивно спостерігається: загальний стан задовільний, шкіра бліда, чиста, живіт м'який, чутливий у ділянці сліпої та висхідної кишок. Який лікарський засіб потрібно призначити жінці в цьому разі?
a. Лоперамід
b. Ніфуроксазид
c. Цефтріаксон
*d. Метронідазол
e. Еритроміцин

4. Пацієнт віком 20 років звернувся до лікаря зі скаргами на появу висипу на шкірі. Об'єктивно спостерігається: на шкірі тулуба, верхніх кінцівок, задньої поверхні шиї візуалізується плямистий висип розміром 1-3 см, світло-коричневого кольору, що місцями зливається. Позитивна проба Бальцера. Який найімовірніший діагноз?
a. Рожевий лишай
*b. Різнокольоровий лишай
c. Вторинний сифіліс
d. Трихофітія
e. Дерматит алергічний

5. Пацієнт віком 24 роки скаржиться на гострий біль і висип у вигляді міхурців на лівій половині тулуба. Захворювання пов'язує з переохолодженням. Об'єктивно спостерігається: на шкірі тулуба зліва вздовж нерва згруповані дрібні міхурці, по периферії міхурців - запальна еритема. Який найімовірніший діагноз?
a. Герпетиформний дерматит
b. Сифіліс
*c. Оперізувальний лишай
d. Бешиха
e. Екзема

6. Пацієнт віком 52 роки скаржиться на кашель, підвищення температури тіла до 39,5^оС, біль у правій половині грудної клітки, різку задишку. Із анамнезу відомо, що захворів гостро після переохолодження 3 тижні тому. Об'єктивно спостерігається: пульс - 120/хв, АТ - 90/60 мм рт. ст., акроціаноз, ЧД - 48/хв, відставання правої половини грудної клітки в акті дихання. Перкуторно праворуч визначається притуплення легеневого звуку. Аускультативно дихання над правою легенею не вислуховується. За результатами рентгенографії ОГК виявлено: праворуч спостерігається затемнення з нечітким верхнім контуром до рівня II ребра. Під час плевральної пункції виявлено ексудат. У ексудаті до 90% нейтрофілів. Який найімовірніший діагноз?
a. Рак легені
b. Інфільтративний туберкульоз правої легені
*c. Емпієма плеври
d. Ексудативний туберкульозний плеврит
e. Пневмонія

7. Пацієнт віком 27 років скаржиться на біль у симетричних суглобах рук, гарячку, ранкову скутість. Захворів гостро. Лабораторно встановлено: ревматоїдний фактор, високий титр С-реактивного білка, високий титр антитіл до цитрулінованого віментину. Рентгенологічно виявлено: одиничні ерозії міжфалангових суглобів. Яке початкове базисне лікування необхідно призначити пацієнту в цьому разі?
a. НПЗП
b. Інгібітори АПФ
c. Інгібітори ксантиноксидази
d. Целекоксиб
*e. Метотрексат

8. Пацієнтку віком 48 років шпиталізовано до лікарні з неадекватною поведінкою. Із анамнезу відомо, що постійно вживала знеболювальні препарати у зв'язку з мігренню та болем у спині. Об'єктивно спостерігається: жовтяничність склер, чутливість у правому верхньому квадранті живота та астериксис. За результатами аналізу крові виявлено: АлАТ - 649 Од/л, загальний білірубін - 95,8 мкмоль/л, МНВ - 6,8. Який найімовірніший діагноз?
a. Інтоксикація протисудомними засобами
b. Гостра наднирникова недостатність
c. Гостре порушення мозкового кровообігу
d. Гостра ниркова недостатність
*e. Гостра печінкова недостатність

9. У жінки віком 53 роки наступного дня після езофагоскопії з'явилася емфізема обох підключичних ділянок, біль під час ковтання за грудниною, температура тіла підвищилася до 39^оС. Результат загального аналізу крові: лейкоцити - 18,8·10^9/л, паличкоядерні нейтрофіли - 16%, ШОЕ - 24 мм/год. На оглядовій рентгенограмі органів грудної клітки спостерігається розширення тіні середостіння. Яке дослідження найдоцільніше виконати для уточнення діагнозу в цьому разі?
a. Рентгенографію органів грудної порожнини у прямій проєкції
b. Фіброезофагогастродуоденоскопію
*c. Рентгенографію стравоходу з контрастом
d. Рентгенографію органів грудної порожнини у боковій проєкції
e. Пункцію плевральної порожнини

10. Дівчинка віком 14 років хворіє на хронічний гломерулонефрит, хронічну хворобу нирок. У дівчинки продовжує прогресувати анемічний синдром. Який лікарський засіб для патогенетичної терапії цієї анемії необхідно призначити пацієнтці?
*a. Еритропоетин
b. Препарат заліза
c. Ціанокобаламін
d. Еритроцитарна маса
e. Фолієва кислота

11. У хлопчика, який хворіє на гемофілію А, за 7 годин після травми з'явився біль у колінному суглобі. Об'єктивно спостерігається: суглоб збільшився у розмірі, шкіра над ним гіперемована, гаряча на дотик, рухи у коліні різко обмежені. Що потрібно призначити хлопчику насамперед?
a. Пункцію суглоба
*b. Уведення кріопреципітату
c. Уведення діцинону
d. Уведення вікасолу
e. Уведення Е-АКК

12. До гінекологічного відділення звернулася жінка 25 років із скаргами на підвищення температури тіла до 38,6^oС, біль внизу живота, дизуричні розлади. Захворіла 3 доби тому, коли після штучного аборту з'явилися вказані симптоми. Під час гінекологічного дослідження виявлено: шийка матки циліндрична, вічко закрите. Тіло матки дещо збільшене, болюче, м'яке. Додатки матки не пальпуються. Виділення гнійно-кров'яні. За результатами аналізу крові встановлено: лейкоцитоз зі зміщенням формули крові вліво, прискорена ШОЕ. Який діагноз найбільш імовірний?
*a. Гострий ендометрит
b. Гострий цистит
c. Піосальпінкс
d. Гострий ендоцервіцит
e. Гострий сальпiнгоофорит

13. Пацієнт віком 61 рік звернувся до сімейного лікаря зі скаргами на напади стиснення за грудниною, які виникають під час ходьби до 200 м та зникають, якщо зупинитися. Уважає себе хворим близько року. Межі серця в нормі, тони помірно приглушені, ЧСС = пульс = 76/хв, АТ - 130/80 мм рт. ст. Який найімовірніший діагноз?
a. ІХС: Нестабільна стенокардія
*b. ІХС: Стабільна стенокардія
c. Хронічне обструктивне захворювання легень
d. ІХС: Інфаркт міокарда без елевації сегмента ST
e. Тривожний розлад

14. У породіллі на 12-ту добу післяпологового періоду раптово підвищилася температура тіла до 38,2^oС. Спостерігає-ться загальна слабкість, біль в ділянці правої молочної залози протягом 1 доби. Під час огляду встановлено: молочна залоза напружена, гаряча, у правому верхньому квадранті пальпується інфі-льтрат, болючий, щільної консистенції. Який діаг-ноз найбільш імовірний?
a. Аномалії розвитку молочних залоз
*b. Лактаційний мастит
c. Лактостаз
d. Пухлина молочної залози
e. Мастопатія

15. Пацієнтку віком 46 років шпиталізовано з приводу відкритого перелому лівого стегна в середній третині, прооперована - накістковий остеосинтез пластиною. На 4-й день після операції скаржиться на біль у рані, підвищення температури тіла вище 39^oC) Яка доцільна лікувальна тактика в цьому разі?
*a. Розпустити шви, дренувати рану та призначити антибіотики
b. Внутрішньокістково ввести антибіотики, жарознижувальні засоби
c. Призначити антибіотики широкого спектра дії та гормональні препарати
d. Обколоти рану антибіотиками, призначити спазмолітики й анальгетики
e. Видалити металевий фіксатор, призначити сульфаніламіди

16. Пацієнт віком 56 років звернувся до сімейного лікаря зі скаргами на загальну слабкість, підвищення температури тіла до 38,5^оС, кашель із виділенням гнійного мокротиння, незначну задишку. Хворіє протягом 3-х днів. З першого дня клінічних проявів приймав амоксицилін-клавуланат, однак стан не покращився. З анамнезу відомо, що пацієнт не курить, протягом останніх 6-ти місяців не приймав антибіотики, 5 років хворіє на цукровий діабет 2-го типу, приймає метформін. Об'єктивно спостерігається: АТ - 130/80 мм рт. ст., пульс - 85/хв, ЧД - 20/хв. Під час перкусії легень виявлено притуплення перкуторного звуку в нижніх відділах правої легені, аускультативно над цією ділянкою вислуховуються ослаблене везикулярне дихання та дрібнопухирчасті вологі хрипи. З боку інших органів та систем патології не виявлено. За результатами загального аналізу крові виявлено: нейтрофільний лейкоцитоз із зсувом формули вліво. Яка доцільна подальша тактика лікування цього пацієнта?
a. Направити на консультацію до ендокринолога
*b. Призначити фторхінолон ІІІ-IV покоління
c. Призначити цефалоспорини І покоління
d. Збільшити дозу амоксицилін-клавуланата та додати муколітичні засоби
e. Призначити доксициклін

17. Пацієнтка віком 42 роки скаржиться на біль у суглобах, слабкість у м'язах, втрату апетиту, швидку втомлюваність та субфебрильну температуру тіла. Об'єктивно спостерігається: плямисто-папульозний висип на обличчі, шиї та руках, мармуровий малюнок шкіри, симетричний артрит колінних суглобів, атрофія на пучках пальців, ендокардит Лібмана-Сакса. В аналізі крові: антитіла до антигенів Ro/SS–A, La/SS–B, Sm, нативної ДНК, рибонуклеопротеїду, гістонів Н1, Н2В, фосфоліпідів, анемія, тромбоцитопенія, підвищення ШОЕ. В аналізі сечі: протеїнурія. Який найімовірніший діагноз?
a. Системна склеродермія
*b. Системний червоний вовчак
c. Міастенія
d. Ревматоїдний артрит
e. Синдром Рейно

18. У трирічної дитини під час гри в манежі раптово з'явилися нападоподібний кашель і утруднене дихання. Об'єктивно спостерігаються: сухий кашель, задишка змішаного характеру. У легенях аускультативно виявлено невелику кількість сухих хрипів. Справа дихання ослаблене. Дитячий колектив не відвідує. Щеплена за віком. Який патологічний стан, найімовірніше, виник у дитини?
a. Коклюш
b. Пневмонія
c. Бронхіальна астма
*d. Стороннє тіло дихальних шляхів
e. Гостра респіраторна вірусна інфекція

19. Пацієнтка віком 27 років звернулася до лікаря зі скаргами на збільшення лімфатичних вузлів на шиї праворуч і в пахвовій ділянці, нічну пітливість, підвищення температури тіла вище 38^оС. Під час морфологічного дослідження біоптату лімфатичного вузла виявлено: клітини Березовського-Штенберга. Який найімовірніший діагноз?
a. Метастази пухлини в лімфатичні вузли
b. Хронічний лімфоцитарний лейкоз
c. Туберкульоз лімфатичних вузлів
*d. Лімфогранулематоз
e. Злоякісна лімфома

20. Пацієнту віком 23 роки планується екстракція зуба. З анамнезу відомо, що з дитячого віку хворіє на гемофілію А. Введення якого медичного препарату з метою забезпечення гемостазу необхідно проводити перед та після операції?
a. Свіжозамороженої плазми
*b. Кріопреципітату
c. Аскорбінової кислоти
d. Амінокапронової кислоти
e. Етамзилату

21. Пацієнт 15 років відстає у фізичному розвитку, періодично відзначається пожовтіння шкіри. Об'єктивно спостерігається: селезінка 16х12х10 см, холецистолітіаз, виразка шкіри нижньої третини лівої гомілки. У крові виявлено: еритроцити - 3,0·10^12/л, Hb - 90 г/л, КП - 1,0, мікросфероцитоз, ретикулоцитоз. Білірубін сироватки загальний - 56 мкмоль/л, непрямий - 38 мкмоль/л. Який метод лікування найдоцільніший?
a. Оментогепатопексія
b. Портокавальний анастомоз
c. Оментоспленопексія
d. Пересадження селезінки
*e. Спленектомія

22. Пацієнт віком 78 років правильно називає своє прізвище, ім'я, дату народження. Не може назвати поточну дату, свій вік, дезорієнтований у місці перебування. Мовлення уповільнене, словниковий запас обмежений, часто не може згадати назви предметів. У пробі на запам'ятовування 8 слів відтворює 2 слова. Прості арифметичні дії виконує з грубими помилками. Не може пояснити сенсу поширених прислів'їв і приказок. Який найімовірніший діагноз?
a. Маніакальний синдром
b. Депресивний синдром
c. Соматоформний розлад
d. Галюцинаторний синдром
*e. Деменція

23. Жінку віком 68 років шпиталізовано зі скаргами на головний біль у потиличній ділянці, виражену задишку в спокої, що посилюється в положенні лежачи, та сухий кашель. Об'єктивно спостерігається: положення ортопное, акроціаноз. Над легенями вислуховується ослаблене везикулярне дихання, середньо- і дрібнопухирчасті вологі хрипи в нижніх відділах. Тони серця ослаблені, ритм галопу. Пульс - 102/хв, АТ - 210/110 мм рт. ст. Печінка виступає на 2 см з-під краю реберної дуги, чутлива під час пальпації. Набряки на гомілках. Які лікарські засоби потрібно застосувати для надання невідкладної допомоги пацієнтці?
a. Сульфат магнію в/в, фуросемід в/м
b. Лабеталол в/в, фуросемід в/м
c. Левофлоксацин в/в, амброксол перорально
*d. Нітрогліцерин, фуросемід в/в
e. Цефтріаксон, дексаметазон в/в

24. Чоловік віком 55 років звернувся до сімейного лікаря зі скаргами на слабкість, спрагу, сухість у роті, підвищення АТ. Об'єктивно спостерігається: ІМТ - 35,6 кг/м^2, АТ - 140/90 мм рт. ст., шкіра суха, підшкірно-жирова клітковина розподілена за абдомінальним типом. Глікемія натщесерце - 6,0 ммоль/л, постпрандіальна - 11,4 ммоль/л, HbA1c - 6,8%. Яка доцільна тактика лікування цього пацієнта?
a. Призначити статини
b. Інсулінотерапія
c. Лише дієтотерапія та фізичні навантаження
d. Призначити похідні сульфонілсечовини
*e. Призначити метформін

25. У пацієнта після ДТП спостерігається біль при осьовому навантаженні на крила таза. У якому положенні необхідно транспортувати пацієнта до лікарні?
a. У положенні сидячи
*b. На спині в положенні за Волковичем
c. На боку
d. На спині з подушкою під тазом
e. На животі

26. Пацієнтка віком 40 років скаржиться на напади головного болю, пульсацію в скронях, запаморочення, серцебиття, м'язову слабкість. Під час нападу стає блідою, значно підвищується АТ до 270/160 мм рт. ст. Такий стан виникає переважно вночі, приймання таблетованих гіпотензивних засобів не полегшує цей стан. Парентеральне введення якого з нижченаведених лікарських засобів є найефективнішим у цьому разі?
a. Дибазолу
*b. Фентоламіну
c. Клонідину
d. Магнія сульфату
e. Каптоприлу

27. Вагітну жінку віком 22 роки шпиталізовано в тяжкому стані. Протягом останніх 3-х днів з'явилися набряки, головний біль, нудота, одноразове блювання. Об'єктивно спостерігається: свідомість потьмарена, АТ - 160/130 мм рт. ст., дрібні фібрилярні посмикування м'язів обличчя, утруднене носове дихання. Під час транспортування почалося посмикування верхніх кінцівок, тіло жінки витягнулося, хребет вигнувся, щелепи щільно стиснулися, дихання припинилося. Після цього з'явилися клонічні судоми, виражений ціаноз. Потім судоми припинилися, з'явився глибокий шумний вдих, на губах виступила піна, забарвлена кров'ю. Який найімовірніший діагноз?
a. Хорея
b. Гіпертонічний криз
c. Епілепсія
*d. Еклампсія
e. Діабетична кома

28. Пацієнт, працівник хімзаводу, працюючи з агресивною рідиною, випадково вилив її собі на спецодяг, отримавши хімічний опік правого стегна та гомілки. Після зняття одягу було виявлено: на передньо-внутрішній поверхні правого стегна та передній поверхні правої гомілки з переходом на тильну ділянку стопи спостерігаються ділянки жовто-сірого кольору, місцями обривки епідермісу, тактильна та больова гіпестезія уражених ділянок шкіри. Яка невідкладна допомога має бути надана насамперед?
a. Обробка розчином соди
b. Накладання асептичної пов'язки
c. Промити перекисом водню
*d. Промивання проточною водою
e. Обробка етиловим спиртом

29. До лікарні шпиталізовано чоловіка віком 45 років. В анамнезі пацієнта наявне варикозне розширення вен нижніх кінцівок. Він раптово відчув біль у грудній клітці та задишку. Об'єктивно спостерігається: набухання шийних вен, ціаноз. На ЕКГ: ознака Мак-Джина-Уайта (QIII - SI), P-pulmonale, відхилення електричної вісі серця вправо, ознаки перевантаження правих відділів серця. Визначення рівня якої речовини в сироватці крові необхідно провести для підтвердження діагнозу?
*a. D-димеру
b. Аспартатамінотрансферази
c. Серцевого тропоніна
d. Креатинфосфокінази
e. Аланінамінотрансферази

30. Пацієнтка віком 47 років, яка 2 дні тому повернулась з Перу, скаржиться на біль та збільшення лімфатичних вузлів у правій пахвинній ділянці. Діагностована бубонна форма чуми. Який з нижченаведених лікарських засобів необхідно призначити контактним особам для екстреної профілактики захворювання в цьому разі?
a. Флуконазол
b. Хлорохін
c. Імуноглобулін людини
d. Гетерологічна сироватка
*e. Доксициклін

31. Пацієнт упав з драбини висотою 2 м. Лікар екстреної (швидкої) медичної допомоги встановив попередній діагноз: компресійний перелом хребців на рівні L1-L2. Об'єктивно спостерігається: АТ - 100/60 мм рт. ст., пульс - 104/хв. Яку допомогу на місці події потрібно надати пацієнту?
a. Анальгетики внутрішньом'язово, транспортування в положенні сидячи
b. Анестезія хребців за Шнеком, транспортування в стаціонар
c. Транспортування в стаціонар в положенні на боці
d. Знеболення, протишокова терапія, транспортування в стаціонар
*e. Знеболення, транспортування в лікарню на жорстких ношах

32. Хлопець 20 років пройшов курс поліхіміотерапії за схемою ВАМП з приводу гострого лімфобластного лейкозу. Яка морфологічна картина кісткового мозку може свідчити про настання ремісії?
a. Вміст бластних клітин до 1%
b. Відсутність бластних клітин
c. Вміст бластних клітин до 10%
*d. Вміст бластних клітин до 5%
e. Вміст бластних клітин до 15%

33. Жінка віком 23 роки скаржиться на часте болісне сечовипускання, тупий біль унизу живота. Наведені скарги з'явилися 10 днів тому після переохолодження. Біль і часті позиви до сечовипускання зменшуються від застосування тепла на ділянку сечового міхура. Температура тіла - 37,2^оC) Результати загального аналізу сечі: лейкоцити, свіжі еритроцити, незначна протеїнурія. Симптом Пастернацького негативний з обох боків. Укажіть основну групу лікарських засобів для лікування цієї пацієнтки.
a. Імунодепресанти
b. Діуретики
*c. Уросептики
d. Глюкокортикоїди
e. Антиагреганти

34. У дитини (вік - 2 доби), народженої на 32-ому тижні вагітності з масою тіла 1700 г, наростають зміни з боку дихальної системи, що з'явилися через 8 год після народження. У матері дитини - ІІІ вагітність, 2 пологів, абортів не було. Попередня дитина загинула від синдрому дихальних розладів. Об'єктивно спостерігається: оцінка за шкалою Сільвермана 6 балів, дихання з порушеним ритмом, апное, звучний видих, зниження тонусу м'язів. Під час аускультацїі: дихання помірно послаблене, вологі хрипи з обох боків. Рентгенологічно виявлено: наявність нодозно-ретикулярної сітки. Чим зумовлений синдром дихальних розладів у дитини?
a. Ателектазами легенів
b. Діафрагмальною грижею
c. Набряково-геморагічним синдромом
*d. Синдромом гіалінових мембран
e. Внутрішньоутробною пневмонією

35. Пацієнту віком 65 років з приводу гіпертонічної хвороби із супутньою ІХС була призначена фармакотерапія (раміприл, аторвастатин, амлодипін, ацетилсаліцилова кислота, бісопролол). Через 2 тижні він звернувся до лікаря з приводу сухого кашлю. Під час обстеження не було виявлено ознак ГРВІ, ураження бронхо-легеневого апарату. Припущено побічну дію раміприлу. Яким із нижченаведених лікарських засобів можна замінити раміприл у схемі лікування?
a. Еналаприл
*b. Валсартан
c. Торасемід
d. Ніфедипін
e. Небіволол

36. Дитина (вік - 2,5 роки) хворіє другу добу. Захворювання почалося з таких симптомів: підвищення температури тіла до 37,8^oC, одноразове блювання, водяниста діарея до 5-ти разів на добу. Сьогодні блювання було двічі, температура тіла - 38^oC, апетит знижений, продовжується водяниста діарея. З якого лікувального заходу потрібно розпочати лікування дитини?
a. Призначити доксициклін
b. Призначити лоперамід
*c. Призначити оральну регідратацію
d. Призначити ніфуроксазид
e. Призначити цефтріаксон

37. Пацієнт віком 34 роки скаржиться на біль у шийному відділі хребта, утруднені рухи головою. Із анамнезу відомо, що 2 дні тому він впав із дерева. Свідомість не втрачав. Неврологічних патологічних змін не виявлено. Яка транспортна іммобілізація потрібна пацієнтові?
a. М'яка пов'язка
b. Шина Крамера
c. Торако-краніальна пов'язка
d. Шина Дітеріхса
*e. Комірець Шанца

38. Підлітка віком 16 років покусав собака. Укуси розташовані в ділянці кінців пальців та обличчя. Собака бездомний, встановити за ним спостереження неможливо. Проведена первинна хірургічна обробка рани без видалення країв рани. Якою буде тактика лікаря щодо профілактики сказу в цьому разі?
a. Призначити антирабічну вакцину та імуноглобулін людини
b. Призначити імуноглобулін людини та рибавірин
*c. Призначити антирабічний імуноглобулін та антирабічну вакцину
d. Призначити антирабічну вакцину та рибавірин
e. Призначити антирабічний імуноглобулін та рибавірин

39. Жінка віком 40 років із 15-ти років хворіє на епілепсію з генералізованими епілептичними нападами, які виникають 2-3 рази на місяць у нічний час і супроводжуються мимовільним сечовиділенням та дефекацією. Після психотравми (смерть батька) напади почастішали, виникають з періодичністю 2-3 хв, між нападами до свідомості не повертається, реакція зіниць на світло відсутня. Який найімовірніший діагноз?
*a. Епілептичний статус
b. Абсанс
c. Епілептичний психоз
d. Істеричний напад
e. Збільшення кількості великих епінападів

40. Пацієнт лікувався з приводу інфаркту міокарда. На 13-й день відбулося посилення болю в грудній клітці, з'явилася задишка. Об'єктивно спостерігається: температура тіла - 38,2^оС, пульс - 112/хв, ЧД - 26/хв, під правою лопаткою вислуховуються дрібнопухирчасті хрипи. На 15-й день діагностовано правобічний ексудативний плеврит. У загальному аналізі крові: лейкоцити - 8,9·10^9/л, еозинофіли - 8%. ШОЕ - 24 мм/год. Яке ускладнення інфаркту міокарда виникло в пацієнта?
a. Повторний інфаркт міокарда
b. Тромбоемболія легеневої артерії
c. Пневмонія
d. Серцева астма
*e. Синдром Дресслера

41. Доношена дівчинка народилася від ІІ вагітності, яка перебігала із загрозою переривання на 25-27 тижнях, з хронічною фетоплацентарною недостатністю. Під час пологів було одноразове туге обвиття пуповини навколо шиї плода, утруднення виведення плечиків. Після народження дитина була оцінена за шкалою Апгар на першій хвилині: дихання відсутнє, ЧСС - 50/хв, тотальний ціаноз, атонія, арефлексія. Яка це оцінка за шкалою Апгар?
a. 0 балів
b. 3 бали
c. 2 бали
*d. 1 бал
e. 4 бали

42. Пацієнт віком 24 роки скаржиться на наростаючий головний біль, загальну слабкість, запаморочення, кровоточивість (носові кровотечі, геморагії на шкірі і слизових оболонках). Із анамнезу відомо, що хворіє упродовж 2-х місяців. Об'єктивно спостерігається: лімфатичні вузли, печінка та селезінка не збільшені. За результатами аналізу крові виявлено: гемоглобін - 50 г/л, еритроцити - 1,5·10^12/л, кольоровий показник - 1,0, лейкоцити - 2·10^9/л, паличкоядерні нейтрофіли - 1%, сегментоядерні нейтрофіли - 35%, еозинофіли - 1%, базофіли - 1%, лімфоцити - 10%, моноцити - 4%, тромбоцити - 30·10^9/л. Який найімовірніший діагноз?
a. В_12-дефіцитна анемія
b. Гострий лімфобластний лейкоз
c. Гемолітична анемія
*d. Апластична анемія
e. Залізодефіцитна анемія

43. Пацієнтка віком 27 років скаржиться на різкий біль внизу живота, запаморочення. З анамнезу відомо: остання менструація 2 тижні тому. Тест на ХГЧ - негативний. Об'єктивно спостерігається: шкірні покриви бліді, АТ - 80/60 мм рт. ст., пульс - 92/хв. Живіт напружений, болісний більше праворуч у нижніх відділах. Під час піхвового дослідження виявлено: матка нормальних розмірів, придатки болісні під час пальпації, нависання заднього склепіння. Який найімовірніший діагноз?
a. Гострий апендицит
b. Позаматкова вагітність
c. Загострення хронічного правостороннього аднекситу
d. Перекрут ніжки кісти яєчника
*e. Апоплексія яєчника

44. Пацієнтка віком 32 роки скаржиться на загальну слабкість, головний біль, надлишкову масу тіла, біль у кістках, порушення менструального циклу. Об'єктивно спостерігається: шкіра суха, ціанотична. У ділянці живота, плечей, стегон - багряно-ціанотичні смуги розтягу. Відкладення жиру переважно на обличчі, шиї, тулубі. АТ - 165/100 мм рт. ст. За результатами аналізу крові виявлено: глюкоза - 7,2 ммоль/л, рівень АКТГ підвищений. Під час рентгенографії кісток спостерігаються ознаки остеопорозу. Який найімовірніший діагноз?
*a. Хвороба Іценко-Кушинга
b. Гіпотиреоз
c. Синдром Іценко-Кушинга
d. Синдром Штейна-Левенталя
e. Синдром Конна

45. Пацієнтка віком 38 років скаржиться на слабкість, сонливість, біль у суглобах, збільшення маси тіла при зниженому апетиті, закрепи. Об'єктивно спостерігається: шкіра суха, потовщена, обличчя - одутле, амімічне, очні щілини звужені, язик потовщений. Низький, дещо хрипкий голос. Тони серця - послаблені, пульс - 56/хв. В аналізі крові: Т4 вільний - знижений. Який лікарський засіб доцільно призначити пацієнтці в цьому разі?
a. Фуросемід
b. Тіамазол
c. Глюконат кальцію
*d. Левотироксин
e. Карбонат літію

46. Пацієнт віком 32 роки хворіє на епілепсію. Раптово, без будь-яких причин, став збудженим. Об'єктивно спостерігається: дезорієнтований у власній особі та навколишньому середовищі, зорові та слухові галюцинації загрозливого змісту, маячні ідеї стосунку і переслідування, на обличчі вираз страху, гніву, люті. Поведінка агресивна, з руйнівними діями. Визначте психопатологічний синдром.
*a. Сутінковий
b. Маніакальний
c. Параноїдний
d. Гебефренічний
e. Деліріозний

47. Пацієнтка, що хворіє на системний червоний вовчак у складі комплексної терапії отримувала лікування метилпреднізолоном у дозі 10 мг на добу протягом останніх 6 місяців. Яке ускладнення може розвинутися в результаті довготривалого прийому кортикостероїдів?
*a. Остеопороз
b. Гіпонатріємія
c. Артеріальна гіпотонія
d. Кахексія
e. Гіпоглікемія

48. Батьки скаржаться, що з перших тижнів життя у їхньої одинадцятимісячної дитини спостерігається постійний кашель, мокротиння відділяється важко. Об'єктивно виявлено: дитина відстає у фізичному розвитку, ціаноз носогубного трикутника. За результатами лабораторних досліджень виявлено: нейтрофільний лейкоцитоз, електроліти крові (Na^+ - 130 ммоль/л, Cl^- - 88 ммоль/л), хлориди поту - 80 ммоль/л. Який найімовірніший діагноз?
a. Гострий обструктивний бронхіт
b. Бронхіоліт
c. Пневмонія
*d. Муковісцидоз
e. Вроджена вада легень

49. Жінка віком 64 роки хворіє на цукровий діабет 2-го типу, отримує цукрознижувальну терапію: метформін по 850 мг 3 рази на добу. Глікемія натщесерце - 7,8 ммоль/л, через дві години після їжі - 10,5 ммоль/л, глікозильований гемоглобін - 11,7%. Під час огляду лікарем-офтальмологом було діагностовано діабетичну проліферативну ретинопатію сітківки обох очей. Яка подальша тактика лікування пацієнта?
a. До цукрознижувальної терапії додати дапагліфлозин 10 мг в день
b. До цукрознижуючої терапії додати гліклазид 160 мг в день
*c. Перевести на інсулінотерапію
d. Не змінювати терапію
e. Збільшити дозу метформіну до 3 500 мг на добу

50. Пацієнтці 37 років, після збору анамнезу та огляду виставлено діагноз: дифузна форма мастопатії обох молочних залоз. Який інструментальний метод дослідження найбільш інформативний у цьому разі?
a. Дуктографія
b. Мамографія
c. Пневмокістографія
d. Біопсія молочної залози
*e. УЗД молочних залоз

51. У дворічної дитини з ГРВІ гостро з'явилися охриплість голосу, гавкаючий кашель та шумний вдих. Пiд час плачу спостерігаються: западiння над- i пiдключичних ямок, наростання iнспiраторної задишки, якi в спокої в дитини зникають. Який найімовірніший діагноз?
a. Стороннє тiло респіраторного тракту
b. Пневмонiя
*c. Гострий стенозуючий ларинготрахеїт
d. Гострий обструктивний бронхiт
e. Гострий плеврит

52. Дівчина віком 18 років звернулася до сімейного лікаря з метою вибору методу контрацепції. Статевий розвиток відповідає віку. Зріст - 150 см, маса тіла - 75 кг. Статевий партнер один. Менархе з 14-ти років. Менструальний цикл не регулярний, відзначає затримки до 3-х місяців. Пацієнтка має надлишковий ріст волосся на стегнах, акне на підборідді та чолі. Який метод контрацепції доцільно порадити дівчині в цьому разі?
a. Прогестагенові ін’єкційні кoнтрацептиви
b. Методи розпізнавання фертильності за календарем овуляції
*c. Комбіновані оральні контрацептиви (КОК)
d. Метод лактаційної аменореї
e. Внутрішньоматкові контрацептиви

53. На другий день після тиреоїдектомії в пацієнтки з'явилися судоми. Яке лікування вона потребує насамперед?
a. Магній В_6 + калій внутрішньовенно
b. Кетамін внутрішньовенно
*c. Внутрішньовенне введення 10%-го кальцію хлориду
d. Внутрішньовенне введення 40%-го розчину глюкози
e. Внутрішньовенне введення калію хлориду

54. Дівчинка з масою тіла 3100 г народилася від третьої вагітності в домашніх умовах. На третій день мати помітила дрібні крововиливи в пупковій ранці, а також "червоні цятки" на склерах очей дитини. Мати на обліку в жіночій консультації не перебувала. Вигодовує дитину грудним молоком за потребою. Під час фізикального обстеження спостерігаються субкон'юнктивальні геморагії. Під час лабораторного дослідження виявлено: концентрація гемоглобіну - 155 г/л, група крові в матері В(ІІІ) Rh-позитивна, а в дитини - А(ІІ) Rh-негативна. Яка тактика буде найдоречнішою для попередження прогресування цього стану в дитини?
a. Переливання еритроцитарної маси
b. Перехід на штучне вигодовування залізовмісними сумішами
*c. Введення вітаміну K
d. Введення імуноглобуліну антирезус Rh0 (D) людини
e. Призначення перорального приймання препаратів заліза

55. Чоловік віком 52 роки скаржився на утруднення під час ходи, раптову слабкість та оніміння в лівих кінцівках. Об'єктивно відзначалися лівобічна гемігіпестезія і легкий геміпарез. Через 4 год стан чоловіка нормалізувався, вогнищева симптоматика регресувала, пацієнт зміг нормально ходити. АТ - 120/80 мм рт. ст. Який найімовірніший діагноз?
a. Геморагічний інсульт
*b. Транзиторна ішемічна атака
c. Асоційована мігрень
d. Гіпертензивний криз
e. Ішемічний інсульт

56. Пацієнт віком 38 років скаржиться на біль у ділянці плеснофалангових суглобів 1-2 пальців правої стопи. Об'єктивно спостерігається: шкіра над ураженими суглобами багряно-синюшного кольору, на дотик гаряча, у ділянці вушних раковин наявні вузликові утворення, вкриті тонкою блискучою шкірою. Який лікарський засіб для уратзнижувальної терапії потрібно призначити пацієнту?
*a. Алопуринол
b. Метотрексат
c. Німесулід
d. Колхіцин
e. Метилпреднізолон

57. Пацієнт віком 30 років отримав разову дозу опромінення 1,5 Гр на території радіоактивного забруднення. Згодом з'явилися скарги на головний біль, підвищення температури тіла до 37^оC, нудоту, дворазове блювання. Клініка якої форми гострої променевої хвороби розвинулася в пацієнта?
a. Церебральної
b. Блискавичної
*c. Кістково-мозкової
d. Кишкової
e. Токсемічної

58. Пацієнт віком 50 років скаржиться на нудоту, задишку в спокої, зменшення кількості сечі до 400 мл на добу. Із анамнезу відомо, що такий стан розвинувся після вживання гентаміцину. Об'єктивно спостерігається: шкіра бліда, набряки на обличчі та гомілках, під час аускультації легень вислуховується шум тертя плеври, вологі хрипи. За результатами аналізу крові виявлено: креатинін - 560 мкмоль/л, калій - 6,2 ммоль/л. В аналізі сечі: білок - 0,8 г/л, еритроцити - 5-7 у полі зору. Який найімовірніший діагноз?
a. Хронічна хвороба нирок
b. Гостра затримка сечі
*c. Гостра ниркова недостатність
d. Гострий пієлонефрит
e. Гострий гломерулонефрит

59. Пацієнтка віком 48 років скаржиться на незначні періодичні кров'янисті виділення зі статевих шляхів, що мають хаотичний характер. Під час кольпоскопії виявлено: вагінальна частина шийки матки вкрита багатошаровим плоским епітелієм, у цервікальному каналі візуалізується продовгувате рожеве утворення, що вкрите призматичним епітелієм, чітко визначається його зерниста структура. Який патологічний стан виник у шийці матки пацієнтки?
a. Ерозія
b. Дисплазія
*c. Поліп
d. Залозиста гіперплазія
e. Лейкоплакія

60. Пацієнт віком 64 роки з діагнозом: ішемічна хвороба серця, дифузний кардіосклероз, постійна форма фібриляції передсердь, серцева недостатність ІII функціонального класу, перебуває на амбулаторному лікуванні. Фармакотерапія складається з аміодарону двічі на день, торасеміду через день, триметазидину двічі на день. Сімейний лікар для профілактики тромбоутворення рекомендував приймати варфарин (3 мг на день). Вимірювання якого показника з метою контролю ефективності та безпеки антикоагулянтної терапії необхідно в цьому разі?
a. Швидкості осідання еритроцитів
b. Часу зсідання крові за Лі-Уайтом
*c. Міжнародного нормалізованого відношення
d. Рівня фібриногену
e. Кількості тромбоцитів

61. Пацієнт віком 33 роки скаржиться на кашель із скудним мокротинням, задишку, пітливість переважно вночі, втрату маси тіла, підвищення температури тіла до 37,6^оС. Перкуторно: укорочення перкуторного звуку у верхніх відділах легень. Аускультативно: над верхніми відділами легень на фоні жорсткого везикулярного дихання вислуховуються хрипи. Рентгенологічно в обох легенях у верхніх та середніх відділах виявлено вогнищеві тіні різних розмірів, слабкої інтенсивності з нечіткими контурами. Який найімовірніший діагноз?
*a. Дисемінований туберкульоз
b. Респіраторний дистрес-синдром
c. Пневмонія
d. Бронхоектатична хвороба
e. Саркоїдоз

62. У жінки, яка хворіє на ІХС, щотижня виникають напади серцебиття, задишки, перебої в роботі серця. На ЕКГ під час нападу спостерігається: інтервали R-R мають різну тривалість, зубці P відсутні, хвилі f, зубці R різної амплітуди. На ЕхоКГ виявлено: ФВ - 38%. Призначено схему лікування (аміодарон, варфарин). Який із нижченаведених показників у цьому разі потребує постійного моніторування?
a. Рівень тромбоцитів
b. Гемоглобін
c. Рівень фібриногену
*d. Міжнародне нормалізоване співвідношення
e. Протромбіновий індекс

63. Пацієнт віком 20 років скаржиться на почервоніння очей, сльозотечу, помірні гнійні виділення з кон'юнктивальної порожнини, відчуття стороннього тіла в очах. Об'єктивно спостерігається: гіперемія кон'юнктиви повік, на очних яблуках кон'юнктивальна ін'єкція, рогівка прозора, зіниця 3 мм у діаметрі, на світло реагує жваво. Кришталик, склисте тіло прозорі. Очне дно в нормі. Який найімовірніший діагноз?
a. Алергічний кон'юнктивіт
b. Аденовірусний кератокон'юнктивіт
c. Гонобленорея
d. Гострий іридоцикліт
*e. Гострий бактеріальний кон'юнктивіт

64. У семимісячної дитини раптово виник короткочасний напад судом із зупинкою дихання. Об'єктивно виявлено: виступаючі лобні бугри, грудна клітка бочкоподібної форми, виражена гаррісонова борозна, м'язовий тонус знижений. Симптоми Хвостека, Труссо - позитивні. Який механізм розвитку судомного синдрому в дитини?
a. Підвищення вмісту калію у крові
b. Підвищення вмісту кальцію у крові
c. Зниження вмісту глюкози у крові
*d. Зниження вмісту кальцію у крові
e. Зниження вмісту калію у крові

65. Пацієнт віком 36 років скаржиться на напади задишки з переважно утрудненим видихом, які відбуваються 2-3 рази на день, інгаляції \beta_2-адреноміметиків не покращують стан. Із анамнезу відомо, що хворіє протягом 10-ти років. Об'єктивно спостерігається: грудна клітка розширена, над легенями коробковий перкуторний звук, під час аускультації вислуховується жорстке дихання з подовженим видихом. За результатами лабораторного дослідження мокротиння виявлено: багато еозинофілів, кристали Шарко-Лейдена та спіралі Куршмана. Який найімовірніший діагноз?
*a. Бронхіальна астма
b. Хронічний обструктивний бронхіт
c. Туберкульоз
d. Спонтанний пневмоторакс
e. Серцева астма

66. У повторнонароджуючої з початком термінових пологів з'явилися кров'янисті виділення з піхви. Під час внутрішнього акушерського дослідження виявлено: шийка матки згладжена, відкриття вічка на 6 см, внутрішнє вічко на 1/3 перекрито губчастою тканиною. На решті ділянки пальпується плідний міхур. Пологова діяльність активна. Укажіть подальшу тактику ведення пологів.
a. Кесарів розтин
*b. Амніотомія
c. Зняття активної пологової діяльності
d. Гемостатична терапія
e. Стимуляція пологової діяльності

67. Пацієнтку віком 28 років із терміном вагітності 34 тижні шпиталізовано у зв'язку з кровотечею зі статевих шляхів, що з'явилася під час сну. Об'єктивно спостерігається: АТ - 100/60 мм рт. ст., пульс - 76/хв, болю немає, матка в нормотонусі, серцебиття плода - 150/хв. Кровотеча з пологових шляхів становить близько біля 300 мл, яскраво-червоного кольору. Який найімовірніший діагноз?
a. Передчасне відшарування плаценти
b. Геморой
c. Розрив судин пуповини
d. Розрив матки
*e. Передлежання плаценти

68. Пацієнт віком 27 років скаржиться на біль у животі. Із анамнезу відомо, що 30 хв тому в гаражі він помилково зробив кілька ковтків технічної рідини, що містить метанол. Викликати блювання та промити шлунок не зміг. Який антидот необхідно використати в цьому разі?
a. Ацетилцистеїн
*b. Етанол
c. Натрію тіосульфат
d. Атропіну сульфат
e. Унітіол

69. Пацієнта віком 52 роки шпиталізовано зі скаргами на різку слабкість, запаморочення, втрату свідомості, схуднення, відсутність апетиту, нудоту та блювання, різкий біль в епігастральній ділянці, діарею та посилену пігментацію шкіри. АТ - 50/40 мм рт. ст. Який найімовірніший діагноз?
a. Системна склеродермія
*b. Гостра наднирникова недостатність
c. Менінгоенцефаліт
d. Гострий гастроентерит
e. Пелагра

70. До лікарні шпиталізовано п'ятирічну дівчинку після електротравми. Стан дитини вкрай тяжкий, дівчинка без свідомості, самостійне дихання відсутнє. Під час проведення серцево-легеневої реанімації на ЕКГ спостерігаються хвилі різної форми та амплітуди з частотою 320/хв, пульс на периферії та центральних артеріях - відсутній. Яку невідкладну допомогу потрібно надати дитині в цьому разі?
a. Інтубація трахеї
b. Прямий масаж серця
*c. Електрична дефібриляція
d. Трансфузія кристалоїдів 10 мг/кг в/в
e. Уведення розчину лідокаїну 20 мг в/м

71. Шестирічна дитина скаржиться на підвищення температури тіла до 39,9^оС, свербіж шкіри, зниження апетиту, висипання на всьому тілі. Із анамнезу відомо, що хворіє протягом 3-х днів. Об'єктивно спостерігається: шкіра бліда, на волосистій частині голови, обличчі, тулубі, кінцівках поліморфний висип - плями, папули, везикули, кірочки. Який найімовірніший діагноз?
a. Псевдотуберкульоз
b. Кір
*c. Вітряна віспа
d. Інфекційний мононуклеоз
e. Скарлатина

72. Пацієнтку віком 38 років із терміном вагітності 36 тижнів шпиталізовано зі скаргами на головний біль, біль в епігастральній ділянці, сонливість, набряки на ногах. Об'єктивно спостерігається: АТ - 180/120 мм рт. ст., висота дна матки - 38 см, окружність живота - 90 см, положення плода поздовжнє, головне передлежання, серцебиття плода - 120/хв, ритмічне. У загальному аналізі сечі: білок - 3,3 г/л. Який найімовірніший діагноз?
a. HELLP-синдром
b. Гіпертонічний криз
*c. Тяжка прееклампсія
d. Еклампсія
e. Помірна прееклампсія

73. У пацієнта діагностовано тяжке отруєння морфіном. Об'єктивно спостерігається: без свідомості, виражене пригнічення дихання, ЧД - 6/хв. Який із нижченаведених лікарських засобів необхідно ввести пацієнту в цьому разі?
a. Теофілін
b. Флумазеніл
c. Діазепам
*d. Налоксон
e. Атропіну сульфат

74. Жінка 29 років звернулась до центру планування сім'ї та репродуктивного здоров'я зі скаргами на безпліддя протягом 6 років подружнього життя. Місячні з 14 років по 3 - 4 дні, кількість виділень незначна, нерегулярні. Об'єктивно встановлено: гірсутизм, галакторея. Базальна температура - монофазна. Яка найбільш імовірна причина жіночого безпліддя?
a. Нез'ясованого генезу
b. Імунологічні фактори
c. Матковий фактор
d. Трубні, перітонеальні фактори
*e. Ендокринні фактори

75. Пацієнта віком 28 років без постійного місця проживання шпиталізовано з попереднім діагнозом: грип. На 5-й день хвороби з'явився розеольозно-петехіальний висип на тулубі та внутрішніх поверхнях кінцівок. Об'єктивно спостерігається: температура тіла - 40^оС, ейфорія, гіперемія обличчя, почервоніння склер, тремор язика, тахікардія, спленомегалія, збудження. Який найімовірніший діагноз?
a. Кір
b. Лептоспіроз
c. Алкогольний делірій
d. Черевний тиф
*e. Висипний тиф

76. У дворічної дитини спостерігаються здуття живота, закрепи. Із анамнезу відомо, що симптоми з'явилися в дев'ятимісячному віці. Під час іригографії виявлено наявність лійкоподібного переходу від дистальної (звуженої) до проксимальної (розширеної) ділянки кишки. Який найімовірніший діагноз?
a. Подвоєння кишечника
b. Хвороба Крона
c. Дивертикул Меккеля
d. Доліхосигма
*e. Хвороба Гіршпрунга

77. Жінка віком 67 років скаржиться на слабкість у руках, відчуття важкості в ногах, посіпування в м'язах кінцівок. Захворіла близько 10-ти місяців тому, коли вперше з'явилася слабкість у руках. Об'єктивно спостерігається: виражена гіпотрофія м'язів верхніх кінцівок, дифузні м'язові фасцикуляції в кінцівках, переважно в руках. Знижена м'язова сила у верхніх кінцівках до 2 балів. У ногах м'язова сила збережена. Глибокі рефлекси на кінцівках значно посилені, клонуси стоп із обох боків. Патологічний рефлекс Бабінського з обох боків. Дисфункції тазових органів, чутливих і координаторних порушень не виявлено. Який найімовірніший діагноз?
a. Міастенія
b. Туберкульозний менінгіт
c. Аміотрофія Вердніга-Гофмана
d. Сифілітичний менінгоенцефаліт
*e. Бічний аміотрофічний склероз

78. Пацієнт віком 42 роки скаржиться на відчуття запаморочення, нестачі повітря, слино- та сльозотечу, головний біль. Із анамнезу відомо, що пацієнт декілька годин працював на полі, обробленому отрутохімікатами. Вищенаведені скарги з'явилися раптово, пів години тому. Об'єктивно спостерігається: загальний гіпергідроз, міоз, фібрилярне посмикування м'язів навколо невеликої ранки на передпліччі. Пульс - 92/хв, ритмічний. АТ - 140/90 мм рт. ст. Над легенями на тлі везикулярного дихання вислуховуються різнокаліберні вологі хрипи. Який лікарський засіб необхідно насамперед призначити пацієнтові?
*a. Атропін
b. Преднізолон
c. Дексаметазон
d. Теофілін
e. Хлорпромазин

79. У чоловіка віком 35 років виникає задишка під час фізичного навантаження, він періодично втрачає свідомість. Аускультативно встановлено: систолічний шум у ІІІ міжребер'ї зліва від груднини. За результатами УЗД серця виявлено: симетрична гіпертрофія ЛШ, його діастолічна дисфункція з деяким зменшенням порожнини. Спостерігається передньо-систолічний рух передньої стулки мітрального клапана. Який найімовірніший діагноз?
a. Дилятаційна кардіоміопатія
*b. Гіпертрофічна кардіоміопатія
c. Постінфарктний міокардіосклероз
d. Рестриктивна кардіоміопатія
e. Стеноз вустя аорти

80. Пацієнтка віком 23 роки скаржиться на значні гнійні виділення зі статевих шляхів із неприємним запахом, печіння, свербіж у ділянці зовнішніх статевих органів протягом 3-х днів. Із анамнезу відомо, що ці симптоми з'явилися після незахищеного статевого акту. Під час піхвового дослідження виявлено: слизова оболонка піхви гіперемована, виділення значні, жовто-зелені, пінисті. Який найімовірніший діагноз?
a. Кандидозний кольпіт
b. Хламідіоз
c. Мікоплазмоз
d. Бактеріальний вагіноз
*e. Трихомонадний кольпіт

81. У доношеної новонародженої дівчинки на 4-ту добу життя з'явився петехіальний висип на шкірі тулуба й обличчя, гематурія, мелена. Загальний стан не порушений. З анамнезу відомо, що вагітність і пологи в матері перебігали без ускладнень. За результатами аналізу крові виявлено: подовжений протромбіновий час і час часткової активації тромбопластину, знижена активність II, VII, IX, X факторів згортання крові. Який найімовірніший діагноз?
a. Гіпопластична анемія
b. Гемолітична хвороба новонароджених
*c. Геморагічна хвороба новонароджених
d. Гемофілія А
e. ДВЗ-синдром

82. Пацієнтка віком 35 років скаржиться на задишку, відчуття стискання в правій половині грудної клітки, кашель із виділенням невеликої кількості слизово-гнійного мокротиння. Із анамнезу відомо, що хворіє протягом 7-ми днів, скарги пов'язує з переохолодженням. Об'єктивно спостерігається: температура тіла - 38,7^оС, легкий акроціаноз губ, пульс - 90/хв, АТ - 140/85 мм рт. ст., права половина грудної клітки відстає в акті дихання. Перкуторно встановлено: справа нижче кута лопатки тупість з межею до верху, дихання не вислуховується. Який найімовірніший діагноз?
*a. Ексудативний плеврит
b. Госпітальна пневмонія
c. Негоспітальна пневмонія
d. Абсцес легені
e. Ателектаз легені

83. Пацієнтка віком 28 рокiв звернулася до лiкаря зi скаргами на тупий бiль у правiй грудній залозi, набряк і почуття важкостi та дискомфорту, особливо перед менструацією. Із анамнезу відомо, що хворiє протягом 3-х мiсяцiв. Об'єктивно спостерігається: патологiчних видiлень iз залози немає, ареола не змiнена. Пальпаторно в зовнiшньо-верхньому квадрантi визначається пухлина 3х3 см, досить рухома, помiрно болiсна та щiльна. Шкiра над нею не змiнена. Який найімовірніший діагноз?
a. Рак молочної залози
b. Хвороба Педжета
*c. Фiброаденома молочної залози
d. Солітарна кіста молочної залози
e. Дифузна кістозна мастопатiя

84. Пацієнт віком 25 років скаржиться на біль у попереку, головний біль, підвищення температури тіла до 37,5^оC, зміну кольору сечі на брудно-червоний. Із анамнезу відомо, що 2 тижні тому перехворів на гострий тонзиліт. Об'єктивно спостерігається: набряклість обличчя, АТ - 220/140 мм рт. ст., пульс - 88/хв, ритмічний напружений. За результатами аналізу сечі виявлено: відносна густина - 1,025, білок - 2,1 г/л, еритроцити - 40-60 у полі зору, лейкоцити - 5-8 у полі зору, циліндри еритроцитарні - 3-5 у полі зору. Який найімовірніший діагноз?
a. Сечокам'яна хвороба
*b. Гострий гломерулонефрит
c. Хронічний пієлонефрит
d. Амілоїдоз нирок
e. Гострий пієлонефрит

85. Пацієнтка віком 30 років із терміном вагітності 32 тижні скаржиться на загальну слабкість, головний біль, нудоту, блювання, біль в епігастрії, потемніння сечі. Об'єктивно спостерігається: AT - 150/90 мм рт. ст., пульс - 118/хв, матка в нормотонусі, серцебиття плода ритмічне 154-162/хв. За результатами аналізу крові виявлено: гемоглобін - 72 г/л, гематокрит - 0,26, спостерігається гемоліз, АлАТ - 180 Од/л, тромбоцити - 40·10^9/л. Яке ускладнення виникло у вагітної?
a. Тяжка прееклампсія
b. Помірна прееклампсія
c. Еклампсія
*d. HELLP-синдром
e. Гестаційна гіпертензія

86. Пацієнт віком 17 років скаржиться на головний біль, біль у горлі та підвищення температури тіла. Із анамнезу відомо, що хворіє впродовж 2-х днів. Об'єктивно спостерігається: стан тяжкий, температура тіла - 38^оС, слизова оболонка ротоглотки помірно гіперемована, набрякла, плівчасті нашарування на мигдаликах, піднебінні, язичку, що знімаються важко, при спробі зняти - кровоточать. Під час пальпації встановлено: підщелепні лімфатичні вузли збільшені, підшкірна клітковина на шиї набрякла. Який найімовірніший діагноз?
a. Паратонзилярний абсцес
b. Кір
c. Туляремія
*d. Дифтерія
e. Інфекційний мононуклеоз

87. У чотириденого хлопчика з'явились прояви геморагічної хвороби новонароджених у вигляді мелени. Який препарат повинен був призначити лікар в перші години життя для профілактики цього захворювання?
a. Вітамін С
b. Етамзилат
c. Амінокапронову кислоту
*d. Вітамін К
e. Глюконат кальцію

88. Пацієнтка віком 44 роки скаржиться на загальну слабкість, сонливість, серцебиття, сухість шкіри, зниження працездатності. Об'єктивно спостерігається: шкіра звичайного кольору, пульс - 72/хв, АТ - 125/80 мм рт. ст., щитоподібна залоза дифузно збільшена до ІІ ступеня, щільна, рухлива, болісна. Під час УЗД виявлено: зниження ехогенності, неоднорідність ехоструктури, потовщення капсули залози. В аналізі крові: рівень Т4 - знижений, ТТГ - підвищений, антитіла до тиреопероксидази та антимікросомальні антитіла значно підвищені. Який найімовірніший діагноз?
a. Дифузний еутиреоїдний зоб ІІ ступеня
*b. Аутоімунний тиреоїдит
c. Підгострий тиреоїдит
d. Дифузний токсичний зоб ІІ ступеня
e. Рак щитоподібної залози

89. У двадцятиденної доношеної дівчинки з високою гарячкою, проявами пневмонії, ускладненої мікробною деструкцією легень, остеомієлітом правого стегна, з крові виділено метицилін-резистентний стафілок. Який антибактеріальний лікарський засіб необхідно призначити дитині в цьому разі?
a. Доксициклін
b. Ампіцилін
c. Цефазолін
d. Азитроміцин
*e. Ванкоміцин

90. Пацієнт віком 47 років отримав опік полум'ям верхніх кінцівок та тулуба. Під час шпиталізації спостерігається: стан тяжкий, свідомість затьмарена, гарячка, АТ - 80/50 мм рт. ст., пульс - 118/хв. Місцево констатовано опіки III ступеня площею - 20%. Які лікувальні заходи необхідно насамперед провести в цьому разі?
a. Призначити антибактеріальну та дезінтоксикаційну терапію
b. Провести первинну хірургічну обробку опікової рани
*c. Увести наркотичні анальгетики, почати інфузійну терапію
d. Призначити дезінтоксикаційну терапію
e. Провести некротомію опікової поверхні, гемотрансфузію

91. Пацієнт віком 40 років три роки тому захворів на інфільтративний туберкульоз верхньої частки правої легені. Після проведення комплексного лікування настало клінічне одужання. Протягом останнього року тривалий час він отримував кортикостероїдну терапію з приводу ревматоїдного артриту. Який лікарський засіб з нижченаведених необхідно призначити пацієнту з метою профілактики рецидиву туберкульозу?
a. Рифампіцин
b. Стрептоміцин
*c. Ізоніазид
d. Етамбутол
e. Піразинамід

92. Пацієнтку віком 31 рік шпиталізовано до лікарні в непритомному стані. З анамнезу відомо, що в пацієнтки була операція - двобічна адреналектомія з приводу хвороби Іценко-Кушинга. Об'єктивно спостерігається: ціаноз слизових оболонок, гіперпігментація, клонічні судоми, загальмованість, АТ - 80/60 мм рт. ст., температура тіла - 34,5^oС, тони серця глухі. Під час пальпації живота виявлено напруження передньої черевної стінки. Який лікарський засіб для невідкладної допомоги доцільно використати насамперед у цьому разі?
a. Внутрішньовенне введення електролітів
b. Інсулін
c. 40%-ий розчин глюкози
*d. Гідрокортизону сукцинат
e. Калію аспарагінат

93. Пацієнт віком 42 роки скаржиться на спрагу (випиває 8-10 л води за добу), поліурію, головний біль і загальну слабкість. Із анамнезу відомо, що переніс черепно-мозкову травму. Під час обстеження патології внутрішніх органів не виявлено. В аналізі крові: глюкоза - 4,5 ммоль/л. Na^+ - 159 ммоль/л, осмолярність плазми крові - 305 мосмоль/л. У загальному аналізі сечі: питома вага - 1,001-1,004, білок, лейкоцити 2-3 в полі зору. Який найімовірніший діагноз?
*a. Нецукровий діабет
b. Первинний гіперальдостеронізм
c. Цукровий діабет
d. Феохромоцитома
e. Гострий гломерулонефрит

94. У дев'ятирічної дівчинки об'єктивно спостерігається: підвищення температури тіла до 39,2^оС, лімфаденопатія, утруднення носового дихання, іктеричність шкіри, на мигдаликах нашарування біло-жовтого кольору, які легко знімаються, гепатоспленомегалія. У загальному аналізі крові виявлено: атипові мононуклеари - 9%. Який найімовірніший діагноз?
a. Скарлатина
b. Псевдотуберкульоз
*c. Інфекційний мононуклеоз
d. Вірусний гепатит А
e. Дифтерія мигдаликів

95. Пацієнт віком 46 років скаржиться на виникнення двоїння перед очима та опущення повік переважно в другій половині дня, які практично повністю зникають після відпочинку. Під час обстеження виявлено: легкий птоз з обох боків, обмеження рухів очних яблук вбік, диплопія, позитивна прозеринова проба. Який найімовірніший діагноз?
a. Над'ядерна офтальмоплегія, що прогресує
b. Синдром Кернса-Сейра
*c. Міастенія
d. Оливопонтоцеребелярна дегенерація
e. Окулофарингеальна м'язова дистрофія

96. Дитина народилася від 1-ї вагітності, яку супроводжував гестоз 1 і 2-ї половини. Пологи відбулися шляхом кесарського розтину. Оцінка за шкалою Апгар - 6 балів. Маса тіла дитини - 3000 г. Груди смоктала активно, не відригувала. За два тижні з'явилося блювання "фонтаном" із домішками створоженого молока, об'єм перевищував з'їдене. Дитина стала в'ялою, погано набирає вагу, зменшилася кількість сечі та випорожнень. Який найімовірніший діагноз?
a. Пілороспазм
*b. Пілоростеноз
c. Гостра кишкова інфекція
d. Кишкова непрохідність
e. Адреногенітальний синдром

97. Пологи II, термінові, у вагітної 23 років. Три години тому відійшли світлі навколоплідні води. Пологова діяльність регулярна. Перейми з інтервалом 4 - 5 хвилин, тривають 25 - 30 секунд, положення плоду поздовжнє, передлежить голівка плода, притиснута до входу у малий таз. Серцебиття плода - 136/хв. Внутрішнє дослідження показало: шийка матки згладжена, відкриття маткового зіва - 3 см, плодовий міхур відсутній, нижній полюс голівки на рівні emphl. terminalis. Який це період пологів?
a. II період пологів
*b. I період пологів
c. III період пологів
d. Прелімінарний період
e. Передвісники пологів

98. Пацієнтка віком 26 рокiв скаржиться на дискомфорт, рiзку болючiсть у нижнiй третинi великої статевої губи ліворуч. Із анамнезу відомо, що захворiла гостро 2 дні тому, пiсля менструації. Об'єктивно спостерігається: температура тiла 37,9^оC) Під час огляду лiвої статевої губи виявлено: утворення дiаметром до 4 см iз гiперемованою поверхнею, рiзко болiсне під час дотику, із симптомами флюктуацiї. Який найімовірніший дiагноз?
a. Гiпертрофiя статевої губи
b. Трихомонадний кольпіт
c. Рак вульви
*d. Гострий бартолiнiт
e. Фiброїд вульви

99. У 12-річного хлопчика з гіпертрофічною кардіоміопатією скарги на задишку під час мінімального фізичного навантаження. Проведення ЕхоКС виявило асиметричну гіпертрофію лівого шлуночка, ознаки легеневої гіпертензії, дилатацію порожнини лівого передсердя, ФВ - 59%. Виявлені зміни свідчать про:
a. Первинну легеневу гіпертензію
b. Серцеву недостатність зі зниженою фракцією викиду
c. Первинну артеріальну гіпертензію
*d. Серцеву недостатність зі збереженою фракцією викиду
e. Симптоматичну артеріальну гіпертензію

100. У пацієнтки віком 38 років із тяжким дифузним токсичним зобом на 2-й день після тотальної резекції щитоподібної залози підвищилася температура тіла до 41^оС, пульс - 180/хв, розвинулася миготлива аритмія (фібриляція передсердь), тремор кінцівок. Яке ускладнення виникло в пацієнтки?
a. Аддісоновий криз
b. Гіпертонічний криз
*c. Тиреотоксичний криз
d. Міокардит
e. Гіпопаратиреоїдизм

101. Пацієнт віком 38 років скаржиться на головний біль, загальну та м'язову слабкість, спрагу, посилене сечовиділення в нічний час, парестезії рук, стоп, судоми. Об'єктивно спостерігається: ЧСС - 84/хв, АТ - 200/110 мм рт. ст. За результатами аналізу крові виявлено: глюкоза - 5,4 ммоль/л, натрій плазми - 146 ммоль/л, калій плазми - 3,0 ммоль/л. В аналізі сечі: питома вага - 1,020, білок - 0,3 г/л, реакція лужна. На ЕКГ: зниження сегмента S-T, подовження інтервалу Q-T. Який найімовірніший діагноз?
a. Амілоїдоз
b. Цукровий діабет
c. Хронічний гломерулонефрит
*d. Первинний гіперальдостеронізм
e. Нецукровий діабет

102. Під час зовнішнього акушерського обстеження спостерігається: живіт ової-дної форми, у лівій бічній частині матки пальпується спинка плода, у правій - дрібні частини плода, біля дна - щільна частина, що балотує. Серцебиття плода прослуховується ліворуч та вище пупка. Якими є положення, позиція і передлежання плода?
a. Поздовжнє положення, I позиція, головне передлежання
b. Поздовжнє положення, II позиція, головне передлежання
c. Поперечне положення, I позиція, частина, що передлежить, відсутня
d. Поздовжнє положення, II позиція, тазове передлежання
*e. Поздовжнє положення, I позиція, тазове передлежання

103. Чоловік віком 27 років звернувся до лікаря зі скаргами на біль та набряк у II та III пальцях лівої стопи, почервоніння очей та гнійні виділення з них, відчуття болю під час сечовипускання. Під час збору анамнезу було з'ясовано, що пацієнт має декількох статевих партнерів та зрідка користується презервативами. За результатами фізикального обстеження виявлено: двосторонній кон'юнктивіт і дактиліт пальців стопи. У загальному аналізі крові: ШОЕ - 40 мм/год. За результатами рентгенологічного обстеження пальців стопи виявлено: збільшення об'єму м'яких тканин, звуження суглобової щілини. Який найімовірніший діагноз?
a. Сифіліс
*b. Реактивний артрит
c. Гонорея
d. Ревматоїдний артрит
e. Подагра

104. У молодого чоловіка сталося різке перерозгинання в колінному суглобі під час змагань по боротьбі. У колінному суглобі щось хруснуло та з'явився сильний біль. Через 10 днів чоловік звернувся до лікаря. Скаржиться на нестійкість у лівому колінному суглобі, неможливість присісти на ліву ногу. Під час огляду лівого колінного суглоба виявлено надмірну рухливість гомілки при висуненні її наперед (симптом "висувної шухляди"). За результатами рентгенографії переломів не виявлено. Який найімовірніший діагноз?
a. Розрив задньої хрестоподібної зв'язки
b. Артроз лівого колінного суглоба
c. Розрив внутрішнього меніска колінного суглоба
d. Розрив внутрішньої бокової зв'язки
*e. Розрив передньої хрестоподібної зв'язки

105. Чоловік віком 40 років скаржиться на блювання, судоми м'язів нижніх кінцівок. В анамнезі: протягом 10-ти років хворіє на хронічний гломерулонефрит. АТ - 180/120 мм рт. ст. За результатами лабораторних досліджень виявлено: креатинін у сироватці крові - 770 мкмоль/л, швидкість клубочкової фільтрації - 5 мл/хв. Протягом останніх двох днів діурез знизився до 400 мл на добу. Яка лікувальна тактика показана для цього пацієнта?
a. Плазмаферез
*b. Гемодіаліз
c. Гемосорбція
d. Гемофільтрація
e. Сорбенти

106. Пацієнт віком 42 роки скаржиться на постійний оперізувальний біль, що іррадіює в поперек. Із анамнезу відомо, що він хворіє на виразкову хворобу шлунка протягом 10-ти років. За результатами ендоскопічного дослідження виявлено: глибока ніша, розташована на задній стінці ближче до малої кривизни антрального відділу шлунка. Яке ускладнення виразкової хвороби виникло в пацієнта?
a. Кровотеча
*b. Пенетрація
c. Малігнізація
d. Перфорація
e. Пілоростеноз

107. Пацієнт віком 48 років скаржиться на біль у промежині, що стає нестерпним під час спроби дефекації, підвищення температури тіла до 39^оС. Із анамнезу відомо, що хворіє протягом 4-х днів, захворювання розвивалося поступово. Об'єктивно спостерігається: пульс - 110/хв. Промежина асиметрична за рахунок набряку лівої параанальної ділянки, шкіра в цій ділянці гіперемована, гаряча, болюча. За результатами ректального дослідження виявлено: інфільтрація лівої стінки анального каналу з різким болем. Який найімовірніший діагноз?
a. Гострий лімфаденіт
b. Флегмона
c. Гострий абсцес
*d. Гострий парапроктит
e. Гострий геморой

108. Пацієнт віком 56 років скаржиться на кашель, більше зранку, із виділенням мокротиння, експіраторну задишку. Із анамнезу відомо, що пацієнт курить протягом 20-ти років. Аускультативно: вислуховується жорстке дихання з подовженим видихом, сухі дзижчачі хрипи на видиху. За результатами спірометрії виявлено: ОФВ1 - 53% від належного, який зріс на 7% (145 мл) після проби з сальбутамолом. Рентгенографія ОГК: корені легень тяжисті, підвищена площа та прозорість легеневих полів. Який найімовірніший діагноз?
a. Бронхіальна астма
b. Туберкульоз легень
c. Рак легень
*d. Хронічне обструктивне захворювання легень
e. Бронхоектатична хвороба

109. У двомісячної дитини протягом останнього місяця спостерігаються пароксизми дратівливості, неспокою та крику, що починаються без очевидної причини. Напади виникають під час або відразу після годування. Помітне полегшення часто наступає після дефекації. Тривалість епізодів близько трьох годин на день. Між нападами дитина спокійна, має добрий апетит, прибавка в масі тіла фізіологічна. Який найімовірніший діагноз?
a. Функціональна диспепсія
b. Лактазна недостатність
c. Целіакія
*d. Малюкові кольки
e. Функціональний закреп

110. Пацієнт віком 37 років неодноразово перебував на лікуванні в психіатричній лікарні. Поточна шпиталізація зумовлена порушеннями поведінки, такими як: замкненість, відмова від їжі, періодичне хаотичне збудження зі стереотипними рухами. Під час огляду виявлено: пацієнт перебуває в ліжку, загальмований, контакт відсутній, на запитання не відповідає, поза одноманітна, гіпомімічний, симптом "хоботка", воскова гнучкість м'язів, симптом "повітряної подушки". Такий стан триває близько тижня. Який найімовірніший діагноз?
a. Шизофренія, гебефренічна форма
b. Шизофренія, параноїдна форма
c. Шизофренія, проста форма
d. Реактивний ступор
*e. Шизофренія, кататонічна форма

111. Пацієнт віком 47 років скаржиться на біль у поперековій ділянці. Встановлено попередній діагноз радикуліт, проведено курс фізіотерапевтичного лікування, проте стан пацієнта не покращився. Під час рентгенологічного дослідження хребта і таза виявлено: остеопороз і значні кісткові дефекти. У загальному аналізі крові: нормохромна анемія, загальний білок - 107 г/л. За результатами загального аналізу сечі виявлено: протеїнурія - 4,0 г/л. Яке дослідження необхідно провести для встановлення остаточного діагнозу?
a. Цитохімічне дослідження клітин крові
b. Розгорнутий аналіз крові
c. УЗД органів черевної порожнини
*d. Стернальну пункцію
e. Радіоізотопне дослідження нирок

112. Пацієнтку віком 28 років шпиталізовано зі скаргами на різкий біль внизу живота, короткочасну втрату свідомості вдома. З анамнезу відомо, що остання менструація була 12 днів тому. Під час бімануального обстеження виявлено: матка звичайної форми, неболюча, придатки ліворуч дещо збільшені та болючі під час пальпації. Заднє склепіння нависає, напружене та різко болюче. Який найімовірніший діагноз?
a. Загострення хронічного аднекситу
b. Перекрут ніжки кісти
c. Піосальпінкс праворуч
d. Позаматкова вагітність
*e. Апоплексія правого яєчника

113. Пацієнт віком 18 років скаржиться на головний біль, особливо після навантаження. Під час обстеження виявлено: диспропорція фізичної статури (достатній розвиток м'язів верхньої половини тулуба та гіпотрофія ніг). Систолічний шум у ІІ міжребер'ї ліворуч від груднини з проведенням у міжлопаткову ділянку. АТ на руках - 170/100 мм рт. ст., на ногах - 110/70 мм рт. ст. Який найімовірніший діагноз?
a. Гіпертонічна хвороба
b. Дефект міжшлункової перетинки
c. Дефект міжпередсердної перетинки
d. Стеноз легеневої артерії
*e. Коарктація аорти

114. Пацієнтці віком 24 роки з терміном вагітності 40 тижнів проводиться плановий кесарів розтин. Після вкладання на операційний стіл пацієнтка поскаржилася на слабкість, нудоту, АТ знизився до 90/60 мм. рт. ст. Після повороту на лівий бік усі показники нормалізувалися. Який патологічний стан виник у пацієнтки?
a. Розрив матки
b. Кровотеча
c. Синдром верхньої порожнистої вени
d. Еклампсія
*e. Синдром нижньої порожнистої вени

115. У триденної доношеної дитини в аналізі крові виявлено: рівень непрямого білірубіну - 345 мкмоль/л, погодинний приріст - 6,8 мкмоль/л. Об'єктивно спостерігається: загальний стан тяжкий, зниження рефлексів, гіпотонія м'язів, тремор кінцівок. Кров дитини та матері несумісна за Rh-фактором. Який метод лікування найефективніший у цьому разі?
a. Гемосорбція
b. Прийом фенобарбіталу
*c. Замінне переливання крові
d. Фототерапія
e. Кортикостероїдна терапія

116. Жінка віком 65 років лікується з приводу флегмони сідничної ділянки. Під час мікробіологічного дослідження рани збудником хірургічної інфекції виявлено неклостридіальні анаероби - протей та бактероїди. Яку лікувальну тактику треба застосувати насамперед у лікуванні цієї інфекції?
a. Промивання гнійної порожнини антисептиками
b. Застосування протигангренозної сиворотки
c. Антибактеріальну терапію
*d. Радикальне висічення уражених тканин
e. Антибіотикотерапію + профілактичне щеплення

117. Вагітна віком 23 роки перебуває в пологовій залі протягом 6 год з регулярною пологовою діяльністю, прибавка у масі тіла - 17 кг, передбачувана маса плода - 4300 ± 200 грам, розміри таза - 25-27-30 см. Перейми кожні 2-3 хв по 45-50 с протягом останньої години. Скаржиться на болючість останніх перейм, симптом Вастена позитивний. Під час вагінального дослідження виявлено: шийка матки згладжена, відкриття 10 см, краї шийки з набряком. Положення плода повздовжнє, передлежання потиличне, I позиція, передній вид, головка плода над входом у малий таз, виділення з піхви слизові. Який найімовірніший діагноз?
a. Передчасне відшарування плаценти
b. Дискоординація пологової діяльності
*c. Клінічно вузький таз
d. Фізіологічний перебіг II періоду пологів
e. Загроза розриву матки

118. Пацієнт віком 32 роки скаржиться на підвищення температури тіла до 40^оC, озноб, кашель із мокротинням, кровохаркання та біль у грудній клітці під час дихання, міалгію, діарею. З анамнезу відомо, що працює у фірмі обслуговування кондиціонерів. Декілька днів тому його колега звернувся до лікарні з такими самими скаргами. Під час рентгенографії ОГК виявлено: вогнищеві інфільтративні тіні різної форми і щільності в обох легенях. Який збудник, найімовірніше, викликав захворювання?
*a. Легіонела
b. Мікоплазма
c. Клебсієла
d. Пневмокок
e. Стафілокок

119. Пацієнта віком 18 років шпиталізовано до лікарні після бійки з ознаками внутрішньої кровотечі. З анамнезу відомо, що він хворіє на гемофілію А. Діагностовано заочеревинну гематому. Що першочергово потрібно призначити пацієнту?
a. Свіжу кров
*b. Кріопреципітат
c. Тромбоцитарну масу
d. Амінокапронову кислоту
e. Суху плазму

120. Пацієнтку віком 20 років шпиталізовано зі скаргами на перейми нерегулярного характеру та кров'янисті виділення зі статевих шляхів. Із анамнезу відомо, що термін вагітності - 39 тижнів. Під час зовнішнього акушерського дослідження виявлено: положення плода повздовжнє, головне передлежання. Визначається гіпертонус матки. За результатами внутрішнього акушерського дослідження виявлено: шийка матки довжиною 1 см, цервікальний канал відкритий на 2 см. Передлежить голівка плода, притиснута до входу в малий таз. Виділення кров'янисті, зі згортками. Серцебиття плода аритмічне, 80-100/хв. Яке ускладнення виникло в пацієнтки?
a. Повне передлежання плаценти
*b. Передчасне відшарування плаценти
c. Розрив матки
d. Крайове передлежання плаценти
e. Розрив шийки матки

121. Пацієнтка віком 53 роки скаржиться на біль у правій підреберній ділянці, що іррадіює в праву лопатку, плече, праву половину шиї та значно посилюється після вживання жирної та смаженої їжі, гіркоту в роті. Об'єктивно спостерігається: різка болючість у правому підребер'ї, незначне напруження м'язів у правій підреберній ділянці. Позитивні симптоми Ортнера, Мерфі, Мюссі (френікус). За результатами аналізу крові виявлено: лейкоцити - 9,3·10^9/л, ШОЕ - 27 мм/год, білірубін - 18,3 мкмоль/л, сечовина - 5,3 ммоль/л, креатинін - 86 мкмоль/л. Який найімовірніший діагноз?
a. Гострий апендицит
*b. Гострий холецистит
c. Кишкова непрохідність
d. Пептична виразка шлунка
e. Гострий панкреатит

122. Пацієнтка віком 29 років скаржиться на рясні кров'янисті виділення зі статевих шляхів. Відзначає затримку менструації протягом 3-х місяців. З анамнезу відомо: одні пологи та один медичний аборт. Під час бімануального дослідження виявлено: із шийки матки значні геморагічні виділення з пухирцями, тіло матки збільшене до 15-16 тижнів вагітності, м'якувате, неболюче. Обидва яєчники збільшені, рухомі, неболючі. Хоріонічний гонадотропін у крові - 200 000 ОД. Який найімовірніший діагноз?
a. Вагітність 12 тижнів, загрозливий аборт
*b. Міхуровий занесок
c. Шийкова вагітність
d. Вагітність 12 тижнів, мимовільний аборт у ходу
e. Позаматкова вагітність

123. Жінка віком 58 років з цукровим діабетом 2-го типу, що компенсується дієтою та метформіном, готується до холецистектомії. Об'єктивно спостерігається: зріст - 164 см, маса тіла - 90 кг, ЧСС - 72/хв, АТ - 130/80 мм рт. ст., живіт м'який, болючий у правому підребер'ї. Печінка не збільшена. В аналізі крові: глюкоза натще - 6,2 ммоль/л, глікований гемоглобін - 6,5%. Яка подальша тактика цукрознижувальної терапії?
*a. Призначення інсуліну короткої дії
b. Призначення інсуліну подовженої дії
c. Збереження схеми лікування
d. Призначення суміші інсулінів
e. Призначення препаратів \alpha-глюкозидази

124. Пацієнтку віком 68 років шпиталізовано з носовою кровотечею. З анамнезу встановлено, що протягом 15-ти років вона хворіє на артеріальну гіпертензію, не лікувалася. Періодичні носові кровотечі турбують декілька років. Об'єктивно спостерігається: у носовій порожнині кров'янисті згустки, дихання вільне, АТ - 210/120 мм рт. ст. Під час видалення згустків з'явилася кровотеча з носової перегородки. Яку першу допомогу потрібно надати пацієнтці в цьому разі?
*a. Передня тампонада носа з судинозвужувальними препаратами, контроль за артеріальним тиском
b. Перев'язка сонної артерії на боці кровотечі
c. Задня тампонада
d. Відшарування слизової оболонки носової перегородки
e. Тушування слизової носа розчином азотнокислого срібла або ваготілом

125. У пацієнта віком 56 років, який перебуває в палаті інтенсивної терапії з приводу гострого інфаркту міокарда в ділянці передньої стінки лівого шлуночка, посилилася загальна слабкість та з'явилося відчуття "завмирання" у роботі серця. Під час ЕКГ виявлено: ритм синусовий, ЧСС - 76/хв, періодично з'являються поширені шлуночкові комплекси тривалістю 0,22 с, неправильної форми, після яких виявляються повні компенсаторні паузи. Яке ускладнення виникло в цього пацієнта?
a. Атріовентрикулярна екстрасистолія
b. Повна блокада лівої ніжки пучка Гіса
*c. Шлуночкова екстрасистолія
d. Передсердна екстрасистолія
e. Повна блокада правої ніжки пучка Гіса

126. Пацієнтку віком 27 років із терміном вагітності 17 тижнів шпиталізовано до стаціонару для лікування. З анамнезу відомо: 2 самовільні викидні. Під час бімануального дослідження виявлено: матка збільшена до 17 тижнів вагітності, шийка матки вкорочена, вічко пропускає кінчик пальця. Встановлено діагноз: істміко-цервікальна недостатність. Укажіть подальшу тактику ведення вагітної.
a. Переривання вагітності
b. Провести гормональне лікування
*c. Накласти шов на шийку матки
d. Зробити амніоцентез
e. Токолітична терапія

127. Пацієнта віком 36 років шпиталізовано до лікарні на 7-у добу захворювання зі скаргами на різку слабкість, високу температуру тіла, головний біль і біль у литкових м'язах. Об'єктивно спостерігається: шкірні покриви та склери жовтушні, на шкірі геморагічний висип. Діурез - 200 мл. Із анамнезу відомо, що 2 тижні тому пацієнт був на риболовлі. Який найімовірніший діагноз?
a. Ієрсиніоз
*b. Лептоспіроз
c. Бруцельоз
d. Сальмонельоз
e. Трихінельоз

128. Чоловіка віком 41 рік шпиталізовано до торакального відділення з ножовим пораненням грудної клітки зліва. Під час огляду встановлено: загальний стан вкрай тяжкий, шкіра та видимі слизові оболонки ціанотичні, дихання важке, уривчасте, ЧД - 32/хв. Під час перкусії грудної клітки спостерігаються розширені межі серця. Пульс - 120/хв, АТ - 60/20 мм рт. ст. Яка доцільна тактика ведення пацієнта в цьому разі?
a. Рентгенографія ОГК
*b. Невідкладна торакотомія
c. Плевральна пункція
d. Торакоцентез
e. Торакоскопія

129. Лікар під час надання допомоги пацієнту з кровотечею проколов палець. З'ясувалося, що пацієнт є ін'єкційним наркоманом, обстежувався на ВІЛ, результат не відомий. Яких заходів доцільно вжити лікарю в цьому разі?
a. Обробити забруднену ділянку шкіри, увести донорський імуноглобулін
b. Обробити забруднену ділянку шкіри, розпочати лікування противірусними препаратами та антибіотиками
c. -
*d. Обробити забруднену ділянку шкіри, обстежитися на ВІЛ, розпочати хіміопрофілактику
e. Обробити забруднену ділянку шкіри, обстежитися на TORCH-інфекції, розпочати лікування антибіотиками

130. У пацієнта віком 38 років раптово виник різкий біль у правій половині грудної клітки. Швидко наросла задишка. Об'єктивно спостерігається: загальний стан тяжкий, виражений ціаноз. Визначається підшкірна емфізема в ділянці шиї і верхніх відділів грудної клітки. Над правою легенею прослуховується коробковий звук, дихання відсутнє. Межі серця зміщені вліво. ЧСС - 110/хв, АТ - 100/60 мм рт. ст. Який найімовірніший діагноз?
a. Інфаркт легені
b. Інфаркт міокарда
c. Позагоспітальна пневмонія
d. Ексудативний плеврит
*e. Спонтанний пневмоторакс

131. У чоловіка віком 32 роки діагностовано: закрита черепно-мозкова травма, закрита травма грудної клітки, закритий перелом правого стегна. Об'єктивно спостерігається: АТ - 100/60 мм рт. ст., пульс - 124/хв, ЧД - 28/хв. За 2 год після проведення скелетного витягування під місцевою анестезією лідокаїном відбулося різке погіршення стану: зросла задишка, з'явився ціаноз обличчя і шиї, АТ - 60/40 мм рт. ст., ЧСС - 160/хв, ЧД - 44/хв. Яке ускладнення, найімовірніше, виникло в пацієнта?
a. Інфаркт міокарда, кардіогенний шок
*b. Жирова емболія легеневої артерії
c. Гостра постгеморагічна анемія
d. Ішемічний інсульт
e. Пневмоторакс

132. Жінка 35 років поступила зі скаргами на болі внизу живота, які посилюються під час менструації і статевих актів та іррадіюють в піхву, мажучі кров'янисті виділення до та після менструації протягом 5 днів. Безпліддя протягом 9 років. Протизапальне лікування ефекту не дало. Під час бімануального дослідження виявлено: матка збільшена, щільна, болюча, гладка. Під час гістероскопії в ділянці дна матки видно темно-червоні утвори, з яких виділяється темна кров. Який діагноз відповідає цій клінічній картині?
a. Міома матки
b. Рак матки
*c. Внутрішній ендометріоз
d. Ендометрит
e. Гіперплазія ендометрію

133. Пацієнт віком 38 років зловживає алкоголем впродовж 3-х років. За 3 дні після запою став відчувати тривогу, страх. Бачив навколо себе павуків, черв'яків, стали переслідувати "голоси" осудливого характеру, поводив себе агресивно. У власній особі орієнтований правильно, у місці та часі - дезорієнтований. Який найімовірніший діагноз?
*a. Алкогольний делірій
b. Алкогольний галюциноз
c. Алкогольна енцефалопатія
d. Патологічне сп'яніння
e. Алкогольний параноїд

134. Пацієнт віком 45 років звернувся до лікаря зі скаргами на підвищення температури тіла до 39,5^оC, біль у промежині, поклики до сечовипускання, відсутність сечі останні 8 год. Об'єктивно спостерігається: над лоном пальпується болюче анатомічне утворення, верхній край якого сягає пупка. Під час ректального дослідження виявлено: передміхурова залоза збільшена, щільної консистенції, різко болісна під час пальпації. Який найімовірніший діагноз?
a. Гострий парапроктит
b. Гострий уретрит
*c. Гострий простатит
d. Рак передміхурової залози
e. Гіперплазія передміхурової залози

135. Жінка віком 65 років скаржиться на загальну слабкість, підвищену втомлюваність, оніміння і відчуття поколювання в руках протягом останніх 4-х місяців. Об'єктивно спостерігається: температура тіла - 36,6^оС, ЧД - 19/хв, пульс - 96/хв, АТ - 115/70 мм рт. ст. шкіра та видимі слизові оболонки бліді, з незначною жовтушністю. Під час неврологічного огляду виявлено симетричне зменшення чутливості на обох верхніх кінцівках. У загальному аналізі крові: eритроцити - 2,4·10^12/л, гемоглобін - 105 г/л, лейкоцити - 2,5·10^9/л, ШОЕ - 28 мм/год, тромбоцити - 180·10^9/л. Під час мікроскопії мазка виявлено: мегалоцитоз, гіперхромію еритроцитів, гіперсегментацію нейтрофілів, анізоцитоз, пойкілоцитоз. Який найімовірніший діагноз?
a. Аутоімунна гемолітична анемія
*b. В_12-дефіцитна анемія
c. Анемія хронічного захворювання
d. Сидеробластна анемія
e. Залізодефіцитна анемія

136. Пацієнт віком 64 роки скаржиться на відсутність сечовипускання протягом останніх 12 год. Об'єктивно спостерігається: над лоном пальпується болісне утворення, верхній край якого сягає пупка. Під час ректального дослідження виявлено: передміхурова залоза збільшена, безболісна, щільно-кам'янистої консистенції, бугриста. Рівень простатспецифічного антигена в крові - 24,2 нг/мл. Яка причина гострої затримки сечі?
a. Хронічний парапроктит
*b. Рак передміхурової залози
c. Доброякісна гіперплазія передміхурової залози
d. Епідидимоорхіт
e. Гострий простатит

137. Роділля перебуває в пологах протягом 8-ми год. Пологова діяльність слабка, перейми тривають 25 с, 2 перейми за 10 хв. Під час піхвового дослідження встановлено: розкриття шийки матки до 4 см, передлежить голівка. Під час огляду вилилися навколоплідні води з домішками меконію. Серцебиття плода - 90/хв, глухе. Яка тактика ведення пологів доцільна в цьому разі?
a. Накласти акушерські щипці
b. Спостереження, лікування дистресу плода
*c. Термінове розродження шляхом операції кесаревого розтину
d. Призначити родостимуляцію із застосуванням розчину окситоцину
e. Продовжити консервативне ведення пологів з постійним моніторингом стану плода

138. Жінку в терміні вагітності 11-12 тижнів шпиталізовано до гінекологічного стаціонару з матковою кровотечею та переймоподібним болем унизу живота. Під час піхвового дослідження виявлено: піхва заповнена згортками крові, шийка матки розкрита на 2 см, визначається напружений плідний міхур. Матка збільшена до розмірів 11-12 тижнів вагітності, напружена. Виділення кров'янисті, дуже рясні. Яку лікувальну тактику доцільно застосувати в цьому разі?
a. Проведення токолітичної терапії
b. Проведення гемотрасфузії
c. Консервативне спостереження
d. Призначення прогестерону
*e. Вишкрібання порожнини матки

139. Пацієнт віком 54 роки скаржиться на важкість у правому підребер'ї, пожовтіння шкіри та склер, темну сечу та знебарвлений кал. Із анамнезу відомо, що жовтяниця зберігається протягом 3-х тижнів, до цього відмічав загальну слабкість. Об'єктивно спостерігається: стан пацієнта задовільний, шкіра та склери жовтушні. Живіт м'який, у правому підребер'ї пальпується збільшений неболючий жовчний міхур. Симптомів подразнення очеревини немає. Який найімовірніший діагноз?
a. Холедохолітіаз
b. Гострий холецистит
c. Гемолітична жовтяниця
*d. Рак головки підшлункової залози
e. Гострий гепатит

140. У десятимісячної дівчинки спостерігається поступове збільшення розмірів живота, затримка фізичного та психомоторного розвитку, поганий апетит, іноді блювання. Симптоми з'явилися після введення до прикорму манної каші. Об'єктивно спостерігається: дитина малорухлива, шкіра суха, бліда, афтозний та ангулярний стоматит, підшкірний жировий шар на кінцівках стоншений, живіт значно збільшений, симетричний. Пальпуються розтягнуті петлі кишечника, виявляється бурчання, здуття. Сечовипускання вільне, випорожнення до 5-ти разів на добу, рясні, пінисті, із неприємним запахом, метеоризм. Який найімовірніший діагноз?
a. Ентероколіт
b. Муковісцидоз
c. Фенілкетонурія
d. Лактазна недостатність
*e. Целіакія

141. Пацієнт віком 52 роки скаржиться на біль у ділянці пальця. Із анамнезу відомо, що під час роботи проколов другий палець лівої кисті. Об'єктивно спостерігається: основна фаланга другого пальця потовщена, набряк поширюється на тильну поверхню кисті, шкіра основної фаланги навколо місця уколу гіперемована. Під час пальпації та згинання пальця відзначається посилення болю. Який найімовірніший діагноз?
*a. Підшкірний панарицій
b. Пароніхія
c. Пандактиліт
d. Кістковий панарицій
e. Флегмона кисті

142. У пацієнта віком 20 років, на 8-й день захворювання на вітряну віспу спостерігається погіршення загального стану: підвищення температури тіла до 38,7^оС, втрата свідомості, судоми. Об'єктивно спостерігається: свідомість за шкалою ком Глазго - 13 балів, на шкірі обличчя, тулуба, кінцівок - поодинокі елементи згасаючого висипу, вкритого кірочками. Який лікарський засіб необхідно призначити пацієнту для етіотропної терапії в цьому разі?
*a. Ацикловір
b. Цефтріаксон
c. Озельтамівір
d. Колхіцин
e. Ванкоміцин

143. Пацієнта віком 45 років шпиталізовано з підприємства, яке виготовляє анілін, з діагнозом: транзиторна ішемічна атака. Об'єктивно спостерігається: шкірні покриви та слизові оболонки ціанотичні, мова дизартрична, дезорієнтація в просторі. В аналізі крові виявлено: еритроцити - 4,6·10^12/л, гемоглобін - 143 г/л, кольоровий показник - 0,9, лейкоцити - 5,6·10^9/л, тільця Гейнца - 14%, ретикулоцити - 18%, метгемоглобін - 36%, ШОЕ - 5 мм/год. Пацієнту встановлено діагноз: гостра інтоксикація аніліном середньої тяжкості. Який засіб антидотної терапії є найефективнішим в цьому разі?
a. Пентацин
b. Натрія тіосульфат
*c. Метиленовий синій
d. Десферал
e. Сукцимер

144. Пацієнтка віком 17 років скаржиться на біль у колінних та гомілковостопних суглобах, підвищення температури тіла до 39^оC) Із анамнезу відомо, що вона 2 тижні тому перенесла гострий тонзиліт. Об'єктивно спостерігається: припухлість та різка болючість, обмеження рухів у суглобах, на шкірі тулуба та кінцівок є ледве помітні кільцеподібні блідо-рожеві плями. ЧСС - 95/хв, АТ - 90/60 мм рт. ст., тони ослаблені, м'який систолічний шум над верхівкою. Який найімовірніший діагноз?
a. Вузлувата еритема
*b. Гостра ревматична гарячка
c. Системна склеродермія
d. Ревматоїдний артрит
e. Хвороба Рейтера

145. Пацієнтка віком 58 років скаржиться на загальну слабкість, швидку втомлюваність, порушення сну та збільшення маси тіла. Об'єктивно спостерігається: надлишкова маса тіла, сухожильні рефлекси знижені, пульс - 58/хв, АТ - 100/60 мм рт. ст., ЧД - 14/хв. Із анамнезу відомо, що рік тому перенесла субтотальну резекцію щитоподібної залози. Який найімовірніший діагноз?
a. Цукровий діабет
b. Гіпертиреоз
c. Гіпопаратиреоїдизм
*d. Гіпотиреоз
e. Рак щитоподібної залози

146. Жінка віком 33 роки хворіє на бронхіальну астму із супутнім цукровим діабетом 1-го типу, отримує в комплексній терапії: сальметерол, беклометазон, теофілін, кромолін та преднізолон. Після призначення якої з нижченаведених груп лікарських засобів потрібна корекція дози інсуліну?
a. Пролонговані \beta_2-агоністи
b. Метилксантини
*c. Системні глюкокортикоїди
d. Кромони
e. Інгаляційні глюкокортикоїди

147. Пацієнтка віком 37 років скаржиться на виражену слабкість, судоми кінцівок, транзиторні парези, головний біль. Із анамнезу відомо, що протягом 3-х років спостерігається підвищення АТ. За результатами комп'ютерної томографії виявлено: аденома правого наднирника. В аналізі крові: рівень калію - 2,7 ммоль/л, натрію - 160 ммоль/л. Який лікарський засіб необхідно призначити пацієнтці в цьому разі?
a. Периндоприл
b. Торасемід
c. Амлодипін
d. Атенолол
*e. Спіронолактон

148. Пацієнтка віком 20 років скаржиться на продуктивний кашель із виділенням мокротиння, підвищення температури тіла до 38^оС. Із анамнезу відомо, що захворіла гостро 5 днів тому після перенесеної ГРВІ. Об'єктивно спостерігається: ЧД - 26/хв. Перкуторно справа в нижніх відділах легень визначено притуплений легеневий звук, аускультативно: дихання в цій ділянці ослаблене, вислуховуються вологі дрібноміхурцеві хрипи. ЧСС - 110/хв. Який найімовірніший діагноз?
a. Туберкульоз
b. Бронхіальна астма
c. Піопневмоторакс
d. Гострий бронхіт
*e. Негоспітальна пневмонія

149. Півторарічна дитина в розпал гострої респіраторної вірусної інфекції (ГРВІ) їла волоський горіх. Раптово закашлялася. Об'єктивно спостерігається: дитина ціанотична, періодичний сухий кашель зі свистом на видиху продовжується, загальний стан дитини середнього ступеня тяжкості, дихальна недостатність. Аускультативно: жорстке дихання, сухі та вологі хрипи, бронхоспазм на видиху над правою легенею. Укорочення перкуторного звуку. Яка подальша тактика лікування дитини в цьому разі?
*a. Бронхоскопія
b. Ультразвукове дослідження (УЗД) живота та грудної клітки
c. Комп'ютерна томограма грудної клітки
d. Оглядова рентгенографія живота
e. Оглядова рентгенографія грудної клітки

150. У пацієнтки виникла масивна кровотеча після народження двійні через природні пологові шляхи. Об'єктивно спостерігається: дитяче місце та родові шляхи цілі. Дно матки вище пупка, матка під час пальпації м'яка, не реагує на введення утеротоніків. Яка найімовірніша причина кровотечі?
a. Затримка частки плаценти
*b. Атонія матки
c. Розрив матки
d. Пошкодження шийки матки
e. Гіпотонія матки

