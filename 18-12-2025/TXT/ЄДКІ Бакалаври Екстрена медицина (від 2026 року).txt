1. Під час проведення пульсоксиметрії критичному нетравмованому пацієнту виявлено, що рівень кисню в крові становить 89% . У разі якого захворювання або стану такий показник кисню в крові пацієнта є допустимим і не вимагає додаткової оксигенотерапії?
a. Гострого інфаркту міокарда без підйому сегмента ST
b. Отруєння чадним газом
c. Бронхіальної астми у фазі загострення
d. Гострого інфаркту міокарда з підйомом сегмента ST
*e. Хронічного обструктивного захворювання легень

2. У постраждалого внаслідок ДТП чоловіка віком 25 років діагностовано перелом середньої третини стегнової кістки. Який середній об'єм крововтрати можливий у разі такої локалізації травми?
*a. До 1500-2000 мл
b. -
c. Більше 3500 мл
d. 2500-3000 мл
e. 3000-3500 мл

3. Який елемент захисту одягається останнім відповідно до правил та послідовності одягання засобів індивідуального захисту?
a. Окуляри
b. Халат
c. Захисний екран
*d. Рукавички
e. Маска

4. У пацієнтки віком 78 років на тлі нападу пекучого загруднинного болю, що триває понад 1,5 год, розвинулися такі симптоми: сплутаність свідомості, блідість шкіри, акроціаноз, холодний липкий піт, часте поверхневе дихання, олігурія, АТ - 60/40 мм рт. ст., пульс - 130/хв, ниткоподібний, ЧД - 30/хв. На ЕКГ: елевація сегмента ST>5 мм у відведеннях V1-V4. Який патологічний стан розвинувся в пацієнтки?
*a. Кардiогенний шок
b. Колапс
c. Серцева астма
d. Напад бронхіальної астми
e. Набряк легень

5. Бригада екстреної (швидкої) медичної допомоги прибула на виклик до пацієнта віком 43 роки, який перебуває в тяжкому стані. Об'єктивно спостерігається: дихальні шляхи прохідні, ЧД - 30/хв, сатурація - 89% , під час аускультації легень дихальні шуми справа не вислуховуються, пульс на периферії не визначається, капілярне наповнення - 3 с, пульс на центральній артерії - 130/хв, за результатами кардіомоніторингу - синусова тахікардія. Який із нижченаведених методів дослідження доцільно також використати під час первинного обстеження пацієнта для підтвердження або спростування діагнозу: пневмоторакс?
a. -
b. Пальпація грудної клітки
c. Комп'ютерна томографія ОГК
*d. Перкусія грудної клітки
e. BLUE-протокол

6. У пацієнта віком 64 роки під час значного фізичного навантаження виник стискальний загруднинний біль, що іррадіює в ліве плече, супроводжується різкою слабкістю та страхом смерті, триває близько 2,5 год. Результати ЕКГ-дослідження: депресія сегмента ST, негативні зубці Т у відведеннях І, aVL та V5-V6. Дослідження рівня яких (якого) біомаркерів (а) у крові пацієнта доцільно насамперед провести з діагностичною метою?
a. Ревматоїдного фактора
b. С-реактивного білка та антистрептолізину-О
c. Натрійуретичного пептиду
d. АлАТ і АсАТ
*e. Кардіальних тропонінів Т та І

7. З якого матеріалу виготовлені медичні рукавички, що забезпечують високий рівень захисту від бактерій?
a. Неопрену
b. Бавовни
*c. Латексу
d. Нітрилу
e. Вінілу

8. За результатами аналізу газового складу артеріальної крові пацієнта виявлено підвищення рівня основ (>+3 ммоль/л) та бікарбонату (>26 ммоль/л). Укажіть порушення кислотно-основного стану.
a. -
b. Респіраторний ацидоз
c. Респіраторний алкалоз
*d. Метаболічний алкалоз
e. Метаболічний ацидоз

9. У чоловіка віком 42 роки, який працює на фермерському господарстві, з'явилися скарги на загальну слабкість, сльозотечу, слинотечу, надмірне потовиділення, блювання, утруднення дихання та біль у животі. Об'єктивно спостерігається: стійкий міоз (звуження зіниць), брадикардія. Який лікарський засіб доцільно застосувати для надання невідкладної допомоги пацієнту в цьому разі?
*a. Атропіну сульфат
b. Глюкагон
c. Дексаметазон
d. Налоксон
e. Адреналін (епінефрин)

10. Укажіть невідкладну процедуру для забезпечення остаточної прохідності дихальних шляхів пацієнта в умовах, коли інтубація трахеї неможлива.
a. Прийом Сафара
*b. Конікотомія
c. Введення повітропроводу
d. Прийом Геймліха
e. Штучне дихання методом "рот у рот"

11. Пацієнт віком 89 років скаржиться на біль за грудниною. За результатами ЕКГ-дослідження діагностовано гострий коронарний синдром з елевацією сегмента ST. В анамнезі: перенесений інсульт, постінсультна дисфагія. Укажіть оптимальне дозування інфузійного розчину нітрогліцерину в цьому разі.
a. 100-200 мкг/хв зі збільшенням дози до 600 мкг/хв (20 мг розвести у 200 мл 0,9% -го розчину натрію хлориду, швидкість інфузії становить 2-4 кр./хв, max - 40 кр./хв)
b. -
*c. 10-20 мкг/хв зі збільшенням дози до 200 мкг/хв (20 мг розвести у 200 мл 0,9% -го розчину натрію хлориду, швидкість інфузії складає 2-4 кр./хв, max - 40 кр./хв)
d. 100-200 мкг/хв зі збільшенням дози до 600 мкг/хв (60 мг розвести у 200 мл ізотонічному розчині натрію хлориду (0,9% ), швидкість інфузії становіть 8 кр./хв, max - 80 кр./хв)
e. 10-20 мкг/хв зі збільшенням дози до 600 мкг/хв (40 мг розвести у 200 мл 0,9% -го розчину натрію хлориду, швидкість інфузії становить 2-6 кр./хв, max - 80 кр./хв)

12. Прибувши на місце події, бригада екстреної (швидкої) медичної допомоги опинилася в зоні збройного протистояння. Що є пріоритетом під час надання невідкладної допомоги постраждалим?
a. Серцево-легенева реанімація
b. -
c. Забезпечення прохідності дихальних шляхів
*d. Зупинка масивної кровотечі
e. Евакуація постраждалих

13. Чоловік під час вживання їжі раптово схопився за шию та перестав дихати. Об'єктивно спостерігається: пацієнт у свідомості, занепокоєний, метушиться, робить спроби зробити вдих, голос та кашель відсутні, шкіра ціанотична. Які заходи невідкладної допомоги треба насамперед провести в цьому разі?
a. Прийом Сафара
b. Прекардіальний удар
c. Штучне дихання методом "рот у рот"
*d. Прийом Геймліха
e. Інтубацію трахеї

14. У постраждалого внаслідок ДТП чоловіка бригада екстреної (швидкої) медичної допомоги виявила різану рану лівої гомілки, з якої яскраво-червоним пульсуючим струменем витікає кров. Який метод спинення кровотечі потрібно застосувати?
a. Уведення розчину етамзилату
b. Пальцеве притиснення судини
c. Тугу тампонаду рани
*d. Накладання кровоспинного джгута
e. Підвищене положення кінцівки

15. Які дезінфікуючі засоби рекомендовано використовувати для генерального прибирання автомобілів та обладнання екстреної (швидкої) медичної допомоги?
a. Кисневмісні
b. Спиртовмісні
*c. Хлорвмісні
d. Альдегідовмісні
e. Феноловмісні

16. З якої дії медичному персоналу рекомендовано розпочати реалізацію основного плану дій на етапі "Допомоги в тактичних умовах" відповідно до рекомендацій із тактичної допомоги пораненим в умовах бойових дій (ТССС) для надання допомоги пораненим із ураженням тулуба або множинними травмами, з відсутністю пульсу та дихання?
a. Виконати аспірацію вмісту верхніх дихальних шляхів, якщо це можливо
b. Одразу розпочати серцево-легеневу реанімацію
*c. Виконати голкову декомпресію плевральних порожнин з обох боків та впевнитися у відсутності напруженого пневмотораксу
d. Лише застосувати назофарингеальний повітровід
e. -

17. Який тип порушення дихання характерний для нападу бронхіальної астми?
a. Апное
b. Інспіраторна задишка
c. Брадипное
*d. Експіраторна задишка
e. Дихання Чейна-Стокса

18. Під час об'єктивного обстеження пацієнта виявлені позитивні симптоми Кера та Мерфі. Для ураження якого органа це характерно?
*a. Жовчного міхура
b. Шлунка
c. Підшлункової залози
d. Нирки
e. Дванадцятипалої кишки

19. У пацієнтки віком 35 років 9 год тому з'явилися рясні, часті, зі специфічним фекальним запахом випорожнення, що досить швидко втратили колір і консистенцію калу та набули вигляду "рисового відвару", згодом виникло багаторазове рясне блювання без нудоти. Об'єктивно спостерігається: cтан пацієнтки тяжкий, температура тіла - 36^oC, шкіра суха, з ціанотичним відтінком, холодна на дотик, пульс слабкий, тони серця глухі, АТ - 80/50 мм рт. ст., язик сухий, живіт втягнутий, неболючий, судоми жувальних і литкових м'язів, олігурія. Для якого захворювання характерні ці клінічні прояви?
a. Ротавірусного ентериту
b. Шигельозу
c. Харчової токсикоінфекції
d. Лептоспірозу
*e. Холери

20. Під час проведення розширених реанімаційних заходів виявлено, що причиною раптової зупинки кровообігу в пацієнта є напружений пневмоторакс. Із анамнезу відомо, що він хворіє на бронхіальну астму. Які заходи невідкладної допомоги потрібно насамперед провести в цьому разі?
a. Торакотомію
b. Накладання оклюзійної пов'язки
c. Інтубацію трахеї з якісною оксигенацією
*d. Декомпресію грудної клітки
e. Торакоцентез

21. Укажіть основний аспект у догляді за пацієнтом після відновлення спонтанного кровообігу, що сприятиме попередженню розвитку повторної зупинки кровообігу.
a. Контроль моторно-сенсорних функцій
b. Погодинне взяття проб для біохімічного аналізу крові
c. Уведення пацієнта в стан гіпотермії
d. Агресивна інфузійна терапія з використанням вазопресорів
*e. Постійний моніторинг серцевого ритму, АТ, S_pO_2

22. Вагітна жінка (термін вагітності 36 тижнів), яка постраждала під час ДТП, скаржиться на різкий біль у животі з правого боку, кров’янисті виділення зі статевих шляхів. Об'єктивно спостерігається: матка напружена, асиметрична, болюча під правим ребром, серцебиття плода глухе, 170/хв. Який патологічний стан розвинувся в постраждалої?.
a. Центральне передлежання плаценти
b. Гіпотонічна маткова кровотеча
c. Бокове передлежання плаценти
d. Пухирний занос
*e. Передчасне відшарування нормально розташованої плаценти

23. Як називають інциденти, що відбуваються більше ніж з одним потерпілим і потребують медичного сортування та певних медичних компромісів, оскільки кількість постраждалих, яким потрібна екстрена (швидка) медична допомога, перевищує можливості рятувальних служб?
a. Індивідуальні
b. Групові
c. Одиничні
*d. Масові
e. Ізольовані

24. Укажіть крок (етап) алгоритму АВСDE, на якому визначають наявність гострого дихального дистрес-синдрому в нетравмованого пацієнта під час первинного обстеження.
a. С
b. E
c. D
*d. В
e. A

25. Оберіть правильну (коректну) рекомендацію для інтубованих пацієнтів відповідно до протоколу рівня розширеної підтримки життя (протокол ALS) на догоспітальному етапі.
a. Компресію грудної клітки потрібно проводити з частотою 100-120 на 1 хв, вентиляцію - з частотою 6-8 на 1 хв, з паузою під час проведення ШВЛ
b. Компресію грудної клітки потрібно проводити з частотою 100-120 на 1 хв, вентиляцію - з частотою 6-8 на 1 хв, без паузи під час проведення ШВЛ
*c. Компресію грудної клітки потрібно проводити з частотою 100-120 на 1 хв, вентиляцію - з частотою 10 на 1 хв, без паузи під час проведення ШВЛ
d. Компресію грудної клітки потрібно проводити з частотою 100-120 на 1 хв, вентиляцію - з частотою 10 на 1 хв, з паузою під час проведення ШВЛ
e. Компресію грудної клітки потрібно проводити з частотою 80-90 на 1 хв, вентиляцію - з частотою 10 на 1 хв, без паузи під час проведення ШВЛ

26. У чоловіка віком 54 роки розвинулися тоніко-клонічні судоми, що тривають декілька хвилин. В анамнезі - епілепсія. Який лікарський засіб необхідно застосувати для усунення нападу судом?
a. Преднізолон
*b. Діазепам
c. Морфін
d. Епінефрин
e. Дексаметазон

27. До якої сортувальної категорії належать постраждалі особи, які мають сумнівний прогноз щодо успішності лікування, з огляду на тяжкість (характер) травми (невідкладного стану) та за умови дефіциту сил і засобів для надання медичної допомоги в повному обсязі?
a. -
b. ІІ
c. IV
d. ІІІ
*e. І

28. Під час транспортування критичного нетравмованого пацієнта на штучній вентиляції легень з інгаляцією 100% -м киснем показники капнографа підвищилися до 53 мм рт. ст. Що необхідно перевірити для з'ясування причини змін показників капнографа?
*a. Наявність самостійного дихання
b. Температуру тіла
c. Зміни перфузії
d. Наявність патологічних рефлексів
e. Адекватність інфузійної терапії

29. Чоловік віком 60 років після емоційного перенавантаження раптово відчув біль за грудниною, з'явилося прискорене серцебиття. Об'єктивно спостерігається: загальний стан тяжкий, шкірні покриви бліді, тони серця ослаблені, ритмічні, тахікардія, АТ - 90/60 мм рт. ст. Результати ЕКГ: ритм правильний, ЧСС - 190/хв, зубець Р відсутній, комплекс QRS - 0,14 с. Яке порушення ритму розвинулося в пацієнта?
a. Пароксизм миготливої аритмії
b. Політопна шлуночкова екстрасистолія
c. Фібриляція шлуночків
d. Атріовентрикулярна блокада
*e. Пароксизм шлуночкової тахікардії

30. Укажіть коректну тактику під час надання невідкладної допомоги пацієнту, в якого на ЕКГ зареєстровані широкі регулярні комплекси QRS, без наявності тривожних ознак, а в анамнезі - перенесений інфаркт міокарда два роки тому.
a. Провести синхронізовану кардіоверсію
b. Увести 900 мг аміодарону гідрохлориду внутрішньовенно протягом 24 год
c. Увести 900 мг аміодарону гідрохлориду внутрішньовенно протягом 20-60 хв
d. Увести 2,5-5 мг верапамілу внутрішньовенно
*e. Увести 300 мг аміодарону гідрохлориду внутрішньовенно протягом 20-60 хв

31. Укажіть основні фактори, що впливають на ефективність непрямого масажу серця під час проведення базових реанімаційних заходів (BLS)?
a. Спосіб натискань на грудну клітку та ступінь її розправлення
b. Частота і глибина натискань на грудну клітку та ступінь її розправлення
c. Правильне положення рук рятувальника, вік пацієнта, місце події
d. Правильне положення рук рятувальника, глибина натискань на грудну клітку, стать пацієнта
*e. Правильне положення рук рятувальника, глибина та швидкість натискань на грудну клітку

32. Укажіть умови (обставини), за яких у червоній зоні поля бою медичну допомогу постраждалому не надають.
a. Надмірна маса тіла постражалого, що унеможливлює його переміщення
b. Неможливість самостійної евакуації постраждалого в жовту зону поля бою
c. Сплутаність свідомості в постраждалого
d. Поранений кричить, але не відповідає на запитання
*e. Загроза власній безпеці медика, невизначена життєздатність постраждалого

33. У пацієнтки за результатами ЕКГ-дослідження зафіксовані часті політопні шлуночкові екстрасистоли. В анамнезі: мітральний стеноз, застійна серцева недостатність. Який із нижченаведених лікарських засобів доцільно застосувати для надання невідкладної допомоги пацієнтці?
a. Морфін
b. Атропін
*c. Аміодарон
d. Фуросемід
e. Гепарин

34. Які заходи невідкладної допомоги потрібно провести негайно в разі поранення шкіри голкою або іншим гострим інструментом, забрудненим кров'ю чи біологічними матеріалами людини, під час виконання медичних втручань?
a. Обробити пошкоджену ділянку розчином етилового спирту
b. Видавити краплі крові з рани, обробити перекисом водню
c. Обробити пошкоджену ділянку розчином йоду
*d. Пошкоджену ділянку промити водою з милом
e. Накласти асептичну пов'язку на пошкоджену ділянку

35. Під час транспортування пацієнта з черепно-мозковою травмою на штучній вентиляції легень із використанням мішка Амбу з'ясувалося, що показник концентрації вуглекислого газу в кінці видиху на капнографі фіксується на рівні 28 мм рт. ст. Про що свідчить цей показник?
a. Колапс трахеї
b. Гіповентиляцію
c. Нормальну вентиляцію
*d. Гіпервентиляцію
e. Інтубацію стравоходу

36. У пацієнтки віком 54 роки, яка хворіє на цукровий діабет, раптово з'явилися загальна слабкість, відчуття голоду, тремтіння тіла, запаморочення та порушення свідомості. Який лікарський засіб доцільно насамперед увести внутрішньовенно для надання невідкладної допомоги пацієнтці?
a. 5% -й розчин хлориду натрію
b. Дексаметазон
c. 0,1% -й розчин адреналіну
d. Інсулін короткої дії
*e. 40% -й розчин глюкози

37. У пацієнта віком 72 роки попередній діагноз: гострий коронарний синдром. Які зміни електрокардіограми вказують на інфаркт міокарда з елевацією сегмента ST?
a. Негативний зубець Т (глибиною?0,1 мВ)
b. -
*c. Підвищення сегмента ST і 0,2 мВ у відведеннях V1-V2 або і 0,1 мВ в інших відведеннях
d. Зниження сегмента ST і 0,1 мВ у відведеннях V1-V2 або і 0,1 мВ в інших відведеннях
e. Зниження сегмента ST

38. Одним із препаратів, передбачених протоколом надання невідкладної допомоги пацієнту з діагнозом: гострий коронарний синдром з елевацією сегмента SТ, є ацетилсаліцилова кислота (аспірин). Укажіть фармакологічну назву ін'єкційної форми ацетилсаліцилової кислоти для внутрішньовенного введення, яка може бути викорастана в цьому разі.
*a. Ацелізин
b. Еторикоксиб
c. Парацетамол
d. Ацетилцистеїн
e. Молсидомін

39. Пацієнту віком 56 років, який раптово втратив свідомість, діагностовано зупинку кровообігу. Після 20 хв проведення реанімаційних заходів зберігається відсутність свідомості, дихання та пульсу на магістральних артеріях. За даними кардіомоніторингу протягом реанімації реєструється повна відсутність електричної активності серця. Водночас виключено й усунено всі зворотні причини зупинки кровообігу. Які умови є підставою для припинення проведення реанімаційних заходів?
a. -
*b. Відсутність гіпотермії, EtСО_2 нижче 20 мм рт. ст.
c. Відсутність гіпотермії, EtСО_2 нижче 30 мм рт. ст.
d. Наявність гіпотермії, EtСО_2 нижче 20 мм рт. ст.
e. Наявність гіпотермії, EtСО_2 вище 20 мм рт. ст.

40. У пацієнта, у якого розвинувся анафілактичний шок, ЧД становить 5 дихальних рухів за 10 с, сатурація - 89% , додаткові м'язи не беруть участь в акті дихання. Бригадою екстреної (швидкої) медичної допомоги ухвалено рішення провести інгаляцію 100% -м киснем через нереверсивну маску. Яка концентрація F_iO_2 може бути досягнута за допомогою нереверсивної маски, якщо використовувати потік кисню 15 л/хв?
a. 100%
b. 21%
c. 30% -60%
d. 20% -50%
*e. 60% -80%

41. Як називають специфічний патологічний стан, що розвивається в організмі пацієнта внаслідок ішемії, зумовленої тотальним порушенням кровообігу й реперфузії після успішної реанімації, та характеризується розладами різних ланок гомеостазу?
a. Синдром тривалого здавлення
b. ДВЗ-синдром
c. Синдром поліорганної недостатності
d. Респіраторний дистрес-синдром
*e. Постреанімаційна хвороба

42. Спортсмен під час спортивних змагань отримав черепно-мозкову травму, що супроводжувалася декількома епізодами втрати свідомості, між якими виникав світлий проміжок. Із об'єктивних ознак: правобічний птоз і мідріаз. Укажіть найімовірнішу причину появи цих клінічних проявів у пацієнта.
a. Забій головного мозку
b. Дифузне аксональне ушкодження головного мозку
c. Субдуральна гематома
*d. Епідуральна гематома
e. Ішемічний інсульт

43. Який із нижченаведених критеріїв свідчитиме про якісне проведення електричної дефібриляції після проведення третього послідовного розряду під час серцево-легеневої реанімації?
a. -
b. Відсутність покращення гемодинамічних показників
c. Розширення зіниць із відсутністю фотореакції
*d. Коротка пробіжка асистолії на моніторі після подачі заряду
e. Короткочасне звуження зіниць

44. У постраждалого внаслідок ДТП чоловіка з черепно-мозковою травмою об'єктивно спостерігається: свідомість відсутня, язик западає, зіниці розширені, брадикардія. Які заходи треба насамперед провести для забезпечення прохідності дихальних шляхів і попередження асфіксії?
a. Виконати прекардіальний удар
b. Виконати прийом Геймліха
c. Надати потерпілому положення напівсидячи
d. Надати потерпілому положення на лівому боці
*e. Застосувати ротоглотковий повітровід

45. Який документ заповнюють під час медичного сортування поранених?
*a. Первинна медична картка
b. Евакуаційний паспорт
c. Амбулаторна картка
d. Направлення на шпиталізацію
e. Історія хвороби

46. До якої сортувальної категорії належить потерпіла людина, у якої відсутнє дихання після відновлення прохідності дихальних шляхів?
a. ---
b. ІІ (жовтої)
*c. ІV (чорної)
d. ІІІ (зеленої)
e. І (червоної)

47. У пацієнтки віком 67 років розвинувся гіпертонічний криз. Після сублінгвального застосування ніфедипіну в дозі 10 мг у неї значно посилився головний біль, з'явилися прискорене серцебиття, відчуття "жару" у ділянці обличчя, запаморочення. Об'єктивно спостерігається: виражена гіперемія обличчя, АТ - 130/70 мм рт. ст., пульс - 118/хв. Який процес, спричинений застосуванням цього лікарського засобу, зумовив появу таких симптомів?
a. Збільшення периферичного судинного опору
*b. Системна вазодилатація
c. Порушення провідності серця
d. Порушення метаболізму
e. Порушення зсідання крові

48. Для лікування серцевої недостатності пацієнту призначено препарат із групи серцевих глікозидів. Яка супутня патологія може сприяти кумуляції серцевих глікозидів в організмі пацієнта?
*a. Хронічна ниркова недостатність
b. Артеріальна гіпертензія
c. Гіпоацидний гастрит
d. Гіперацидний гастрит
e. Анорексія

49. Укажіть специфічний антагоніст амітриптиліну, що використовують у разі отруєнь трициклічними антидепресантами.
a. Кальцію глюконат
*b. Гідрокарбонат натрію
c. Кеторолак
d. Налоксон
e. Корглікон

50. Для спинення носової кровотечі пацієнту проводиться передня тампонада носа. Який вид пов'язки накладається на ніс після закінчення процедури?
a. Тиснуча
b. Дезо
*c. Пращеподібна
d. Хрестоподібна
e. Вуздечка

51. Укажіть одну з відмінностей у розвитку геморагічного шоку в дітей у порівнянні з дорослими пацієнтами.
a. Діти краще компенсують шок завдяки меншій чутливості до гіпоксії
b. Діти менш чутливі до крововтрати за рахунок малого індексу маси тіла
*c. Для розвитку шоку в дітей частіше потрібна значна втрата об'єму циркулюючої крові
d. Для розвитку шоку в дітей потрібно, щоб серцевий викид знизився приблизно на 25%
e. У дітей значно вища частота серцевих скорочень та потреба в кисні, що сприяє швидкому прогресуванню шоку

52. Під час відновлення прохідності дихальних шляхів за допомогою ларингеальної маски в пацієнта, у якого сталася раптова зупинка кровообігу, під час нагнітання повітря в манжетку маска піднялася на 1-1,5 см вище різців. Про що свідчить це явище?
a. Анатомічну аномалію надгортанника
b. Неправильне позиціювання ларингеальної маски
c. Відновлення спонтанного кровообігу, пацієнт потребує екстубації
d. Виникнення регургітації шлункового вмісту з подальшою його аспірацією
*e. Правильне встановлення ларингеальної маски

53. Пацієнт віком 57 років зателефонував до екстреної (швидкої) медичної допомоги зі скаргами на сильний пекучий біль у ділянці правої сідниці з іррадіацією в праву ногу, утруднення ходіння, кульгавість, порушення чутливості та відчуття "повзання мурашок" у правій нозі. До якої категорії звернень належить цей виклик?
a. Непрофільних
b. -
c. Екстрених
*d. Неекстрених
e. Критичних

54. У чоловіка віком 29 років розвинувся напад бронхіальної астми. Об'єктивно спостерігається: експіраторна задишка, малопродуктивний кашель, сухі свистячі хрипи під час вдиху. Який лікарський засіб доцільно насамперед застосувати для надання невідкладної допомоги?
a. Ацетилсаліцилову кислоту
*b. Сальбутамол
c. Атенолол
d. Фуросемід
e. Пропранолол

55. Жінка віком 30 років скаржиться на гострий біль унизу живота з іррадіацією в пряму кишку, запаморочення після фізичного навантаження. Шкіра і слизові оболонки бліді, пульс - 90/хв, АТ - 110/70 мм рт. ст. З анамнезу відомо: остання менструація була 2 тижні тому, своєчасна. Для якої патології характерні ці симптоми?
a. Ниркової коліки
*b. Апоплексії яєчника
c. Гострого ендометриту
d. Порушеної позаматкової вагітності
e. Гострого апендициту

56. У пацієнта віком 67 років, який для лікування артеріальної гіпертензії приймає бісопролол, виявлено симптоми передозування beta-адреноблокаторами: артеріальна гіпотензія, брадикардія, порушення атрівентрикулярної провідності. Який лікарський засіб доцільно застосувати для надання невідкладної допомоги пацієнту?
a. Пропранолол
*b. Атропіну сульфат
c. Ацетилсаліцилову кислоту
d. Гепарин
e. Метопролол

57. Укажіть оптимальні параметри штучної вентиляції легень під час проведення розширених реанімаційних заходів, спрямованих на захисну вентиляцію легень.
*a. 6-8 мл/кг ідеальної ваги тіла і позитивний тиск у кінці видиху 4-8 см вод. ст.
b. -
c. 3-5 мл/кг ідеальної ваги тіла і позитивний тиск у кінці видиху 4-8 см вод. ст.
d. 60-80 мл/кг ідеальної ваги тіла і позитивний тиск у кінці видиху 40-80 см вод. ст.
e. 500 мл ідеальної ваги тіла і позитивний тиск у кінці видиху 4-8 см вод. ст.

58. У постраждалого чоловіка під час евакуації до шпиталю об'єктивно спостерігається: свідомість збережена, чітко відповідає на запитання, у ділянці нижньої третини правої гомілки виявлено пошкодження одягу з великою просоченою темною плямою, липкою і теплою на дотик. Максимально високо на праве стегно накладено турнікет, час накладання - 40 хв до моменту огляду, пульс на периферичних судинах пораненої кінцівки не визначається. Укажіть дії, які необхідно провести стосовно турнікета в цьому разі.
a. Жодних дій щодо турнікета не проводити
*b. Розглянути можливість переміщення або конверсії турнікета
c. Затягнути турнікет ще сильніше
d. Тимчасово послабити турнікет для поліпшення кровопостачання кінцівки
e. Накласти ще один турнікет нижче рівня попереднього

59. Оберіть належну рекомендацію щодо положення тіла вагітної жінки під час проведення серцево-легеневої реанімації.
a. На спині, на твердій поверхні, під лівий бік підкласти будь-що для досягнення максимального кута в 30^o або мануально змістити матку в правий бік
*b. На спині, на твердій поверхні, під правий бік підкласти будь-що для досягнення максимального кута в 30^o або мануально змістити матку в лівий бік
c. На животі, на твердій поверхні, під правий бік підкласти будь-що для досягнення максимального кута в 30^o або мануально змістити матку в лівий бік
d. На спині, на твердій поверхні, під правий бік підкласти будь-що для досягнення максимального кута в 40^o або мануально змістити матку в лівий бік
e. На спині, на твердій поверхні, під правий бік підкласти будь-що для досягнення максимального кута в 50^o або мануально змістити матку в лівий бік

60. У пацієнта з травмою грудної клітки об'єктивно спостерігається: розширення вен шиї, приглушення тонів серця, артеріальна гіпотензія (тріада Бека), пародоксальний пульс. Для якого ускладнення травми грудної клітки характерні ці клінічні прояви?
*a. Тампонади серця
b. Ателектазу легені
c. Перелому ребер
d. Розриву аорти
e. Спонтанного пневмотораксу

61. Укажіть належну частоту натискань (компресій) на грудну клітку під час проведення зовнішнього масажу серця в дітей.
a. 90-110/хв
b. 80-100/хв
*c. 100-120/хв
d. 120-140/хв
e. 110-130/хв

62. Після ДТП потерпілих евакуюють до найближчої лікарні. Медичні сили та ресурси цієї лікарні є обмеженими, і для надання повноцінної необхідної медичної допомоги кожному потерпілому їх недостатньо. Яку систему медичного сортування доцільно застосувати для визначення пріоритету в наданні медичної допомоги дорослим постраждалим?
a. JumpSTART
b. MARCH
c. SALT
d. -
*e. START

63. У пацієнта мовленнєва реакція за шкалою ком Глазго оцінена в 1 бал. Укажіть клінічну ознаку, що відповідає цьому показнику.
a. Вигукування нерозбірливих звуків
b. Збереження мовлення
c. Сплутане мовлення
d. Нелогічне мовлення
*e. Відсутність мовлення

64. Який критерій шкали ком Глазго за реакцією очей оцінюється в 2 бали?
a. Реакція очей (розплющування) відсутня на будь-який подразник
b. Розплющування очей на голосовий подразник
c. ---
*d. Розплющування очей на больовий подразник
e. Самостійне розплющування очей

65. Жінку з діагнозом: шигельоз - шпиталізовано до інфекційного стаціонару. З анамнезу відомо, що вона проживає в одній оселі з чоловіком та п'ятирічною дитиною. Укажіть термін спостереження за контактними особами в епідемічному осередку.
a. 14 днів
b. 12 днів
c. 25 днів
*d. 7 днів
e. 21 день

66. Для якого захворювання характерні епізоди швидкопрогресуючої задишки, кашлю, свистячого дихання, відчуття скутості в грудній клітці, виділення скловидного мокротиння або поєднання цих симптомів?
a. Гострого бронхіту
b. Сухого плевриту
*c. Бронхіальної астми
d. Гострого стенозуючого ларинготрахеїту
e. Пневмонії

67. Під час оцінювання моторно-сенсорної функції в пацієнта спостерігаються анізокорія та порушення свідомості за шкалою AVPU - U. Укажіть найімовірнішу причину появи цих клінічних проявів у пацієнта.
*a. Черепно-мозкова травма
b. Вроджена катаракта
c. Хребтово-спинномозкова травма
d. Ретинопатія
e. Травма ока

68. Бригада екстреної (швидкої) медичної допомоги прибула на місце ДТП із великою кількістю постраждалих. Укажіть перший етап медичного сортування в цьому разі.
a. Оцінювання загального стану постраждалих
b. Допомога після переміщення постраждалих на сортувальне полотнище за пріоритетністю сортувального майданчика
c. Оцінювання стану свідомості постраждалих за шкалою ком Глазго
*d. Знайомство з обставинами надзвичайної ситуації, перший контакт медичного працівника, який проводить медичне сортування, із постраждалими
e. Оцінювання стану свідомості постраждалих за шкалою AVPU

69. Якій із нижченаведених категорій пацієнтів необхідно обов'язково проводити вимірювання рівня глюкози в крові (глюкометрію) на догоспітальному етапі?
*a. Пацієнтам із порушенням свідомості, психіки та симптомами інсульту
b. Пацієнтам із порушенням ментального статусу та алкоголізмом в анамнезі
c. Пацієнтам похилого віку, які мають супутні хронічні захворювання
d. Усім вагітним жінкам на 32-му тижні вагітності
e. Усім дітям грудного віку з обтяженим анамнезом

70. Який із нижченаведених заходів входить до переліку маніпуляцій під час проведення тампонування рани в так званих місцях "вузлових" кровотеч?
a. Видалення з рани сторонніх предметів
b. Накладання судинного затискача
*c. Застосування прямого тиску на рану з використанням кровоспинного бинта
d. Нанесення на рану порошкоподібного антибіотика
e. Попереднє накладання кровоспинного джгута вище місця поранення

71. Укажіть основний профілактичний захід, спрямований на запобігання захворюваності на дифтерію.
a. Дератизація
b. Дезінсекція
c. Шпиталізація за клінічними показаннями
d. Профілактична дезінфекція
*e. Планова імунопрофілактика

72. Який неінвазивний метод є найефективнішим для оцінювання якості вентиляції пацієнта в критичному стані під час проведення штучної вентиляції легень (ШВЛ) на догоспітальному етапі?
a. Аналіз газового складу артеріальної крові
b. Пульсоксиметрія
c. Аналіз газового складу венозної крові
*d. Капнографія
e. Кардіомоніторинг

73. У пацієнтки віком 21 рік розвинувся напад бронхіальної астми. Укажіть провідну клінічну ознаку, що свідчить про наявність бронхообструкції.
a. Виділення пінистого рожевого мокротиння
*b. Дистанційні свистячі хрипи
c. Клекітливе дихання
d. Тахікардія
e. Біль у грудній клітці

74. Пацієнтку віком 45 років, яка хворіє на цукровий діабет, шпиталізовано до лікарні в непритомному стані. Об'єктивно спостерігається: свідомість відсутня, шкіра суха, холодна на дотик, зі слідами розчухувань, риси обличчя загострені, очні яблука під час натискань м'які, рефлекси відсутні, тонус скелетних м'язів знижений, дихання шумне, глибоке, відчувається різкий запах ацетону з рота, АТ - 95/65 мм рт. ст., пульс - 110/хв, ритмічний. Який вид коми як ускладнення основного захворювання розвинувся в пацієнтки?
a. Гіперосмолярна
b. -
*c. Кетоацидотична
d. Гіперлактацидемічна
e. Гіпоглікемічна

75. Яке з нижченаведених вірусних інфекційних захворювань є найнебезпечнішим (висококонтагіозним) в епідеміологічному аспекті?
a. Кліщовий вірусний енцефаліт
b. Триденна гарячка (раптова екзантема)
c. Сказ
d. Вірусний гепатит С
*e. Гарячка Ебола

76. Яке ускладнення може стрімко розвинутися в пацієнта внаслідок термоінгаляційного опіку верхніх дихальних шляхів?
a. Опіковий шок
b. Напад бронхіальної астми
*c. Обструкція дихальних шляхів
d. Набряк Квінке
e. Колоїдні рубці верхніх дихальних шляхів

77. Жінка віком 27 років послизнулася під час катання на ковзанах, впала та втратила свідомість на 2 хв. Після відновлення свідомості скаржиться на головний біль, запаморочення, нудоту, шум у вухах, пітливість. Життєво важливі функції не порушені. Який вид травми в пацієнтки?
a. Забій головного мозку
b. -
c. Перелом кісток склепіння черепа
*d. Струс головного мозку
e. Перелом основи черепа

78. Після виконання в/в ін’єкції ВІЛ-інфікованому пацієнту медичний працівник уколов свій палець голкою. Який профілактичний захід потрібно розпочати протягом 4-х год після контакту, але не пізніше, ніж за 48-72 год для запобігання інфікування медпрацівника?
*a. Приймання антиретровірусних препаратів
b. Обробка ушкодженої ділянки розчином спирту
c. Термінове тестування медпрацівника на антитіла до ВІЛ
d. Видавлювання крові з ушкодженої ділянки
e. Запис у журналі реєстрації аварій

79. У п'ятирічної дитини після парентерального введення препарату для зменшення нудоти та блювання виникли хитка хода, тремор рук, дратівливість. Який із нижченаведених лікарських засобів, найімовірніше, було введено дитині?
*a. Метоклопрамід
b. Платифілін
c. Омепразол
d. Ондансетрон
e. Дротаверин

80. У пацієнта на 10-й хвилині проведення розширених реанімаційних заходів показники капнографа різко підвищилися, відновився пульс на центральній артерії, на моніторі фіксується синусовий ритм. Після відновлення спонтанного кровообігу об'єктивно спостерігається: ЧД - 2 дихальних рухи за 10 с, показник пульсоксиметра не відтворюється, порушення перфузії, АТ - 80/40 мм рт. ст., симетрична гіпотонія, показники глюкометрії в нормі. Які фактори впливають на тяжкість постреанімаційної хвороби?
*a. Тривалість і причина зупинки серця
b. Вік і стать пацієнта
c. Кількість проведених дефібриляцій
d. Показники капнографа впродовж реанімаційних заходів
e. Кількість введених доз адреналіну

81. Укажіть рекомендовану тривалість процедури гігієнічної обробки рук антисептиком, яку медичний персонал зобов'язаний проводити в закладі охорони здоров'я перед виконанням асептичної процедури.
a. 5 с
*b. 30 с
c. 20 с
d. 10 с
e. 15 с

82. У трирічної дитини під час вдиху чутно гучний свистячий звук, що свідчить про часткову обструкцію верхніх дихальних шляхів та обумовлений швидким турбулентним потоком повітря через звужену частину верхніх дихальних шляхів, які розташовані над трахеєю. Укажіть цей звуковий симптом.
*a. Стридор
b. "Півнячий крик"
c. -
d. Репризи
e. Дистанційні хрипи

83. На основі максимально швидкого встановлення яких критеріїв проводять медичне сортування в разі масового надходження постраждалих?
*a. Наявних травм/невідкладних станів у постраждалих та прогнозу щодо збереження життя
b. Тільки наявних травм у постраждалих та прогнозу щодо збереження життя
c. Прогнозу щодо збереження життя
d. Наявних травм/невідкладних станів у постраждалих
e. Наявних травм/невідкладних станів у постраждалих та прогнозу щодо збереження здоров'я

84. У чоловіка віком 26 років після переохолодження з'явилися скарги на закладеність носа та порушення носового дихання, незначні слизові виділення з носа. Об'єктивно спостерігається: слизова оболонка порожнини носа набрякла, майже повністю перекриває її просвіт. Який лікарський засіб доцільно застосувати для усунення цих симптомів?
a. Тобраміцин (тобрекс)
b. Назоферон (інтерферон)
*c. Ксилометазолін
d. Фенотерол (беродуал)
e. Сальбутамол

85. Укажіть першочергову дію медика-рятувальника в разі наближення до постраждалого, який перебуває у червоній зоні поля бою (у секторі обстрілу).
*a. Роззброєння постраждалого
b. Зупинка кровотечі
c. Знеболювання
d. Іммобілізація ушкоджених частин тіла
e. Забезпечення прохідності дихальних шляхів

86. Оберіть правильну тактику під час проведення реанімаційних заходів у новонароджених дітей.
a. Перед натисканням на грудну клітку потрібно провести 3 рятівні вдихи з одночасною оцінкою їх ефективності
b. Після 30 натискань на грудну клітку потрібно провести 5 рятівних вдихів
*c. Перед натисканням на грудну клітку потрібно провести 2 рятівні вдихи
d. Перед натисканням на грудну клітку потрібно провести 5 рятівних вдихів з одночасною оцінкою їх ефективності
e. Після 15 натискань на грудну клітку потрібно провести 5 рятівних вдихів

87. Бригада екстреної (швидкої) медичної допомоги прибула на виклик до пацієнтки віком 21 рік, яка перебуває в непритомному стані. Об'єктивно спостерігається: міоз з ослабленням реакції зіниць на світло, порушення дихання, брадикардія, артеріальна гіпотензія. Попередній діагноз: отруєння наркотичними речовинами. Який антидот доцільно застосувати в цьому разі?
a. Натрію тіосульфат
*b. Налоксон
c. Унітіол
d. Протаміну сульфат
e. Натрію гідрокарбонат

88. У пацієнта із септичним шоком для прийняття рішення застосування вазопресорних препаратів на тлі інфузійної терапії необхідно контролювати середній артеріальний тиск (САТ). Яку формулу використовують для визначення середнього артеріального тиску?
a. (Діастолічний тиск х пульсовий тиск)/2
b. Систолічний тиск -- діастолічний тиск
*c. Діастолічний тиск + 1/3 пульсового тиску
d. (Систолічний тиск -- діастолічний тиск)/3
e. Діастолічний тиск x 1/3 пульсового тиску

89. Які клінічні прояви свідчать про розвиток у пацієнта пресинкопального стану ІІ ступеня?
a. Тривала втрата свідомості (>10 хв) з подальшим розладом пам'яті
b. -
*c. Різко виражені загальна слабкість, запаморочення, шум у вухах з елементами порушення постурального (м'язового) тонусу
d. Короткочасна непритомність на декілька секунд із подальшою збереженою орієнтацією в просторі та часі
e. Загальна слабкість, нудота, пітливість, мерехтіння "мушок" перед очима

90. Під час визначення ступеня порушення свідомості в пацієнта за шкалою ком Глазго реакція очей оцінена в 4 бали. Укажіть клінічну ознаку, що відповідає цьому показнику.
a. Цілеспрямовані рухи очей у бік подразника
b. Розплющування очей у відповідь на голосовий подразник
c. Відсутність реакції очей на будь-який зовнішній подразник
*d. Самостійне розплющування очей
e. Розплющування очей у відповідь на больовий подразник

91. У разі наявності якого з нижченаведених супутніх станів у пацієнта з порушенням свідомості перевірка дихання та пульсу в нього має проводитися протягом 1 хв, а не упродовж 10 с?
a. Гіпертермії
*b. Гіпотермії
c. Гіповолемії
d. Гіповентиляції
e. Гіперкапнії

92. Яке порушення серцевого ритму є первинним механізмом розвитку зупинки кровообігу в пацієнтів на догоспітальному етапі у 76% випадків?
*a. Фібриляція шлуночків
b. Шлуночкова тахікардія без пульсу
c. Електрична активність без пульсу
d. Асистолія
e. Фібриляція передсердь

93. Які дезінфікуючі засоби рекомендовано використовувати для експрес-дезінфекції автомобілів та обладнання ЕМД?
*a. Спиртовмісні
b. Хлорвмісні
c. Фенолвмісні
d. Пароповітряну суміш
e. Гаряче повітря

94. Укажіть найчастіше ускладнення, що виникає при проведенні інтубації трахеї, під час розширених реанімаційних заходів.
a. Перфорація стравоходу
*b. Однолегенева інтубація
c. Перегин інтубаційної трубки
d. Пошкодження трахеї
e. Пілороспазм

95. Під час встановлення внутрішньовенного периферичного катетера пацієнту його кров випадково потрапила в очі медичному працівникові. Яким розчином йому потрібно негайно промити очі для переривання випадку контакту з джерелом потенційного інфікування ВІЛ?
a. Розчином борної кислоти та дистильованою водою
b. Відваром ромашки або розчином перманганату калію
*c. Проточною водою або фізіологічним розчином
d. Дистильованою водою та відваром звіробою
e. Слабким спиртовим розчином та проточною водою

96. У приймальному відділенні багатопрофільної лікарні проводиться медичне сортування у зв'язку з масовим надходженням постраждалих. Під час об'єктивного обстеження постраждалого чоловіка віком приблизно 40-45 років з'ясувалося, що частота дихання (ЧД) становить 24/хв, капілярне наповнення - більше 2 с. До якої сортувальної категорії належить постраждалий чоловік?
a. -
b. Жовтої
c. Зеленої
*d. Червоної
e. Чорної

97. Який вид кардіомоніторингу доцільно проводити пацієнту з критичним порушенням серцевого ритму, що в подальшому дасть можливість проводити синхронізовану кардіоверсію та моніторинг одночасно?
a. Холтерівський моніторинг
b. За допомогою простих електродів
c. За допомогою малих електродів
d. Дванадцятиканальна електрокардіографія
*e. За допомогою поліфункціональних електродів

98. У пацієнтки віком 73 роки, яка хворіє на артеріальну гіпертензію та 1,5 року тому перенесла інфаркт міокарда, після емоційного перенавантаження з'явилися різкий головний біль, слабкість, наростаюче відчуття нестачі повітря, кашель. Об'єктивно спостерігається: акроціаноз, ЧД - 28/хв, пацієнтка намагається перебувати в положенні сидячи, аускультативно в нижніх відділах легень вислуховуються поодинокі вологі хрипи, АТ - 190/110 мм рт. ст., пульс - 98/хв, аритмічний. Укажіть шлях введення гіпотензивних лікарських засобів під час надання невідкладної допомоги пацієнтці в цьому разі.
a. Пероральний
*b. Внутрішньовенний
c. Сублінгвальний
d. Підшкірний
e. Внутрішньом'язовий

99. Пацієнту, який отримав травму внаслідок падіння з висоти та має порушення прохідності дихальних шляхів, бригадою екстреної (швидкої) медичної допомоги встановлено ларингіальну маску №4. Який об'єм повітря потрібно подати в манжетку, щоб маска ефективно розмістилася в дихальних шляхах?
a. 50 мл
b. 40 мл
c. 10 мл
*d. 30 мл
e. 20 мл

100. У жінки віком 60 років виникли біль у верхній частині живота з іррадіацією в спину, нудота та блювання, що не приносить полегшення. Об'єктивно спостерігається: тахікардія, аритмія, зниження АТ, позитивний симптом Мейо-Робсона. Для якого захворювання характерні ці клінічні прояви?
a. Хронічного некалькульозного холециститу
b. Гострого апендициту
*c. Гострого панкреатиту
d. Перитоніту
e. Перфоративної виразки шлунка

101. У разі парентерального введення гепарин уповільнює зсідання крові та активує фібриноліз. Через який час після внутрішньовенного болюсного введення гепарину досягається його максимальна концентрація в плазмі крові пацієнта?
a. 24 год
b. 15-30 хв
*c. 2-3 хв
d. 40-60 хв
e. 1-2 год

102. Під час евакуації пацієнта з черепно-мозковою травмою було проведено повторне обстеження та виявлено, що кількість балів за шкалою ком Глазго за останні 10 хв зменшилася на дві одиниці. Яка можлива причина виникнення цих змін?
a. Пошкодження ганглій черепно-мозкових нервів
b. Підвищення рівня СО_2 в крові
c. Перелом основи черепа
*d. Підвищення внутрішньочерепного тиску
e. Зниження артеріального тиску

103. Кардіомоніторинг за допомогою малих електродів дефібрилятора є сучасним методом контролю за серцевою діяльністю, що використовують як у стаціонарних умовах, так і під час надання екстреної (швидкої) медичної допомоги. Укажіть переваги цього методу, які варто врахувати під час його вибору.
a. Здатність проводити синхронізовану кардіоверсію
b. Можливість виконувати екстрену дефібриляцію в разі необхідності
c. Можливість виконувати кардіостимуляцію
*d. Безперервний контроль за частотою серцевих скорочень та серцевим ритмом
e. Можливість оцінити стан серця в 3D-проєкції

104. Бригада екстреної (швидкої) медичної допомоги прибула на місце ДТП і виявила, що постраждалий чоловік перебуває у стані глибокої сонливості, дезорієнтований, мовний контакт утруднений, надає односкладові відповіді на повторні питання, слова незрозумілі, очі відкриває на голосне звернення, виконує лише прості команди. Яке порушення свідомості спостерігається в постраждалого?
a. Помірна кома
b. Глибока кома
c. Сопор
*d. Глибоке оглушення
e. Помірне оглушення

105. У пацієнта віком 25 років після падіння з висоти виникли тетраплегія, порушення функцій тазових органів, втрата всіх видів чутливості. Який вид травми в пацієнта?
a. Перелом шийного відділу хребта без пошкодження спинного мозку
*b. Перелом шийного відділу хребта з пошкодженням спинного мозку
c. Перелом грудного відділу хребта
d. Забій головного мозку
e. Перелом поперекового відділу хребта

106. Який набір засобів індивідуального захисту застосовуються для запобігання зараженню фахівців бригади ЕМД під час відновлення прохідності дихальних шляхів та/або зупинки кровотечі чи обробки ран у постраждалих?
a. Респіратор, гумові рукавички, фартух
b. Респіратор FFP3, гумові рукавички, шапочка
c. Захисні окуляри, гумові рукавички, халат
*d. Захисні окуляри, медична маска, гумові рукавички
e. Гумові рукавички, фартух, захисні окуляри

107. Який із нижченаведених ритмів, що виникає у разі зупинки кровообігу, є дефібриляційним?
a. Torsades de pointes
b. Асистолія
c. Безпульсова електрична активність
d. Фібриляція передсердь
*e. Шлуночкова тахікардія без пульсу

108. Який із нижченаведених заходів потрібно провести негайно для надання невідкладної допомоги пацієнту, у якого виявлено симптоми отруєння чадним газом?
a. Пероральне застосування активованого вугілля
b. Промивання шлунка
c. Внутрішньовенне введення адреналіну (епінефрину)
*d. Оксигенотерапію (інгаляцію висококонцентрованим киснем)
e. Інфузійну терапію колоїдними розчинами

109. Бригада екстреної (швидкої) медичної допомоги обстежує роділлю віком 24 роки, у якої пологи відбуваються в домашніх умовах. Які ознаки вкажуть на завершення третього періоду пологів?
*a. Виділення посліду
b. Відходження навколоплідних вод
c. Народження плода
d. Повне розкриття шийки матки
e. Розкриття шийки матки на 2 см

110. У пацієнтки з травмованого варикозно-розширеного вузла правої нижньої кінцівки рясно, рівномірним струменем витікає темна кров. Укажіть найдоцільніший спосіб тимчасової зупинки кровотечі в цьому разі.
a. Накладання артеріального джгута
b. Накладання механічного судинного шва
c. Пальцеве притиснення судини
*d. Тиснуча пов'язка
e. Максимальне згинання кінцівки в суглобі

111. У пацієнта після внутрішньовенного введення 3 мг атропіну на кардіомоніторі зберігаються ознаки повної АВ-блокади, ЧСС - 35/хв, пульс на центральній артерії не визначається. Яка подальша тактика бригади екстреної (швидкої) медичної допомоги?
a. Болюсно ввести ще 1 мг атропіну
b. Розпочати інфузійну терапію дофаміном
*c. Розпочати розширені реанімаційні заходи
d. Провести вагусні проби
e. Розпочати інфузійну терапію адреналіном 2 мкг/хв

112. Укажіть належний об'єм розчинника для розведення лікарських засобів перед введенням у периферичну вену пацієнта, у якого сталася раптова зупинка кровообігу, для забезпечення їх ефективного постачання в центральний кровообіг.
*a. 20 мл
b. 15 мл
c. 5 мл
d. 10 мл
e. 2 мл

113. У пацієнта віком 72 роки на 3-ю добу перебігу гострого інфаркту міокарда з'явилися відчуття серцебиття та перебої в роботі серця. Об'єктивно спостерігається: пульс аритмічний, на електрокардіограмі - ознаки шлуночкової екстрасистолії. До якої групи ускладнень інфаркту міокарда належать ці симптоми?
a. Гемодинамічних
b. Реактивних
*c. Електричних
d. Механічних
e. Інфекційних

114. Які дії передбачає перший пункт протоколу базових реанімаційних заходів під час надання невідкладної допомоги пацієнту з підозрою на раптову зупинку кровообігу?
a. Перевірити реакцію на вербальні подразники
b. Переконатися в наявності дихання
c. Забезпечити прохідність дихальних шляхів
d. Переконатися в наявності пульсу на магістральних судинах
*e. Впевнитися у власній безпеці та безпеці оточення

115. У пацієнта з пораненням грудної клітки спостерігається девіація (відхилення) трахеї в правий бік. Який патологічний стан розвинувся в пацієнта?
a. Флотуюча грудна клітка
b. Лівобічний гемоторакс
*c. Лівобічний напружений пневмоторакс
d. Лівобічний відкритий пневмоторакс
e. Правобічний напружений пневмоторакс

116. До якої сортувальної категорії належать постраждалі особи, надання медичної допомоги яким може бути відкладено на декілька годин без загрози для життя?
*a. Жовтої
b. Зеленої
c. Червоної
d. Чорної
e. -

117. Бригада екстреної (швидкої) медичної допомоги прибула на виклик до пацієнта, який отримав опіки шкіри полум'ям. Укажіть правильну етапність (послідовність) надання невідкладної допомоги пацієнту.
a. Накладання асептичної пов'язки на уражену ділянку, усунення дії термічного чинника, охолодження місця опіку, знеболювання
b. Знеболювання, видалення з поверхні опіку сторонніх тіл, охолодження та накладання асептичної пов'язки на уражену ділянку
*c. Усунення дії термічного чинника, охолодження, знеболювання та накладання асептичної пов'язки на уражену ділянку
d. -
e. Знеболювання, усунення дії термічного чинника, охолодження та накладання асептичної пов'язки на уражену ділянку

118. У п'ятирічної дитини розвинулася фібриляція шлуночків. Укажіть необхідний рівень енергії розряду для проведення дефібриляції, якщо маса тіла дитини становить 20 кг.
a. 200 Дж
b. 40 Дж
*c. 80 Дж
d. 150 Дж
e. 120 Дж

119. Укажіть найефективніший метод відновлення прохідності дихальних шляхів у пацієнта з тяжким перебігом бронхіальної астми зі зворотною причиною гіпоксії.
a. Назофарингеальний повітровід
b. Ларингеальна маска
c. Ларингеальна трубка King LT-D
*d. Інтубація трахеї
e. Орофарингеальний повітровід

120. У чоловіка після роботи з пестицидами з'явилися такі симптоми: блювання, розлади акту дефекації та сечовипускання, сльозотеча, гіперсалівація. Об'єктивно спостерігається: брадикардія, гіпотонія, звуження зіниць. Яка речовина, найімовірніше, спричинила отруєння?
a. Солі важких металів
b. Ртуть
c. Ціаніди
d. Чадний газ
*e. Фосфорорганічні сполуки

121. Скільки секунд повинен тривати кожен штучний вдих під час базових реанімаційних заходів, якщо ШВЛ проводять методом "рот у рот"?
a. 3 с
b. 2 с
*c. 1 с
d. 4 с
e. 5 с

122. У пацієнтки після фізичного перенавантаження раптово виник сильний нападоподібний біль у поперековій ділянці, що іррадіює в зовнішні статеві органи та стегно. Біль супроводжується частим сечовипусканням, нудотою, блюванням, повторними позивами до дефекації. Об'єктивно спостерігається: блідість шкіри обличчя, гематурія. Який патологічний стан розвинувся в пацієнтки?
a. Гострий цистит
b. Печінкова коліка
*c. Ниркова коліка
d. Кишкова коліка
e. Гострий холецистит

123. Жінка віком 30 років отримала опік полум'ям передньої поверхні грудної клітки. Визначте площу опіку за "правилом дев'яток".
a. 5%
b. 15%
c. 25%
d. 18%
*e. 9%

124. Яка схема введення та дозування аміодарону в разі виникнення в пацієнта фібриляції шлуночків або шлуночкової тахікардії без пульсу?
a. Вводиться після 3-го неефективного розряду в початковій дозі 150 мг, а після 5-го неефективного розряду повторно одноразово вводиться ще 300 мг
b. Вводиться після 2-го неефективного розряду в початковій дозі 300 мг, а після 4-го неефективного розряду повторно одноразово вводиться ще 150 мг
*c. Вводиться після 3-го неефективного розряду в початковій дозі 300 мг, а після 5-го неефективного розряду повторно одноразово вводиться ще 150 мг
d. Вводиться після 1-го неефективного розряду в початковій дозі 300 мг, а після 3-го неефективного розряду повторно одноразово вводиться ще 150 мг
e. Вводиться після 3-го неефективного розряду в початковій дозі 150 мг, а після 5-го неефективного розряду повторно одноразово вводиться ще 150 мг

125. У постраждалого чоловіка, який отримав травму внаслідок падіння з висоти, виявлено парадоксальні рухи грудної клітки. Укажіть вид травми.
*a. Флотуюча грудна клітка
b. Напружений пневмоторакс
c. Закритий пневмоторакс
d. Вікончастий перелом ребер
e. Перелом лопатки

126. У чоловіка після в/в уведення цефтріаксону з'явилися задишка та запаморочення. Об'єктивно спостерігається: пацієнт блідий, вкритий холодним потом, АТ - 70/45 мм рт. ст., ЧД - 24/хв, пульс - 105/хв. Який лікарський засіб необхідно насамперед застосувати для надання невідкладної допомоги пацієнту?
a. Кофеїн
b. Морфін
*c. Епінефрин
d. Папаверин
e. Гідрокарбонат натрію

127. Укажіть найтиповіше ускладнення доброякісних пухлин яєчників.
a. Розрив капсули кістоми
b. Нагноєння вмісту пухлини
*c. Перекрут ніжки пухлини
d. Крововилив у порожнину пухлини
e. Стиснення прилеглих органів

128. Яка найпоширеніша причина летальності в разі отруєння опіатами?
a. Набряк легень
b. Гостра печінкова недостатність
c. Гіпостатична пневмонія
d. Гостра ниркова недостатність
*e. Пригнічення дихального центру

129. З якої дії медичному персоналу рекомендовано розпочати реалізацію основного плану дій на етапі "Допомоги в тактичних умовах" відповідно до рекомендацій із тактичної допомоги пораненим в умовах бойових дій (ТССС) при підготовці постраждалих до евакуації?
*a. Заповнити TCCC-картку (DD-форма 1380) та прикріпити її до пораненого
b. Закріпити ремені нош, як передбачено інструкцією до їх застосування
c. Закріпити всі кінці бандажів та пов'язок
d. Надати необхідні інструкції амбулаторним пораненим, якщо це необхідно
e. Закріпити ковдри/накидки/ремені, що застосовувалися для попередження гіпотермії

130. У пацієнта розвинулися виражені нудота та блювання, що спричинені цитотоксичною хіміотерапією. Який лікарський засіб доцільно застосувати на догоспітальному етапі для усунення цих симптомів?
a. Аміодарон
b. Фуросемід
c. Гідрокортизон
d. Адреналін (епінефрин)
*e. Ондансетрон

131. Які дії бригади екстреної (швидкої) медичної допомоги в разі виявлення небезпеки під час огляду місця події?
a. Розпочати надання медичної допомоги постраждалим
*b. Звернутися за допомогою до фахівців рятувальної служби ДСНС або поліції
c. Викликати додаткову бригаду екстреної (швидкої) медичної допомоги
d. Провести первинний огляд постраждалих
e. Самостійно намагатися ліквідувати небезпеку

132. У якій позиції рекомендовано розташувати електродні накладки на відкритій (оголеній) грудній клітці пацієнта під час проведення базових реанімаційних заходів (BLS) із використанням автоматизованого зовнішнього дефібрилятора?
a. Передньоверхній
b. Передньонижній
c. Передньозадній
d. Передньосередній
*e. Передньобічній

133. Пацієнт віком 57 років скаржиться на стискальний, пекучий біль у ділянці серця (за грудниною), що іррадіює в ліве плече, триває понад 20 хв та не зменшується після сублінгвального приймання нітрогліцерину. Об'єктивно спостерігається: пацієнт блідий, стривожений (відчуття страху смерті), дихання поверхневе, тони серця ослаблені, ритмічні, АТ - 90/50 мм рт. ст. Для якого патологічного стану характерні ці симптоми?
a. Панічного розладу
b. Перфоративної виразки шлунка
*c. Гострого коронарного синдрому
d. Міжреберної невралгії
e. Гіпертонічного кризу

134. У жінки віком 33 роки на 37 тижні вагітності, перебіг якої був ускладнений прееклампсією, розвинувся напад клоніко-тонічних судом. Йому передувало значне посилення головного болю, поява "пелени" і мерехтіння "мушок" перед очима, посмикування м'язів обличчя. Об'єктивно спостерігається: сплутана свідомість, виражені набряки нижніх кінцівок, АТ - 190/130 мм рт. ст. Укажіть рекомендований лікарський засіб для надання невідкладної допомоги пацієнтці в цьому разі.
a. Фуросемід
*b. Магнію сульфат
c. Нітрогліцерин
d. Еналаприл
e. Верапаміл

135. Пацієнтка скаржиться на загальну слабкість, підвищення температури тіла, біль у поперековій ділянці, часті позиви до сечовипускання. Під час об'єктивного обстеження виявлено позитивний симптом Пастернацького. Для якого захворювання це характерно?
a. Гострого панкреатиту
*b. Гострого пієлонефриту
c. Гострого холециститу
d. Розриву аневризми черевного відділу аорти
e. Перфоративної виразки шлунка

136. У якому положенні потрібно проводити транспортування пацієнта з гіпертонічним кризом, ускладненим набряком легень?
a. -
b. Лежачи, з піднятим головним кінцем ліжка
c. Лежачи на правому боці, з підведеними до живота колінами
d. Лежачи, з трохи піднятими нижніми кінцівками
*e. Напівсидячи, з опущеними вниз нижніми кінцівками

137. Укажіть патогномонічну об'єктивну ознаку набряку легень.
a. Виділення склоподібного мокротиння
*b. Клекітливе дихання
c. Репризи
d. Дистанційні свистячі хрипи
e. Стридорозне дихання

138. Під час оцінювання стану свідомості у травмованого пацієнта за шкалою AVPU виявлено Р. Укажіть оптимальні місця для визначення наявності пульсу в цьому разі.
a. -
b. Скронева артерія та тильна артерія стопи
c. Плечова артерія та задня великогомілкова артерія
d. Променева артерія та черевна аорта
*e. Сонна артерія, променева артерія

139. Під час проведення первинного огляду пацієнтки віком 85 років з'ясувалося, що стан свідомості за шкалою AVPU відповідає U, ЧД - 4 дихальних рухи за 10 с, S_pО_2 - 89% , Під час аускультації легень вислуховується везикулярне дихання, перфузія знижена. Результати ЕКГ-дослідження: тахікардія з вузькими комплексами QRS, регулярний ритм із ЧСС - 186/хв. Живіт м'який, безболісний. Глюкоза крові - 9 ммоль/л. Яка подальша тактика лікування цієї пацієнтки?
a. Внутрішньовенне введення 40% -го розчину глюкози
b. Внутрішньовенне струминне введення 300 мг аміодарону на 5% -му розчині глюкози
c. Непрямий масаж серця
*d. Синхронізована кардіоверсія
e. Внутрішньовенне болюсне введення 150 мг аміодарону на 5% -му розчині глюкози

140. Бригада екстреної (швидкої) медичної допомоги прибула на вуличний виклик до чоловіка без ознак життя. Одразу розпочато реанімаційні заходи. На ЕКГ-моніторі реєструється асистолія. Реанімаційні заходи за протоколом недефібриляційних ритмів проводилися 20 хв. Під час реанімаційних заходів виключено можливі зворотні причини раптової зупинки кровообігу ("4Г" та "4Т"). Які подальші дії бригади екстреної (швидкої) медичної допомоги?
a. Провести кардіоверсію
b. Провести дефібриляцію розрядом 150 Дж
c. Увести 300 мг аміодарону внутрішньовенно
d. Провести дефібриляцію розрядом 200 Дж
*e. Припинити реанімаційні заходи

141. Аміодарон - це лікарський засіб, що має антиаритмічні властивості та подовжує ІІІ фазу потенціалу дії серцевих клітин. У якій із нижченаведених клінічних ситуаціях доцільно застосувати аміодарон у дозі 300 мг внутрішньовенно протягом 10-20 хв, зважаючи на його фармакологічні властивості?
*a. Після третьої синхронізованої кардіоверсії за наявності тахікардії з широкими комплексами
b. У разі раптової зупинки кровообігу, спричиненою гіпермагніємію, після п’ятої послідовної дефібриляції
c. -
d. У нестабільного пацієнта з фібриляцією передсердь для контролю частоти серцевих скорочень
e. Лише у пацієнтів дитячого віку під час проведення кардіостимуляції

142. Які критерії входять до складу первинного враження про стан педіатричного пацієнта, оцінювання яких виконується на догоспітальному етапі для швидкого виявлення критичного стану, відповідно до протоколу проведення первинного огляду дитини?
a. Наявність критичної кровотечі, рівень глюкози в крові
b. Ментальний статус, температура тіла
c. Наявність больового синдрому, судом
d. Симетричність рухів грудної клітки, наявність дихальних шумів
*e. Колір шкіри, поведінка, дихання

143. Бригада екстреної (швидкої) медичної допомоги прибула на виклик до пацієнтки віком 84 роки, в якої розвинувся набряк легень. Лікарські засоби якої групи використовують для корекції гіперволемії в цьому разі?
*a. Діуретики
b. Анальгетики
c. Антациди
d. Сорбенти
e. Нітрати

144. Який із нижченаведених лікарських препаратів, що належить до групи органічних нітратів, чинить антиангінальну та коронаророзширювальну дію, зменшуючи потребу міокарда в кисні?
a. Атенолол
*b. Iзосорбiду динiтрат
c. Еуфiлiн
d. Стрептокiназа
e. Ніфедипін

145. Які заходи невідкладної допомоги треба застосувати негайно, якщо дитину покусав бродячий пес?
a. Жодних дій не виконувати, терміново шпиталізувати
b. Обробити місце укусу 3% -м розчином перекису водню
c. Обробити місце укусу розчином хлоргексидину
d. Обробити місце укусу 70% -м розчином спирту та 1% -м розчином брильянтового зеленого
*e. Промити місце укусу мильним розчином, накласти асептичну пов'язку та негайно шпиталізувати

146. Який патологічний стан може розвинутися в пацієнта внаслідок гіпокапнії, спричиненої гіпервентиляцією під час проведення штучної вентиляції легень?
a. Обструкція дихальних шляхів
*b. Ішемія мозку
c. Ішемія міокарда
d. Гостра ниркова недостатність
e. Субарахноїдальний крововилив

147. Укажіть джерело збудника інфекції більшості інфекційних хвороб.
*a. Інфікована людина чи тварина
b. Продовольча сировина
c. Предмети побуту, харчові продукти
d. Кліщі, москіти, комарі
e. Вакцини, імуноглобуліни

148. У пацієнтки віком 27 років після парентерального введення антибіотика, проба на чутливість до якого попередньо не проводилася, на місці введення препарату з'явилися еритема та свербіж. Через декілька хвилин пацієнтка відчула різку загальну слабкість, загруднинний біль, утруднення дихання. Об'єктивно спостерігається: порушення свідомості, ЧД - 30/хв, пульс - 120/хв, слабкого наповнення, АТ - 80/50 мм рт. ст. Який патологічний стан розвинувся в пацієнтки?
a. Кардіогенний шок
b. Гостре порушення мозкового кровообігу
c. Напад бронхіальної астми
*d. Анафілактичний шок
e. Інфаркт міокарда

149. Нітрогліцерин застосовують як препарат першої лінії на догоспітальному та ранньому госпітальному етапі в пацієнтів із набряком легень. У разі попереднього (протягом останніх 48-ми годин) застосування препаратів якої групи використання нітратів, зокрема нітрогліцерину, треба уникати?
a. Бронхолітиків
b. Стимуляторів дихання
c. Нестероїдних протизапальних
*d. Інгібіторів фосфодіестерази
e. Антигістамінних

150. Який елемент захисту знімається останнім відповідно до правил та послідовності одягання засобів індивідуального захисту?
a. Рукавички
*b. Маска
c. Захисний екран
d. Окуляри
e. Халат

