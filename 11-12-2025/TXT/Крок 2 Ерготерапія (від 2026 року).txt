1. Чоловік віком 71 рік був шпиталізований з приводу гострої пневмонії та хронічного обструктивного захворювання легень (ХОЗЛ). Пересувається самостійно. Проживає з дружиною у фізично доступному одноповерховому будинку. За всі інструментальні активності повсякденного життя відповідає його дружина. Пацієнт не демонструє порушень когнітивної функції. Яку діяльність було б найважливіше виконувати пацієнтові?
*a. Купання у ванній
b. Оплата рахунків
c. Гоління
d. Керування автомобілем
e. Туалет

2. Чоловік навчається підніматися східцями після перенесеного ГПМК. Яку ногу пацієнту потрібно першою ставити на сходинку?
a. Немає різниці
b. Протилежну тій, що ставиться першою під час спуску
c. Паретичну
d. Ту саму, що і під час спуску
*e. Непаретичну

3. Яке положення кисті та пальців повинен забезпечувати статичний ортез на долонну сторону кисті та передпліччя, що накладається після опіків?
a. 5^o екстензії кисті, 90^o флексії метакарпофалангових суглобів ІІ-V пальців, міжфалангові суглоби в положенні екстензії, великий палець приведений
b. 0^o екстензії кисті, 90^o флексії метакарпофалангових суглобів ІІ-V пальців, міжфалангові суглоби в положенні екстензії, великий палець відведений
*c. 30^o екстензії кисті, 90^o флексії метакарпофалангових суглобів ІІ-V пальців, міжфалангові суглоби в положенні екстензії, великий палець відведений
d. 0^o екстензії кисті, 90^o флексії метакарпофалангових суглобів ІІ-V пальців, міжфалангові суглоби в положенні екстензії, великий палець приведений
e. 30^o екстензії кисті, 0^o флексії метакарпофалангових суглобів ІІ-V пальців, міжфалангові суглоби в положенні екстензії, великий палець відведений

4. Пацієнту після перенесеного ГПМК потрібно обстежити ризик падіння. Який тест буде оптимальним для використання, якщо в доступі є коридор довжиною 5 метрів?
a. Шестихвилинний тест ходьби
b. Тест Френчай
c. Тест 20-ти присідань
d. Динамічний індекс ходьби
*e. Тест "Встань та йди"

5. Яка шкала використовується для оцінки індексу активності повсякденного життя?
a. Шкала Хачинського
*b. Шкала Бартела
c. Європейська шкала інсульту
d. Шкала Ашфорта
e. Шкала Баллард

6. Жінка віком 90 років скаржиться на зниження пам'яті, що заважає їй у повсякденному житті. Лікар призначив ліки, але пацієнтка забуває їх приймати. Яку рекомендацію може надати ерготерапевт?
a. Звернутися до представників соціальних служб, які будуть приходити та давати їй ліки вчасно
*b. Використовувати нагадування, не залежні від соціального середовища - будильники, таймери на побутовій техніці, стікери
c. Тримати ліки поруч із їжею, щоб не забувати їх приймати разом або після їжі
d. Домовитися із сусідкою, щоб вона приходила до жінки та давала їй ліки
e. Просити родичів взяти під контроль процес приймання ліків

7. Чоловіку віком 32 роки діагностовано гостре порушення мозкового кровообігу. Пацієнт перебуває в нестабільному стані у відділенні інтенсивної терапії. Коли потрібно розпочати реабілітаційні заходи з цим пацієнтом?
*a. Одразу після стабілізації стану пацієнта у відділенні інтенсивної терапії
b. Після переведення пацієнта до палати стаціонару
c. Після виписки пацієнта в реабілітаційний центр або відділення
d. Одразу після інсульту в нестабільному стані
e. У відділенні інтенсивної терапії через 7 днів

8. Щоб вибрати тест для обстеження пацієнта, необхідно спиратися на основні вимоги до використання тесту. Яка ключова вимога для використання тесту в неврології?
a. Доцільність
b. Ефективність
c. Ергономічність
d. Типовість
*e. Валідність

9. Який симптом характерний для контрактури суглоба?
a. Розхитаність
b. Біль у спокої
c. Гойдальні рухи
d. Перерозгинання
*e. Обмеження рухів

10. Пацієнт віком 22 роки, який знаходиться в лікарні під спостереженням у зв'язку із ризиком суїциду, здається веселим, оскільки виписується. Що з нижченаведеного, ймовірно, відбувається?
a. Пацієнт задоволений, що йому не треба буде знову спілкуватися з медичними працівниками
*b. Його суїцидальний план прогресував
c. Пацієнт схвильований та радий бути знову в колі сім'ї
d. Пацієнт передбачає, що зміна обстановки може бути для нього корисною
e. Пацієнт радіє, що зможе припинити прийом ліків за межами лікарні

11. Визначте термін "духовність" у контексті ерготерапії.
a. Сім'я, релігія, інтереси та захоплення особи
b. Ціннісні орієнтири особи
c. Віра в Бога
*d. Глибоке переживання значення життя шляхом участі в заняттях, що передбачають реалізацію особистих ідеологій, прагнення знайти відповіді на важливі питання про сенс життя
e. Перелік найважливіших переконань

12. Яка мета аналізу виконання заняттєвої активності?
*a. Зрозуміти якомога більше про те, які заняття пацієнт може, хоче або повинен виконувати; виявити перешкоди на рівні особи, середовища та заняття; визначити, що потрібно для залучення у виконання активності
b. Зрозуміти, якому заняттю пацієнт надає перевагу
c. Дізнатися, як пацієнт виконує заняття
d. Продемонструвати родичам пацієнта, що він може бути незалежним у виконанні занять
e. Зрозуміти, чи вдасться пацієнту виконати заняття

13. Чоловік віком 65 років впав на кисть та отримав перелом зап'ястка в типовому місці. Накладено гіпс на чотири тижні. Після зняття гіпсу спостерігаються м'язові контрактури, набряк і біль. Запит пацієнта - відновити здатність писати та друкувати на комп'ютері. Яку короткострокову ціль поставить ерготерапевт?
*a. Через 2 тижні пацієнт, використовуючи адаптивне обладнання та ручку, за 5 хв самостійно напише номер телефону та своє ім'я
b. -
c. Через 2 тижні збільшиться пасивна амплітуда рухів у променево-зап'ястковому суглобі та суглобах кисті
d. Через 2 тижні пацієнт повністю повернеться до виконання робочих завдань
e. Через 2 тижні пацієнт навчиться тримати в руці ручку, столові прибори тощо

14. Який вид діяльності не належить до інструментальних активностей повсякденного життя?
a. Користування транспортом
*b. Споживання їжі
c. Прибирання
d. Приготування їжі
e. Здійснення покупок

15. Які потенційні предиктори відновлення для верхньої кінцівки в осіб з ураженням головного мозку?
a. Активне згинання кисті та згинання передпліччя в перші 72 год
b. Активне згинання пальців у перші 72 год
*c. Активне розгинання великого пальця та відведення плеча в перші 48 год
d. Відсутність спастичності в перші 72 год
e. Активне розгинання великого пальця та згинання плеча в перші 48 год

16. Яке порушення не характерне для пацієнтів з діагнозом: синдром Гієна-Барре?
a. Низькі показники оцінювання монофіламентами Семмеса-Вайнштейна
*b. Невиразне мовлення
c. Зниження концентрації уваги
d. Відчуття болю у нижніх та верхніх кінцівках
e. Неможливість виконання тесту з дев'ятьма кілочками (9-HPT)

17. Чоловік віком 71 рік шпиталізований з приводу пневмонії та хронічного обструктивного захворювання легень (ХОЗЛ). Він пересувається самостійно. За всі інструментальні активності повсякденного життя відповідає його дружина. Пацієнт не демонструє порушень когнітивної функції. Він працював столяром і як хобі продовжує виготовляти меблі. Яку рекомендацію насамперед потрібно дати пацієнту щодо продовження столярної справи?
a. Продовжувати цю діяльність не можна з таким діагнозом
b. Працювати вранці
c. Сидіти на високому табуреті
*d. Вдягати маску
e. Використовувати легші інструменти

18. Майже дворічна дитина з геміпарезом мотивована до самостійного вживання "пальчикової їжі". Під час заняття реабілітації ерготерапевт пропонує родзинки, які дитина піднімає неураженою кінцівкою. Який тип хапання демонструє дитина?
a. Пінцетне
*b. Латеральне
c. Пучкою
d. Сферичне
e. Нігтьове

19. Що здійснює ерготерапевт, розбиваючи заняття на складові частини та визначаючи послідовність їх виконання пацієнтом, з урахуванням стабільних і ситуативних складників, які можуть на нього впливати?
a. Заняттєву ідентичність
b. Скринінг
*c. Заняттєвий аналіз
d. Заняттєву адаптацію
e. Градуювання

20. Який вид середовища оцінює ерготерапевт, коли просить пацієнта розповісти про цінності, звичаї та стандарти поведінки, що він демонструє у громаді, до якої він належить?
a. Інституційне
b. Фізичне
c. Навколишнє
d. Соціальне
*e. Культурне

21. Пацієнт віком 64 роки з третьою стадією хвороби Паркінсона скаржиться на зміну швидкості ходьби (стала повільнішою). Під час зміни напрямку та піднімання сходами періодично відзначається втрата постурального контролю протягом 3-5 секунд у вигляді стартових затримок і короткочасних зупинок, щоб не впасти. Який тест потрібно використати для оцінки функціональної мобільності цього пацієнта?
a. "Ходьба на 6 метрів" з обліком часу
b. "Швидких поворотів" з обліком часу
*c. "Оцінка часу підйому і ходьби" з обліком часу
d. "П'яти присідань" з обліком часу
e. "Ходьба на 10 метрів" з обліком часу

22. Недоношена дитина перебуває у відділені інтенсивної терапії. Через м'язову слабкість відсутні антигравітаційні довільні рухи верхніми кінцівками. Позиціонування в якому положенні сприятиме функціональним рухам "з рук у рот"?
a. Напівлежачи на спині
b. Лежачи на спині
c. -
d. Лежачи на животі
*e. Лежачи на боці

23. Пацієнт хворіє на синдром Гійєна-Барре з повним паралічем м'язів тіла. Яку тактику в роботі з цим пацієнтом потрібно застосувати першочергово?
a. Тренування навичок АDL (активності повсякденного життя)
b. Заняття для зміцнення м'язів кисті руки
c. Заняття для зміцнення м'язів
*d. Збільшення пасивного діапазону рухів, позиціонування та ортезування
e. Рівновага та вправи на загальне зміцнення

24. Які параметри необхідно виміряти для коректного вибору крісла колісного?
a. Маса тіла, довжина передпліччя, довжина гомілки, довжина тулуба
b. Маса та довжина тіла
c. Довжина ніг і довжина тулуба
*d. Ширина, глибина та висота сидіння, довжина ніг, висота передпліч і висота спинки
e. Ширина, глибина та висота сидіння, маса тіла

25. Пацієнтці віком 46 років встановлено діагноз: інфаркт головного мозку з лівобічним геміпарезом. Пацієнтка звертається до ерготерапевта із запитом на покращення можливості виконувати щоденні домашні завдання із залучення лівої руки. Зазначає, що може виконувати завдання, які передбачають відведення руки до рівня плечей, але руки швидко втомлюються. Також хоче покращити активні рухи кисті, адже зараз пацієнтка може брати в руку великі циліндричні предмети, але деколи відчуває неможливість відпустити предмет. Яке доказове втручання для покращення функції лівої руки та активності повсякденного життя є оптимальним для цієї пацієнтки?
a. Когнітивно-поведінкова терапія
b. Індукована обмеженням рухова терапія
c. Контекст-орієнтовна терапія
d. Інтенсивне бімануальне тренування
*e. Дзеркальна терапія

26. Чотирирічна дитина з атаксією самостійно не п'є з чашки та розливає воду, інколи навіть не доносячи її до рота. Який посуд для пиття необхідно порекомендувати?
a. Склянка без ручок, у яку вставлена довга соломинка, що має товсті стінки та вузький простір
b. Звичайна чашка з довгою соломинкою
c. Склянка без ручок з вирізом для губ
d. Пляшка із соскою
*e. Чашку з товстими ручками та кришкою, в яку вставлена коротка соломинка, що має товсті стінки та вузький простір

27. Пацієнтка хворіє на розсіяний склероз впродовж 7 років. Вона скаржиться, що їй складно організувати свою повсякденну активність і вона дедалі більше залежить від допомоги чоловіка в усіх справах повсякденного життя. Який метод необхідно застосувати для оцінювання виконавчих навичок пацієнтки?
a. Канадська оцінка виконання занять СОРМ (Canadian Occupational Performance Measure)
b. Монреальське когнітивне оцінювання MoCA (Montreal Cognitive Assessment)
c. MiniCog Test
d. Оцінка функціональної самостійності FIM (Functional Independence Measure)
*e. Оцінювання рухових та процесуальних навичок AMPS (Assessment of Motor and Process Skills)

28. У чоловіка віком 57 років спостерігаються наслідки ішемічного інсульту з лівостороннім геміпарезом. Під час обстеження виявлено: збіднене мовлення, складно добирає слова, не всі предмети може назвати, однак правильно пояснює їхнє призначення. Читає по складах і розуміє значення лише простих слів, але не всього тексту. Здатність рахувати грубо порушена. На прохання дати праву руку - дезорієнтований. Яке порушення функції мовлення спостерігається у пацієнта?
a. Семантична афазія
b. Тотальна афазія
c. Сенсорна афазія
*d. Амнестична афазія
e. Моторна афазія

29. Хлопець віком 18 років отримав травму голови. У нього спостерігається сильне порушення координації, але він хоче самостійно їсти. Однак коли він їсть самостійно, дуже брудниться, і батько наполягає на тому, щоб його годували. Яка ваша подальша тактика?
a. Порадите батьку знайти особу, яка би могла годувати хлопця
b. Проведете навчання з використанням пластикових предметів
c. Поясните хлопцю, що він не зможе самостійно це робити, і батько не проти йому допомагати
*d. Дослухаєтеся до пацієнта та його потреб
e. Послухаєте батька, бо він - єдиний доглядальник за сином

30. За яких станів дітям рекомендоване застосування перлинних ванн та яка кількість процедур передбачена?
a. Хвороби травної системи, 12 процедур
b. Захворювання сечовидільної системи, 9 процедур
c. Захворювання шкіри, 11 процедур
d. Травми опорно-рухового апарату, 8 процедур
*e. Функціональні розлади нервової системи, 10 процедур

31. Мати дитини, у якої знижений м'язовий тонус, звернулася до ерготерапевта з проханням зробити для дитини корсет з еластичними вставками для стимуляції сприйняття власного тіла. Які розміри ерготерапевт повинен врахувати?
a. На спині - до середини лопаток, спереду - 5-6 см нижче сосків, з боків - 2 см вниз від пахвової западини і до великого вертлюга
b. На спині - від низу лопаток, спереду - 3-4 см вище сосків, з боків - 2 см вниз від пахвової западини і до великого вертлюга, на нижньому краї спереду повинна бути виїмка (приміряти сидячи)
c. На спині - до верху лопаток, спереду - 3-4 см вище сосків, з боків - 2 см вниз від пахвової западини і вниз до великого вертлюга
d. На спині - до верху лопаток, спереду - 3-4 см вище сосків, з боків - від пахвової западини і до стегна
*e. На спині - до середини лопаток, спереду - 3-4 см вище сосків, з боків - 2 см вниз від пахвової западини і до великого вертлюга, на нижньому краї спереду повинна бути виїмка (приміряти сидячи)

32. Чоловік віком 84 роки хворіє на хронічну серцеву недостатність унаслідок ішемічної хвороби серця. Він відчуває труднощі з пересуванням, деякими аспектами самообслуговування та демонструє зниження витривалості. Враховуючи стан серцево-судинної системи пацієнта, виконання якого завдання було б для нього найскладнішим?
a. Гоління електробритвою
b. Підстригання нігтів
c. Знімання взуття
*d. Миття голови під душем
e. Одягання светра-пуловера

33. Який основний м'яз відповідає за рух розгинання в колінному суглобі?
a. Клубово-поперековий м'яз
b. Півсухожилковий м'яз
c. Двоголовий м'яз стегна
*d. Чотириголовий м'яз стегна
e. Передній великогомілковий м'яз

34. Дайте рекомендації щодо пози для сну пацієнту після ендопротезування кульшового суглоба через 1 тиждень після операції.
*a. Лежачи на спині з подушкою для відведення між ногами
b. На неоперованому боці з подушкою для відведення між ногами
c. На неоперованому боці без допоміжних пристроїв
d. На оперованому боці з подушкою для відведення між ногами
e. На спині з подушкою під колінними суглобами

35. Які відкриті питання можуть застосовуватися ерготерапевтом під час інтерв'ю?
a. Питання для покращення розуміння, питання з відповіддю, питання "так" і "ні"
b. Питання для пошуку варіантів правильної відповіді, питання, які передбачають єдину правильну відповідь
c. Питання на пошук причин проблем пацієнта, питання, які вже мають відповідь, питання, які не передбачають різних тлумачень
d. Питання, з якими погоджується пацієнт, питання, які не містять протиріч, питання, у змісті якого вже міститься відповідь
*e. Уточнювальні питання, питання зондування, питання для вирішення

36. Що враховує ерготерапевт під час планування втручання, коли аналізує особистісно та духовно важливі для пацієнта дії/серії дій, що виконуються пацієнтом у певній послідовності, у зручний для нього час, спосіб і манеру?
a. Ролі
b. Звички
*c. Ритуали
d. Рутини
e. Уміння та навички соціальної взаємодії

37. Що може запропонувати ерготерапевт пацієнту з порушенням розрізнення правої та лівої сторони в контексті виконання ADL та IADL?
a. Використання письмових підказок і покрокових інструкцій
*b. Маркування сторін одягу та взуття, використання яскравого браслета чи годинника на руці
c. Використання контрастних кольорів у домашньому середовищі
d. Маркування різними кольорами предметів різного призначення
e. Використання допоміжних засобів для одягання - засоби для взування з подовженою ручкою, допоміжний засіб для вдягання шкарпеток та одягу на нижню частину тіла

38. Які з нижченаведених визначень не належать до підрозділів МКФ?
a. Активність і участь
b. Фактори навколишнього середовища
c. Реадаптація і участь
d. Структура і функція
*e. Інвалідність і реадаптація

39. Який показник входить до компоненту "функції" за міжнародною класифікацією функціонування (МКФ)?
a. Прогулянка з онуками
b. Робота
c. Спускання східцями
d. Догляд за квітами
*e. Гнучкість

40. Якою є залежність пацієнта в активності повсякденного життя за індексом Бартела, якщо цей індекс становить 50 балів?
a. Легка
b. Повна
*c. Виражена
d. Відсутня
e. Помірна

41. Тримісячна дитина має вроджену правобічну кривошию. Оберіть положення для позиціонування, які сприятимуть корекції асиметричної пози та постави.
a. Положення лежачи на спині та сидячи під прямим кутом
*b. Положення лежачи на животі та на правому боці
c. Положення лежачи на животі та на лівому боці
d. Положення лежачи на животі та на спині
e. -

42. Жінка віком 46 років скаржиться на появу хиткості вправо під час ходьби, не може втримати ложку в правій руці (вміст ложки розливається). У пацієнтки змінився почерк - літери стали великими, розмашистими. Під час обстеження виявлено горизонтальний ністагм при погляді вправо. Під час пальце-носової проби спостерігаються кінетичний тремор із амплітудою <5 см у правій руці, знижений м'язовий тонус, гіперметрія правої верхньої та нижньої кінцівок. Під час проби Ромберга виявлено нестійкість із відхиленням вправо та назад. Який синдром порушення координації виявлено у цієї пацієнтки?
a. Правосторонню вестибулярну атаксію
b. Правосторонню коркову атаксію
c. Правосторонню сенситивну атаксію
*d. Правосторонню мозочкову атаксію
e. Правосторонню лобну атаксію

43. Що з нижченаведеного повинен зробити ерготерапевт під час першого інтерв'ю з пацієнтом?
a. Погодити з пацієнтом цілі ерготерапії
b. Проінформувати пацієнта про важливість оцінювання
c. Попросити пацієнта продемонструвати активні рухи верхньої кінцівки
*d. Запитати пацієнта про його інтереси
e. Проінформувати пацієнта про особливості ерготерапевтичних втручань, які пропонуються пацієнту

44. Яка загальна тривалість реабілітаційних сесій протягом робочого дня ерготерапевта, що працює на повну ставку, під час надання реабілітаційної допомоги в стаціонарних та/або амбулаторних умовах згідно з чинним законодавством України?
*a. Не більше 6 год
b. Не більше 5 год
c. Не менше 7 год
d. Не менше 2 год
e. 8 год

45. Трирічна дитина із церебральним паралічем має труднощі зі споживанням їжі. Для побудови плану терапії потрібно визначити рівень навичок. За допомогою якого інструмента оцінювання ерготерапевт має змогу чітко визначити рівень умінь споживання?
a. Питальника визначення дитячої інвалідності
b. Сенсорного профілю
*c. Системи класифікації спроможності вживання їжі та рідини
d. Оцінки рівня розвитку дітей
e. Педіатричного опитувальника якості життя

46. Недоношена дитина перебуває у відділенні інтенсивної терапії. Зовнішня шкідлива стимуляція (яскраве світло, гучні сторонні звуки) викликає у дитини стрес. Які з нижченаведених ознак є моторними ознаками стресу у дитини?
*a. Гримаса, гіперекстензія кінцівок і тулуба
b. Підвищення показників серцево-судинної системи
c. Збільшення частоти дихання та типу дихання
d. -
e. Дратівливість або сонливість

47. Під час тестування чоловіка віком 80 років виявлено: пацієнту складно сконцентруватися та зрозуміти поточну ситуацію, наявні проблеми з пам'яттю та іншими когнітивними здібностями. Для якого патологічного стану характерна така клінічна картина?
a. Хвороби Паркінсона
*b. Деменції
c. Гострого порушення мозкового кровообігу
d. Депривації
e. Деадаптації

48. Працюючи з чоловіком віком 40 років, який має порушення процесуальних навичок, ерготерапевт застосовує модель заняттєвої активності людини. Його метою є покращення виконавчих моделей для успішної заняттєвої участі пацієнта. З анамнезу відомо, що чоловік переніс ЧМТ (черепно-мозкову травму). Яке завдання під час реабілітаційної сесії якнайкраще відповідає поставленим цілям ерготерапевта?
a. Заповнення чеклисту інтересів
b. Написання списку для здійснення покупок
*c. Організація списку щоденних завдань
d. Виконання будь-якої активності повсякденного життя
e. Приготування простої страви

49. Чоловікові віком 28 років з переломом плечової кістки встановлено пластину для остеосинтезу. З ерготерапевтом почав працювати через місяць після операції. Його запит: водити авто, грати на гітарі, друкувати на ноутбуці. Яке оцінювання потрібно застосувати, щоб зрозуміти пріоритетну ціль для пацієнта?
*a. Канадська оцінка виконання заняттєвої активності та участі
b. Оцінювання інструментальної повсякденної активності
c. Шкала Бартела
d. Шкала функціональної незалежності (FIM)
e. Оцінка спроможності верхньої кінцівки DASH

50. Пацієнт має підвищений тонус у правій верхній кінцівці дистальніше ліктя внаслідок інсульту. Ерготерапевт позиціонує пацієнта в положенні лежачи на правому боці. Яка основна перевага цього положення тіла?
a. Сприяння виконанню активностей повсякденного життя
b. Сприяння активному використанню протилежної частини тіла
*c. Сприяння зменшенню спастичності
d. Сприяння комфортному положенню тіла пацієнта
e. Сприяння безпечному переміщенню в ліжку

51. Яка терапія найефективніша для поліпшення функції верхніх кінцівок у перші чотири тижні після інсульту за наявності позитивного прогнозу відновлення?
a. Дзеркальна терапія та десенситизація
*b. Модифікована, індукована обмеженням рухова терапія та терапія, орієнтована на завдання
c. Бобат-терапія та індукована обмеженням рухова терапія
d. Бобат-терапія та терапія, орієнтована на завдання
e. Десенситизація та індукована обмеженням рухова терапія

52. Що належить до компонента "участь" за міжнародною класифікацією функціонування (МКФ)?
*a. Прогулянка з онуками
b. Хода
c. Витривалість
d. Сила
e. Гнучкість

53. Який ступінь залежності відображає шкала FIM, якщо пацієнт у домені "самообслуговування" має оцінку меншу ніж 1?
a. Мінімальна залежність
b. Максимальна залежність
c. Незалежний
*d. Повна залежність
e. Потребує супервізії

54. Який рух потрібно зробити, для перевірки спастичності м'язів задньої групи стегна (hamstring muscles group)?
*a. Швидке згинання гомілки
b. Повільне розгинання гомілки
c. Повільне розгинання стегна
d. Швидке розгинання гомілки
e. Швидке розгинання стегна

55. Визначте поняття "стандартизований тест" у практиці роботи ерготерапевта.
a. -
b. Тест, яким часто користуються у певних ситуаціях
*c. Тест, який пройшов процес наукового випробування, щоб визначити його валідність та надійність
d. Тест, який виявився оптимальним для оцінювання у випадку, подібному до того, що розглядається зараз
e. Тест, який має детальну інструкцію для використання

56. Що належить до адаптивних технологій для мобільності?
a. Кошик для ходунків, таця для ходунків, тримач для посуду
b. Стілець для душу, підвищене сидіння для туалету, приліжковий комод з поручнем
c. Ортез на гомілковостопний суглоб, ортез на колінний суглоб
d. Комунікаційні дошки, спеціальне програмне забезпечення, картки для альтернативної комунікації
*e. Крісло колісне, милиці, тростини

57. Укажіть специфічну шкалу, яку використовують для оцінки якості життя після інсульту.
a. Європейську шкалу інсульту
b. Шкалу інсульту Національного інституту здоров'я
c. Шкалу профілю впливу хвороби
d. Ноттінгемський профіль здоров'я
*e. Шкалу впливу інсульту

58. Що таке терапевтичні стосунки з точки зору ерготерапії?
a. Процес, коли ерготерапевт та пацієнт працюють над покращенням функціональних можливостей
b. Процес, коли ерготерапевт визначає цілі, яких може досягнути пацієнт в процесі втручання, та будує відповідний план терапії
c. Взаємодія між ерготерапевтом та пацієнтом, у якій ерготерапевт знає, у якій ситуації треба порадити пацієнту звернутися до психолога чи іншого спеціаліста
d. Процес, коли ерготерапевт пояснює пацієнту, що він повинен взяти на себе відповідальність за своє відновлення
*e. Взаємодія між ерготерапевтом та пацієнтом, у якій ерготерапевт відповідальний за залучення до процесу ерготерапії, сприяння реабілітаційному процесу

59. Жінка віком 63 роки хворіє на морбідне ожиріння і два дні тому перенесла операцію шлункового шунтування. Перебуває у відділенні інтенсивної терапії через перфорацію кишечника. Під час зміни положення тіла пацієнтка впала з ліжка на підлогу. Після цього вона почала відмовлятися від мобілізації. У пацієнтки підвищений ризик захворіти на аспіраційну пневмонію. Що повинен зробити ерготерапевт прешочергово, щоб попередити акт аспірації?
a. Оцінити ковтання
*b. Підняти узголів'я та підніжжя ліжка
c. Забезпечити пацієнтку протертою їжею
d. Забезпечити пацієнтку адаптованим посудом
e. Заохочувати пацієнтку часто кашляти

60. Як називаються заходи, які ерготерапевт проводить з пацієнтом після оцінювання?
a. Вправи
b. План дій
c. План заходів
*d. Втручання
e. Комплекс терапевтичних заходів

61. Дитина віком 14 років перебуває на диспансерному обліку у зв'язку з виразковою хворобою шлунка. Щороку проходить санаторно-курортне лікування в спеціалізованих стаціонарних закладах з використанням бальнеотерапії, ЛФК, фізіотерапевтичної апаратури. Які мінеральні води потрібно призначити для перорального застосування?
a. Гідрокарбонатні в холодному вигляді
b. Хлоридно-натрієві в теплому вигляді
c. Сульфатно-магнієві в холодному вигляді
d. Хлоридно-натрієві в холодному вигляді
*e. Гідрокарбонатні в теплому вигляді

62. Які причини можуть спонукати ерготерапевта вибрати для дитини з інвалідністю допоміжні пристрої або технології та навчити дитину використовувати їх?
a. Вимоги посадової інструкції ерготерапевта
b. Вимога дитини або її батьків
c. Рекомендація лікаря
*d. Порушення, що обмежують здатність дитини брати участь у своїх життєвих ролях
e. Обмеження функцій опорно-рухового апарату

63. Пацієнту віком 35 років встановлено діагноз: травма спинного мозку на рівні Th9-Th10, ASIA C, нижня параплегія. Об'єктивно спостерігається: самостійне присаджування на край ліжка, з незначною допомогою переміщення на приліжкове крісло та приліжковий туалет, самостійне пересування на кріслі колісному, самостійне вдягання одягу на верхню частину тіла, з помірною допомогою - на нижню частину тіла. Із анамнезу відомо, що працював водієм-експедитором, через травму втратив роботу. Одружений, дітей не має. Добре вмотивований. На якій довгостроковій цілі в контексті домена участь (за МКФ) фокусуватиметься кінцевий результат ерготерапії для пацієнта?
*a. Повернення до роботи або її модифікація
b. Навчання вдяганню речей на нижню частину тіла
c. Навчання самостійному переміщенню на крісло
d. Навчання користуванню туалетом
e. Відновлення сили м'язів нижніх кінцівок

64. Під час обстеження чоловіка після перенесеного ГПМК виявилося, що в нього слабкість у верхній та нижній кінцівках з правого боку. Який тип ослаблення м'язів наявний у цього пацієнта?
a. Параплегія
*b. Геміпарез
c. Парапарез
d. Тетрапарез
e. Геміплегія

65. У жінки віком 51 рік діагностовано ураження променевого нерва в ліктьовому згині. Скаржиться на зниження м'язової сили в руці та втрату шкірної чутливості. Працює лаборантом із забору крові у відділенні трансфузіології. Багато маніпулює пробірками та пише. Обожнює свою роботу. Який основний запит буде у пацієнтки?
a. Збільшення витривалості
b. Збільшення сили
c. Повернення до господарських обов'язків
*d. Повернення на роботу
e. Покращення спритності та координації

66. Пацієнту встановлено діагноз: слуховий неглект. Яку тактику потрібно застосувати ерготерапевту для підтвердження діагнозу?
*a. По черзі з одного та з іншого боку плескати долонями за спиною в пацієнта
b. Попросити пацієнта скопіювати малюнок годинника
c. Попросити пацієнта виконати будь-яку дію
d. Зав'язати очі пацієнту та перевірити його координацію
e. Гучно увімкнути музику

67. У пацієнта після перенесеного ГПМК під час оцінки дрібної моторики спостерігається використання компенсаторних рухів ліктем при спробах посунути запропоновані предмети. Який тип хапання спостерігається у пацієнта?
a. Первинний
*b. Вторинний
c. Неповний
d. Третинний
e. Третинний неповний

68. До ерготерапевта звернулася сім'я п'ятирічного хлопчика з такими поведінковими розладами: вибірковість у їжі й тактильна надчутливість. Який метод ерготерапевтичного оцінювання найдоцільніший для розуміння причини заняттєвих проблем?
a. Заняттєвий аналіз
b. Опитувальник якості життя
c. Тестування великих моторних функцій
*d. Сенсорний профіль
e. Анкетування

69. Скільки існує рівнів залежності за шкалою FIM: критерії функціональної незалежності старих людей?
a. 5
*b. 7
c. 2
d. 4
e. 3

70. Що не належить до виконавчих моделей у контексті ерготерапії?
a. Ритуали
b. Звички
c. Ролі
d. Рутини
*e. Активності повсякденного життя

71. Жінка після ендопротезування кульшового суглоба (тиждень після операції) звернулася до ерготерапевта. Її запит стосується правильного положення під час сну. Що може рекомендувати ерготерапевт?
a. Тільки на неоперованому боці без допоміжних засобів
b. На оперованому боці з подушкою для відведення між ногами для уникнення внутрішньої ротації та аддукції
c. Обмежень у положенні під час сну немає
d. Положення під час сну - лежачи на спині, не використовуючи допоміжні засоби, або на оперованому боці з подушкою для відведення з метою уникнення аддукції
*e. На спині, використовуючи подушку між ногами, зі згоди терапевта - на неоперованому боці з подушкою для відведення для уникнення внутрішньої ротації та аддукції

72. Ерготерапевт під час роботи з пацієнтом з агнозією вибрав підхід відновлення. Які завдання потрібно використовувати на заняттях?
a. Використання комп'ютерних програм для дефіцитів поля зору
*b. Розпізнавання та використання предметів у побуті
c. Розподіл малюнків за категоріями
d. Здатність розкласти предмети за категоріями
e. Здатність зосереджуватися на зорових стимулах

73. Які адаптивні засоби потенційно можуть бути рекомендовані для пацієнта з хворобою Альцгеймера?
a. Адаптовані столові прибори - виделки та ложки з товстими ручками, адаптована дошка для нарізання
b. Засоби для користування у ванній кімнаті та для одягання з подовженими ручками
c. Обтяжувачі на столові прибори та засоби для хобі (ручки, олівці тощо)
*d. Органайзери для медикаментів, прилади для нагадування (звукові та світлові), календар подій та графік дня
e. Засоби для мобільності - милиці та ходунки

74. Пацієнт віком 20 років з діагнозом: травма спинного мозку, неврологічний рівень C_6, ASIA A) Після травми минув один місяць. Під час заняття в ліжку в положенні лежачи виникли такі симптоми: головний біль, раптове збільшення артеріального тиску на 30 мм рт. ст., потовиділення вище рівня ураження. Яку допомогу потрібно швидко надати пацієнту?
a. Перевернути на правий бік і зігнути ноги в колінах
b. Покласти та підняти ноги вище рівня тулуба
*c. Посадити та опустити ноги
d. Покласти з прямими ногами
e. Посадити та підняти ноги під кутом більше ніж 90^o

75. Що означає оцінка 35 балів за шкалою самооцінки побутових можливостей повсякденного життя Мертон і Саттон?
a. Мінімальну побутову адаптацію
b. Достатню побутову адаптацію
c. Відсутність побутової адаптації
*d. Задовільну побутову адаптацію
e. Повну побутову адаптацію

76. Ерготерапевт під час спілкування з пацієнтом після гострого порушення мозкового кровообігу вбачає потребу у проведені обстеження активності повсякденного життя пацієнта. Який інструмент оцінювання, ймовірно, вибере ерготерапевт?
a. Шкалу Френчай
b. Індекс Мотрісіті
c. Тест Альберта
*d. Індекс Бартела
e. Шкалу Ашфорта

77. У дитини з атаксією порушені стабільність, координація та селективність рухів. Що може рекомендувати ерготерапевт для чіткішого сприйняття дитиною сенсорної інформації від свого тіла (положення тіла в просторі)?
a. Ходунки
b. Вертикалізатор
c. Брючки для сидіння
d. Корсет із еластичними вставками
*e. Жилет зі свинцевими вставками

78. За допомогою якої шкали оцінюють морфологічну та функціональну незрілість організму, його органів і систем у недоношених дітей?
*a. Баллард
b. Бартел
c. Апгар
d. MoCA
e. FIM

79. Дайте визначення терміна "апоптоз" в контексті теорій старіння.
*a. Процес запрограмованої загибелі клітин
b. Процес поступового знищення здорових клітин організму
c. Процес заміщення здорових клітин на погані
d. Процес згасання енергії в організмі
e. Процес погіршення функцій та систем організму

80. Якою має бути висота ручки чотириопорної палиці для особи після перенесення ГПМК?
*a. На висоті згину зап'ястка
b. На висоті ліктя
c. На висоті середини передпліччя
d. На висоті 1/3 передпліччя
e. На висоті кінчиків пальців

81. Чоловіку віком 72 роки діагностовано хворобу Альцгеймера. У другій половині дня він самостійно ходить у саду. Які стратегії допоможуть йому не заблукати?
a. Щоденник
b. Календар
c. Годинник
*d. Значущі предмети протягом всього маршруту
e. Фотографії

82. Який тест можна використовувати для тестування координаційних здібностей літніх людей?
*a. Тінетті
b. Френчай
c. Флосінга
d. Мотрісіті
e. Ловетта

83. Під час роботи з пацієнтом із контрактурою в ліктьовому суглобі відзначається патологічне кінцеве відчуття "спазму м'яза". Які симптоми спостерігаються у пацієнта?
a. Виникає ефект віддачі при найбільшій амплітуді
b. Подібне до нормального відчуття розтягнення м'яких тканин, але виникає значно раніше, відчуття віддачі відсутнє
c. Відсутність механічної протидії, але рух зупиняється через сильний біль
d. Подібне до нормального, але виникає раніше
*e. М'яз рефлекторно зупиняє рух через сильний біль

84. На які характеристики ерготерапевт має орієнтуватися, вибираючи взуття для шестирічної дитини з розладами аутистичного спектра?
a. Самостійний вибір дитини, легкість взування та знімання взуття, однотипні матеріали на всіх типах взуття
b. Легкість взування та знімання взуття, наявність довгої застібки, наявність шнурівки, ортопедичне взуття
c. Розрахунок на більший розмір, наявність довгої застібки, наявність шнурівки
*d. Реакція дитини під час носіння, легкість взування та знімання взуття, наявність довгої застібки
e. Самостійний вибір дитини, легкість взування та знімання взуття, наявність довгої застібки, наявність шнурівки

85. Ерготерапевт проводить скринінгове оцінювання пацієнта, якому нещодавно наклали гіпс на ліву верхню кінцівку. Яка з нижченаведених ситуацій має його найбільше насторожити?
a. Зауваження про недотримання рекомендацій лікаря щодо тримання руки у піднятому положенні
b. Роздратування щодо неможливості нормального миття
c. Скарга на свербіж лівої руки
*d. Скарга на біль у лівому передпліччі
e. Скарга на прояви артриту у зап'ястях під час спирання на милиці

86. У чоловіка віком 88 років встановлено діагноз: застійна серцева недостатність і двосторонній остеоартрит коліних суглобів. Він використовує тростину під час прогулянок по вулиці та відчуває труднощі з пересуванням і зниження витривалості. Який мобільний пристрій найкраще підходить для вирішення проблеми пересування пацієнта по вулиці?
a. Ще одна тростина
*b. Колісні ходунки із сидінням
c. Крокувальні ходунки
d. Крісло колісне з електричним приводом
e. Крісло колісне з ручним керуванням

87. Яка оцінка призначена для забезпечення базового вимірювання перцептивних, моторних і когнітивних втручань для дітей?
a. Сенсорний профіль
*b. Когнітивне тестування для дітей (DOTCA-Ch)
c. Тест Бірі-Буктениці
d. Тест Бруінінкса-Осерецького
e. Шкала розвитку моторики Пібоді II (PDMS-2)

88. Ерготерапевт просить пацієнта, який переніс операцію на ротаторній манжеті, дотягнутися до шафи та взяти пластикові окуляри. Яку рамку практики застосовує ерготерапевт у своїй роботі?
a. Реабілітаційну
*b. Біомеханічну
c. Моторного контролю
d. -
e. Компенсаційну

89. Яке адаптивне обладнання рекомендоване пацієнту з ампутацією нижньої кінцівки нижче коліна з метою профілактики контрактур у колінному суглобі?
*a. Використання опорної дошки для уникнення флексії в колінному суглобі
b. Постійне носіння статичного ортеза на колінному суглобі в положенні флексії 30^o
c. Постійне носіння статичного ортеза на колінному суглобі в положенні флексії 90^o
d. Постійне носіння статичного ортеза на колінному суглобі в положенні флексії 45^o
e. Постійне носіння статичного ортеза на колінному суглобі в положенні флексії 10^o

90. Вкажіть рівні незалежності в контексті ерготерапії.
a. Самостійний у виконанні занять та несамостійний у виконанні занять
*b. Незалежний, під наглядом, з мінімальною допомогою, з середньою допомогою, із максимальною допомогою, залежний
c. Незалежний, такий, що потребує допомоги, та залежний
d. Незалежний, такий, що потребує допомоги чи нагадування, та залежний
e. Незалежний та залежний

91. Яка з нижченаведених характеристик не належить до SMART-цілей, що визначаються для пацієнта?
a. Реалістична
b. Специфічна
c. Вимірювана
d. Обмежена в часі
*e. Соціальна

92. Пацієнт після ГПМК під час обстеження із застосуванням функціональної шкали рівноваги Берга набрав 39 балів. Про що свідчить така кількість балів?
*a. Здатність ходити з допомогою, середній ризик падіння
b. Здатність переміщуватися, високий ризик падіння
c. Повністю залежить від крісла колісного, високий ризик падіння
d. Незалежність від зовнішньої підтримки, малий ризик падіння
e. Здатність ходити без допоміжних засобів

93. Який вектор для адаптації процесу навчання, зокрема письма, для дітей із м'язовою дистрофією Дюшена є найкращим?
a. Заміна ручки на легшу
b. Перерви під час заняття
c. Зміна положення впродовж заняття
d. Зміна нахилу столу
*e. Застосування програми голосової активації

94. У будинку для літніх людей жінці віком 83 роки діагностовано хворобу Альцгеймера. Пацієнтка дезорієнтована в часі та просторі, що погіршує її координацію та рівновагу під час ходьби. Вона не знає, де перебуває та чому, відмовляється користуватися кріслом колісним. Яку з нижченаведених рекомендацій надасть ерготерапевт першочергово?
a. Рекомендувати пацієнтці не виходити зі своєї кімнати
*b. Рекомендувати членам сім'ї принести родинні фотографії в кімнату пацієнтки
c. Рекомендувати пацієнтці штовхати крісло колісне перед собою для безпеки
d. Скерувати пацієнтку до психіатра або психотерапевта
e. Рекомендувати членам родини постійно бути поруч із пацієнткою

95. Де має знаходитися терапевт для страхування пацієнта з правостороннім геміпарезом під час піднімання сходами?
a. Ліворуч від пацієнта, стоячи на сходинку вище від пацієнта
b. Ліворуч від пацієнта, стоячи на сходинку нижче від пацієнта
c. Праворуч від пацієнта, стоячи перед пацієнтом
d. Праворуч від пацієнта, стоячи на сходинку вище від пацієнта
*e. Праворуч від пацієнта, стоячи на сходинку нижче від пацієнта

96. Укажіть вихідну позицію при страхуванні пацієнта після перенесеного ГПМК з лівостороннім геміпарезом під час спускання сходами.
a. Позаду та трохи ліворуч від пацієнта
b. Попереду та трохи праворуч від пацієнта
c. Позаду пацієнта
*d. Попереду та трохи ліворуч від пацієнта
e. Позаду та трохи праворуч від пацієнта

97. Які втручання найдоречніше проводити ерготерапевту дитині, у якої присутня гравітаційна невпевненість, з метою підвищення толерантності до рухової активності та зменшення страху?
a. Активність, яка вимагає чергування рухових патернів (наприклад, перетягування канату)
b. Активність, яка вимагає використання симетричних рухових патернів (наприклад, гра в м'яч обома руками)
*c. Лінійні, вертикальні рухи (наприклад, батут), гойдання на низько підвішених гойдалках з двома точками кріплення
d. Мінімізувати вестибулярні стимуляції
e. Активність, яка вимагає стабільного поля зору під час руху (наприклад, кидання в ціль під час руху)

98. Дитина самостійно утримує положення сидячи в стільці, однак під час спроби виконати будь-яку активну дію спостерігається підвищення тонусу м'язів, приведення та внутрішня ротація ніг. Що може порекомендувати ерготерапевт у цьому разі?
a. Корсет із еластичними вставками
*b. Брючки для сидіння
c. Наплічну хустку
d. Циліндр
e. U-подібну ортопедичну подушку

99. Який ортез рекомендовано у разі невропатії серединного нерва?
a. Статичний ортез на IV та V пальці для уникнення перерозгинання в метакарпофалангових суглобах
b. Статичний ліктьовий ортез для уникнення флексії
c. Ортез на липучках для фаланг двох пальців
d. Статичний ортез на променево-зап’ястковий суглоб
*e. Ортез стабілізації великого пальця для виведення його в положення хапання

100. Жінка звернулась до ерготерапевта через 6 місяців після інсульту. Який метод оцінювання найкраще застосувати для визначення бачення пацієнтки власної можливості функціонального використання кисті та руки?
a. Модифіковану шкалу Ашфорта
b. Тест функціонування Джебсона-Тейлора
*c. Опитувальник DASH - Disability of Arm Shoulder and Hand
d. Шкалу Фуґл-Мейера
e. -

101. Пацієнт скаржиться на труднощі в користуванні мобільним телефоном, зазначає, що не бачить ліву нижню частину екрана. Яке функціональне порушення спостерігається в пацієнта?
*a. Квадрантопсія
b. Неглект
c. Атаксія
d. Геміанопсія
e. Квадроплегія

102. Ерготерапевт працює у центрі для осіб із порушеннями психічного здоров'я. Один із пацієнтів скаржиться, що після зміни ліків він відчуває труднощі з читанням інструкцій на роботі. Яку тактику потрібно застосувати ерготерапевту першочергово?
a. Переконати пацієнта в тому, що порушення зору не пов'язане з прийманням ліків
b. Навчити пацієнта, як обговорити його проблему з роботодавцем
*c. Заохочувати пацієнта проконсультуватися з лікарем-психіатром щодо виявлених проблем із зором
d. Запропонувати пацієнту купити окуляри для читання в місцевій аптеці
e. Звернутися до лікаря-офтальмолога для перевірки зору

103. Чоловік віком 90 років має остеоартрит правого колінного суглоба. Відчуває труднощі з пересуванням та самообслуговуванням. Ерготерапевт вважає, що пацієнт потребує спеціального обладнання, яке сприятиме підвищенню його безпеки, однак чоловік від усього відмовляється. Які дії ерготерапевта є першочерговими?
a. Знайти можливість для пацієнта придбати рекомендоване обладнання зі знижкою
b. Обговорити з дружиною пацієнта рекомендоване обладнання
c. Надати рекомендоване обладнання у тимчасове безкоштовне користування
*d. Задокументувати відмову пацієнта від обладнання
e. Продовжувати переконувати пацієнта в необхідності обладнання

104. Пацієнт після перенесеного інсульту проходить первинне оцінювання з ерготерапевтом. Показник за шкалою Бартела становить 70 балів. Який рівень побутової активності у цього пацієнта?
a. Зможе перевертатися у ліжку з мінімальною допомогою
*b. Зможе одягати нижню частину тіла з мінімальною допомогою
c. Зможе переміщуватися з крісла колісного на туалет з середньою допомогою
d. Зможе вживати їжу із середньою допомогою
e. Зможе виконувати активність повсякденного життя з середньою допомогою

105. У пацієнтки діагностовано синдром Броуна-Секара. Яке порушення буде виявлено ерготерапевтом під час первинного оцінювання?
a. Параліч та біль
b. Параліч і повна втрата відчуття болю, температури та дотику нижче від рівня ураження
c. Руховий параліч і втрата пропріоцепції на контралатеральній стороні та втрата відчуття болю, температури і дотику на іпсилатеральній стороні нижче від рівня ураження
d. Параліч і часткова втрата відчуття болю, температури та дотику вище від рівня ураження
*e. Руховий параліч і втрата пропріоцепції на іпсилатеральній стороні та втрата відчуття болю, температури і дотику на контрлатеральній стороні нижче від рівня ураження

106. Пацієнт віком 48 років отримав легку черепно-мозкову травму внаслідок дії вибухової хвилі. Заплановані ерготерапевтичні втручання для пацієнта передбачають вправи зі стабілізації погляду з одночасними рухами головою. Яка терапевтична мета застосування цих вправ?
a. Усунення та зменшення інтенсивності головного болю
b. Профілактика та усунення порушень периферичного зору
c. Підтримка та покращення зорово-моторної координації
d. Відновлення та покращення рухливості шийного відділу хребта
*e. Компенсація та адаптація вестибулярної функції

107. Який параметр оцінює мануально-м'язове тестування?
a. Пропріоцепцію
b. Чутливість м'язів
c. Діапазон рухів у суглобах
*d. Силу м'язів
e. Витривалість м'язів

108. Чоловіку віком 27 років діагностовано тендопатію ротаторної манжети плеча. Усі фізіологічні рухи збережені. Силові показники за ММТ становлять 4/5. Набряку немає. Результати тестування спритності та швидкості "Box and blocks" у межах норми. За шкалою DASH функціональна можливість використовувати верхню кінцівку в межах норми, спостерігається лише мінімальний біль. Який вид занять використовуватиме ерготерапевт?
a. Тренування на дрібну моторику
b. Сила
c. Гнучкість
*d. Завдання-орієнтоване тренування
e. Витривалість

109. За допомогою якого методу можна визначити здатність пацієнта модифіковувати ходьбу, пов'язану з рухом голови, когнітивними завданнями, зміною її швидкості чи перешкодами?
a. Шестихвилинний тест
*b. Динамічний індекс ходьби
c. Десятиметровий тест ходьби
d. Тест "Встань та йди"
e. Індекс Мотрісіті

110. Когнітивна реабілітація пацієнтів після черепно-мозкової травми в післягострий період реабілітації передбачає реалізацію алгоритмів відновлення та алгоритмів компенсації когнітивних функцій. Яка із нижченаведених стратегій є ефективною для відновлення виконавчих функцій з позиції доказової практики?
a. Глибоке кодування інформації шляхом асоціацій
b. Навчання завданням із розподіленою увагою
*c. Використання середовища віртуальної реальності
d. Повільне надання інформації шляхом її розчленування
e. Застосування техніки тестування

111. Який етап рухового навчання потребує словесних і тактильних сигналів для правильного виконання вправи?
a. Автономний
*b. Когнітивний
c. Маніпулятивний
d. Формувальний
e. Асоціативний

112. Що належить до адаптивних технологій для ADL?
a. Ортез відпочинку на кисть, резинка на великий палець
*b. Стілець для душу, ручка з піни для зубної щітки, тарілка з бортиком, підвищене сидіння для туалету
c. Крісло колісне, милиці, тростини
d. Ручка з піни для олівця/ручки, адаптивна дошка для нарізання, тримач для посуду
e. Комунікаційні дошки, спеціальне програмне забезпечення, картки для альтернативної комунікації

113. Чоловік віком 42 роки перебуває в лікарні після ампутації лівої нижньої кінцівки вище коліна. Пацієнт живе один у квартирі на першому поверсі, до якої можна потрапити бетонним безрейковим пандусом, побудованим зі співвідношенням висоти до довжини 1:6. Результати первинної ерготерапевтичної оцінки вказують на зниження чутливості в правій стопі, наявність великої ділянки почервоніння на куприку, самостійний динамічний баланс у сидінні, функціональну силу верхніх кінцівок і погану статичну рівновагу стоячи. Який мобільний пристрій найкраще підходить для пацієнта?
a. Милиці з підлокітниками
b. Баріатричні ходунки із сидінням
c. Крокувальні ходунки
d. Крісло колісне з ручним керуванням
*e. Крісло колісне з електричним приводом

114. Ерготерапевт працює з пацієнтом із травмою сегмента спинного мозку рівня С_8. Яких цілей може досягти пацієнт?
*a. Бути незалежним в усіх ADL (активностях повсякденного життя) без допоміжних засобів
b. Бути незалежним в усіх ADL (активностях повсякденного життя) із використанням допоміжних засобів
c. Виконувати більшість ADL (активностей повсякденного життя)
d. Виконувати більшість ADL (активностей повсякденного життя) із використанням тенодезного хапання
e. Виконувати більшість ADL (активностей повсякденного життя) із використанням допоміжних засобів

115. Якому діапазону відповідає задовільна адаптація за шкалою самооцінки побутових можливостей повсякденного життя Мертон і Саттон?
a. Від 50 до 65 балів
b. Від 10 до 25 балів
c. Від 46 до 55 балів
d. Від 20 до 40 балів
*e. Від 30 до 45 балів

116. Що означає термін "ейджизм" у контексті ерготерапії?
a. Підхід, спрямований на пропаганду здорового способу життя серед людей похилого віку
*b. Форма упередженого ставлення, що ґрунтується на загальних припущеннях, стереотипах про старих людей
c. Категорія людей похилого та старечого віку
d. Що людині мінімум 65 років
e. Категорія людей похилого віку

117. Проведено первинне оцінювання пацієнтки, яка перенесла інсульт середньої мозкової артерії 2 тижні тому. Жінка демонструє порушення динамічної рівноваги сидячи під час виконання особистих ADL (активностей повсякденного життя), динамічної рівноваги під час функціональних переміщень та лівосторонній неглект. Яке втручання найкраще задовольняє усі потреби пацієнтки?
*a. Тренування зорового сканування полички над умивальником для пошуку засобів гігієни під час умивання та чищення зубів
b. Залучення клієнтки до вправ для покращення рівноваги у терапевтичній залі
c. Залучення клієнтки до споживання їжі, сидячи за столом, із вербальними підказками для уваги до лівого боку
d. Виконання будь-яких значних для пацієнта завдань
e. Виконання завдань, сидячи за столом із папером та ручкою, для розширення лівого поля зору

118. Яка послідовність спускання сходами з двома милицями після операційного втручання на нижній кінцівці?
a. Прооперована кінцівка, неоперована кінцівка, милиці
b. Милиці, неоперована кінцівка, прооперована кінцівка
c. Неоперована кінцівка, милиці, прооперована кінцівка
d. Неоперована кінцівка, прооперована кінцівка, милиці
*e. Милиці, прооперована кінцівка, неоперована кінцівка

119. У пацієнтки віком 63 роки з паркінсонізмом під час наближення ручки до аркуша з'являється сильне тремтіння рук. Які рекомендації може надати ерготерапевт у цьому разі?
a. Використовувати контрастні кольори ручки та аркуша
b. Користування електронними приладами для написання листів або стороння допомога
c. Класти аркуш на м'яку поверхню
*d. Належне освітлення, обтяжувачі на ручки та олівці
e. Вибір тонких ручок для письма

120. Яка навичка не є передумовою навчання самостійного одягання?
*a. Здатність утримувати рівновагу в положенні стоячи
b. Достатня амплітуда рухів у суглобах верхніх та нижніх кінцівок
c. Сила плечового поясу та верхніх кінцівок мінімум 3 бали за ММТ
d. Здатність утримувати рівновагу в положенні сидячи
e. Наявність пальцевого або долонного хапання

121. Пацієнт після перенесеного ГПМК не здатен до функціонального використання правої верхньої кінцівки. Яке втручання є першочерговим у гострому періоді реабілітації?
a. Перенесення ваги на уражену кінцівку з дотягуванням протилежною верхньою кінцівкою під час функціональних завдань
b. Використання ураженої кінцівки для підтримки вертикальної постави під час виконання ADL (активностей повсякденного життя)
c. Використання ортеза для ефективнішого виконання ADL (активностей повсякденного життя)
*d. Навчання технікам захисту ураженого плеча
e. Використання ураженої верхньої кінцівки для прасування сорочки

122. Чоловік віком 75 років ходить повільно, однак скаржиться, що швидко стомлюється. Який тест можна використати для обстеження пацієнта?
a. "Встань та йди"
b. Френчай
*c. Шестихвилинний тест ходьби
d. Перевірку за секундоміром
e. Тінетті

123. Жінці віком 42 роки діагностовано адгезивний капсуліт плеча. Пацієнтка скаржиться на сильний біль, обмеження активної та пасивної амплітуди рухів, набряк. Працює пекарем та хоче повернутися до роботи. Яке оцінювання потрібно провести пацієнтці?
a. ММТ, гоніометрія, наявність набряку, СОМР
b. Тест "Box and blocks", шкала DASH, специфічні тести для плеча, візуально-аналогова шкала
c. Тест "Box and blocks", шкала DASH, специфічні тести для плеча, гоніометрія
d. Тест "Box and blocks»", ММТ, специфічні тести для плеча, гоніометрія
*e. Шкала DASH, специфічні тести для плеча, візуально-аналогова шкала, сантиметрова стрічка для перевірки наявності набряку, тест "Box and blocks", гоніометрія, СОМР

124. Ерготерапевт оглядає пацієнта віком 65 років з черепно-мозковою травмою для оцінки його активності та здатності до самообслуговування. Ерготерапевт просить приготувати просту гарячу їжу. Пацієнт відповідає, що зазвичай не готує їжу вдома. Яка тактика ерготерапевта в цьому разі?
a. Інформувати пацієнта про характер його травми та можливі наслідки
b. Інформувати пацієнта про важливість виконання цього заняття для якісної оцінки функціональних можливостей
*c. Запитати у пацієнта, чим він хоче займатися
d. Попросити пацієнта докласти зусиль для виконання цього заняття
e. Призначити особу, яка піклуватиметься про пацієнта

125. Яка компенсаторна стратегія не підходить пацієнту з геміплегією?
a. Навчання прийомам виконання однією рукою тих завдань, що зазвичай виконуються двома руками
b. Навчання рухатися за підказками
c. Покращення спритності дрібної моторики неураженої кінцівки, якщо домінантна кінцівка є ураженою
*d. Формування звички спрямовувати увагу на уражену кінцівку
e. Забезпечення допоміжними пристроями, які замінюють функцію стабілізації або утримання ураженої кінцівки

126. Яке положення гомілковостопного суглоба повинна забезпечувати статична шина, що накладається після опіків?
a. 20^o інверсії
b. 30^o плантарної флексії
c. 20^o еверсії
*d. Нейтральне положення 90^o
e. 20^o дорсальної флексії

127. Шестирічна дитина має геміпарез з лівого боку. Когнітивний стан збережений. Не залучає ліву верхню кінцівку в побуті та під час гри. Яка терапія є провідною під час занять з ерготерапевтом для вирішення проблеми?
*a. Індукована обмеженням рухова терапія
b. Войта-терапія
c. Дзеркальна терапія
d. Бобат-терапія
e. Сенсорна інтеграція

128. Що з нижченаведеного належить до контекстуальних компонентів гри, які сприяють грайливості і допомагають ерготерапевту налагодити гармонійну терапію з дитиною?
a. Безпечна та комфортна атмосфера, знайомі однолітки, знайоме середовище, присутність батьків
*b. Свобода вибору, дорослі, які не є нав'язливими чи директивними, безпечна та комфортна атмосфера, планування, що дозволяє уникнути періоду втоми
c. Свобода вибору, безпечна та комфортна атмосфера, знайомі однолітки, знайоме середовище, знайома гра
d. Свобода вибору, дорослі, які не є нав'язливими чи директивними, безпечна та комфортна атмосфера, повний контроль ситуації дитиною
e. Свобода вибору, дорослі, які не є нав'язливими чи директивними, безпечна та комфортна атмосфера, гаджети

129. Десятирічна дитина скаржиться на біль у спині та швидку втомлюваність. Діагностовано сколіотичну поставу. Який вид лікувального масажу потрібно призначити та яку кількість процедур передбачити?
a. Точковий, 10-15
b. Сполучнотканинний, 20-25
c. Періостальний, 5-10
*d. Класичний, 10-15
e. Сегментарно-рефлекторний, 10-12

130. Який вид контролю застосовують для оцінки ефективності проведеного комплексного лікування та його корекції?
*a. Етапний
b. Одночасний
c. Тимчасовий
d. Поєднаний
e. Комплексний

131. Визначте термін "ремінісценція" в ерготерапії.
*a. Акт згадування минулого досвіду, що проводиться з метою викликання спогадів
b. Модифікація важливих для пацієнта активностей повсякденного життя
c. Техніка роботи з пацієнтами, які мають зоровий неглект
d. Навчання пацієнта компенсаторним рухам, які допомагатимуть у виконанні ADL
e. Адаптація середовища, де пацієнт перебуває більшість часу

132. Який тест використовують для оцінки здатності орієнтувати своє тіло в просторі та сприймати положення предметів відносно себе й інших предметів?
a. Тест ARAT
b. Шестихвилинний тест
*c. Тест візуального сприйняття (без рухів)
d. Десятиметровий тест ходьби
e. Тест "Встань та йди"

133. Відповідно до запита пацієнта встановлено ціль ерготерапії: "Через 2 тижні пацієнт самостійно годуватиме та купатиме свою кішку". На яку складову частину заняттєвої активності спрямовано ціль?
a. Продуктивну діяльність
b. Відпочинок
c. Активність повсякденного життя
d. Дозвілля
*e. Інструментальну активність повсякденного життя

134. Для діагностики якого захворювання використовують метод ультразвукової денситометрії?
a. Сколіозу
b. Спондильозу
c. Коксартрозу
d. Остеохондрозу
*e. Остеопорозу

135. Під час роботи з пацієнтом із контрактурою в колінному суглобі відзначається патологічне кінцеве відчуття "пружинний блок". Які відчуття виникають у пацієнта?
a. Подібне до нормального відчуття розтягнення м'яких тканин, проте виникає значно раніше, відчуття віддачі відсутнє
b. М'яз рефлекторно зупиняє рух через сильний біль
c. Подібне до нормального, але виникає раніше
*d. Виникає ефект віддачі при найбільшій амплітуді
e. Відсутність механічної протидії, проте рух зупиняється через сильний біль

136. Ерготерапевт під час роботи з пацієнтом із прозопагнозією вчить його асоціювати людину з її характерними рисами (голосом, мімікою, способом ходьби, зростом) та вчить родичів важливості використання голосу, міміки та інших специфічних ознак. Який підхід використовує терапевт?
a. -
*b. Адаптаційний
c. Відновлення
d. Навчальний
e. Компенсаторний

137. Пацієнт віком 47 років отримав травму під час професійної діяльності. Спостерігається уламковий перелом плечової та променевої кістки. На першу консультацію до ерготерапевта прийшов у гіпсі від дистальних відділів кисті до середини плечової кістки. Яке оцінювання та втручання виконає ерготерапевт у цьому разі?
a. -
b. ММТ, "Box and blocks"; навчання пацієнта виконувати вправи самостійно
c. ММТ, гоніометрія, "Box and blocks"; пасивні ізометричні вправи
d. ММТ, гоніометрія; пасивні вправи
*e. ММТ, гоніометрія, наявність набряку; білатеральні вправи, ізометричні вправи, навчання пацієнта виконувати вправи самостійно

138. Жінка віком 82 роки перебуває на лікуванні в кардіологічному відділенні через перенесений інфаркт міокарда. Пацієнтка повідомляє, що відчуває задишку під час одягання. Яку рекомендацію має надати ерготерапевт?
a. Звертатися по допомогу до сестри медичної
b. Використовувати гачок для застібання ґудзиків сорочки
c. Використовувати одяг без ґудзиків і застібок
*d. Одягаючись, сидіти на краю ліжка
e. Спочатку одягати сорочку на праву верхню кінцівку

139. Який допоміжний засіб не потребують пацієнти з бічним аміотрофічним склерозом у паліативному періоді?
*a. Слуховий апарат
b. Крісло колісне на електричному приводі
c. Апарат штучної вентиляції легень
d. Засіб альтернативної та допоміжної комунікації
e. Окуляри

140. Жінка віком 66 років перебуває у відділенні інтенсивної терапії після операції на шлунку. Вона має масу тіла 147 кг та вимагає певного методу переміщення, щоб вставати з ліжка. Ерготерапевт не знайомий із цим видом трансферу. Асистент ерготерапевта працює у відділенні два роки і має досвід роботи з клієнтами, які мають ожиріння. Що повинен зробити ерготерапевт у цьому разі?
a. Відмовитися від трансферу пацієнтки через ризик травми
b. Уповноважити асистента самостійно виконувати трансфер
c. Доручити трансфер пацієнтки сестрі медичній, яка працює у відділенні
*d. Попросити асистента ерготерапевта продемонструвати трансфер
e. Виконувати трансфер із використанням техніки, що добре знайома ерготерапевту

141. На розумінні чого зосереджується навичка активного слухання пацієнта ерготерапевтом під час спілкування?
a. Проблем постави, міміки та жестів клієнта
b. Вміння перевести розмову в потрібний ерготерапевту напрям
c. Можливості для ерготерапевта поставити відкриті питання
*d. Змісту повідомлення, влучності відображення емоцій і почуттів ерготерапевтом
e. Тривалості спілкування та дотриманні плану розмови ерготерапевтом

142. У п'ятирічної дитини з обтяженим алергологічним анамнезом спостерігається: підвищення температури тіла до 37,8^oC, сухий кашель і задишка з утрудненим видихом. Над легенями вислуховується жорстке дихання з обох боків. Які ліки та в якому дозуванні необхідно застосувати для інгаляційної терапії цієї дитини?
a. Настій квіток ромашки, 50 мл
*b. Сальбутамол, 100 мкг
c. Розчин новоіманіну, 5 мл
d. Олію евкаліптову, 10 крапель
e. Розчин натрію гідрокарбонату, 100 мл

143. Немовля народилося у терміні гестації 32 тижні. Має вагу 2200 г, довжину тіла - 48 см. Визначте стан новонародженої дитини.
a. З малою масою тіла при народженні
b. -
c. З ознаками гіпотрофії
*d. Недоношена
e. Із затримкою внутрішньоутробного розвитку

144. Чоловік після перенесеної черепно-мозкової травми під час первинного огляду ерготерапевта був наляканий, не розумів, що терапевт намагається допомогти. Реагував різко на навколишні стимули, але поводився стримано, боячись нашкодити собі. Зосереджувався на фізіологічних потребах (зокрема візит до туалету), одягнув кофтину з допомогою та за вказівками дружини. На якому рівні когнітивного функціонування шкали Ранчо перебував чоловік?
a. 7
b. 6
c. 9
d. 1
*e. 4

145. Пацієнт після перенесеного ГПМК повідомляє ерготерапевту, що не впізнає своїх рідних та знайомих. Яке порушення спостерігається в пацієнта?
a. Агнозія
b. Апраксія
c. Неглект
*d. Прозопагнозія
e. Ністагм

146. Укажіть основну мету ерготерапевта під час роботи з пацієнтом із хворобою Паркінсона.
*a. Максимально довго зберегти здатність пацієнта до незалежності та самообслуговування
b. Навчити самостійно ходити
c. Навчити не комплексувати при треморі
d. Навчити самостійно виконувати гігієнічні процедури
e. Навчити самостійно їсти

147. Чоловік отримав спінальну травму, перебуває у відділенні нейрореабілітації та вчиться вдягатися. Йому ніяк не вдається зробити це самостійно. Він швидко втомлюється та втрачає мотивацію повертатися до заняття. Який підхід може виявитися правильним, щоб він зміг виконати це заняття самостійно?
a. Допомога сторонньої особи
*b. Градуювання
c. Підказки
d. Він не зможе сам виконувати це заняття, тому треба призначити особу, яка весь час буде піклуватися про нього
e. Складання алгоритму дій та слідування йому

148. Яка з нижченаведених відповідей найбільш вдало демонструє навички активного слухання на фразу клієнта "Я дуже злюсь через те, що лікарня так далеко, і я не можу туди легко доїхати"?
a. Чи є поруч люди, які могли би вам допомогти дістатися лікарні?
b. -
c. Я відчуваю, ви дуже стурбовані, що не можете доїхати до лікарні
d. Скільки часу у вас займає дорога до лікарі?
*e. Ви відчуваєте злість, тому що вам важко дістатися лікарні, оскільки вона далеко. Це правда?

149. Визначте поняття "виконання заняття" в ерготерапії.
a. Залучення до діяльності за допомогою навичок і вмінь
b. Отримання результату від процесу виконання діяльності
*c. Акт реалізації вибраного заняття в результаті динамічної взаємодії між людиною, середовищем та заняттям
d. Процес, коли завдяки вмінням і певним інструментам людина може створити певну річ
e. Процес практичного застосування теоретичних знань

150. Які загальні напрями роботи з пацієнтом із спинномозковою травмою на рівні С6 ASIA A?
a. Втручання, направлені на відновлення ковтання
b. Навчання вертикальним переміщенням (підлога-візок)
*c. Сприяння формуванню тенодезного захвату, уникаючи надмірного розгинання кисті та пальців, підбір адаптивних засобів
d. Розвиток тонких маніпуляцій, що потребують розвиненої дрібної моторики, іммобілізація вирівняних пальців
e. Підбір милиць для навчання користуватися ними

