1. Пацієнт віком 60 років із артеріальною гіпертензією тривалий час приймав клофелін. Через деякий час після покращення стану та нормалізації артеріального тиску він раптово припинив уживання препарату. Виникнення якої побічної реакції можливе у разі раптової відміни клофеліну?
a. Диспепсія та нудота
*b. Гіпертензивний криз
c. Сухий кашель
d. Зниження артеріального тиску
e. Біль в епігастрії

2. В аналітичній лабораторії був визначений індекс набухання для лікарської рослинної сировини (ЛРС), що містить гетерополісахариди. Наявність якої речовини в ЛРС визначається у такий спосіб?
a. Глікогену
*b. Слизу
c. Інуліну
d. Хітину
e. Муреїну

3. Яка форма кредитування передбачає можливість видачі й погашення кредиту декількома частинами (траншами) у межах встановленого ліміту та в зручному режимі для ведення бізнесу позичальника?
a. Строковий кредит
b. Кредит на купівлю транспорту
c. Лізинг
d. Овердрафт
*e. Кредитна лінія

4. Який лікарський засіб із групи інгібіторів АПФ рекомендовано використовувати як засіб "швидкої допомоги" при гіпертонічному кризі до прибуття бригади екстреної (швидкої) медичної допомоги?
a. Нітрогліцерин
b. Ніфедипін
*c. Каптоприл
d. Амлодипін
e. Фуросемід

5. Під час аварії та вибуху на атомній електростанції (АЕС) у повітря було викинуто близько 30 кг радіоактивного йоду. Який із радіопротекторів доцільно застосовувати у цьому разі?
a. Цистамін
*b. Йодид калію
c. Унітіол
d. Азитроміцин
e. Лейцин

6. Для визначення домішок поліциклічних ароматичних вуглеводнів використовують спектрофотометр. Який показник вимірюють цим приладом?
a. Температуру плавлення
*b. Оптичну густину
c. Динамічну в'язкість
d. Температуру кипіння
e. Кут обертання

7. Кількісне визначення калію хлориду в субстанції, згідно з вимогами ДФУ, проводять методом осаджувального титрування з потенціометричною фіксацією кінцевої точки титрування. Який розчин є титрантом у цьому методі?
*a. Срібла нітрату
b. Кислоти азотної
c. Амонію тіоціанату
d. Калію нітрату
e. Кислоти хлористоводневої

8. У яких умовах повинні зберігатися дієтичні добавки в аптечному закладі?
a. Разом із іншими лікарськими засобами
*b. Окремо від іншої продукції
c. Разом із рослинною сировиною
d. У темному місці
e. У сухому місці

9. Яку з нижченаведених лікарських речовин завжди дозують за масою під час приготування лікарських форм?
a. Воду очищену
b. Настойку валеріани
c. Спирт етиловий
*d. Гліцерин
e. Кислоту хлористоводневу

10. До якої фармакологічної групи належать клавуланова кислота й тазобактам?
a. Макроліди
b. Тетрацикліни
c. Фторхінолони
d. Пеніциліни
*e. Інгібітори beta-лактамаз

11. За що відповідає уповноважена особа суб'єкта господарювання, яка провадить господарську діяльність із роздрібної торгівлі лікарськими засобами?
*a. Функціонування системи якості
b. Облік та збереження майна
c. Фінансову звітність та облік
d. Взаємодію з органами місцевого самоврядування
e. Закупівлю товарно-матеріальних цінностей

12. Який центральний орган виконавчої влади реалізує державну політику у сфері контролю якості та безпеки лікарських засобів?
*a. Державна служба України з лікарських засобів та контролю за наркотиками
b. Державний експертний центр
c. Міністерство охорони здоров'я України
d. Всесвітня організація охорони здоров'я
e. Український науковий фармакопейний центр якості лікарських засобів

13. Які дії заборонені для підтримання ліцензіатом відповідності санітарного стану приміщень та устаткування аптеки вимогам санітарно-протиепідемічного режиму аптечних закладів?
a. Дезінфекція
b. Дератизація
c. Застосуванням мийних засобів
*d. Сухе прибирання
e. Використання окремого інвентаря

14. Який стабілізатор потрібно застосувати під час виготовлення екстемпорального 2%-го розчину новокаїну для ін'єкцій?
a. Кальцію карбонат
*b. Кислоту хлористоводневу
c. Натрію хлорид
d. Калію гідроксид
e. Натрію гідрокарбонат

15. Пацієнту призначено антидепресант, основним компонентом якого є сухий екстракт із трави звіробою. Про можливе виникнення якого побічного ефекту потрібно попередити пацієнта?
a. Гепатотоксичність
b. Порушення слуху
c. Зниження артеріального тиску
*d. Фотосенсибілізацію
e. Нефротоксичність

16. Розподіл рацемічної суміші дозволяє значно покращити фармакокінетичні та фармакодинамічні характеристики лікарського засобу. Рацемічним ізомером якого препарату є левофлоксацин?
a. Ципрофлоксацину
*b. Офлоксацину
c. Геміфлоксацину
d. Левоцетиризину
e. Норфлоксацину

17. До лабораторії фармацевтичної компанії надійшла субстанція "Дилтіазему гідрохлорид". Який реактив використовують для аналізу цієї речовини на наявність домішки важких металів?
*a. Тіоацетамід
b. Гідроксихінолін
c. Калію тетрайодомеркурат
d. Дифеніламін
e. Тіогліколева кислота

18. До аптеки звернувся чоловік віком 25 років із застудою, основним симптомом якої є біль у горлі. Яку із нижченаведених скарг можна вважати "загрозливим" симптомом?
a. Підвищення температури тіла до субфебрильної
*b. Порушення ковтання
c. Незначна слабкість
d. Сухий помірний кашель
e. Нежить

19. Яка з команд медицини катастроф, що створені у складі центрів екстреної медичної допомоги та медицини катастроф, залучається до надання екстреної (швидкої) медичної допомоги постраждалим на місці події та їх медичної евакуації на догоспітальному етапі надання медичної допомоги?
*a. Команда медицини катастроф першого типу
b. Команда медицини катастроф другого типу
c. Бригада швидкої екстреної (швидкої) медичної допомоги
d. Команди медицини катастроф різних типів
e. Команда медицини катастроф шостого типу

20. До аптеки надійшов рецепт, що містить фармацевтичну несумісність: begin Sulfuris 1,0 Olei Ricini 10,0 Spiritus aethylici 70% 20 ml Misce. Da. Signa: Наносити на уражені ділянки. Укажіть вид фармацевтичної несумісності.
a. Розшарування емульсії
b. Хімічна взаємодія
c. Коагуляція колоїдної системи
d. Нерозчинність інгредієнтів
*e. Незмішуваність інгредієнтів

21. Який вид контролю здійснює уповноважена особа аптеки під час надходження лікарських засобів від постачальника?
a. Фізичний
b. Контроль при відпуску
c. Хімічний
d. Опитувальний
*e. Візуальний

22. Під час надзвичайної ситуації у зоні дій медична рота бригади потребує організації ефективного медичного постачання. Яка структурна одиниця медичного постачання медичної роти буде відповідальна за ці завдання?
a. Аптека медичного пункту та пункт управління
b. Склад і пересувна ремонтна група
c. Аптека медичної роти та стабілізаційний пункт медичної роти
*d. Аптека медичної роти та медичний склад
e. Аптека медичного пункту та евакуаційний взвод

23. Який лікарський засіб використовують для лікування патології новонародженого, зумовленої дефіцитом сурфактанту, і як засіб неонатальної профілактики респіраторного дистрес-синдрому?
a. Бутамірат
b. Бромгексин
c. Ацетилцистеїн
*d. Амброксол
e. Глауцин

24. Лікарські засоби якої групи повинні перш за все входити до складу тактичної індивідуальної медичної аптечки (IFAK), що використовується для надання домедичної допомоги пораненим під час бойових дій?
a. Знеболювальні
b. Протиалергійні
*c. Кровоспинні
d. Протигрибкові
e. Протизапальні

25. Укажіть час розпадання гранул шипучих під час проведення фармако-технологічних досліджень згідно з вимогами ДФУ.
a. До 45 хв
b. До 15 хв
c. До 60 хв
d. До 30 хв
*e. До 5 хв

26. Пацієнт віком 70 років хворіє на артеріальну гіпертензію та доброякісну гіперплазію передміхурової залози. Який препарат із групи антигіпертензивних лікарських засобів є препаратом вибору для цього пацієнта?
a. Бісопролол
b. Ірбесартан
c. Клонідин
d. Лізиноприл
*e. Доксазозин

27. Який метод амортизації доцільно застосовувати до основних засобів, що в міру їх використання протягом корисного терміну зношуються рівномірно?
a. Виробничий
b. Кумулятивний
*c. Прямолінійний
d. Зменшення залишкової вартості
e. Прискореного зменшення залишкової вартості

28. Результати яких досліджень є критерієм відповідності генеричного лікарського засобу оригінальному та можливості їх взаємозамінності?
a. Рандомізованих клінічних досліджень
b. Обмежених клінічних досліджень
c. Розчинності при різних рН
d. Порівняльних клінічних досліджень
*e. Біоеквівалентності

29. Асистент фармацевта готує порошки, до складу яких входить натрію тетраборат. Укажіть особливість його введення до цієї лікарської форми.
a. Застосовують для затирання пор ступки
b. Додають в останню чергу
*c. Розтирають зі спиртом етиловим
d. Застосовують метод "тришаровості"
e. Використовують тритурацію

30. Яку основу використовують під час виготовлення мазей для дітей, якщо в рецепті немає інших вказівок?
a. Вазелін сорту "Для очних мазей"
b. Вазелін
*c. Стерильну вазелін-ланолінову (9:1)
d. Стерильну вазелін-ланолінову (1:1)
e. Стерильну поліетиленоксидну

31. На які види поділяють медичне майно відповідно до облікової класифікації та Наказу Міністерства оборони України "Про затвердження Порядку постачання медичного майна Збройним Силам України в мирний час"?
a. Апаратне та інструментальне
b. Спеціальне та споживче
*c. Інвентарне та витратне
d. Фармацевтичне та лікувальне
e. Лабораторне та санітарно-господарче

32. Укажіть лікарську форму для зовнішнього застосування, що містить суму рослинних екстрактів, диспергованих у липкій основі на основі каучуку, нанесеній на тканинні стрічки, і чинить місцеву дію.
*a. Пластир нашкірний
b. Ліпофільний гель
c. Припарка
d. Крем ліпофільний
e. Гідрогель

33. Порекомендуйте відвідувачу аптеки антигістамінний препарат для місцевого застосування при алергічному риніті.
a. Нафазолін
b. Ксилометазолін
c. Протаргол
*d. Азеластин
e. Оксиметазолін

34. Про який вид побічної реакції має повідомити фармацевт через карту-повідомлення за наявності у пацієнта реакції на використання лікарського засобу, характер або тяжкість проявів, що не призводить до смерті, не становить загрози для життя, не вимагає госпіталізації або збільшення терміну госпіталізації, не викликає стійкої або значної непрацездатності чи інвалідності та вроджених аномалій чи вад розвитку та не має іншої важливої медичної оцінки?
a. Передбачену
b. Незафіксовану
c. Непередбачену
d. Серйозну
*e. Несерйозну

35. У монографії ДФУ "Цефотаксим для ін'єкцій" описано приготування випробовуваного розчину у воді, вільній від вуглецю діоксиду, і вказано, що одержаний розчин має бути прозорим. Укажіть речовину, з якою фахівець має порівняти одержаний розчин, щоб виконати це випробування.
a. Етанол
b. Гідразин
c. Гліцин
d. Пентанол
*e. Вода

36. Яка побічна реакція може виникнути у разі тривалого застосування антигістамінних лікарських засобів першого покоління?
a. Канцерогенна дія
b. Тератогенна дія
c. Ідіосинкразія
*d. Тахіфілаксія
e. Гіперреактивність

37. Укажіть косметичний засіб, що використовується для очищення шкіри від забруднень та злущування ороговілих клітин із поверхні шкіри.
a. Тонік
*b. Скраб
c. Пінка
d. Гель
e. Віск

38. Який лікарський засіб із нижченаведених можна порекомендувати вагітній жінці для усунення симптомів печії?
*a. Натрію альгінат
b. Вісмуту субцитрат
c. Омепразол
d. Алюмінію гідроксид
e. Алюмінію фосфат

39. Під час контролю якості тирлича коренів виконується випробування "Показник гіркоти". Оскільки визначення проводиться різними експертами, то використовують розчин порівняння для розрахунку коефіцієнта кореляції експертів. Укажіть речовину, яка застосовується для приготування цього розчину.
*a. Хініну гідрохлорид
b. Фруктози дигідрат
c. Натрію хлорид
d. Лимонна кислота
e. Глюкози моногідрат

40. Яка побічна реакція найчастіше виникає під час застосування антацидів, що містять магній?
a. Нефротоксичність
b. Гепатотоксичність
c. Закреп
*d. Послаблююча дія
e. Агранулоцитоз

41. До аптеки звернувся відвідувач зі скаргами на кашель із утрудненим відходженням мокротиння. Який лікарський засіб із нижченаведених можна порекомендувати йому для симптоматичного лікування продуктивного кашлю?
*a. Ацетилцистеїн
b. Бутамірат
c. Преноксдіазин
d. Глауцин
e. Кодеїн

42. Із якими біологічно активними речовинами, що містяться в корі крушини, пов'язаний проносний ефект препаратів цієї лікарської рослинної сировини?
a. Полісахаридами
b. Простими фенолами
c. Ксантонами
*d. Антраценпохідними
e. Кумаринами

43. Для прийняття рішення про вибір методу лікування лікар зупинився на інформації, що ґрунтується на думці експертів. Якому рівню відповідає ця інформація згідно із засадами доказової медицини?
a. Помірна достовірність - В
*b. Невизначена достовірність - D
c. Висока достовірність - А
d. -
e. Обмежена достовірність - С

44. Укажіть речовину, під час виготовлення водного розчину якої, як розчинник використовують свіжоотриману, попередньо профільтровану, воду очищену.
a. Натрію хлорид
b. Кислота борна
c. Міді сульфат
d. Етакредину лактат
*e. Калію перманганат

45. Який жарознижувальний лікарський засіб є препаратом вибору для дитини віком 7 місяців?
a. Ібупрофен (капсули)
*b. Парацетамол (суспензія)
c. Парацетамол (таблетки)
d. Німесулід (порошок)
e. Ацетилсаліцилова кислота (таблетки)

46. Яку форму влади демонструє лідер, використовуючи наявні у нього захоплюючі особисті характеристики та властивості, що охоче наслідуються підлеглими, які прагнуть бути такими самими, як він?
a. Заснована на винагороді
b. Заснована на примусі
*c. Еталонна
d. Законна
e. Експертна

47. Яка побічна реакція може розвинутися під час тривалого застосування алюмінійвмісних антацидів у пацієнтів із нирковою недостатністю?
a. Сухий кашель
b. Гіперфосфатемія
c. Діарея
*d. Енцефалопатія
e. Дисбактеріоз

48. Який економічний показник дозволяє оцінити ефективність торгово-фінансової та виробничої діяльності аптеки?
a. Торговельні накладення
b. Товарообіговість
*c. Рентабельність
d. Інкрементальний показник
e. Сальдо

49. Під час обстеження немовляти лікар-неонатолог виявив передчасне закриття артеріальної (Боталової) протоки та легеневу гіпертензію. Відомо, що в ІІІ триместрі вагітності жінка скаржилася на біль у спині та для полегшення стану приймала піридоксин, парацетамол, індометацин, фуросемід, ціанокобаламін. Який із призначених препаратів міг спровокувати дефект?
a. Фуросемід
*b. Індометацин
c. Парацетамол
d. Піридоксин
e. Ціанокобаламін

50. Яку водну витяжку готують із суміші рослинного матеріалу та води, настоюють на киплячій водяній бані впродовж 30 хв, потім 10 хв охолоджують, проціджують і доводять до необхідного об'єму очищеною водою?
a. Рідкий екстракт
b. Настій
c. Настойку
*d. Відвар
e. Густий екстракт

51. Укажіть спосіб уведення атропіну сульфату до основи, яка містить ланолін і вазелін, під час виготовлення мазі за рецептом лікаря.
a. Розчиняють у спирто-водо-гліцериновій суміші (1:6:3) незалежно від прописаної кількості
b. Додають у вигляді порошку, подрібненого до максимального ступеня дисперсності
c. Розчиняють у частині основи
*d. Розчиняють у мінімальній кількості води, емульгують ланоліном
e. Розчиняють у всій основі

52. Яким методом проводять визначення кількісного вмісту ефірної олії у деревію траві відповідно до вимог ДФУ?
a. Спектрофотометрії
b. Гравіметрії
c. Титриметрії
d. Колориметрії
*e. Перегонки з водяною парою

53. Яку особливість фенолу кристалічного фармацевт повинен враховувати під час виготовлення олійного розчину?
*a. Відважувати на пергаментному папері, уникаючи торкання пальцями (можливі опіки)
b. Розчиняти за низької температури
c. Розчиняти за високої температури
d. Відважувати на пергаментному папері, тому що ця речовина залишає забарвлений слід
e. Швидко відважувати на пергаментному папері, тому що ця речовина летка та її пари здатні діяти на метал

54. Укажіть періодичність зміни технологічного одягу та взуття працівниками аптечного закладу.
a. Не рідше ніж 1 раз на місяць
b. Не рідше ніж 2 рази на місяць
c. Не рідше ніж 1 раз на тиждень
d. Не рідше ніж 1 раз на 10 днів
*e. Не рідше ніж 2 рази на тиждень

55. Хто здійснює керівництво службою медицини катастроф - особливим видом аварійно-рятувальних служб, формування та працівники яких атестовані для надання екстреної (швидкої) медичної допомоги постраждалим безпосередньо в зоні надзвичайної ситуації та внесені до відповідних реєстрів аварійно-рятувальних служб?
a. Суб'єкт національного рівня координації функціонування служби медицини катастроф
b. Центр екстреної медичної допомоги та медицини катастроф
*c. Міністерство охорони здоров'я України
d. Органи місцевого самоврядування
e. Український науково-практичний центр екстреної медичної допомоги та медицини катастроф МОЗ України

56. Начальнику медичної служби військової частини в кінці фінансового року необхідно запланувати витребування медичного майна та техніки на наступний рік у мирний час. Як він буде здійснювати витребування медичного майна та техніки?
a. За фактичною потребою та з урахуванням їх забезпеченості до кінця року
b. З урахуванням потреб та можливостей здійснення замовлень медичного майна
c. На підставі фактичних запитів військових частин
d. За власним бажанням військових частин
*e. На підставі норм постачання та забезпеченості медичним майном на початок року

57. Через можливість виникнення яких побічних фармакологічних властивостей фторхінолони протипоказані пацієнтам віком до 14 років?
a. Кардіотоксичних
*b. Хондротоксичних
c. Гепатотоксичних
d. Нефротоксичних
e. Тератогенних

58. Скільки років, не враховуючи поточного року, в електронній системі охорони здоров'я зберігаються електронні рецепти на відпущені аптекою наркотичні лікарські засоби?
a. 3
b. 1
c. 2
*d. 5
e. 10

59. Згідно з чинним законодавством екстемпоральні лікарські засоби підлягають внутрішньоаптечному контролю. Під час якого виду контролю проводиться перевірка загальної маси або об'єму лікарської форми?
a. Письмового
*b. Фізичного
c. Хімічного
d. Органолептичного
e. Опитувального

60. Пацієнту з обструктивним бронхітом лікар призначив антибіотик із групи фторхінолонів, а також порекомендував на тлі їх прийому вживати велику кількість рідини - до 2-3 л на добу. Укажіть причину цієї рекомендації.
a. Для запобігання кумуляції лікарського засобу
b. Для кращого всмоктування препарату
*c. Для запобігання утворенню голкоподібних кристалів у канальцях нирок
d. Для попередження гепатотоксичності препарату
e. Для отримання швидшого ефекту від препарату

61. Укажіть лікарську форму, що є густою рідиною або драглеподібною масою, яка плавиться за температури тіла.
a. Емульсія
b. Паста
*c. Лінімент
d. Мазь
e. Суспензія

62. Пацієнт віком 42 роки з ревматоїдним артритом в анамнезі має виразкову хворобу дванадцятипалої кишки. Який лікарський засіб із групи НПЗЗ можна йому рекомендувати?
*a. Целекоксиб
b. Напроксен
c. Iндометацин
d. Диклофенак
e. Ацетилсаліцилову кислоту

63. При потенціометричному визначенні рН згідно з вимогами ДФУ вимірюють різницю потенціалів між двома електродами - індикаторним та електродом порівняння, які занурюються у випробовуваний розчин. Укажіть індикаторний електрод, придатний для цього визначення.
a. Кисневий
*b. Скляний
c. Металічний
d. Платиновий
e. Стандартний

64. Яку процедуру потрібно застосувати при формуванні груп для проведення клінічного дослідження лікарського засобу, що дозволить мінімізувати  систематичні помилки та упередженість дослідника?
a. Абстрагування
*b. Рандомізацію
c. Індивідуалізацію
d. Формалізацію
e. Валідацію

65. Який лікарський засіб для симптоматичного лікування сезонного алергічного риніту належить до глюкокортикостероїдів місцевого застосування?
a. Нафазолін
*b. Беклометазон
c. Фенілефрин
d. Ксилометазолін
e. Азеластин

66. Укажіть термін дії електронного рецепта, виписаного на рецептурному бланку форми №1 (ф-1), на лікарські засоби, крім наркотичних (психотропних), що підлягають відпуску за рецептом та повна вартість яких оплачується за рахунок коштів споживача.
a. 30 календарних днів
b. 20 календарних днів
c. 10 календарних днів
d. 60 календарних днів
*e. 90 календарних днів

67. За якими принципами здійснюється розподіл постачання медичного майна військовим частинам Збройних Сил України в мирний час?
a. За пріоритетністю обласних центрів без урахування логістичних шляхів у плановому порядку
b. За рівнем забезпеченості гуманітарною допомогою від міжнародних постачальників у плановому порядку
c. За територіальними громадами з урахуванням їх наближеності до кордону країни у позаплановому порядку
*d. За територіальним принципом у плановому порядку з поєднанням централізованого та децентралізованого постачання
e. За географічно-кліматичними зонами з урахуванням децентралізації постачання у позаплановому порядку

68. За вмістом якої групи біологічно активних речовин проводять стандартизацію собачої кропиви трави згідно з вимогами ДФУ?
a. Ефірних олій
*b. Флавоноїдів
c. Полісахаридів
d. Кумаринів
e. Алкалоїдів

69. Яку домедичну допомогу потрібно надати потерпілому, якщо він має ознаки обструкції стороннім тілом, але може говорити, кашляти, дихати?
a. При струсі головного мозку
b. При підозрі на кульове поранення шиї
c. При кровотечі у плевральній порожнині
d. При підозрі на повну асфіксію
*e. При порушенні прохідності верхніх дихальних шляхів

70. Залежно від того, яка організація приймає стандарти, вони поділяються на міжнародні, регіональні та національні. Дайте визначення поняттю "національний стандарт".
a. Документ, що встановлює правила, настанови чи характеристики щодо діяльності або її результатів
b. Стандарт, прийнятий міжнародною організацією зі стандартизації та доступний для широкого кола користувачів
*c. Стандарт, прийнятий національним органом стандартизації та доступний для широкого кола користувачів
d. Документ, що містить систематизований звід або перелік будь-яких об'єктів і дає змогу віднайти об'єкт за новим позначенням
e. Регіональний стандарт, прийнятий європейською організацією зі стандартизації

71. Як називаються особи, що під час бойових дій отримали поранення, ураження чи захворювання, за станом здоров'я втратили боєздатність чи працездатність не менше ніж на одну добу та потрапили в медичні пункти або лікувальні заклади?
a. Небойові санітарні втрати
b. Загальні втрати особового складу військ
c. -
d. Незворотні втрати особового складу військ
*e. Бойові санітарні втрати

72. Про який вид побічної реакції має повідомити фармацевт до ДП "Державний експертний центр Міністерства охорони здоров'я України" через карту-повідомлення за наявності у пацієнта реакції на використання лікарського засобу, характер або тяжкість проявів якої узгоджуються з наявною інформацією про лікарський засіб в інструкції для медичного застосування зареєстрованого лікарського засобу?
a. Непередбачену
b. Серйозну
*c. Передбачену
d. Несерйозну
e. Незафіксовану

73. Укажіть результат застосування амоксициліну для пацієнтки з діагнозом: тонзиліт, яка приймає комбіновані оральні контрацептиви.
a. Підвищення ефективності контрацепції
b. Підвищення ефективності антибактерійної терапії та контрацепції
c. Зниження антибактеріальної ефективності
*d. Зниження ефективності контрацепції
e. Підвищення антибактеріальної ефективності

74. Який технологічний процес одержання таблеток доцільно обрати для лікарських речовин, що мають хорошу сипкість та спресовуваність?
a. Пресування з попередньою грануляцією
b. Компактування
c. Формування
d. Вологе гранулювання
*e. Пряме пресування

75. В аптечній технології лікарських засобів існують особливі (утруднені) випадки виготовлення водних розчинів. Укажіть умови розчинення кристалів міді сульфату у воді.
*a. Подрібнюють із невеликою кількістю води перед розчиненням
b. Розчиняють у попередньо профільтрованій чи процідженій воді
c. Розчиняють у насиченому розчині калію йодиду
d. Під час розчинення додають натрію гідрокарбонат
e. Розчиняють у гарячій воді

76. Законодавство України регламентує порядок відпуску лікарських засобів та супутніх товарів з аптечних закладів. Якій групі населення заборонено продаж та доставка ліків?
a. Заборону не встановлено
b. Особам похилого віку
*c. Дітям до 14 років
d. Підліткам 15-18 років
e. Покупцям із психічними захворюваннями

77. Уміст магнію хлориду гексагідрату згідно з вимогами ДФУ визначають методом прямого комплексонометричного титрування. Укажіть титрант цього методу.
a. Натрію гідроксид
*b. Натрію едетат
c. Калію бромід
d. Калію гідроксид
e. Калію хлорид

78. Фармацевт віком 59 років раптово втратив свідомість. Діагностовано ознаки клінічної смерті. Із яких дій потрібно починати реанімаційні заходи?
a. Виконання конікотомії
b. Уведення атропіну та адреналіну
*c. Виконання зовнішнього масажу серця
d. Застосування потрійного прийому Сафара
e. Уведення аміодарону чи лідокаїну

79. Фармацевт виготовляє офтальмологічний лікарський засіб. Які допоміжні речовини використовує спеціаліст із метою запобігання контамінації та розмноження мікроорганізмів у ліках?
a. Солюбілізатори
b. Розчинники
*c. Консерванти
d. Стабілізатори
e. Пролонгатори

80. Який метод застосовують у фармацевтичній промисловості під час виготовлення м'яких желатинових капсул без шва?
a. Нашарування
b. Занурення
*c. Крапельний
d. Пресування
e. Плівковий

81. Яка з нижченаведених речовин буде утворювати суспензійну мазь із вазелін-ланоліновою основою (1:1)?
*a. Ксероформ
b. Ментол
c. Олія оливкова
d. Протаргол
e. Танін

82. Для якої рослинної сировини під час кількісного визначення ефірної олії перегонку продовжують, доки леткі сині компоненти сягнуть нижнього кінця конденсуючої системи?
a. Анісу плодів
b. Валеріани коренів
c. Калини плодів
d. Гарбуза насіння
*e. Ромашки квіток

83. Відповідно до вимог чинного законодавства, фінансова звітність підприємства складається з п'яти обов'язкових документів. У якому з них буде відображено довгостроковий кредит аптечного закладу?
a. Звіті про власний капітал
b. Звіті про фінансові результати
*c. Балансі підприємства
d. Примітках до фінансової звітності
e. Звіті про рух грошових коштів

84. Укажіть із нижченаведеного переліку лікарську рослинну сировину, що містить ненасичені жирні кислоти та використовується для профілактики атеросклерозу.
*a. Гарбуза насіння
b. Дягелю кореневища
c. Вільхи супліддя
d. Ехінацеї трава
e. Кропу плоди

85. Для очищення жирної шкіри використовують лікувально-косметичні лосьйони, до складу яких уводять кератолітичні компоненти. Яка з нижченаведених речовин має такі властивості?
a. Розчин водню пероксиду
b. Гліцерин
c. Сік алое
*d. Кислота саліцилова
e. Метилцелюлоза

86. Яку концентрацію спирту етилового використає фармацевт для виготовлення 1%-го розчину левоміцетину спиртового?
*a. 70%
b. 95%
c. 90%
d. 60%
e. 96%

87. Які лікарські засоби за міжнародними непатентованими назвами передбачені для комплектації набору таблеток (Pill pack) у складі аптечок медичних загальновійськових індивідуальних (АМЗІ)?
a. Мелоксикам, лопераміду гідрохлорид, екстракт валеріани
b. Парацетамол, вугілля активоване, амброксол
*c. Парацетамол, мелоксикам, левофлоксацин
d. Мелоксикам, лоратадин, вугілля активоване
e. Левофлоксацин, амброксол, лопераміду гідрохлорид

88. Уміст якої групи біологічно активних речовин повинен контролювати фахівець у лікарській рослинній сировині "Дуба кора" згідно з вимогами ДФУ?
a. Алкалоїдів
b. Полісахаридів
*c. Танінів
d. Флавоноїдів
e. Гідроксикоричних кислот

89. На кого із суб'єктів забезпечення цивільного захисту покладено завдання з організації надання домедичної допомоги постраждалим у зоні надзвичайної ситуації?
a. Центральний орган виконавчої влади, що забезпечує формування державної політики у сфері цивільного захисту
b. Раду міністрів Автономної Республіки Крим, обласні Київську та Севастопольську міські державні адміністрації
c. Службу медицини катастроф України
*d. Центральний орган виконавчої влади, що реалізує державну політику у сфері цивільного захисту
e. Кабінет Міністрів України

90. У якому місці найкраще розташувати новий безрецептурний препарат у залі обслуговування з позицій мерчендайзингу?
a. Біля входу в аптеку
b. На верхній полиці
*c. На полиці на рівні очей
d. У закритій шафі
e. На нижній полиці

91. Хто затверджує перелік життєво необхідного та найбільш важливого медичного майна, що утримується на медичних складах для забезпечення військ у надзвичайних ситуаціях мирного часу, згідно з Порядком постачання медичного майна Збройним Силам України в мирний час?
a. Начальник Держлікслужби з лікарських засобів
b. Начальник військово-польової аптеки
*c. Начальник служби забезпечення медичним майном
d. Військовий лікар
e. Начальник генерального штабу

92. Укажіть перелік лікарських засобів, що відпускаються без рецепта для симптоматичного лікування болю у м'язах та спині з групи нестероїдних протизапальних та протиревматичних засобів для місцевого застосування.
a. Кислота ацетилсаліцилова, Метамізол натрію, Парацетамол
*b. Ібупрофен, Індометацин, Німесулід
c. Хлорамфенікол, Декаметоксин, Кислота мефенамінова
d. Гепарин, Троксерутин, Есцин
e. Сульфадіазин срібла, Сульфатіазол, Сульфаніламід

93. Який із факторів знижує рівень зацікавленості фахівця в активізації власних зусиль та прояву ініціативності для досягнення мети діяльності організації?
a. Розширення кола повноважень
b. Збіг цілей фахівця та організації
*c. Невизнання досягнутих успіхів
d. Корпоративна система професійного розвитку
e. Чітко визначені ключові показники ефективності діяльності

94. Для пацієнтів із порушеннями функції якого органа існують обмеження щодо застосування лікарських засобів, які містять йод, під час симптоматичного лікування захворювань горла?
*a. Щитоподібної залози
b. Серця
c. Печінки
d. Підшлункової залози
e. Нирок

95. Укажіть перелік лікарських засобів, які відпускаються без рецепта для симптоматичного лікування болю в горлі.
a. Амброксол, Бромгексин, Карбоцистеїн
b. Сульфатіазол, Сульфаніламід, Хлорамфен
c. Ксилометазолін, Оксиметазолін, Трамазолін
d. Ацетилсаліцилова кислота, Парацетамол, Метамізол натрію
*e. Амбазон, Гексетидин, Декаметоксин

96. Під час ідентифікації лікарської рослинної сировини, яка містить ефірні олії, звернули увагу на наявність залозок, що складаються з восьми клітин, розташованих у два ряди та чотири яруси. Представники якої родини мають таку особливість?
a. Myrtaceae
b. Apiaceae
*c. Asteraceae
d. Pinaceae
e. Lamiaceae

97. На який мікроорганізм спрямована дія кларитроміцину, що призначили пацієнту з виразкою пілоричного відділу шлунка?
a. Mycoplasma pneumoniae
b. Chlamydia pneumoniae
c. Streptococcus pneumoniae
*d. Helicobacter pylori
e. Haemophilus influenzae

98. Відпуск лікарських засобів з аптек може здійснюватися за паперовими або електронними рецептами. Скільки лікарських засобів можна виписати в одному електронному рецепті?
*a. Один
b. Чотири
c. Два
d. П'ять
e. Три

99. Як можна класифікувати трудову адаптацію, що ґрунтується на пристосуванні до керівника та колег чи колективу і відображає загалом систему стосунків між людьми в процесі спільної праці?
a. Професійна
b. Первинна
c. Вторинна
*d. Соціально-психологічна
e. Психофізіологічна

100. У рецептурно-виробничому відділі аптеки готують супозиторії методом виливання. Яку гідрофобну супозиторну основу використає фармацевт?
a. Поліетиленоксидну основу
*b. Бутирол
c. Желатинно-гліцеринову основу
d. Масло какао
e. Масло лавра черешкового

101. Медичне сортування проводиться під час надзвичайних ситуацій, що пов'язані з великою кількістю поранених. На скільки сортувальних категорій розподіляються потерпілі та за якими категоріями?
a. На догоспітальному етапі медичне сортування не проводиться
b. Три сортувальні групи за станом здоров'я
c. Дві сортувальні групи за потребою в евакуаційних заходах
*d. Чотири сортувальні групи за станом здоров'я та потребою в однорідних лікувальних та евакуаційних заходах
e. Дві сортувальні групи за станом здоров'я та потребою в однорідних лікувальних та евакуаційних заходах

102. При якому захворюванні лікар має право виписати рецепт на безоплатний або пільговий відпуск лікарських засобів пацієнту незалежно від основного захворювання?
*a. СНІДу та ВІЛ-інфекції
b. COVID-19
c. Церебральному паралічі
d. Туберкульозі
e. Розсіяному склерозі

103. До складу якої з нижченаведених рослин входять фітоестрогени?
a. Барвінок рожевий
b. Ефедра хвощова
*c. Хміль звичайний
d. Бузина чорна
e. Горицвіт весняний

104. До аптеки звернувся постійний відвідувач віком 69 років зі скаргами на сухий кашель. Фармацевт помітив, що цей відвідувач регулярно отримує в аптеці еналаприл за програмою "Доступні ліки". Що має зробити фармацевт?
a. Здійснити самостійно корекцію дози еналаприлу в бік зменшення
*b. Спрямувати відвідувача до лікаря для корекції антигіпертензивної терапії
c. Замінити самостійно еналаприл на інший лікарський засіб із цієї групи
d. Порекомендувати ліки від сухого кашлю
e. Запропонувати парові інгаляції

105. Укажіть аналіз, за результатами якого лікарські засоби розподіляють на три групи відповідно до річного споживання.
a. VEN
b. XYZ
c. FMR
d. VED
*e. АВС

106. До якої категорії можна віднести очний імплант, матриця якого складається із кополімерів молочної та гліколевої кислоти, після введення поступово розчиняється і вивільнює активні фармацевтичні інгредієнти та не потребує видалення?
a. Мінімси
b. Дифузійні
*c. Біорозчинні
d. Осмотичні
e. Нерозчинні

107. Який показник визначається діленням суми товарообігу на одного працівника середньоспискової чисельності аптеки?
a. Торгові накладення
*b. Продуктивність праці
c. Товарообіговість
d. Прибуток
e. Рентабельність

108. Який розчин готують, насипаючи лікарську речовину тонким шаром на велику поверхню води, залишаючи до розчинення?
a. Коларгол
b. Іхтіол
c. Рибофлавін
*d. Протаргол
e. Танін

109. Яким чином визначається однорідність супозиторіїв екстемпорального виготовлення?
a. Рефрактометрично
b. За допомогою ситового аналізу
*c. Візуально на поздовжньому зрізі
d. Мікроскопічно
e. Візуально на поперечному зрізі

110. Пацієнту для лікування сечокам'яної хвороби, спричиненої уратними каменями, призначено препарат, механізм дії якого пов'язаний зі здатністю інгібувати фермент ксантиноксидазу. Укажіть цей препарат.
a. Ципрофлоксацин
b. Фуразидин
c. Домперидон
*d. Алопуринол
e. Урсодезоксихолева кислота

111. До аптеки звернулася жінка з алергічним ринітом. Вона працює диспетчером в аеропорту, має шлуночкову тахіаритмію і зараз приймає кетоконазол. Укажіть найоптимальніший антигістамінний засіб у цьому разі.
a. Хлоропірамін
*b. Фексофенадин
c. Азеластин
d. Левоцетиризин
e. Лоратадин

112. Надання фармацевтичної послуги ґрунтується на двох підходах: "фокус на товар (лікарські засоби)" та "фокус на пацієнта". Яка основна мета фармацевтичної послуги під час реалізації підходу "фокус на пацієнта"?
*a. Здоров'я пацієнта
b. Підвищення виручки
c. Відпуск лікарських засобів
d. Прибуток
e. Залучення більшої кількості відвідувачів

113. Які вимоги висуваються до спеціалістів, що не працювали понад п'ять років за зазначеною у дипломі, сертифікаті (посвідченні) спеціальністю, для отримання допуску до провадження діяльності з виробництва (виготовлення) лікарських засобів в умовах аптеки, роздрібної торгівлі лікарськими засобами?
*a. Проходження перепідготовки на циклах спеціалізації зі спеціальності
b. Участь у конференціях за напрямом професійної діяльності
c. Публікація статей у наукових журналах
d. Відвідування заходів безперервного розвитку (майстер-класів)
e. Проходження перепідготовки на циклах тематичного удосконалення

114. Згідно із Законом України "Про лікарські засоби", незареєстровані лікарські засоби дозволено ввозити на митну територію України, якщо вони у встановленому порядку дозволені до застосування на території США або держав-членів ЄС і розроблені для лікування особливих патологій. Для лікування яких захворювань можна ввозити такі ліки?
a. Тропічних (малярії)
*b. Рідкісних (орфанних)
c. Онкологічних
d. Гастроентерологічних
e. Неврологічних

115. Укажіть із нижченаведених лікарських засобів антибіотик полієнового ряду для лікування системних і локалізованих мікозів (кандидозів).
a. Азитроміцин
b. Клотримазол
c. Лінкоміцин
d. Амікацин
*e. Ністатин

116. Таблетки розчинні - це таблетки, які перед застосуванням розчиняються у воді. За яких умов потрібно досліджувати ці таблетки на розпадання?
a. Рідке середовище - вода, температура 45-50^oС
b. Рідке середовище - кислота оцтова, температура 15-25^oС
c. Рідке середовище - фосфатний буферний розчин рН=6,8, температура 15-25^oС
d. Рідке середовище - розчин кислоти хлористоводневої, температура 15-25^oС
*e. Рідке середовище - вода, температура 15-25^oС

117. До проявів якої негативної реакції чи наслідку може призвести застосування масляних розчинів назальних крапель для симптоматичного лікування алергії в дітей до 2-х років?
a. Кандидозу верхніх дихальних шляхів
*b. Потрапляння їх у легені та розвиток пневмонії
c. Розвиток порушень серцевого ритму
d. Виникнення закрепу
e. Підвищення артеріального тиску

118. Укажіть ефірну олію, основним компонентом якої є цинеол.
*a. Евкаліптова
b. Лимонна
c. Шавлієва
d. М'ятна
e. Лавандова

119. Яка ознака з нижченаведених характерна для відкритого перелому кісток кінцівки?
a. Припухлість у ділянці ураження
b. -
c. Гематома в ділянці перелому
d. Зміна довжини кінцівки
*e. Кровотеча з рани

120. Пацієнт знаходиться в інфекційному відділенні в тяжкому стані. До одержання результатів бактеріологічного аналізу йому призначили цефтріаксон в/в 2 рази на день по 1,0 г. До якої фармакологічної групи належить цей лікарський засіб?
a. Пеніциліни
b. Монобактами
c. Аміноглікозиди
d. Карбапенеми
*e. Цефалоспорини

121. Яку форму документації мають використати фармацевти, асистенти фармацевта усіх закладів охорони здоров'я незалежно від форм власності для повідомлення про будь-які випадки побічних реакцій лікарських засобів, вакцини, туберкуліну, відсутності ефективності лікарських засобів та несприятливих подій після імунізації/туберкулінодіагностики?
*a. Карту-повідомлення
b. Ф-1
c. Касовий ордер
d. Ф-3
e. Бланк-замовлення

122. Згідно з Настановою "Лікарські засоби. Належна практика зберігання", умови зберігання лікарських засобів (ЛЗ) повинні відповідати зазначеній у маркуванні інформації, яка враховує температуру зберігання та відносну вологість. Результати яких досліджень є основою для визначення умов зберігання?
a. Сертифікація процесу
b. Кваліфікація фахівців
*c. Випробування стабільності ЛЗ
d. Валідація методик
e. Прекваліфікація виробництва

123. Укажіть речовину, водний розчин якої фармацевт фільтрує гарячим крізь паперовий фільтр.
a. Йод
b. Натрію тетраборат
c. Кислота борна
*d. Кальцію глюконат
e. Міді сульфат

124. Із якою метою під час надання домедичної та першої медичної допомоги використовується "оклюзійна торакальна пов'язка (наліпка) на гелевій основі з клапаном (або без клапана)", що передбачена Переліком лікарських засобів та медичних виробів, які повинні бути в складі аптечок медичних загальновійськових індивідуальних?
a. Зменшення тепловтрат чи перегрівання людського тіла в екстрених випадках
b. Транспортної іммобілізації кінцівки при частковій ампутації
c. Знерухомлення кінцівки при відкритих переломах, де зламана кістка виступає назовні
*d. Перешкоджання потраплянню повітря в рану при зовнішньому відкритому пневмотораксі
e. Зупинки масивної зовнішньої кровотечі при вогнепальному пораненні голови

125. Обсяг реалізації лікарського засобу "Анальгін таб. №10" падає, прибуток знижується, товар продається зі збитком. У якій фазі життєвого циклу перебуває товар?
a. Зростання
b. Зрілості
*c. Спадання
d. Розвитку та випробувань
e. Насичення

126. Маркетингові дослідження, які проводила аптечна мережа, показали, що попит на певну групу лікарських засобів не змінився, незважаючи на суттєве зростання вартості товару. Про який вид попиту йдеться?
a. Позитивний
b. Абсолютно нееластичний
c. Абсолютно еластичний
*d. Нееластичний
e. Еластичний

127. Які противірусні засоби прямої дії, що є інгібіторами зворотної транскриптази ВІЛ, застосовуються для антиретровірусної терапії дорослих, підлітків і дітей?
a. Фамцикловір, валацикловір
b. Ацикловір, рибавірин
c. Тилорон, інозин пранобекс
d. Уміфеновір, озельтамівір
*e. Ламівудин, зидовудин

128. Із якою з фармакопей світу гармонізована будова Державної Фармакопеї України 2-го видання?
*a. Європейською Фармакопеєю
b. Британською Фармакопеєю
c. Фармакопеєю Німеччини
d. Японською Фармакопеєю
e. Фармакопеєю США

129. Наступного дня після виготовлення суспензії фармацевт помітив осідання твердих часток. Під час збовтування суспензія відновила свої властивості як гетерогенна система. Як називається цей процес?
*a. Ресуспендованість
b. Кінетична нестійкість
c. Термодинамічна стійкість
d. Коалесценція
e. Інверсія

130. Яку з нижченаведених допоміжних речовин можна застосовувати як антифрикційну речовину під час виготовлення таблеток?
*a. Тальк
b. Ацетилфталілцелюлозу
c. Ксиліт
d. Воду очищену
e. Натрію гідрокарбонат

131. Фармацевт готує мікстуру, до складу якої входить натрію бромід, настойка валеріани та вода. Яку кількість концентрованого розчину натрію броміду 20% (1:5) використає спеціаліст, якщо кількість сухої речовини становить 3,0 г?
a. 10 мл
*b. 15 мл
c. 30 мл
d. 50 мл
e. 5 мл

132. У тактичній медицині під час надання домедичної допомоги пораненому застосовується правило "C–A–B–C" (сильна кровотеча, дихальні шляхи, дихання, кровообіг). Що передбачає це правило?
a. Практику встановлення діагнозу та порядок надання першої медичної допомоги потерпілим
b. Практику визначення логістичних шляхів та порядок медичної евакуації потерпілим
c. Порядок діагностування хронічних захворювань та надання першої лікарської допомоги потерпілим
*d. Практику визначення ознак життя та порядок надання домедичної допомоги потерпілим
e. Практику встановлення пріоритетів та алгоритм медичного сортування потерпілим

133. Під час випробувань ацетилсаліцилової кислоти встановлено, що 1 г цієї субстанції розчиняється в 5 мл етанолу 96%. Яка розчинність ацетилсаліцилової кислоти відносно розчинника згідно з Державною Фармакопеєю України?
a. Помірно розчинна
b. Частково розчинна
*c. Легкорозчинна
d. Малорозчинна
e. Дуже легкорозчинна

134. Протягом скількох робочих днів ліцензіат, у разі ліквідації місця провадження господарської діяльності, зобов'язаний подати до органу ліцензування відповідну заяву щодо ліквідації місця провадження господарської діяльності?
a. 15
*b. 10
c. 30
d. 60
e. 20

135. Асистент фармацевта готує дерматологічну суспензію, що містить сірку. Укажіть стабілізатор для цієї лікарської форми.
a. Желатоза
b. Метилцелюлоза
c. Ксантинова камедь
*d. Калійне мило
e. Твін-80

136. Який наслідок чекає на завідувача аптеки через відсутність організаційного механізму управління системою адаптації персоналу або його декларативний характер?
a. Налагоджена система нематеріальної мотивації
*b. Високий рівень плинності кадрів, швидке звільнення нових співробітників
c. Зниження витрат, необхідних для введення нового співробітника в справи
d. Прийняття новим співробітником своєї соціальної ролі у колективі
e. Визнання і сприйняття новим співробітником норм і цінностей колективу

137. Який лікарський засіб із нижченаведених є найефективнішим для лікування оперізувального герпесу (Herpes zoster)?
*a. Валацикловір
b. Специфічний імуноглобулін
c. Тилорон
d. Інтерферон
e. Римантадин

138. Під час візиту до лікаря-стоматолога з приводу видалення зуба у пацієнта після застосування місцевої анестезії розвинувся анафілактичний шок. Який лікарський засіб міг спричинити таку прогнозовану побічну реакцію?
a. Лінкоміцин
b. Лізиноприл
c. Лансопразол
d. Ловастатин
*e. Лідокаїн

139. Залежно від змісту господарських операцій у фармації використовують різні види цін. Як називаються ціни, рівень яких штучно занижений, порівняно з цінами за звичайними комерційними операціями?
a. Монопольні
b. Договірні
c. Фіксовані
d. Регульовані
*e. Демпінгові

140. Дисперсну фазу косметичних гелів формують гелеутворювачі. Яка з нижченаведених речовин належить до природних рослинних гелеутворювачів?
a. Декстран
b. Желатин
c. Натрій карбоксиметилцелюлоза
d. Колаген
*e. Пектин

141. До аптеки звернувся пацієнт зі скаргами на діарею і попросив відпустити йому лопераміду гідрохлорид у таблетках. Укажіть протипоказання до застосування лопераміду.
*a. Кров'яниста діарея
b. Хронічна діарея
c. Діарея мандрівників
d. Водяниста діарея
e. Гостра діарея

142. Застосування якого з нижченаведених антибіотиків може викликати побічну дію - синдром "червоної людини"?
a. Азитроміцину
b. Рифампіцину
*c. Ванкоміцину
d. Стрептоміцину
e. Доксицикліну

143. Який термін дії електронного рецепта, виписаного на рецептурному бланку №3 (ф-3), на наркотичні (психотропні) лікарські засоби?
*a. 10 календарних днів
b. 15 календарних днів
c. 60 календарних днів
d. 30 календарних днів
e. 20 календарних днів

144. Яку лікарську рослинну сировину з нижченаведеного можна рекомендувати пацієнту як відхаркувальний засіб?
*a. Подорожника великого листя
b. Буркуну траву
c. Розторопші плоди
d. Шипшини плоди
e. Вільхи супліддя

145. Який аналіз провів спеціаліст фармацевтичного підприємства, здійснивши порівняльні дослідження внутрішнього середовища і зовнішніх умов, проаналізувавши сильні та слабкі сторони, можливості та загрози?
a. АВС
b. VED
*c. SWOT
d. PEST
e. VEN

146. У якому співвідношенні потрібно приготувати настій кореня алтеї, якщо в рецепті не зазначена кількість сировини?
*a. 1:20
b. 1:5
c. 1:1
d. 1:10
e. 1:30

147. До аптеки звернувся відвідувач щодо герпетичного висипу на верхній губі. Укажіть лікарський засіб для етіотропної терапії.
*a. Ацикловір
b. Оксид цинку
c. Повідон-йод
d. Перметрин
e. Бензилбензоат

148. Фармацевт готує супозиторії методом викачування. Пропис містить екстракт красавки, стрептоцид, іхтіол та основу. Завдяки якій речовині, що входить до складу пропису та має склеювальні властивості, супозиторну масу готують без пластифікатора?
a. Екстракту красавки
b. Стрептоциду
c. Маслу какао
*d. Іхтіолу
e. Бутиролу

149. Згідно із законом України "Про лікарські засоби" в Україні лікарські засоби (ЛЗ) допускаються до застосування після їхньої державної реєстрації. Укажіть ЛЗ, які не підлягають державній реєстрації відповідно до цього Закону.
a. Промислово виготовлені в Україні для експортування
b. Промислово виготовлені в Україні для лікування орфанних захворювань
*c. Виготовлені в аптеці на замовлення лікувально-профілактичного закладу
d. Увезені в Україну імпортні ЛЗ для реалізації на вітчизняному ринку
e. Промислово виготовлені в Україні для лікування онкологічних хворих

150. На яких територіях заборонено провадити господарську діяльність із реалізації лікарських засобів через мобільні аптечні пункти?
*a. В обласних центрах та містах на території України з кількістю населення понад 100 тисяч осіб
b. У сільській місцевості у разі відсутності аптечного пункту
c. У межах територій, на яких уведено надзвичайний стан, на період надзвичайного стану
d. У сільській місцевості у разі відсутності аптеки
e. У межах територій, де ведуться активні бойові дії, за переліком, затвердженим Мінреінтеграції

