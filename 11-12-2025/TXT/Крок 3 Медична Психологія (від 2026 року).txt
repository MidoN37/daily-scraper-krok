1. Пацієнт віком 43 роки скаржиться на головний біль, тремор, перепади артеріального тиску, порушення сну, головокружіння, тривожність, напруження, подавлений настрій і зниження пам'яті. Попередньо проходив лікування протягом 8-ми місяців у туберкульозному диспансері. Під час патопсихологічного дослідження виявлено: когнітивна сфера - зниження короткотривалої та довготривалої пам’яті, нестійкість уваги, емоційно-вольова сфера - середній рівень реактивної та особистісної тривожності, депресивна симптоматика легкого ступеня, особистісна сфера - без особливостей акцентуації. Укажіть провідний регістр-синдром.
*a. Екзогенно-органічний
b. Ендогенно-органічний
c. Психогенно-невротичний
d. Психогенно-психотичний
e. Особистісно-аномальний

2. Укажіть психологічну травму, яка характеризує психологічний чи емоційний ефект, що відчувають люди, які мешкають поряд із тими, хто пережив травму.
a. Повторювана травма
b. Травма розвитку
*c. Інтергенераційна травма
d. Трансгенераційна травма
e. Монотравма

3. Скільки невдалих курсів лікування потрібно, щоб визначити терапевтично резистентну депресію?
a. 1 невдалий повний курс терапії
*b. 2 послідовних курси терапії
c. ---
d. Понад 3 невдалих курси терапії
e. 3 послідовних курси терапії

4. До лікаря-психолога був направлений пацієнт для діагностики психопатологічних станів, психологічних феноменів та індивідуальних особливостей. Який метод отримання інформації про індивідуальні медико-психологічні якості особистості найдоцільніше використати у цьому разі?
a. Діагностичні тестові методи
b. Скринінгові методики
c. Проєктивні методики
*d. Клінічне інтерв'ю
e. Огляд

5. Пацієнтка віком 34 роки звернулася до лікаря-психолога зі скаргами на зниження настрою протягом 7 місяців, зниження мотивації до роботи, порушення взаємовідносин між членами сім'ї, висловлює думки: "мене ніхто не розуміє", "чоловік та діти мене не люблять", "я жахлива дружина та матір". Порушення сну у вигляді труднощів під час засинання, періодичні пробудження, при яких важко заснути. Апетит знижений, схудла на 8 кг. Укажіть провідний регістр-синдром.
a. Психогенно-невротичний
b. Психогенно-психотичний
c. Екзогенно-органічний
d. Ендогенно-органічний
*e. Афективно-ендогенний

6. Укажіть один із розладів, що характеризується посиленням харчового потягу, проявляється у постійному нездоланному відчуттю голоду, ненажерливості та відсутності відчуття насичення.
a. Гіпербулія
b. Парабулія
c. Анорексія
*d. Булімія
e. Полідипсія

7. Чоловік протягом трьох місяців отримує циталопрам 20 мг/добу з приводу лікування ПТСР та проходить ТФ-КПТ. У пацієнта зникли скарги, нормалізувався сон та настрій. Яка подальша тактика лікаря?
*a. Продовження фармакотерапії до 12-ти місяців
b. Поступова відміна психотерапії
c. Продовження фармакотерапії до 3-х місяців
d. Поступова відміна антидепресанта
e. Різка відміна антидепресанта

8. Укажіть розлади пам'яті, коли людина має помилкові, вигадані, фантастичного змісту спогади про події, яких не було і не могло бути в житті ("галюцинації пам'яті").
a. Синдром Капгра
b. Амнезія
c. Псевдоремінісценції
*d. Конфабуляції
e. Ілюзії

9. Укажіть твердження, що характеризує редукцію особистісних досягнень.
a. Зниження емоційного тонусу
b. Вичерпаність емоційних ресурсів
c. Зникнення емоційності
d. Негативне ставлення працівника до колег по роботі
*e. Розчарування результатами власної роботи

10. Який психотерапевтичний метод є найбільш ефективним для реабілітації людей, які пережили травматичні події, зокрема природні катастрофи або терористичні атаки, з урахуванням необхідності зменшення симптомів посттравматичного стресового розладу та підтримки повернення до нормального життя?
a. Групова підтримуюча терапія
*b. Експозиційна терапія
c. Арт-терапія
d. Нейропсихологічний тренінг
e. Діалектична поведінкова терапія

11. Пацієнт віком 28 років, звернувся на консультацію, із висловленням агресивних тенденцій до свого партнера. Під час бесіди чоловік приглядається до погляду лікаря, на запитання уточнювального характеру відповідає: "Саме так, тільки такі ж розумні люди, як ми з Вами, можуть зрозуміти один одного". Принижує партнера, ставлячи його на друге місце, підносячи власну персону. Не сприймає критику, постійно очікує схвалення дій та думок. Який розлад особистості спостерігається у пацієнта?
*a. Нарцисичний
b. Шизоїдний
c. Дисоціальний
d. Тривожний
e. Емоційно-нестабільний

12. Для якого синдрому характерний симптом ехолалії?
a. Кататонічний ступор
b. Маніакальний синдром
c. Психоорганічний синдром
*d. Кататонічне збудження
e. Іпохондричний синдром

13. Яка з нижченаведених шкал на визначення симптомів депресії заповнюється фахівцем, що має спеціальну підготовку в галузі психічного здоров'я?
a. HADS
b. Шкала А.Бека
c. PHQ-9
d. PDQ-5
*e. Шкала Монтгомері-Асберга

14. Жінка амбулаторно впродовж шести тижнів отримує препарат есциталопрам для лікування депресивного епізоду. Після нервування на роботі у неї виникли симптоми тривоги, що турбує її більшу частину дня. Яка терапевтична тактика лікування пацієнтки?
a. Додати до лікування антипсихотики
*b. Додати до лікування бензодіазепіни не довше, ніж на 14 днів
c. Додати до лікування антигістамінні препарати
d. Перейти на лікування іншим антидепресантом
e. Перейти на лікування антидепресантом іншої групи

15. Робота медичного працівника, як правило, емоційно насичена та призводить до розвитку синдрому вигорання. Укажіть, що розуміють під "емоційним виснаженням" у контексті цього синдрому.
a. Негативне ставлення працівника до колег по роботі
*b. Вичерпаність емоційних та фізичних ресурсів
c. Зниження емоційного тонусу
d. Розчарування результатами власної роботи
e. Зникнення емоційності

16. У чоловiка віком 43 роки спостерігається стан психомоторного збудження: зазирає за двері і переконаний, що там знаходяться його приятелi. Говорить, що чує голоси знайомих та стороннiх людей, які сперечаються між собою щодо нього і вимагають його покарання, а інші захищають його. Повторює слова, якi нiбито почув iз-за стiни. Який патологічний стан виник у пацієнта?
*a. Гострий галюциноз
b. Вербальнi iлюзiї
c. Конфабуляцiї
d. Маячiння
e. Нав’язливi iдеї

17. Укажіть патологічний стан, за якого відсутні безумовні рефлекси.
a. Оглушення
*b. Кома
c. Сопор
d. Ступор
e. Делірій

18. Укажіть, до якої складової частини профілактики професійного вигорання належить твердження: "Використання методів медитації, візуалізації (з використанням образів улюбленого куточка природи)".
a. Соціальної
b. Медичної
*c. Духовної
d. Біологічної
e. Психологічної

19. Який метод психотерапії використовується для когнітивної реструктуризації сенсу та інтеграції травматичного досвіду в минуле з формуванням відчуття контролю над травмою?
*a. Коротка еклектична психотерапія
b. Травма-фокусована психотерапія
c. Розповідна експозиційна терапія
d. Наративна експозиційна терапія
e. Когнітивно-реконструктивна пролонгована експозиція

20. Батьки звернулися на консультацію щодо свого трирічного сина. Під час занять із батьками дитина часто вовтузиться на місці або встає зі стільчика і починає бігати по квартирі, легко відволікається на сторонні предмети чи явища, може не звертати увагу, коли до нього звертаються. У садочку виникають труднощі у комунікації з однолітками, під час розмови може піти, вихователів не слухає, під час "тихої години" не спить, грається і може будити своїх друзів. Укажіть попередній клінічний діагноз.
a. Синдром гіперактивності без дефіциту уваги
*b. Синдром дефіциту уваги з гіперактивністю
c. Синдром дефіциту уваги без гіперактивності
d. Аутизм
e. Олігофренія

21. Укажіть форму потьмарення свідомості з переважанням незв'язності мовлення, моторики та розгубленості.
*a. Аментивний синдром
b. Ганзеровський синдром
c. Пуерилізм
d. Парафренний синдром
e. Псевдодеменція

22. Пацієнт скаржиться на знижений настрій, порушення сну, відсутність інтересу до діяльності, що раніше його цікавила. Такий стан триває близько 3-х тижнів і впливає на повсякденне функціонування. Під час подальшого опитування та діагностики встановлено діагноз: депресивний епізод легкого ступеня. Який метод лікування найдоцільніший у цьому разі?
a. ---
b. Призначити дулоксетин у комбінації з амітриптиліном
*c. Когнітивно-поведінкова психотерапія
d. Застосування пароксетину або флуоксетину
e. Розчин амітриптиліну в/м за схемою

23. Яка психотерапія є першою лінією для інтеграції у життя та пошуку сенсу травматичного досвіду?
*a. Наративна експозиційна терапія
b. Травма-фокусована психотерапія
c. Розповідна експозиційна терапія
d. Когнітивно-реконструктивна пролонгована експозиція
e. Коротка еклектична психотерапія

24. У якому разі в терапії великого депресивного епізоду застосовуються тимостабілізатори?
a. Лише в період ремісії
*b. За відсутності терапевтичного ефекту лікування антидепресантами впродовж 4-х тижнів
c. Під час амбулаторного лікування
d. За наявності виражених симптомів тривоги
e. Під час лікування антидепресантами другого ряду

25. Виберіть твердження, що характеризує поведінку психотерапевта у гуманістичному підході.
a. Застосовує переконання, спростовує помилкові судження, вказуючи на їх неточність, займає директивну позицію
*b. На позиції рівного з пацієнтом, у контакті з власним життєвим досвідом, є конгруентним, застосовує саморозкриття
c. Не розкриває свої переживання перед пацієнтом, має свої думки та емоції
d. Виступає для пацієнта у ролі слухача, який лише вислуховує і не коментує
e. Виступає для пацієнта у ролі експерта, наставника, який допомагає сформувати нові більш адаптивні патерни

26. Укажіть основну відмінність клінічного інтерв'ю від звичайного розпитування.
*a. Націлене не лише на скарги, але й на виявлення прихованих мотивів поведінки людини та надання їй допомоги
b. Поєднує психодіагностичні процедури і безпосереднє обстеження
c. Передбачає емоційну підтримку та обговорення планів на майбутнє
d. Націлене лише на виявлення скарг пацієнта
e. Передбачає можливість оцінювання індивідуально-психологічних особливостей пацієнта

27. Під час огляду пацієнта віком 32 роки було виявлено руховий розлад, зокрема втрату здатності ходити та стояти, попри відсутність органічних порушень. Для якої патології характерні такі рухові розлади?
*a. Абазії
b. Асинергії
c. Астезії
d. Апраксії
e. Атаксії

28. Пацієнта віком 48 років шпиталізовано до психіатричного відділення. На момент обстеження стверджує, що він давно вже помер, його тіло було обезкровлене на патологоанатомічному столі, а зараз це лише лялькова оболонка. Який патологічний стан спостерігається у пацієнта?
a. Синдром Кандинського-Клерамбо
b. Парафренний синдром
c. Паранояльний синдром
*d. Синдром Котара
e. Синдром Капгра

29. Укажіть розлади пам'яті, коли людина має помилкові спогади, яких не було в цей час, але які були чи могли бути в минулому житті ("ілюзії пам'яті") .
a. Амнестичне дезорієнтування
*b. Псевдоремінісценції
c. Конфабуляції
d. Антероградна амнезія
e. Ретроградна амнезія

30. Наявність якої ознаки при розладах статевої ідентифікації потребує психотерапевтичної інтервенції?
a. Транссексуалізму
b. Вуайеризму
c. Трансвестизму
*d. Гендерної дисфорії
e. Садомазохізму

31. Який розділ загальної профілактики займається розробленням і впровадженням у практику заходів щодо запобігання психічним захворюванням, їх хронізації та заходів із реабілітації психічно хворих?
a. Психогігієна
*b. Психопрофілактика
c. Психотерапія
d. Психіатрія
e. Психологічне консультування

32. Укажіть лікаря-психіатра, який широко використовував у своїй практиці гіпноз та виділив основні його стадії.
*a. Жан-Мартен Шарко
b. Джеймс Бред
c. Іван Павлов
d. Іпполіт Бернгейм
e. П’єр Жане

33. Укажіть систему заходів, що буде першочерговим вибором для лікування гострого стресового розладу.
*a. Психокорекція
b. Психореабілітація
c. Психопрофілактика
d. Психогігієна
e. Психофармакотерапія

34. У чоловіка діагностовано обсесивно-компульсивний розлад (ОКР). Пацієнт має високий вихідний рівень тривоги та супутню виражену депресію. Яку первинну тактику лікування потрібно застосувати?
a. Фармакотерапія нейролептиками
*b. Фармакотерапію селективними інгібіторами зворотного захоплення серотоніну
c. Тілесно-орієнтовану терапію
d. Когнітивно-поведінкову психотерапію
e. Гештальт-терапію

35. Після перенесеної психотравми пацієнтку турбує порушення сну, мінливість настрою, прискорене серцебиття, задишка, зниження апетиту, втрата чутливості рук. Об’єктивно спостерігається: егоцентрична, бурхливо виявляє емоції, емоційно лабільна, легко навіювана, схильна до маніпулятивної поведінки. Вкажіть психопатологічний синдром.
a. Астенічний
*b. Істеричний
c. Депресивний
d. Іпохондричний
e. Обсесивно-компульсивний

36. Укажіть визначення, що характеризує зміст когніцій в осіб із панічним розладом.
a. Перебільшення загрози та прогнозування високого ризику небажаного результату
b. Запобігання негативним ситуаціям, що можуть статися з людиною чи її близьким оточенням
*c. Викривлена катастрофічна інтерпретація симптомів тривоги
d. Інтеріоризація негативної зовнішньої оцінки з її подальшою соматизацією
e. Помилкове пояснення нешкідливих тілесних симптомів як проявів небезпечного захворювання

37. Який метод ґрунтується на усвідомленні зв'язку між думками та почуттями, що в результаті спричиняють негативні емоції та незадовільну поведінку?
a. Поведінкова активація
b. Транзактний аналіз
*c. Когнітивна реструктуризація
d. Релаксація
e. Ситуаційне управління

38. Ускладненням якого методу психотерапії гострого стресового розладу та ПТСР є повторна психологічна травматизація пацієнтів?
a. Аутотренінгу
b. Когнітивно-поведінкової терапії
*c. Раннього дебрифінгу
d. Майндфулнес
e. Прогресивної релаксації

39. Чоловіку віком 45 років діагностовано депресію. Протягом останніх 10-ти років він бореться із залежністю від наркотиків і нещодавно зазнав значної втрати в особистому житті. Який імовірний тип супутньої патології може розвинутися в пацієнта?
*a. Розлад вживання психоактивних речовин
b. Тривожний розлад
c. Шизофренія
d. Біполярний розлад
e. Розлад харчової поведінки

40. Який метод є найефективнішим для вирівнювання сезонних коливань настрою та запобігання зимовій депресії у лікуванні пацієнтів із сезонним афективним розладом?
a. Когнітивно-поведінкова терапія
b. Психодинамічна терапія
*c. Світлотерапія
d. Групова підтримуюча терапія
e. Фармакотерапія з антидепресантами

41. На якій стадії психосексуального розвитку людини, згідно з психоаналітичною теорією З.Фройда, формується Супер-Его?
a. Анальній
b. Латентній
c. Оральній
*d. Фалічній
e. Генітальній

42. Які фундаментальні аспекти психотерапії ПТСР?
*a. Зниження тривоги та встановлення особистості
b. Когнітивна корекція автоматичних думок та переконань щодо себе та своєї поведінки
c. Відтворення індивідуальних та фізичних якостей
d. Сприймання навколишнього середовища та себе в ньому
e. Підняття самовпевненості та самооцінки

43. Укажіть, поєднання яких лікарських засобів використовують для лікування депресивного синдрому, обтяженого психотичною симптоматикою.
*a. Антидепресантів та нейролептиків другого покоління
b. -
c. Антидепресантів першого та другого покоління
d. ТЦА та антихолінергічних засобів
e. Нейролептиків першого та другого покоління

44. Що із нижченаведеного належить до поведінкових технік поведінкової психотерапії?
a. Когнітивне викривлення
b. Відволікання
*c. Експеримент-відкриття
d. Зважування плюсів і мінусів
e. Аналіз "за" і "проти"

45. У чоловіка з тяжким перебігом COVID-19, на тлі високої температури та задишки, виникло видіння його покійної матері, яка ніби кликала його. Який найімовірніший психопатологічний розлад виник у пацієнта?
a. Соматизована психічна реакція
b. Психогенія
c. Нозогенія
d. Неврастенія
*e. Соматогенія

46. Пацієнт, у якого місяць тому діагностовано загострення епізоду шизофренії та якого шпиталізовано, виписується з відділення. Лікування призвело до значного покращення стану, він почуває себе задовільно, проте дізнався, що під час перебування на стаціонарному лікуванні його було звільнено з роботи, оскільки керівник дізнався про лікування в психіатричному закладі та був переконаний, що його підлеглий буде лякати персонал, клієнтів та провалить справи на роботі. Як можна оцінити переконання начальника пацієнта в розрізі подальшої реабілітації пацієнта?
a. Насильство
b. -
c. Психо-соціальна підтримка
*d. Стигматизація
e. Ефективний менеджмент

47. Пацієнтка віком 22 роки звернулася на консультацію у зв'язку з раптовим посиленням сексуального потягу, від якого вона не може позбутися протягом доби, відсутністю оргазму. Мала стосунки з чоловіком, сексуальний контакт із яким був 1-2 рази на тиждень, однак протягом останніх 2-х тижнів змінила шість партнерів, кількість сексуальних контактів зросла до 1-2 на добу. Який найімовірніший діагноз?
*a. Німфоманія
b. Сатиріазис
c. Диспареунія
d. Сексуальна аверсія
e. Вагінізм

48. Укажіть протипоказання до застосування когнітивно-поведінкової психотерапії.
a. Генералізований тривожний розлад
*b. Психози в стадії загострення
c. Депресивний епізод
d. Панічний розлад
e. Шизофренія

49. Який із нижченаведених лікарських засобів належить до групи антипсихотиків, та може використовуватися в малих дозах для лікування безсоння та генералізованої тривоги?
a. Вальпроат
b. Міртазапін
c. Клозапін
*d. Кветіапін
e. Галоперидол

50. Жінці під час лікування тривожно-депресивного розладу був призначений гідазепам у дозі 20 мг/добу. Про можливе виникнення якої побічної дії лікарського засобу лікар мав обов’язково попередити пацієнтку?
a. Проблеми з сечовипусканням
b. Порушення вітамінного обміну
c. Перепади артеріального тиску
*d. Зниження швидкості реакцій
e. Порушення тонусу кишківника

51. Який із нижченаведених методів є найефективнішим у відновленні когнітивних функцій та покращенні якості життя, включаючи пам'ять, увагу та розв'язування проблем у пацієнтів після перенесеного інсульту?
a. Рефлексотерапія
b. Гештальт-терапія
c. Медикаментозна терапія
*d. Нейропсихологічний тренінг
e. Арт-терапія

52. Пацієнт віком 23 роки скаржиться на свербіж і печіння шкіри, відчуття повзання та укусів "якихось паразитів". "Спочатку це було лише на лівому стегні ввечері та вночі, зараз майже постійно та розповсюджується не тільки на ноги, а й на все тіло". Відчуває неприємний запах від тіла, все це дуже виснажує. Який патологічний стан спостерігається у пацієнта?
a. Обсесивно-компульсивний синдром
b. Нюхове марення
c. Психогенний свербіж
d. Дисморфофобія
*e. Дерматозойне марення

53. Для оцінки ступеня тяжкості порушень яких психічних явищ використовується Коротке дослідження психічного стану (MMSE)?
a. Інтелекту
b. Моторики
*c. Когнітивних функцій
d. Відчуттів
e. Емоцій та настрою

54. Оберіть шкалу, яку використовують для оцінки генералізованого тривожного розладу.
a. SIAS
*b. Пенсільванський опитувальник занепокоєння
c. Опитувальник страху Метьюза та Маркса
d. SPIN
e. Шкала соціальної тривоги Лібовіца

55. Укажіть основні завдання психогігієни.
a. Прогнозування можливих спадкових психічних захворювань
b. Попередження виникнення інвалідності при хронічних психічних захворюваннях
c. -
*d. Формування та підтримка психічного здоров'я різних верств населення
e. Попередження виникнення конкретних психічних розладів

56. Пацієнтка віком 58 років хворіє на ішемічну хворобу серця та цукровий діабет 2-го типу. У пацієнтки спостерігається надлишкова маса тіла, курить, працює бухгалтером, зарплата маленька, але допомагає матеріально дорослим дітям. Практично не відпочиває. Скаржиться на періодичний головний біль, поганий сон, дратівливість, слабкість. До лікування ставиться скептично. Оберіть метод та мету втручання на першому етапі.
*a. Мотиваційне інтерв’ю для формування ефективної прихильності
b. Сімейна терапія для перерозподілу навантаження
c. Когнітивно-поведінкова терапія для змін способу життя
d. М’язова релаксація для зменшення дратівливості
e. Аутотренінг для профілактики психічних розладів

57. Укажіть властивості особистості, для оцінки яких використовується опитувальник Спілбергера (STAI).
a. Тривога та депресія
b. Когнітивні порушення
c. Акцентуації характеру
*d. Особистісна та реактивна тривожність
e. Алекситимія

58. Які симптоми належать до фази резистентності синдрому емоційного вигорання?
a. Емоційна відстороненість та особистісна відстороненість
b. Емоційний дефіцит, психовегетативні та психосоматичні порушення
*c. Редукція професійних обов'язків та емоційно-моральна дезадаптація
d. Переживання психотравмуючих подій, незадоволеність собою
e. Відчуття "загнаності до клітки", тривога та депресія

59. Жінка звернулася до сімейного лікаря зі скаргами на втому та безсоння, що час від часу то зникали, то з'являлися надовго. Сімейний лікар направив пацієнтку до лікаря-психіатра. У процесі діагностики з'ясувалося, що пацієнтка була учасницею бойових дій. Має кошмарні повтрювані сновидіння, флешбеки, уникнення схожих до травматичних подій обставин, віддалилася від своїх друзів, родини, майже не виходить із дому, має підвищену тривогу та панічні атаки. Встановлено діагноз: посттравматичний стресовий розлад. Яке лікування необхідно призначити пацієнтці?
a. Гештальт-терапію
*b. КТП або EMDR
c. Тілесно-орієнтовану психотерапію
d. Психодинамічну психотерапію
e. Емоційно-фокусовану терапію

60. Яка діагностична шкала є скрінінговою для генералізованого тривожного розладу?
*a. Шкала тривоги GAD-7
b. Шкала тривоги Кові
c. Шкала тривоги Гамільтона HAM-A
d. Шкала особистісної та реактивної тривожності Спілбергера-Ханіна
e. Госпітальна шкала тривоги і депресії HADS

61. У пацієнта віком 65 років три тижні тому померла дружина, яка тривалий час хворіла на онкологічне захворювання. Чоловік звернувся зі скаргами на сум, постійні згадки про дружину, самотність, частий плач, прагнення передивлятися фотокартки, де вони разом, потребує більше спілкуватися з дітьми. Під час проведення обстеження супутньої психіатричної патології виявлено не було. Укажіть тактику лікаря-психіатра у цьому разі.
a. Запропонувати пройти курс лікування в умовах денного стаціонару
*b. Провести психоосвіту щодо процесу нормального горювання
c. Призначити пірацетам у відповідних дозуваннях, курс 4 тижні з подальшим спостереженням
d. Призначити курс травма-фокусованої когнітивно-поведінкової терапії
e. Призначити есциталопрам 10 мг уранці, курс 2 тижні

62. Який психотерапевтичний підхід є найефективнішим для полегшення прийняття втрати та адаптації до нового способу життя у пацієнтів після ампутації кінцівки?
a. Психодинамічна терапія
*b. Когнітивно-поведінкова терапія
c. Групова терапія для осіб із фізичними ушкодженнями
d. Експозиційна терапія
e. Майндфулнес та релаксаційні техніки

63. Укажіть психолога, який запропонував трансперсональну психотерапію та є засновником Міжнародної трансперсональної організації.
*a. Станіслав Гроф
b. Іпполіт Бернгейм
c. Йозеф Брейєр
d. П'єр Жане
e. Зигмунд Фройд

64. Які препарати потрібно призначити насамперед як доповнення до немедикаментозних методів лікування посттравматичного стресового розладу у випадках, коли спостерігається значне і короткотривале порушення сну?
a. Антидепресанти, до 14-ти днів
b. Седативні на ніч щоденно
c. Снодійні, переважно небензодіазепінові на постійній основі
*d. Снодійні, переважно небензодіазепінові, коротким курсом
e. Снодійні, похідні бензодіазепіну, коротким курсом

65. Укажіть препарати з найбільшою доказовою базою для лікування депресивного епізоду.
a. Нормотимічні засоби
b. Інгібітори МАО
c. ТЦА
d. Психостимулятори
*e. СІЗЗС

66. Який тип методів найдоцільніше застосувати під час встановлення діагнозу шестирічній дитині з підозрою на депресивний або тривожний розлад?
a. Експериментальні
b. Генетико-моделюючі
*c. Проєктивні
d. Анкетування
e. Скринінгові

67. Укажіть тривожний стан, за якого людина має постійний страх захворіти, нав'язливу думку про хворобу або дефект фізичних властивостей та надмірне занепокоєння своїм зовнішнім виглядом.
a. Дисморфофобія
b. Ятрогенія
c. Фрустрація
*d. Іпохондрія
e. Алекситимія

68. Укажіть симптом, що характеризується утрудненням або нездатністю людини точно оцінити чи описати власні почуття та здатністю відрізняти емоційні стани від тілесних відчуттів за P. Sifneos.
a. Абулія
b. Гіпобулія
c. Апатія
*d. Алекситимія
e. Ангедонія

69. Яка тактика лікування вважається найбільш доречною для пацієнтів із ранніми ознаками шизофренії, особливо з урахуванням необхідності зменшення психозу та попередження подальшої прогресії захворювання?
a. Когнітивно-поведінкова терапія та тренінг соціальних навичок
b. Майндфулнес та релаксаційні техніки
c. Групова терапія та арт-терапія
*d. Фармакотерапія та підтримуюча психотерапія
e. Негайна фармакотерапія та психодинамічна терапія

70. Пацієнтка віком 20 років скаржиться на підвищений рівень тривожності, порушення сну у вигляді безсоння, неможливість нормально поїсти, відчуття стороннього тіла в горлі. Два дні тому в сусідній будинок влучила блискавка, ніхто не постраждав, однак картина тодішньої ситуації не може "вийти з голови". Укажіть провідний регістр-синдром.
a. Психогенно-психотичний
b. Шизофренічний
c. Особистісно-аномальний
d. Афективно-ендогенний
*e. Психогенно-невротичний

71. Укажіть найчастішу причину деліріозного синдрому (делірію).
a. Шизофренія
b. Біполярний розлад
*c. Екзогенне ураження головного мозку
d. Епілепсія
e. Істерія

72. Лікар в окулярах справляє на пацієнта краще враження, тому що асоціюється з вищими розумовими здібностями. Визначте цей тип когнітивної помилки.
a. Персоналізація
b. Передбачення
c. Читання думок
*d. Наклеювання ярликів
e. Надмірне узагальнення

73. Пацієнтка віком 26 років знаходиться на лікуванні в стаціонарі психоневрологічного відділення у зв'язку з тривожним станом. Медичний персонал відділення помітив, що пацієнтка не виконує повноцінно умови лікування, під подушкою та матрацом знаходять наполовину пусті та повні ампули з інсуліном, які пацієнтка мала ввести відповідно до лікування первинного діагнозу "Цукровий діабет І-го типу". Укажіть попередній клінічний діагноз.
a. Орторексія
b. Нервова анорексія
c. Дранкорексія
d. Нервова булімія
*e. Діабулімія

74. Який антидепресант протипоказаний при епілепсії?
*a. Бупропіон
b. Моклобемід
c. Вортіоксетин
d. Міртазапін
e. Агомелатин

75. Що насамперед передбачає медико-психологічний супровід пацієнта з тяжкою деменцією?
a. Тренінг соціальних навичок для пацієнта
b. Когнітивний тренінг для пацієнта
c. Психологічну підтримку та психоосвіту пацієнта
*d. Психологічну підтримку та психоосвіту доглядальника
e. Сімейну психотерапію (пацієнт та доглядальник)

76. Укажіть метод психотерапевтичної роботи, у якому учасники групи можуть відображати свої почуття, думки та конфлікти через розіграш сцен або ролей, що моделюють реальні або уявні ситуації.
a. Раціонально-емотивна терапія
b. Символдрама
c. Транзактний аналіз
d. Екзистенційно-гуманістична психотерапія
*e. Психодрама

77. Укажіть психогенні реакції, що виникають у зв'язку із соматичним захворюванням та належать до групи реактивних станів за Смулевичем.
a. Ятрогенії
b. Соматоформні реакції
c. Соматогенії
*d. Нозогенії
e. Неврози

78. Яку екстрену фармакотерапію рекомендовано при панічних атаках?
a. Кветіапін 25 мг per os
b. Корвалол 40 крапель per os
*c. Пропранолол 20 мг сублінгвально
d. Амітриптилін 2,0 мл в/в
e. Пароксетин 20 мг per os

79. До якого рівня психологічної допомоги на етапі комплексного реагування після гострої фази надзвичайної ситуації належить соціально-психологічний супровід?
a. Четвертого
b. Першого
c. П’ятого
d. Третього
*e. Другого

80. Лікар-психіатр складає індивідуальну психотерапевтичну програму для пацієнта з шизоафективним розладом. Який елемент програми є найпершим?
a. Арт-терапія
b. Поведінкова терапія
c. Тренінг соціальних навичок
*d. Психоосвіта
e. Когнітивний тренінг

81. Для якого стану дисгармонійного характеру доведеним методом терапії є діалектично-поведінкова терапія?
a. Вікових криз
*b. Межового розладу особистості
c. Обсесивно-компульсивного розладу
d. Прокрастинації
e. Тривожно-депресивних розладів

82. Укажіть комплекс заходів, спрямованих на відновлення здоров'я, функціонального стану і працездатності організму та використання всіх можливостей для зниження впливу станів, що обмежують життєдіяльність або призводять до інвалідизації. Основною метою є забезпечення особам із обмеженнями життєдіяльності можливості досягнення оптимальної соціальної інтеграції.
a. Психологічна діагностика
b. Психічна депривація
c. Психотерапія
*d. Реабілітація
e. Психосоціальна підтримка

83. Яка патологія є протипоказанням до застосування Eye Movement Desensitization and Reprocessing (EMDR)?
a. Депресія
*b. Відшарування сітківки ока
c. Обсесивно-компульсивний розлад
d. ПТСР
e. Тривожний розлад

84. Укажіть одну з пізнавальних діяльностей людини, для дослідження якої використовують таблиці Шульте.
a. Мова
b. Мислення
c. Пам'ять
*d. Увага
e. Відчуття

85. Який тест із нижченаведених використовується для оцінки симптомів посттравматичного стресу?
*a. PCL-5
b. HADS
c. PHQ-9
d. MADRS
e. GAD-7

86. Пацієнт із діагнозом: післяінсультна депресія, знаходиться на етапі підтримувальної терапії. Який вид психотерапії є найефективнішим у цьому разі?
*a. Когнітивна терапія на основі усвідомленості
b. Керована самодопомога
c. Когнітивно-поведінкова терапія
d. Поведінкова активація
e. Інтерперсональна терапія

87. Для якого захворювання характерний такий психопатологічний симптом, як псевдогалюцинації?
a. Невротичного розладу
b. Інфекційного психозу
c. Реактивного психозу
d. Інтоксикаційного психозу
*e. Шизофренії

88. Яким основним типам медичних працівників загрожує синдром емоційного вигорання?
a. Педантичному, демонстративному та збудливому
*b. Педантичному, демонстративному та емотивному
c. Демонстративному, гіпертимному та емотивному
d. Демонстративному, гіпертимному та збудливому
e. Педантичному, гіпертимному та збудливому

89. Для якого синдрому характерна наявність несистематизованих маревних ідей різного змісту в поєднанні з галюцинаціями, псевдогалюцинаціями?
a. Парафренного
b. Кандинського-Клерамбо
c. Паранояльного
d. Соматичного
*e. Параноїдного

90. Дівчину віком 18 років шпиталізовано до приймального відділення лікарні зі скаргами на запаморочення, головний біль і нудоту під час повітряної тривоги. Пацієнтка тривожна, тремтить, пітніє та важко дихає. В очікуванні лікаря почала скаржитися на відчуття поколювання у пальцях і навколо рота. Яку тактику потрібно використати першочергово?
*a. Застосувати дихальні техніки (подихати в паперовий мішок)
b. Дати кисневу маску
c. Призначити бензодіазепіни
d. Зробити скринінг сечі на наркотики
e. Негайно ввести розчин глюкози

91. Яка з нижченаведених психодіагностичних методик дозволяє оцінити пам'ять, організацію діяльності та конструктивний праксис?
a. MOCA
b. CDR
c. C-SSRS
*d. Тест на малювання годинника
e. CAPS

92. Пацієнт намагається зменшити тривогу за допомогою виконання більш або менш складної стереотипної послідовності дій. Яка система захисних дій, згідно з психоаналітичною теорією, описана у наведеному прикладі?
a. Компенсація
*b. Ритуал
c. Аскетизм
d. Часткова компромісна реакція
e. Раціоналізація

93. Яка з нижченаведених психодіагностичних шкал застосовується для діагностики безсоння?
*a. PSQI
b. HADS
c. MMPI
d. NSI
e. PCL-5

94. Як називається комплекс заходів, спрямований на максимально раннє виявлення початкових фаз нервово-психічних захворювань та їх своєчасне (раннє) активне лікування?
*a. Вторинна психопрофілактика
b. -
c. Третинна психопрофілактика
d. Первинна психопрофілактика
e. Психокорекція

95. Пацієнт віком 25 років, звернувся на консультацію до лікаря-психолога зі скаргами на постійний стрес на роботі та вдома. Він відчуває тривогу, постійну сонливість та порушення концентрації уваги. Пацієнт хоче знайти спосіб для керування стресом та поліпшення власного психічного стану. Який психотерапевтичний напрям буде ефективним у цій ситуації?
a. Раціонально-емотивна терапія
b. Психодинамічна психотерапія
c. Гештальт-терапія
*d. Майндфулнес-орієнтована когнітивна терапія
e. Транзактний аналіз

96. На вирішення яких завдань спрямована соціально-корекційна терапія?
*a. Будь-яких соціальних проблем, включаючи ті, що пов’язані з психічними захворюваннями
b. Будь-яких соціальних проблем, за винятком тих, що пов’язані з психічними захворюваннями
c. На підкорення людини будь-яким нормам суспільства, включаючи не прийнятні для неї
d. На виправлення викривлених соціальних стереотипів та норм поведінки
e. На лікування дисоціального розладу особистості (соціопатії)

97. Укажіть одне із завдань сімейної психотерапії.
a. Відслідковування автоматичних негативних думок
*b. Збільшення відкритості комунікації
c. Сприяння усвідомленню несвідомих тенденцій, потягів і конфліктів
d. Зцілення від психосоматичних розладів
e. -

98. Укажіть короткочасне почуття повної спустошеності та байдужості, що виникає під дією раптових важких психічних травм.
a. Ейфорія
b. Тривога
c. Апатія
d. Емоційна лабільність
*e. Емоційний параліч

99. Жінка віком 35 років звернулася до лікаря-психолога зі скаргами на пригнічений настрій, труднощі в соціалізації, відчуття втрати частини себе. Із анамнезу відомо, що симптоми спостерігаються протягом 8-ми місяців. Початок прояву симптомів пов'язує з трагічною смертю чоловіка. Який найімовірніший діагноз?
a. Розлад адаптації
b. ПТСР
c. Нормальне горювання
*d. Розлад тривалого горя
e. Генералізований тривожний розлад

100. Укажіть стан, за якого спостерігається ослаблення емоцій, байдужість до свого становища та оточуючих, що іноді хворобливо переживається.
a. Морія
*b. Апатія
c. Гіпотимія
d. Гіпертимія
e. Емоційна лабільність

101. Яка з нижченаведених методик застосовується в неврологічній практиці для диференційної діагностики ішемічних розладів, а також при інших ураженнях головного мозку первинного та вторинного генезу, коли є ризик розвитку деменції?
a. Клінічна рейтингова шкала деменції
b. МОСА
c. Опитувальник нейроповедінкових симптомів
*d. Шкала Хачинського
e. MMSE

102. До лікаря-психолога направлена пацієнтка віком 28 років із підозрою на розлад особистості. Під час контакту жінка інертна, у комунікації не зацікавлена, часто відволікається, спостерігається її відстороненість. Відзначає, що має незначне коло соціальних контактів та майже не має хобі чи інтересів. Емоційно невиразна, у минулому не відзначає епізодів значного підвищеного або зниженого настрою. Який розлад особистості спостерігається у пацієнтки?
a. Ананкастний
b. Залежної особистості
*c. Шизоїдний
d. Тривожний
e. Дисоціальний

103. Юнак віком 17 років скаржиться на підвищену тривожність, негативні емоції, підвищену втомлюваність, панічні атаки. Виберіть психотерапевтичний підхід для допомоги цьому пацієнтові.
a. Психоаналіз
b. Сугестія
c. Групова психотерапія
d. Арт-терапія
*e. Тілесно-орієнтована психотерапія

104. Який вид терапії має найбільшу ефективність та доказовість щодо специфічної фобії?
a. Систематична десенсибілізація
b. Когнітивно-поведінкова терапія (КПТ) + фармакотерапія
c. Групова когнітивно-поведінкова терапія (КПТ)
*d. Експозиційна терапія
e. Психодинамічна психотерапія

105. Яка стадія емоційного вигорання характеризується зниженням інтересу до роботи та потреби в спілкуванні, апатією, дратівливістю, почуттям виснаженості навіть після сну та вихідних?
a. П'ята
*b. Друга
c. Третя
d. Перша
e. Четверта

106. У військовослужбовця, який повернувся з зони активних бойових дій 2 місяці тому, діагностовано посттравматичний стресовий розлад. Який напрям психотерапевтичного лікування доцільно застосувати?
*a. EMDR
b. Клієнт-центровану психотерапію
c. Психоаналіз
d. Гештальт-терапію
e. Екзистенціальну психотерапію

107. Пацієнтка віком 28 років на третій день після пологів почала агресивно поводити себе у відділенні, відмовляється годувати дитину, стверджуючи що її дитина загинула, а медичний персонал зробив іграшку з тіла новонародженого і вставив туди спеціальні технології, щоб "іграшка" могла кричати та їсти. Який найімовірніший діагноз?
a. Гостра реакція на стрес
*b. Післяпологовий психоз
c. Післяпологова депресія
d. Сутінкове потьмарення свідомості
e. Сепсис

108. Яку допомогу необхідно надати людині, що перебуває у стані гострої реакції на стрес?
a. Увести розчин діазепаму внутрішньом'язово
b. Шпиталізувати до психіатричного стаціонару
*c. Першу психологічну допомогу
d. Провести дебрифінг
e. Провести сеанс когнітивно-поведінкової терапії

109. Укажіть твердження, що найбільш характерне для нервової анорексії.
a. Блювання часто виникає пізніше в перебігу хвороби
b. Апетит спочатку не втрачається
c. Втрата ваги асоціюється з ескалацією гніву
*d. Прагнення до стрункості стає єдиним пріоритетом
e. Зазвичай присутня значна депресія

110. Укажіть обов’язкову ознаку деліріозного затьмарення свідомості.
*a. Істинні зорові галюцинації та ілюзії
b. Фантастичні сюжетні уявлення
c. Автоматичні рухи
d. Агресивно-захисна поведінка
e. Афект здивування, розгубленість

111. Пацієнту, який був тренером з акробатики, після отримання поранення ампутували одну ногу. Після протезування і відновлення функції ходіння він вирішив повернутися до попередньої професії, старанно працював над цим і здійснив свій намір. Який рівень компенсації дефекту спостерігається у пацієнта?
a. Середній рівень
b. Низький рівень (пристосування до дефекту)
c. Гіпокомпенсація
d. Гіперкомпенсація
*e. Високий рівень (активне подолання дефекту)

112. У контексті психотерапевтичної допомоги первинне інтерв'ю необхідне для збору інформації про пацієнта. Яка рекомендована тривалість першого інтерв'ю?
a. 20 хв
b. 30 хв
c. 15 хв
*d. 50 хв
e. 90 хв

113. Укажіть засновника нейролінгвістичного програмування (НЛП).
a. В. Сатир
b. З. Фройд
c. Ф. Перлз
*d. Р. Бендлер
e. К. Роджерс

114. Пацієнтку віком 78 років шпиталізовано до лікарні у стані психоемоційного збудження. Зі слів родичів, жінка не впізнає членів своєї родини вже протягом 2-3 років, має сомнамбулізм, трапляються прояви дитячої поведінки, настрій змінюється декілька разів упродовж дня. У день шпиталізації взяла до рук ножа та почала погрожувати членам сім'ї, стверджуючи що вони грабіжники. Який найімовірніший діагноз?
a. Циклотомія
b. Гостра реакція на стрес
c. Патологічний афект
d. Шизофренія
*e. Деменція

115. Як називається комплекс заходів спрямований на попередження рецидивів та хронізації нервово-психічних захворювань і відновлення працездатності людини, що перенесла захворювання?
a. Вторинна психопрофілактика
b. -
*c. Третинна психопрофілактика
d. Екстрена психопрофілактика
e. Первинна психопрофілактика

116. Батьки звернулись на консультацію щодо своєї восьмирічної доньки. Дівчинка навчається у другому класі, з останнього року почала раптово викрикувати різні звуки або слова, які не стосуються контексту розмови, через певний час почалися посмикування, притискання плеча до голови та биття самої себе в різні ділянки тіла. Спочатку батьки думали, що це прояв дитячої грайливості, але такий стан стає все частішим і все більш неприємним для дитини. У школі стан погіршується, що заважає дівчинці комунікувати з однолітками та навчатися. Який найімовірніший діагноз?
a. Тривалий моторний тіковий розлад
b. Транзиторний тіковий розлад
c. Тривалий вокальний тіковий розлад
*d. Синдром Туретта
e. Синдром дефіциту уваги та гіпереактивності

117. Укажіть першу лінію індивідуальної психотерапії при гострому депресивному епізоді.
a. Позитивна психотерапія
*b. Когнітивно-поведінкова терапія (КПТ) та міжособистісна терапія
c. Психодинамічна терапія та емоційно-сфокусована терапія
d. Система психотерапії когнітивно-поведінкового аналізу
e. Когнітивно-поведінкова терапія + фармакотерапія

118. Який напрям психотерапії описує принцип "тут і зараз"?
a. Психоаналіз
b. Арт-терапія
c. Кататимно-імагінативна психотерапія
*d. Гештальт-терапія
e. Психодрама

119. На що повинна бути спрямована психопрофілактика у професійній діяльності лікаря?
a. Попередження конфліктних ситуацій у сімейному середовищі
b. Психотерапію емоційного вигорання та професійної деформації
c. Попередження емоційного вигорання та конфліктних ситуацій у сімейному середовищі
d. Попередження професійних конфліктних ситуацій із медичним персоналом
*e. Попередження професійних та особистих криз, професійної деформації особистості й емоційного вигорання

120. У пацієнтки віком 36 років виявлено симптоми компульсивного переїдання («заїдає стрес», багато їсть на самоті без відчуття насичення, потім відчуває сором за напад переїдання). Який метод психологічного впливу є особливо ефективним для цього розладу харчової поведінки?
a. Обмеження харчування
*b. Інтуїтивне харчування
c. Психоосвіта
d. Ділення продуктів на «корисні» та «шкідливі»
e. Підрахунок калорій

121. Який із нижченаведених напрямів психотерапії використовує рольові техніки та аналіз несвідомих механізмів захисту?
a. Гештальт-терапія
b. Поведінкова психотерапія
c. Емоційно-фокусована психотерапія
d. Сімейна психотерапія
*e. Психодинамічна психотерапія

122. Укажіть імовірні зміни в лабораторних показниках крові пацієнта з синдромом емоційного вигорання.
a. Підвищення рівня кортизолу
b. Підвищення рівня дофаміну
c. Зниження рівня серотоніну
d. Підвищення рівня адреналіну
*e. Зниження рівня кортизолу

123. Через яку побічну дію психологічного дебрифінгу його не рекомендовано на початкових етапах терапії ПТСР та розладів адаптації?
a. Суїцидальну налаштованість
b. Дезадаптацію
c. Сенсибілізацію
d. Соматизацію
*e. Ретравматизацію

124. Укажіть шкалу вимірювання інтелекту.
a. Шкала MMPI
b. Шкала Манії
c. Шкала Спілберга
d. Шкала Бека
*e. Шкала Векслера

125. Пацієнт віком 56 років скаржиться на постійний біль, через який "немає радості життя". Хворіє на діабетичну полінейропатію. За шкалою MADRS - 29 балів. Який антидепресант є препаратом вибору в цій клінічній ситуації?
a. Міртазапін
b. Тразодон
c. Амітриптилін
*d. Дулоксетин
e. Сертралін

126. Вкажіть систему наукових знань і профілактичних заходів, спрямованих на збереження та зміцнення психічного здоров'я населення.
a. Психотерапія
b. Психопрофілактика
c. Психодіагностика
d. Психологія
*e. Психогігієна

127. Укажіть стан потьмарення свідомості, за якого спостерігається збереження усіх видів орієнтування та здатність здійснювати звичні дії, але ускладнюється розуміння поточної ситуації.
a. Оглушення
*b. Обнубіляція
c. Сопор
d. Кома
e. Абсанс

128. За спостереженнями одного з видатних сучасних психотерапевтів К. Роджерса, якщо людині дозволити без перешкод виразити свої негативні емоції, то поступово вони самі собою змінюються на позитивні. Як називається цей метод погашення конфлікту?
a. Принцип "оголення агресії"
b. Принцип "емоційного заміщення"
*c. Принцип "виходу почуттів"
d. Принцип "авторитетного третього"
e. Принцип "примусового вислуховування опонента"

129. Чоловік віком 35 років викликав екстрену (швидку) медичну допомогу через відчуття задухи, страх смерті та прискорене серцебиття. Мав думки, що помирає, стан не проходив упродовж 15-20 хв, потім нормалізувався. З анамнезу відомо: здоровий, хронічні соматичні захворювання відсутні. За результатами обстеження у лікаря-кардіолога патологій не виявлено. Проте ці епізоди повторювалися й надалі. Яку тактику доцільно застосувати у цьому разі?
a. Лікування у стаціонарі
b. Повторне обстеження в іншого лікаря-кардіолога
c. Направити до лікаря-гастроентеролога
*d. Направити до лікаря-психіатра
e. Направити до лікаря-невролога

130. Укажіть форму психічного розладу, що проявляється у сутінковому затьмаренні свідомості, зовні впорядкованій поведінці та автоматичному здійсненні різних дій із подальшою амнезією.
a. Обнубуляція
b. Пасивний негативізм
c. Автоматичне підкорення
d. Аменція
*e. Транс

131. Яка основна побічна дія антипсихотиків першого покоління?
a. Когнітивні порушення
b. Стимулююча дія на психіку
c. Серотоніновий синдром
d. Метаболічні порушення
*e. Екстрапірамідні розлади

132. Пацієнтка три тижні тому під час пограбування отримала удар кулаком в обличчя. Сліди забоїв уже значно зменшилися, але жінка боїться виходити з дому через страх повторного нападу. Вона відчуває себе "на межі", легко лякається, легко може заплакати. Сон переривчастий, іноді повторюються нав'язливі сни про подальші напади. Установіть найбільш імовірний діагноз.
a. Посттравматичний стресовий розлад
b. Генералізований тривожний розлад
c. Панічний розлад з агорафобією
d. Специфічна фобія
*e. Гостра реакція на стрес

133. Пацієнта, лежачого із закритими очима на кушетці або сидячого у зручному кріслі, вводять у стан розслаблення. Після досягнення пацієнтом стану розслаблення йому пропонують уявити образи на задану психотерапевтом тему у відкритій формі. Уявляючи образи, пацієнт розповідає про свої переживання психотерапевту. Який метод психотерапії використано в цьому разі?
a. Психодраму
b. Транзактний аналіз
*c. Кататимно-імагінативну психотерапію
d. Символдраму
e. Психодинамічну психотерапію

134. Пацієнтку віком 23 роки шпиталізовано до лікарні у зв'язку з втратою свідомості та нападом тоніко-клонічних судом. Який метод діагностики необхідно використати у цьому разі?
a. Ехоенцефалографію
b. Ангіографію судин головного мозку
*c. Електроенцефалографію
d. Магніто-резонансну томографію
e. Комп'ютерну томографію

135. На початку проведення обстеження лікар вибирає стиль спілкування зі своїм пацієнтом на основі його особистісних характеристик. Який стиль спілкування серед нижченаведених не рекомендовано використовувати у медичній практиці?
a. Ліберальний
b. Авторитарний
c. Демократичний
*d. Маніпулятивний
e. Ритуальний

136. До якого типу ознак синдрому емоційного вигорання необхідно віднести зміни апетиту та ваги?
a. Інтелектуальних (когнітивних)
b. Поведінкових
*c. Соматичних
d. Соціальних
e. Емоційних

137. Визначте психогенно зумовлений субдепресивний розлад тривалістю 2 роки і більше, симптомами якого є: переважно сумний настрій, адинамія та астено-вегетативні прояви.
a. Ларвована депресія
b. Реактивна депресія
c. Рекурентна депресія
*d. Дистимія
e. Смуток породіллі

138. Для якого виду порушень інтелектуальної діяльності людини характерне нерозуміння переносного змісту прислів'я?
a. Порушення сприйняття
*b. Порушення мислення
c. Порушення пам’яті
d. Порушення мовлення
e. Порушення уяви

139. Визначте основну мету когнітивно-поведінкової психотерапії хронічного болю.
a. Послаблення когнітивних факторів, що посилюють больові відчуття
b. Поведінкова активізація та декатастрофізація переживань
*c. Покращення дієздатності та якості життя людини
d. Зміна сприйняття болю через вплив на психологічний складник
e. Зменшення психологічних симптомів у пацієнта

140. Визначте психотерапевтичні техніки, що характерні для психоаналітичного підходу.
*a. Метод вільних асоціацій, тлумачення сновидінь, інтерпретація, аналіз опору, аналіз переносу
b. Систематична десенсибілізація, імплозивна терапія, метод інструкцій, імітаційне навчання, рольовий тренінг
c. Рефлективна техніка, техніка повторів, парадоксальна інтенція, дерефлексія, концентрування уваги на почуттях
d. Персональне знаходження позиції, зміщення перспективи, метод знаходження сенсу, дерефлексія
e. Щоденник думок, аргументи "за" та "проти", сократівський діалог, переоцінка фактів

141. Через який час після перенесеної психотравмуючої події можна застосовувати травмофокусовані інтервенції?
a. У перші години після психотравмуючої події
*b. Не раніше ніж через 2 тижні після психотравмуючої події
c. Через 24 год після психотравмуючої події
d. Не раніше ніж через 2 місяці після психотравмуючої події
e. Через 48 год після психотравмуючої події

142. У психічному стані пацієнта виявлено знижений настрій, психомоторне гальмування, маячні й суїцидальні ідеї самозвинувачення та гріховності. Яку терапевтичну тактику доцільно застосувати?
a. Стаціонарне лікування комбінацією антидепресанта та транквілізатора
b. Амбулаторне лікування комбінацією антидепресанта та антипсихотика
c. Стаціонарне лікування комбінацією антидепресанта та антипсихотика першого покоління
*d. Стаціонарне лікування комбінацією антидепресанта та антипсихотика другого покоління
e. -

143. Які чинники зменшують вплив травматичної події на людину?
a. Пасивність у прийнятті рішень
b. Сприйняття того, що сталося, як несправедливості
*c. Активна поведінка
d. Фізична перевтома
e. Відсутність соціальної підтримки

144. Якому віку, згідно з психоаналітичною теорією З.Фройда, відповідає латентна стадія психосексуального розвитку людини?
a. 1-2 роки
b. 2-3 роки
c. 7-8 років
d. 3-5 років
*e. 5-6 років

145. Яка група препаратів буде найбільш доцільною для медикаментозного лікування посттравматичного стресового розладу?
a. Психостимулятори
b. Транквілізатори
*c. Антидепресанти
d. Седативні засоби
e. Нейролептики

146. Дівчинка віком 15 років демонструє впертість, відмовляється виконувати шкільні завдання, підтримувати дружні стосунки з однолітками та співпрацювати з учителем. Коли батьки та викладачі вказують на недоліки дівчинки, це викликає її надмірну агресію та конфлікти. Укажіть доцільний метод психотерапії у цій ситуації.
a. Групова психотерапія
b. Емоційно-фокусована психотерапія
c. Гештальт-терапія
*d. Поведінкова психотерапія
e. Психодинамічна психотерапія

147. Здобувач закладу вищої освіти отримав на іспиті першу низьку оцінку та дійшов висновку, що йому не вдасться скласти успішно іспити з інших предметів. Визначте тип когнітивної помилки.
*a. Надмірне узагальнення
b. Читання думок
c. Наклеювання ярликів
d. Передбачення
e. Персоналізація

148. Пацієнтка скаржиться на ниючий м'язовий біль, нездатність розслабитися, постійне занепокоєння, що триває понад пів року. Стан погіршується через несподівані події, навіть приємні. У цьому разі виникає сухість у роті, прискорене серцебиття, пітливість. Установіть найімовірніший діагноз.
a. Гостра реакція на стрес
b. Посттравматичний стресовий розлад
c. Специфічна фобія
*d. Генералізований тривожний розлад
e. Панічний розлад

149. До якого типу ознак синдрому емоційного вигорання належить формальне виконання роботи?
a. Поведінкових
b. Соматичних
c. Соціальних
*d. Інтелектуальних (когнітивних)
e. Емоційних

150. Яка група антидепресантів є препаратами першої лінії для медикаментозного лікування посттравматичного стресового розладу?
*a. Селективні інгібітори зворотного захоплення серотоніну
b. Селективні інгібітори зворотного захоплення дофаміну і норадреналіну
c. Інгібітори моноамінооксидази
d. Трициклічні антидепресанти
e. Селективні інгібітори зворотного захоплення норадреналіну

