1. Жінку віком 45 років шпиталізовано до лікарні після ДТП. Об'єктивно спостерігається: свідомість - ступор, пульс - 66/хв, АТ - 160/90 мм рт. ст., анізокорія, мимовільні рухи в лівих кінцівках обмежені. Сухожильні рефлекси S>D, симптом Бабінського ліворуч, ригідність м'язів потилиці, позитивний симптом Керніга. На краніограмах - перелом правої тім'яної кістки, ліквор - із домішками крові. Який вид черепно-мозкової травми у пацієнта?
a. Забій м'яких тканин голови
b. Стиснення головного мозку
c. Дифузне аксональне ураження головного мозку
*d. Забій головного мозку
e. Струс головного мозку

2. У чоловіка віком 73 років на тлі гострого тромбофлебіту лівої стегнової вени з'явилися болі в правій половині грудної клітки, які посилюються при глибокому вдиху та кашлі, кровохаркання. Праворуч, у нижніх відділах, вислуховується шум тертя плеври. Який патологічний стан виник у пацієнта?
a. Правосторонній пневмоторакс
*b. Тромбоемболія легеневої артерії
c. Правосторонній ексудативний плеврит
d. Пневмонія
e. Правосторонній сухий плеврит

3. У чоловіка під час прийому їжі раптово розвинулися напад кашлю, задишка, ціаноз шкірних покривів, втрата свідомості. Який патологічний стан виник у пацієнта?
*a. Стороннє тіло дихальних шляхів
b. Інфаркт легені
c. Інфаркт міокарда
d. Пневмоторакс
e. Тромбоемболія легеневої артерії

4. З поля, обробленого отрутохімікатами, доставлено чотирирічну дитину. Свідомість сплутана, відмічається гіперсалівація та бронхорея, зіниці вузькі. Який препарат необхідно використати як антидот у цьому разі?
*a. Атропін
b. Прозерин
c. Унітіол
d. Хромосмон
e. Адреналін

5. На хімічному підприємстві під час техногенної катастрофи відбулося руйнування ємності з токсичною речовиною. Для найефективнішого надання допомоги найбiльшій кiлькостi потерпілих використовується система медичного сортування "START". Що передбачає ця система насамперед?
a. Оцiнку самостiйного дихання i спонтанного кровообiгу
b. Оцiнку рівня свiдомостi та психiчного стану
*c. Оцiнку можливостi самостійно пересуватися
d. Заповнення реєстрацiйних форм про надзвичайну ситуацію
e. Зупинку кровотечi потерпiлим, якi цього потребують

6. У чоловіка віком 23 роки після ДТП виявлено переломом правої стегнової кістки в середній третині. Лікар екстреної (швидкої) медичної допомоги наклав тракційну шину Дітеріхса. З якою метою лікар здійснив цю маніпуляцію?
a. З метою відновлення фізіологічного положення кінцівки
b. Зменшення больових відчуттів у потерпілого
*c. Попередження травмування судин, нервів та м'яких тканин
d. Попередження жирової емболії кістковим мозком
e. Щоб кінцівка не заважала при транспортуванні

7. Де проводиться перший етап медичного сортування?
a. У приймальному відділенні лікувального закладу
*b. Поряд з місцем виникнення надзвичайної ситуації, але на безпечній відстані від дії її факторів ураження
c. Безпосередньо на місці виникнення надзвичайної ситуації
d. На місці завантаження до евакуаційного транспорту
e. Під час транспортування до лікувального закладу

8. У пацієнта віком 36 років множинні переломи ребер, гостра дихальна недостатність. Під час проведення інтубації трахеї та переходу на штучну вентиляцію легень спостерігається збільшення ціанозу, зниження артеріального тиску. Яка причина виникнення цього стану?
a. Пневмонія
b. Тромбоемболія легеневої артерії
*c. Напружений пневмоторакс
d. Гіпертонічний криз
e. Ішемічний інсульт

9. При проведенні медичного сортування на місці дорожньо-транспортної пригоди, працівник бригади екстреної (швидкої) медичної допомоги, виявив 2-х "чорних" потерпілих, 2-х "червоних" та 1 "жовтого" потерпілого. Кого потрібно госпіталізувати в першу чергу?
*a. "Червоних"
b. "Чорних"
c. "Жовтих"
d. "Зелених"
e. "Білих"

10. Чоловік унаслідок ДТП отримав проникаюче поранення грудної клітки. Об'єктивно спостерігається: неспокійний, наявний виражений акроціаноз, задишка, дихання поверхневе, прискорене, АТ - 100/60 мм рт. ст. Виявлено під час огляду обмеження рухливості ураженої половини грудної клітки. Як необхідно транспортувати пацієнта з цією патологією?
a. Транспортування протипоказане
b. Лежачи на боці з піднятою верхньою частиною тулуба
c. Лежачи на спині з піднятими ногами
d. Лежачи на животі з опущеними ногами
*e. Лежачи на спині з піднятою верхньою частиною тулуба

11. У пацієнта віком 57 рокiв, який лікувався в стаціонарі з приводу інфаркту міокарда, виникла зупинка серця. Після проведення реанімаційних заходів у пацієнта з'явився пульс, артерiальний тиск - 60/20 мм рт. ст. Які лікарські засоби необхідно призначити пацієнту для подальшої стабілізації стану?
*a. Iнфузiю допамiну
b. Серцеві глікозиди
c. Гемотрансфузію
d. Продовжити болюсне введення адреналіну
e. Iнфузiю глюкокортикостероїдів

12. На трамвайній зупинці дівчина знепритомніла. Об'єктивно спостерігається: свідомість відсутня, пульс на сонній артерії не визначається. Негайно розпочато комплекс серцево-легеневої реанімації. Що з нижченаведеного свідчить про ефективність реанімаційних заходів?
a. Перелом ребер
b. Аспірація вмістом шлунка
c. Зниження температури тіла
d. Розширені зіниці
*e. Пульсація на сонній артерії

13. У пацієнта діагностовано раптову зупинку кровообігу. На ЕКГ реєструється фібриляція шлуночків. Проводиться комплекс заходів базової підтримки життя. Які лікарські засоби необхідно ввести після третьої послідовної дефібриляції?
*a. Адреналін та аміодарон
b. Атропін та аденозин
c. Атропін та аміодарон
d. Адреналін та атропін
e. Адреналін та аденозин

14. До відділення інтенсивної терапії шпиталізовано пацієнта віком 42 роки. Діагностовано: розрив селезінки (крововтрата - 2000 мл), закритий перелом лівої стегнової кістки, геморагічний шок II ступеня. Об'єктивно спостерігається: свідомість за ШКГ - 13 балів, ЧД - 22/хв, SpO_2 - 95% при самостійному диханні з інсуфляцією кисню зі швидкістю потоку 5 л/хв, АТ - 70/50 мм рт. ст., ЧСС - 126/хв, Hb - 55г/л, еритроцити - 1,5·10^12/л, МНО - 1,8, ПТІ - 60%, фібриноген - 1г/л. Яка тактика лікаря на ранньому госпітальному етапі?
a. Трансфузія свіжозамороженої плазми
*b. Проведення трансфузії донорської крові
c. Транексамова кислота 3 г/добу, плазма свіжозаморожена
d. Кріопреципітат 4 дози, транексамова кислота 3 г/добу
e. Концентрат протромбінового компексу, транексамова кислота 3 г/добу

15. У чоловіка віком 85 років раптово з'явився біль у грудній клітці, задишка, покашлювання. Об'єктивно спостерігається: здуття шийних вен, у легенях визначається коробковий перкуторний звук, у нижніх відділах з правого боку - притуплення, акцент ІІ тону над легеневою артерією. На обох ногах - варикозна хвороба вен нижніх кінцівок. У нижній третині стегна правої ноги припухлість, відзначається локальна гіперемія. Рентгенографічно: у нижній частині правої легені - затемнення. Яке ускладнення, найбільш вірогідно, виникло у пацієнта?
a. Інфаркт міокарда
b. Пневмоторакс
c. Астматичний стан
*d. Тромбоемболія легеневої артерії
e. Пневмонія

16. У пацієнта із травмою грудної клітки проводиться апаратна ШВЛ. На манометрі реєструється збільшення тиску на вдиху до 50 см вод. ст. Який патологічний стан виник у пацієнта?
a. Розвиток геморагічного шоку
b. Прогресування черепно-мозкової травми
c. Немає приводів для хвилювань, це нормальні параметри для вентиляції на етапі транспортування
*d. Розвиток пневмотораксу
e. Розвиток внутрішньочеревної кровотечі

17. Які ознаки вказують на наявність у потерпілого напруженого пневмотораксу?
a. Ослаблення везикулярного дихання на стороні ураження
b. Виділення кров'янистого кольору пухирців повітря з рани
*c. Блискавично наростаюча задишка, порушення гемодинаміки, відхилення трахеї вбік
d. Біль у грудній клітці, тахікардія
e. Розвиток підшкірної емфіземи

18. У пацієнта зі штучним водієм ритму в серці виникла зупинка кровообігу та необхідність у дефібриляції. На якій безпечній відстані від корпуса кардіостимулятора потрібно розмістити електроди?
a. Один з електродів потрібно розмістити якнайближче до корпуса кардіостимулятора
*b. Між електродами дефібрилятора та корпусом штучного водія ритму має бути відстань не менше ніж 8 см
c. Пацієнти із штучним водієм ритму не потребують електричної дефібриляції
d. Між електродами дефібрилятора та корпусом штучного водія ритму має бути відстань не менше ніж 5 см
e. Один з електродів потрібно встановити безпосередньо над корпусом кардіостимулятора

19. Диспетчер скерував бригаду екстреної (швидкої) медичної допомоги до місцевого нафтопереробного підприємства, звідки надійшло повідомлення про вибух паливного резервуару та численних потерпілий. Прибувши на місце виклику, працівники бригади виявили 18 потерпілих осіб із травмами різного ступеня тяжкості. Згідно з яким алгоритмом необхідно провести медичне сортування потерпілих?
a. SAMPLE
b. CABCDE
c. JumpSTART
d. ABCDE
*e. START

20. Унаслідок техногенної ядерної катастрофи, доставлено чоловіка 40 років до відділення інтенсивної терапії. У чоловіка скарги на помірно виражений головний біль, запаморочення, однократна блювота. Об'єктивно у потерпілого: ясна свідомість, орієнтується у місці та часі, шкіра звичайного кольору, пульс - 80/хв, тони серця звучні, АТ - 120/80 мм рт. ст., аускультативно - дихання везикулярне, температура тіла - 36,2^oС. Дані  індивідуального дозиметру дорівнюють 1,2 Гр.  Встановіть попередній діагноз?
a. Гостра променева хвороба IV  ступеня тяжкості
b. Гостра променева хвороба V ступеня тяжкості
c. Гостра променева хвороба ІІІ  ступеня тяжкості
*d. Гостра променева хвороба І ступеня тяжкості
e. Гостра променева хвороба ІІ  ступеня тяжкості

21. Який антидот необхідно застосувати під час отруєння грибами , що містять фалоідини і аманітини (бліда поганка)?
a. Прозерин
b. Атропін
c. Натрію тіосульфат
d. Налоксон
*e. Бензилпеніцилін

22. Укажіть обсяг допомоги при черепно-мозковій травмі на догоспітальному етапі.
a. Інфузійна терапія - 20 мл/кг/год
*b. Підтримання САТ на рівні 100 мм рт. ст. у молодих пацієнтів та 110 мм рт. ст. у пацієнтів похилого віку, сатурації не менше 90%, капнографії в межах 35-40 мм рт. ст.
c. Транспортування пацієнта на жорстких ношах із піднятим ножним кінцем
d. Підтримання темпу діурезу не менше ніж 150 мл на год
e. Призначення діуретиків

23. У жінки віком 27 років із синдромом подовженого інтервалу QT виник пароксизм шлуночкової тахікардії типу пірует. Який препарат необхідно ввести у цьому разі?
a. Метопролол
b. Лідокаїн
*c. Магнію сульфат
d. Ізопреналін
e. Аміодарон, прокаїнамід

24. Під час медичного сортування виявлено, що потерпілий не може самостійно пересуватися, не співпрацює з медичним персоналом, дезорієнтований, ЧД - 30/хв, пульс на периферіях визначається. До якої сортувальної групи належить пацієнт?
a. Зеленої
b. Жовтої
c. Фіолетової
d. Чорної
*e. Червоної

25. Яке лікування суправентрикулярної тахікардії із нестабільною гемодинамікою у дітей?
*a. Негайна кардіоверсія
b. Негайна дефібриляція
c. Ввести допамін
d. Ввести аміодарон
e. Ввести АТФ

26. У пацієнта на ЕКГ-моніторі зареєстровано фібриляцію шлуночків та негайно проведено дефібриляцію розрядом 150 Дж. Які подальші дії лікаря?
a. Провести повторну дефібриляцію 200 Дж без перерви
b. Виконати прекардіальний удар
c. Негайно ввести 1 мг адреналіну в/в
d. Оцінити ритм та перевірити пульс
*e. Негайно розпочати СЛР 30:2

27. У пацієнта діагностовано раптову зупинку кровообігу. Свідомість відсутня, дихання не визначається, пульс на сонній артерії не пальпується. На ЕКГ реєструються нерегулярні, неоднакової форми та амплітуди хвилі. Комплекс QRS, сегмент ST і зубець T не розпізнаються. Яке порушення серцевого ритму в цього пацієнта?
a. Безпульсова електрична активність
b. Фібриляція передсердь без пульсу
c. Шлуночкова тахікардія без пульсу
d. AV-блокада без пульсу
*e. Фібриляція шлуночків

28. Укажіть складники, що входять до алгоритму збору анамнезу SAMPLE)
a. Симптоми, прийом ліків, попередня історія хвороб, останнє споживання їжі/рідини, фактори зовнішнього середовища
*b. Симптоми, алергія, прийом ліків, попередня історія хвороб, останнє споживання їжі/рідини, фактори зовнішнього середовища
c. Алергія, прийом ліків, попередня історія хвороб, останнє споживання їжі/рідини, фактори зовнішнього середовища
d. Симптоми, алергія, попередня історія хвороб, останнє споживання їжі/рідини, фактори зовнішнього середовища
e. Симптоми, алергія, прийом ліків, попередня історія хвороб, останнє споживання їжі/рідини

29. Чоловіка віком 35 років після травми грудної клітки шпиталізовано у тяжкому стані. Об'єктивно спостерігається: порушення свідомості, АТ - 80/40 мм рт. ст., пульс аритмічний 100-120/хв, тони серця не прослуховуються, ціаноз, аускультативно дихання ліворуч відсутнє, наявна асиметрія грудної клітки, тимпаніт, девіація трахеї вправо. Який патологічний стан у пацієнта?
a. Забій головного мозку
*b. Напружений пневмоторакс ліворуч
c. Гемоторакс ліворуч
d. Перелом груднини
e. Інфаркт міокарда

30. У дворічної дитини після отруєння таблетками "від мігрені" визначається загальмованість, брадикардія, A-V блокада, артеріальна гіпотензія, бронхоспазм. Який препарат необхідно призначити пацієнтці для лікування?
a. Добутамін
b. Норадреналін
*c. Атропіну сульфат
d. Серцеві глікозиди
e. Допамін

31. Під час транспортування пацієнта віком 50 років із болем за грудниною на кардіомоніторі з'явився такий ритм: шлуночкова тахікардія. Яку дію повинен виконати медичний працівник?
*a. Перевірити пульс на сонній артерії за відсутності, провести дефібриляцію розрядом, передбаченим мануалом дефібрилятора
b. Провести дефібриляцію 200 Дж
c. Перевірити пульс на сонній артерії за відсутності, провести синхронізовану кардіоверсію з енергією розряду 150 Дж
d. Перевірити пульс на сонній артерії за відсутності, провести дефібриляцію розрядом 150 Дж
e. Провести дефібриляцію 150 Дж

32. Жінці віком 47 років зворотною причиною раптової зупинки серця є гіпоксія. Які дії має виконати лікар для усунення цього патологічного стану?
a. Забезпечити оксигенотерапію 100%-им киснем 15 л/хв за допомогою назальних канюль
*b. Відновити прохідність дихальних шляхів складним надгортанним пристроєм або інтубація, вентилювати на кожну 5 с, під'єднати 100%-ий кисень
c. Вентилювати за показниками капнографа, дотримуючись 35-45 мм рт. ст.
d. Забезпечити оксигенотерапію 100%-им киснем 15 л/хв за допомогою нереверсивної маски
e. Відновити прохідність дихальних шляхів орофарингеальною трубкою, вентилювати на кожну 15 с, під'єднати 100%-ий кисень

33. Після спортивної травми потерпілий скаржиться на біль у ділянці основи носа. Пальпація виявила чутливість стінок носових ходів і рухомість носових кісток. Носові ходи виповнені кров'яними згустками. Яка невідкладна допомога?
*a. Холод на ділянку носа, дренаж гематоми носової перегородки (за необхідності), контроль болю
b. Холод на ділянку носа
c. Репозиція уламків, контроль болю
d. Транспортування до клініки
e. Тампонада носових ходів

34. До відділення невідкладної допомоги дитячої лікарні звернулися батьки із п'ятирічною дитиною зі скаргами на раптове погіршення її стану. При огляді дитини: ЧСС - 196/хв, АТ - 70/35 мм рт. ст., аускультативно - над легенями дихання везикулярне, без хрипів, сатурація - 93%, свідомість пригнічена (13 балів за шкалою ком Глазго), комплекси QRS на ЕКГ регулярні, тривалістю 0,06 с. З чого розпочати лікування дитини?
a. В/в введення сульфату магнію
b. В/в введення аміодарону
*c. Електричної кардіоверсії
d. Вагусних маневрів
e. В/в введення верапамілу

35. Пацієнт доставлений до приймального відділення лікарні без свідомості. Під час огляду виявлено: за шкалою ком Глазго - 4 бали з відсутністю реакції на подразники, широкими зіницями та вираженим пригніченням дихання. Які першочергові дії має виконати лікар у цьому разі?
a. Допоміжна вентиляція мішком "Амбу"
*b. Інтубація трахеї та ШВЛ
c. Трахеотомія
d. Конікотомія
e. Потрійний прийом Сафара

36. Під час медичного сортування у потерпілого при обстеженні визначено стан свідомості за шкалою ком Глазго - 8 балів, пульс на периферійних судинах відсутній. До якої сортувальної групи слід перевести потерпілого?
a. Фіолетової
b. Жовтої
*c. Червоної
d. Чорної
e. Зеленої

37. До відділення інтенсивної терапії шпиталізовано пацієнта віком 43 роки з діагнозом: перелом правої стегнової кістки. Із анамнезу відомо: пацієнтка впродовж 3-х місяців приймає варфарин 5 мг/добу. Об'єктивно спостерігається: свідомість за ШКГ - 15 балів, ЧД - 18/хв, SpO_2 - 98% при самостійному диханні з інсуфляцією кисню зі швидкістю потоку 3 л/хв, АТ - 135/90 мм рт. ст., ЧСС - 106/хв, Hb - 90г/л, еритроцити - 2,8·10^12/л, МНО - 3,5, ПТІ - 40%. Яка тактика лікаря на ранньому госпітальному етапі?
a. Транексамова кислота 3 г/добу
b. Тромбоконцентрат, транексамова кислота 3 г/добу
c. Транексамова кислота 2 г/добу, трансфузія еритроцитарного компоненту крові
*d. Вітамін К, концентрат протромбінового комплексу
e. Транексамова кислота 2 г/добу, кальцію хлорид 1000 мг

38. До відділення інтенсивної терапії шпиталізовано дитину віком 14 років із масою тіла 48 кг у непритомному стані із судомами, що тривають. Забезпечено прохідність дихальних шляхів та внутрішньовенний доступ. Яку максимальну разову внутрішньовенну дозу діазепаму необхідно призначити дитині в цьому разі?
a. 24 мг
b. 5 мг
c. 12 мг
d. Діазепам можна застосовувати тільки після 16 років
*e. 10 мг

39. Чоловіку віком 67 років проводяться розширені реанімаційні заходи. Із анамнезу відомо, що пацієнт проходить сеанси гемодіалізу. Рівень калію в плазмі крові становить 7 ммоль/л. Який препарат та в якому дозуванні необхідно ввести пацієнту з кардіопротективною дією?
a. Адреналін 0,1% 1 мл в/в
b. Аміодарон 150 мг
*c. Кальцію глюконат 10% 30 мл
d. Магнію сульфат 2 г в/в
e. Лідокаїн 1 мг/кг в/в

40. У жінки віком 52 роки, яка хворіє на епілепсію, розвинувся великий судомний напад тривалістю 2 хв. Через 3 хв після нападу свідомість не відновилася, виникли повторні тоніко-клонічні судоми. Яка тактика надання допомоги на догоспітальному етапі?
a. Забезпечити прохідність дихальних шляхів, оксигенотерапія, пропофол 1,5мг/кг в/в
b. Пульсоксиметрія, тіопентал натрію 5 мг/кг в/в
c. Оцінити перфузію, діазепам 0,1 мг/кг в/в
*d. Забезпечити прохідність дихальних шляхів, оксигенотерапія, діазепам 0,3 мг/кг в/в
e. Забезпечити прохідність дихальних шляхів, оксигенотерапія, кетамін 2 мг/кг в/в

41. Під час проведення СЛР у дитини 8 років, якою буде енергія першого розряду для дефібриляції у разі наявності на моніторі фібриляції шлуночків або шлуночкової тахікардії без пульсу?
a. 6 Дж/кг
b. 1 Дж/кг
c. 0,5 Дж/кг
*d. 4 Дж/кг
e. 2 Дж/кг

42. Які критерії включає алгоритм START при сортуванні постраждалих під час масових надходжень?
a. Стан притомності, наявність та частота дихання, стан перфузії, результати інструментальних досліджень
b. Стан притомності, наявність та частота дихання, стан перфузії, результати лабораторних досліджень
c. Стан притомності, стан перфузії, результати лабораторних досліджень
*d. Стан притомності, наявність та частота дихання, стан перфузії
e. Швидкий огляд потерпілого, результати лабораторних та інструментальних досліджень

43. У жінки віком 40 років, на 25 тиждень вагітності, раптово погіршився стан із втратою свідомості. Констатовано зупинку кровообігу та дихання. З анамнезу: гіпертонічна хвороба. Що може сприяти ефективній серцево-легеневій реанімації в цій ситуації?
a. Підняти головний кінець на 30^o для кращого доступу
*b. Відтиснути ручним способом вагітну матку ліворуч
c. Підняти нижні кінцівки для централізації кровообігу
d. Повернути тулуб вагітної жінки на правий бік
e. Залишити пацієнтку горизонтально з валиком під лопатками

44. Який основний патогенетичний механізм розвитку шоку в дітей?
*a. Порушення перфузії тканин
b. Зниження скоротливості міокарда
c. Гіповолемія
d. Коагулопатія
e. Травма

45. До відділення інтенсивної терапії шпиталізовано пацієнта віком 32 роки. Діагностовано: закритий перелом правого і лівого стегна, розрив селезінки. Об'єктивно спостерігається: свідомість за ШКГ - 14 балів, ЧД - 16/хв, SpO_2 - 98% при самостійному диханні з інсуфляцією кисню зі швидкістю потоку 5 л/хв, АТ - 80/50 мм рт. ст., ЧСС - 112/хв, Hb - 40г/л, еритроцити - 1,6г/л. Планується проведення масивної трансфузії компонентів крові. Який об'єм компонентів крові необхідно ввести потерпілому на ранньому госпітальному етапі?
a. Трансфузія 2 одиниць за 1 год
b. Заміна 25% об'єму циркулюючої крові за 3-4 год
c. Трансфузія 5 одиниць протягом 24 год
d. Заміна 20% об'єму циркулюючої крові за 3-4 год
*e. Заміна 50% об'єму циркулюючої крові за 3-4 год

46. Дитина через 30 хвилин після початку гри в теніс раптово втратила свідомість. В анамнезі: інсулінозалежний цукровий діабет, тяжка форма. Об'єктивно спостерігається: шкіра волога, тонус м'язів кінцівок підвищений. Пульс - 80/хв, ритмічний. АТ - 110/70 мм рт. ст. ЧД - 28/хв, ритмічне. Менінгеальні симптоми відсутні. Який патологічний стан виник у дитини?
a. Лактацидотична кома
b. Гіперглікемічна кома
c. Діабетична кетоацидотична кома
*d. Гіпоглікемічна кома
e. Діабетична гіперосмолярна кома

47. Жінка віком 63 роки доставлена до приймального відділення після ураження блискавкою. Під час огляду: свідомість ясна, шкіра рожева, суха, зовнішніх ушкоджень немає, але спостерігається ціаноз губ, акроціаноз. АТ - 150/90 мм рт. ст., пульс 104/хв, ЧД - 18/хв. До якого відділення необхідно шпиталізувати пацієнтку?
a. Неврологічного
b. Виписати додому
c. Опікового
*d. Реанімаційного
e. Кардіологічного

48. Чоловік віком 37 років під час їжі раптово підвівся на ноги схопившись за шию. У нього розвинулися напад кашлю та задишка, ціаноз шкірних покривів. Діагностовано стороннє тіло дихальних шляхів. Яку невідкладну допомогу потрібно надати пацієнтові у цьому разі?
*a. Прийом Геймліха
b. Прекардіальний удар
c. Потрійний прийом Сафара
d. Закритий масаж серця
e. Штучна вентиляція легень

49. Що застосовують для лікування пацієнтів із бронхоспазмом, які зазнали токсичного впливу хлору?
a. Киснево-гелієві суміші
b. Седативні препарати
c. Магнію сульфат у формі спрею
d. Гірчичники
*e. Аерозольні бронходилататори

50. Яку функцію виконує лідер бригади, що першою прибула на місце події з масовим ураженням людей?
*a. Медичного координатора
b. Відповідального за вчасне прибуття додаткових служб
c. Відповідального за транспорт
d. Сортувальника
e. Відповідального за розгортання медичного пункту

51. Який патологічний тип дихання розвивається у пацієнтів під час діабетичної (кетоацидотичної) коми?
*a. Куссмауля
b. Брадипное
c. Біота
d. Тахіпное
e. Чейн-Стокса

52. Чоловік під час ДТП вдарився грудною кліткою об кермо автомобіля. Протягом 1 години наростали задишка, загальна слабкість. При аускультації легень з правого боку - дихання відсутнє, з лівого - везикулярне. Пульс - 110/хв, ритмічний. АТ - 110/70 мм рт. ст. Яке ускладнення виникло у пацієнта?
a. Правобічний гемоторакс
*b. Правобічний закритий пневмоторакс
c. Кардіальний шок
d. Забій грудної клітки праворуч
e. Перелом ребер праворуч

53. До потерпілого внаслідок електротравми викликано бригаду екстреної (швидкої) медичної допомоги . Під час огляду спостерігається: пацієнт непритомний, самостійне дихання та пульс відсутні. Негайно розпочато проведення серцево-легеневої реанімації. На кардіомоніторі - фібриляція шлуночків. Проведено 2 дефібриляції. Під час третьої переоцінки ритму - фібриляція шлуночків. Якою буде подальша тактика бригади екстреної (швидкої) медичної допомоги?
*a. Електрична дефібриляція, епінефрин 1 мг в/в, аміодарон 300 мг в/в
b. Епінефрин 1 мг в/в, аміодарон 600 мг в/в
c. Епінефрин 1 мг в/в, електрична кардіоверсія
d. Продовжувати серцево-легеневу реанімацію
e. Електрична дефібриляція і продовження серцево-легеневої реанімації

54. Яку допомогу необхідно надати потерпілому з проникаючим пораненням грудної клітки, що спричиняє відкритий пневмоторакс?
a. Провести плевральну пункцію за Бюлау
*b. Заклеїти місце поранення пов'язкою з плівки
c. Проводити оксигенотерапію потерпілому
d. Накласти асептичну пов'язку на рану
e. Здійснити декомпресію грудної клітки

55. До відділення інтенсивної терапії шпиталізовано пацієнта віком 24 роки. Діагностовано: перелом кісток тазу, закритий перелом правої стегнової кістки, травматичний шок II ступеня. Об'єктивно спостерігається: свідомість за ШКГ - 14 балів, ЧД - 20/хв, SpO_2 - 96% при самостійному диханні з інсуфляцією кисню зі швидкістю потоку 6 л/хв, АТ - 85/55 мм рт. ст., ЧСС - 106/хв, Hb - 75г/л, еритроцити - 2,3·10^12/л. Які компоненти інтенсивної терапії контролю пошкоджень є доцільними на ранньому госпітальному етапі?
*a. Активне зігрівання потерпілого, інфузійна терапія, раннє використання компонентів крові, рання корекція коагулопатії
b. Ліберальний режим інфузійно-трансфузійної терапії
c. Ліберальний режим інфузійної терапії
d. Ліберальний режим інфузійної терапії, максимально швидка зупинка кровотечі, кінцева хірургічна корекція пошкоджень
e. Максимально швидка зупинка кровотечі, кінцева хірургічна корекція пошкоджень

56. Семирічна дитина після перегріву на сонці пірнула у морську воду. Її витягнули з води через 4 хв. Шкіра бліда, самостійне дихання відсутнє, пульс на сонній артерії не визначається. Які невідкладні дії у цьому разі?
*a. Розпочати серцево-легеневу реанімацію
b. Знайти рятівника на пляжі
c. Викликати екстрену (швидку) медичну допомогу
d. Виконати прекардіальний удар
e. Покликати батьків

57. Чоловік віком 52 роки лікується амбулаторно з приводу негоспітальної пневмонії. На фоні нападу кашлю виник біль у грудній клітці ліворуч. Об'єктивно спостерігається: АТ - 130/90 мм рт. ст., пульс - 90/хв. Під час аускультації відсутні дихальні шуми з лівого боку. З анамнезу відомо, що у пацієнта часті пневмонії. Який патологічний стан призвів до погіршення стану пацієнта?
*a. Спонтанний (вторинний ) пневмоторакс
b. Розрив абсцесу легені
c. Ятрогенний пневмоторакс
d. Посттравматичний пневмоторакс
e. Перелом ребер з лівого боку

58. П'ятирічна дитина під час прийому їжі несподівано закашлялася, з'явилося утруднене дихання. Об'єктивно спостерігається: періодичний кашель, утруднений видих, відставання грудної клітки в акті дихання. Аускультативно вислуховується послаблене дихання над легенями праворуч, перкуторно - тимпаніт, рентгенологічно - зміщення органів середостіння вліво. Який метод лікування необхідно виконати пацієнту?
*a. Бронхоскопія, видалення стороннього тіла
b. Трахеотомія
c. Торакотомія
d. Езофагоскопія
e. Протинабрякові ендоларингеальні інгаляції

59. Пацієнт віком 27 років отримав сильний удар кермом автомобіля в живіт. Скаржиться на біль у ділянці пупка. Об'єктивно спостерігається: загальний стан тяжкий, шкіра бліда та волога. АТ - 90/50 мм рт. ст., пульс - 120/хв. Який найімовірніший діагноз?
a. Розрив порожнистих органів, перитоніт
*b. Геморагічний шок, внутрішня кровотеча
c. Забій грудної клітки, перелом ребер
d. Забій передньої черевної стінки
e. Стиснення внутрішніх органів

60. Чоловіку віком 49 років із відновленням спонтанного кровообігу, у якого зворотною причиною раптової зупинки кровообігу була гіповолемія, проводиться інфузійна терапія. При повторному огляді аускультативно - вологі хрипи, частота дихання - 4 за 10 сек, синусова тахікардія на моніторі, АТ - 80/40 мм рт. ст. Які подальші дії в наданні допомоги цьому пацієнту?
*a. Припинити проведення інфузійної терапії
b. Ввести препарати нітрогліцерину
c. Ввести норадреналін в/в
d. Інгаляційно дати сальбутамол
e. Зменшити дозу інфузії

61. При наданні допомоги дитині з тяжким нападом бронхіальної астми (первинна маніфестація) всі етапи медикаментозної терапії були неефективні. Виберіть препарат запасу для лікування даного невідкладного стану, шлях та дозу введення.
a. Метилпреднізолон 2 мг/кг в/в струминно
b. Сальбутамол 100 мкг (1 інгаляція) протягом 5 хв
*c. Магнезія сульфат 25% 40 мг/кг за 20-60 хвилин в/в
d. Еуфілін 2,4% 6 мг/кг за 10 хвилин в/в
e. Дексаметазон 0,6 мг/кг в/м або в/в

62. До відділення невідкладної допомоги дитячої лікарні звернулися батьки із п'ятирічною дитиною зі скаргами на раптове погіршення її стану. При огляді дитини: ЧСС - 196/хв, АТ - 100/55 мм рт. ст., аускультативно - над легенями дихання везикулярне, без хрипів, сатурація - 97%, свідомість ясна, комплекси QRS на ЕКГ регулярні, тривалістю 0,06 с. З чого слід розпочати лікування дитини?
a. Із внутрішньовенного введення аміодарону
*b. Із вагусних маневрів
c. Із внутрішньовенного введення верапамілу
d. Із в/в введення аденозину
e. З електричної кардіоверсії

63. Під час проведення розширених реанімаційних заходів у пацієнта визначалося п'ять дефібриляційних ритмів поспіль. Яке дозування аміодарону необхідно ввести після п'ятої послідовної дефібриляції?
a. 300 мг в/в
*b. 150 мг в/в
c. 900 мг в/в
d. 600 мг в/в
e. 450 мг в/в

64. Під час виконання протоколу розширених заходів реанімації, один із рятувальників помітив різке підняття PetCO_2. Про що це може свідчити ?
a. Некоректне проведення вентиляції
*b. Відновлення спонтанного кровообігу
c. Зміщення інкубаційної трубки в правий бронх
d. Неефективне проведення компресій грудної клітки
e. Прогностично неблагоприємна ознака з відновлення спонтанного кровообігу

65. У дівчини віком 21 рік на відпочинку після укусу бджоли через 5 хв посилився біль у ділянці укусу. Загальний стан різко погіршився: виникло відчуття нестачі повітря, жару, запаморочення,  шум у вухах. Спостерігається: блідість шкіри,  акроціаноз, холодний липкий піт по тілу, артеріальний тиск - 80/50 мм рт. ст. Який патологічний стан виник у дівчини?
a. Гостре порушення мозкового кровообігу
b. Гіперглікемічна кома
c. Гіпоглікемічна кома
d. Непритомність
*e. Анафілактичний шок

66. Яка дія є першочерговою під час надання допомоги потерпілому внаслідок падіння з висоти, в якого виявлено відкритий перелом верхньої третини стегнової кістки?
a. Стабілізація шийного відділу хребта
b. Інфузійна терапія
c. Введення транексамової кислоти
d. Оксигенотерапія
*e. Контроль критичної кровотечі

67. Потерпілий на підприємстві отримав термічний опік ІІ ступеня тяжкості, уражено 20% поверхні тіла. Госпіталізація на який рівень надання комбустіологічної допомоги показана?
a. На перший рівень
b. На третій рівень
c. Амбулаторне лікування під наглядом лікаря-хірурга або лікаря-комбустіолога
*d. На другий рівень
e. -

68. Бригада екстреної (швидкої) медичної допомоги прибула на місце ДТП. У водія одного з транспортних засобів виявлено садно на шиї та патологічне викривлення шийного відділу хребта. Виражена болючість у місці ураження. Яку допомогу потрібно надати потерпілому?
a. Утримуючи руками голову потерпілого, витягнути з автомобіля та положити на ноші в кареті екстреної (швидкої) медичної допомоги
b. Положити потерпілого на тверді ноші, зафіксувати ременями та доправити каретою екстреної (швидкої) медичної допомоги до лікувального закладу
c. Пропальпувати місце ураження та переконатися, чи немає крепітації, перед транспортуванням до лікувального закладу
d. Знеболити місце ураження, допомогти потерпілому вийти з автомобіля та лягти на ноші
*e. Накласти жорсткий шийний комірець відповідного розміру та помістити потерпілого на тверду поверхню в положенні на спині

69. Який показник не враховується під час оцінки стану за шкалою Апгар?
a. Колір шкіри
b. Частота скорочень серця
*c. Температура тіла
d. М’язовий тонус
e. Стан зовнішнього дихання

70. До жінки віком 57 років викликали бригаду екстреної (швидкої) медичної допомоги. Зранку, на тлі повного благополуччя, виник сильний біль в правій половині грудної клітки, з'явилась задишка. Об'єктивно спостерігається: ЧД – 30/хв, грудна клітка - асиметрична, перкуторно - тимпаніт праворуч, аускультативно - відсутність дихальних шумів з правого боку. Із анамнезу відомо, що 5 років тому лікувався з приводу туберкульозу легень. Який патологічний стан виник у пацієнта?
a. Відкритий пневмоторакс
*b. Спонтанний пневмоторакс
c. Забій грудної клітки
d. Патологічний перелом ребра праворуч
e. Гострий інфекційний плеврит

71. Які ліки є альтернативними, за неможливості ввести аміодарон, при фібриляції шлуночків, під час проведення розширених реанімаційних заходів?
a. Норадреналін
b. Дигоксин
c. Новокаїнамід
d. Соталол
*e. Лідокаїн

72. Пацієнту під час серцево-легеневої реанімації проведено інтубацію трахеї. Яким стане співвідношення компресій та штучних вдихів?
a. 3:1
*b. Кожну 6-ту секунду, асинхронно
c. 15:2
d. 5:1
e. 30:2

73. Укажіть дозування епінефрину під час проведення реанімаційних заходів новонародженому.
*a. 0,01 до 0,03 мг/кг
b. 0,1-0,3 мг/кг
c. Від 1 до 3 мг/кг розчину 1:1000
d. 0,01-0,03 мкг/кг
e. 0,5-1,0 мл

74. До відділення невідкладної допомоги дитячої лікарні звернулися батьки із п'ятирічною дитиною зі скаргами на раптове погіршення її стану. При огляді дитини: ЧСС - 196/хв, АТ - 100/55 мм рт. ст., аускультативно над легенями дихання везикулярне, без хрипів, сатурація 97%, свідомість ясна, комплекси QRS на ЕКГ регулярні, тривалістю 0,06 с. Вагусні маневри - без успіху. Яким повинен бути наступний крок у лікуванні дитини?
a. Електрична кардіоверсія
*b. В/в введення аденозину
c. В/в введення аміодарону
d. В/в введення сульфату магнію
e. В/в введення верапамілу

75. Чоловік віком 78 років доставлений бригадою екстреної (швидкої) медичної допомоги у відділення реанімації та інтенсивної терапії через 30 хвилин після раптового виникнення порушення мовлення та слабкості у правій верхній та нижній кінцівках. Під час огляду виявлено параліч та гіперестезію правої сторони, позитивний симптом Бабінського праворуч, нерозбірливе мовлення. На комп'ютерній томографії голови показує гіперденсивність лівої середньої мозкової артерії та відсутність ознак внутрішньочерепної кровотечі. Стан пацієнта швидко покращується після початку фармакотерапії, а слабкість повністю зникає. Який із нижченаведених препаратів, найімовірніше, був застосований?
a. Празугрель
b. Гепарин
*c. Альтеплаза
d. Ривароксабан
e. Варфарин

76. Який критерій оцінки периферичної перфузії при проведенні медичного сортування за алгоритмом START дозволяє зарахувати постраждалого до "червоної" категорії?
a. >5 c
b. >30 c
*c. >2 c
d. <2 c
e. >10 c

77. Пацієнтці після зупинки кровообігу проводиться серцево-легенева реанімація, після виконання електричної дефібриляції на ЕКГ-моніторі з'явилися ознаки відновлення синусового ритму, проте пульсація на сонних та стегнових артеріях відсутні. Які подальші дії має виконати лікар?
a. Ретельно виміряти артеріальний тиск
*b. Продовжити масаж серця та штучну вентиляцію легень
c. Припинити реанімаційну акцію
d. Повторити розряд дефібрилятора
e. Ввести в/в 1 мг адреналіну

78. Який стан не належить до зворотних причин смерті?
a. Напружений пневмоторакс
b. Гіпокаліємія
c. Тромбоемболія легеневої артерії
d. Гіпоксія
*e. Внутрішньомозковий крововилив у стовбур головного мозку

79. Бригада екстреної (швидкої) медичної допомоги транспортує пацієнта з гострим коронарним синдромом. Лікар раптово помітив, що пацієнт не реагує на подразники. На ЕКГ-моніторі ритм, який може дати пульс. Укажіть першочергові дії лікаря?
a. Ввести 1 мг адреналіну в/в
b. Ввести гліцерил тринітрат 0,4 мг сублінгвально
c. Розпочати інфузійну терапію
*d. Перевірити пульс на сонній артерії
e. Провести негайну дефібриляцію

80. Працівник меблевої фабрики, працюючи за столярним станком, через необережність отримав різану рану плеча в середній третині із сильною кровотечею. Колега накладає турнікет з метою зупинки кровотечі. Яке правильне місце накладання турнікета в цьому разі?
a. Безпосередньо над радою, що кровить
*b. На 5-7 см вище ніж рана при знятому одязі
c. Максимально високо на плечі
d. У середній третині плеча
e. Нижче за рану на 5-7 см при знятому одязі

81. У жінки віком 25 років після укусу бджоли через 20 хвилин розвинувся анафілактичний шок. Який препарат необхідно ввести насамперед?
a. Дексаметазон
*b. Епінефрин
c. Фамотидин
d. Димедрол
e. Норепінефрин

82. За якою шкалою визначається стан свідомості пацієнта на догоспітальному етапі?
*a. AVPU
b. ETHANE
c. ATMIST
d. SAMPLE
e. TRAUMA

83. У десятирічного хлопчика із діагнозом: бронхіальна астма з інтермітуючим перебігом, відзначається напад задухи середнього ступеня тяжкості. Якому препарату слід надати перевагу на початковому етапі невідкладної терапії?
a. Адреналіну
b. Норадреналіну
*c. Сальбутамолу
d. Інталу
e. Фліксотиду

84. Чоловік віком 48 рокiв, який лікувався в стаціонарі з приводу гострого iнфаркту мiокарда, раптово знепритомнiв. Об'єктивно спостерігається: зупинка серцевої дiяльностi та дихання, розпочато компресію грудної клітини та вентиляцію легень. На ЕКГ-моніторі реєструється електрична активність без пульсу. Які подальші дії лікаря в цьому разі?
a. Ввести в/в аміодарон
*b. Ввести в/в епінефрин
c. Ввести в/в атропін
d. Негайна дефібриляція
e. Ввести в/в атропін після 3-го розряду

85. До відділення інтенсивної терапії шпиталізовано пацієнта віком 37 років. Діагностовано: правобічний гемоторакс (крововтрата - 1000 мл), закритий перелом лівої стегнової кістки, травматичний шок II ст. Об'єктивно спостерігається: свідомість за ШКГ - 14 балів, ЧД - 28/хв, SpO_2 - 94% при самостійному диханні з інсуфляцією кисню зі швидкістю потоку 8 л/хв, АТ - 80/50 мм рт. ст., ЧСС - 116/хв, Hb - 70г/л, еритроцити - 2,2·10^12/л. Що повинна включати інтенсивна терапія контролю пошкоджень?
a. Профілактика синдрому жирової емболії
b. Профілактика гіпертермії і метаболічного алкалозу
c. Профілактика гіпертермії, гіперкоагуляції та алкалозу
*d. Профілактика й усунення летальної тріади
e. Профілактика венозного тромбоемболізму

86. Новонароджена дівчинка від других передчасних пологів, із гестаційним віком 33-34 тижні, масою тіла 2000 г. Об'єктивно спостерігається: дихання відсутнє, ЧСС - 60/хв, виражений генералізований ціаноз, на подразники не реагує, реакція зіниць на світло слабко виражена. Які дії насамперед має виконати лікар?
a. Оцінити за шкалою Апгар
*b. Розпочати реанімаційні заходи
c. Провести тактильну стимуляцію
d. Забезпечити тепловий режим
e. Розпочати інфузійну терапію

87. Який об'єм інфузійної терапії кристалоїдами необхідно ввести дитині під час анафілаксії?
a. 50 мл/кг
b. 30 мл/кг
*c. 10 мл/кг
d. 500-1000 мл
e. 100 мл/кг

88. Який алгоритм первинного огляду потерпілого використовується на місці ДТП?
a. Шкала ком Глазго
b. Шкала APACHE
*c. СABCDE
d. Шкала AVPU
e. Шкала SOFA

89. До відділення інтенсивної терапії шпиталізовано пацієнта віком 62 роки. Діагностовано: розрив печінки (крововтрата - 1500 мл), закритий перелом обох кісток лівої гомілки. Об'єктивно спостерігається: свідомість за ШКГ - 14 балів, ЧД - 20/хв, SpO_2 - 96% при самостійному диханні з інсуфляцією кисню зі швидкістю потоку 5 л/хв, АТ - 90/60 мм рт. ст., ЧСС - 116/хв, Hb - 60г/л, еритроцити - 2,0·10^12/л, МНО - 1,2, ПТІ - 80%, фібриноген - 0,8 г/л. Чим повинна бути доповнена гемостатична терапія?
a. Концентрат протромбінового комплексу
b. Транексамова кислота 2 г/добу
c. Тромбоконцетрат
d. Транексамова кислота 3 г/добу
*e. Кріопреципітат

90. Яким антисептиком необхідно обробити ділянку навколо рани при пораненні?
a. 40%-им розчином етилового спирту
b. 90%-им розчином етилового спирту
c. Розчином фурациліну
*d. 70%-им розчином етилового спирту
e. Розчином перекису водню

91. Одинадцятирічна дівчинка спекотної погоди раптово поскаржилася на слабкість, пульсуючий головний біль, нудоту, було однократне блювання. Об'єктивно спостерігається: кінцівки теплі, гіперемія обличчя, рясне потовиділення та порушення координації, пульс до 100/хв, ритмічний, температура тіла - 38^oС. Яка оптимальна тактика екстреної (швидкої) медичної допомоги?
a. Метамізол натрію в/м
b. Парацетамол в/в+ібупрофен+фізичні методи
c. Ібупрофен 200 мг всередину одноразово
*d. Фізичні методи охолодження
e. Парацетамол в/в крапельно

92. Чоловік віком 60 років скаржиться на головокружіння, загальну слабкість, оніміння правої верхньої кінцівки. Об'єктивно спостерігається: асиметрія обличчя, слабкість правої руки, порушення мовлення. Який тест необхідно провести для оцінки ймовірного інсульту в пацієнта?
a. GCS
b. MARCH
*c. FAST
d. APGAR
e. AVPU

93. У палаті інтенсивної терапії проводять реанімаційні заходи восьмирічній дитині з масою тіла 30 кг. На кардіомоніторі - ознаки фібриляції шлуночків серця. Якою має бути енергія першого розряду дефібрилятора?
a. 8 Дж /кг = 240 Дж
*b. 4 Дж /кг = 120 Дж
c. 1 Дж /кг = 30 Дж
d. 200 Дж
e. 2 Дж /кг = 60 Дж

94. У шестимісячної дитини під час огляду спостерігається: виражена дихальна недостатність, синюшний носогубний трикутник у спокої, значні виділення з носа, підвищення температури тіла до субфебрильних цифр. Дитина неспокійна, плаче, спостерігалось апное протягом 4 с. Сатурація - 87%, ЧД - 40/хв,  допоміжна участь мускулатури в акті дихання. Яка тактика лікаря в цьому разі?
*a. Санація ВДШ, налагодження подачі кисню
b. Негайно ввести парацетамол для зняття жару
c. Помістити дитину під кисневий ковпак
d. Постановка носових канюль, налагодження подачі кисню
e. Забезпечення нейтрального положення голови, подача кисню через маску

95. Із чого починається серцево-легенева реанімація у пацієнтів з обструкцією дихальних шляхів стороннім тілом на догоспітальному етапі?
a. 5-ти рятівних вдихів
b. Абдомінальних поштовхів
c. Вентиляцій
d. Огляду ротової порожнини
*e. Компресій

96. Який відсоток кисню необхідно дати пацієнту під час проведення серцево-легеневої реанімації?
*a. Максимально можливий відсоток кисню
b. 50% кисню
c. 80% кисню
d. Вентилювати необхідно атмосферним повітрям
e. 40% кисню

97. Як розрахувати ЦПР (центральний перфузійний тиск) при закритій черепномозковій травмі?
a. ЦПТ = систолічний тиск + 1/3 пульсового
b. ЦПТ = систолічний тиск + 1/2 пульсового
c. ЦПТ = середній артеріальний тиск + 1/2 пульсового
d. ЦПТ = діастолічний тиск – внутрішньочеревний тиск
*e. ЦПТ = середній артеріальний тиск – внутрішньочерепний тиск

98. У пацієнта після пункції і катетеризації підключичної вени значно погіршився загальний стан. Об'єктивно: задишка, SpO_2 - 78%, ЧСС - 120/хв, АТ - 80/50 мм рт. ст., діагностований напружений пневмоторакс на боці пункції. Які невідкладні дії має виконати лікар?
a. Інтубацію трахеї, оксигенотерапію
b. Негайно перевести пацієнта на ШВЛ і розпочати інфузію норадреналіну
c. Негайно перевести пацієнта на ШВЛ
*d. Провести пункцію і дренування плевральної порожнини на боці пневмотораксу
e. Оксигенотерапію

99. Які показники визначать церебральний перфузійний тиск у дітей різних вікових груп?
a. Рівень лактату крові та внутрішньочерепний тиск
*b. Середній артеріальний тиск та внутрішньочерепний тиск
c. рН та рівень глюкози крові
d. Рівень калію та глюкози крові
e. Рівень глюкози у крові та внутрішньочерепний тиск

100. До відділення інтенсивної терапії шпиталізовано пацієнта віком 59 років. Діагностовано: правобічний гемоторакс (1000 мл), закритий перелом правого стегна. Геморагічний шок II ступеня. Об'єктивно спостерігається: свідомість за ШКГ - 15 балів, ЧД - 26/хв, SpO_2 - 95% при самостійному диханні з інсуфляцією кисню зі швидкістю потоку 6 л/хв, АТ - 90/55 мм рт. ст., ЧСС - 120/хв, Hb - 65г/л, еритроцити - 2,1·10^12/л. Яке співвідношення компонентів крові необхідно ввести потерпілому на ранньому госпітальному етапі?
a. Еритроцитарний компонент крові та плазма свіжозаморожена у співвідношенні 1:2
b. Еритроцитарний компонент крові та плазма свіжозаморожена у співвідношенні 2:2
c. Еритроцитарний компонент крові та плазма свіжозаморожена у співвідношенні 3:1
*d. Еритроцитарний компонент крові та плазма свіжозаморожена у співвідношенні 1:1
e. Еритроцитарний компонент крові та плазма свіжозаморожена у співвідношенні 1:3

101. Чоловіку віком 47 років, що постраждав унаслідок ДТП викликали бригаду екстреної (швидкої) медичної допомоги. Об'єктивно спостерігається: ЧД - 35/хв, права сторона грудної клітки участі в акті дихання не бере, вени шиї - розширені, аускультативно дихальні шуми праворуч не вислуховуються. Який патологічний стан виник у пацієнта?
*a. Напружений пневмоторакс
b. Перелом ребер справа
c. Гемопневмоторакс
d. Відкритий пневмоторакс
e. Забій грудної клітки, ускладнений емфіземою органів середостіння

102. При обстеженні пацієнтки віком 24 роки зі скаргами на ниючий біль у животі, загальну слабкість, запаморочення та сонливість з'ясували, що загальний стан задовільний, основні показники життєдіяльності в межах норми. Згідно зі збором анамнезу за схемою SAMPLE, відомо про скарги, відсутність алергії, постійний прийом медикаментів (фолієвої кислоти), останній прийом їжі - 3 год тому, причина виникнення болю в животі невідома. Які додаткові опитування необхідно провести для повноцінного збору анамнезу за шкалою SAMPLE?
a. Зібрати загальний алергологічний анамнез
b. З'ясувати, коли було останнє вживання їжі або напоїв
c. З'ясувати місце роботи пацієнтки та вплив шкідливих факторів
d. Зібрати інфекційний анамнез дитячого віку
*e. З'ясувати, чи вона не є вагітною, виявити супутні (перенесені) захворювання, травми

103. Яка кількість балів за шкалою ком Глазго необхідна для постановки діагнозу: смерть мозку?
a. 0
*b. 3
c. 6
d. 1
e. 2

104. У жінки віком 30 рокiв, що надійшла до приймального відділення, раптово виникла зупинка серцевої дiяльностi. Медичною бригадою розпочато серцево-легеневу реанiмацiю, що триває 20 хв. Назвіть об'єктивну причину для припинення реанімаційних заходів.
a. Ціаноз шкіри нижніх кінцівок
b. Ціаноз шкіри верхніх кінцівок
c. Перелом ребер та груднини
*d. Поява ознак біологічної смерті
e. Аспірація вмістом шлунка

105. У чоловіка з цукровим діабетом поступово з'явилися почуття голоду, загальна слабкість, гіпергідроз, психомоторне збудження, втрата свідомості. АТ - 130/80 мм рт. ст., тахікардія. Яке лабораторне дослідження необхідно першочергово провести у цьому разі?
a. Загальний аналіз сечі
b. Комп'ютерна томографія головного мозку
*c. Визначення вмісту глюкози крові
d. Люмбальна пункція
e. Загальний аналіз крові

106. У пацієнта після зупинки кровообігу проводять серцево-легеневу реанімацію. Під час накладання електродів дефібрилятора на ЕКГ-моніторі визначаються широкі комплекси QRS із частотою 20-30/хв, що не супроводжується наявністю пульсацій сонних та стегнових артерій. Які подальші дії має виконати лікар?
a. Ввести в/в 500 мкг атропіну сульфату
b. Виконати електричну дефібриляцію
c. Припинити реанімаційні заходи
*d. Продовжити СЛР та якнайшвидше ввести в/в 1мг епінефрину
e. Ввести в/в 300 мг аміодарону

107. До відділення інтенсивної терапії шпиталізовано пацієнта віком 34 роки. Діагностовано: розрив селезінки (крововтрата - 2000 мл). Геморагічний шок II ступеня. Об'єктивно спостерігається: свідомість за ШКГ - 14 балів, ЧД - 20/хв, SpO_2 - 95% при самостійному диханні з інсуфляцією кисню зі швидкістю потоку 7 л/хв, АТ - 70/40 мм рт. ст., ЧСС - 126/хв, Hb - 55г/л, еритроцити - 1,5г/л. У пацієнта: група крові В (III) Rh (-). На станції переливання крові еритроцитарних компонентів крові В (III) Rh (-) немає. Яка тактика лікаря на ранньому госпітальному етапі?
a. Трансфузія еритроцитарних компонентів крові А (II) Rh (-)
*b. Трансфузія еритроцитарних компонентів крові О (I) Rh (-)
c. Трансфузія еритроцитарних компонентів крові AB (IV) Rh (-)
d. Трансфузія еритроцитарних компонентів крові AB (IV) Rh (+)
e. Трансфузія еритроцитарних компонентів крові О (I) Rh (+), дексаметазон 8 мг

108. Через який проміжок часу можна припинити реанімаційні заходи трирічній дитині у зв'язку з їх неефективністю?
a. 20-25 хв
b. 3-5 хв
c. 10-15 хв
d. 5-10 хв
*e. 30-45 хв

109. Бригада екстреної (швидкої) медичної допомоги прибула на виклик з приводу утоплення 5 осіб, що евакуювалися за допомогою катера. У 3 із них виникло утоплення та була проведена успішна серцево-легенева реанімація. Із наявних симптомів: виражена задишка у стані спокою, ціаноз, пінисте мокротиння та загальна слабкість. Який вид утоплення виник у пацієнтів?
a. Гіпервентиляційний
b. Асфіктичний
*c. Справжній
d. Синкопальний
e. Блідий

110. Які ознаки характерні для гіперкаліємії та реєструється на ЕКГ-моніторі при краш-синдромі?
a. Вузькі комплекси QRS (більш ніж 0,12 с), відсутність Р-хвиль, наявність пікових Т-хвиль
b. Вузькі комплекси QRS (більш ніж 0,12 с), надшлуночкові екстрасистоли, тахікардія
c. Випадіння комплексів QRS, наявність пікових Т-хвиль
*d. Широкі комплекси QRS (більш ніж 0,12 с), відсутність Р-хвиль, наявність пікових Т-хвиль
e. Бігеменія, відсутність Р-хвиль, наявність пікових Т-хвиль

111. Який шлях введення епінефрину гідрохлориду під час зупинки серцевої діяльності?
*a. Внутрішньовенний
b. Не показаний під час зупинки серцевої діяльності
c. Внутрішньосерцевий
d. Внутрішньосерцевий і внутрішньотрахеальний
e. Внутрішньотрахеальний

112. Бригада екстреної (швидкої) медичної допомоги транспортує чоловіка віком 42 роки до лікарні, який з метою суїциду випив 50 г хлорофосу, розвівши його в склянці з водою. Стан пацієнта різко погіршився: виникла брадикардія - 42/хв, слинотеча, сльозотеча, над легенями вологі поодинокі різнокаліберні хрипи. Який лікарський засіб необхідно застосувати, щоб стабілізувати стан пацієнта?
a. Епінефрину 0,1%
b. Еуфілін 2,4%
c. Фізіологічний розчин 0,9%
*d. Атропін сульфат 0,1%
e. Хлористий кальцій 10%

113. Хлопчика, що хворіє на цукровий діабет протягом 10 років, шпиталізовано у зв'язку зі швидким погіршенням стану: загальна слабкість, поліурія, полідипсія, нудота, блювання, загальмованість, сонливість. Спостерігається: дихання Куссмауля, запах ацетону у видихнутому повітрі. У сечі наявна значна кількість цукру та кетонових тіл. Яке ускладнення цукрового діабету, найімовірніше, виникло у пацієнта?
a. Печінкова кома
*b. Кетоацидотична кома
c. Гіперглікемічна кома
d. Гіпоглікемічна кома
e. Лактоацидотична кома

114. Унаслідок вибуху на хімічному заводі є загиблі та поранені, понад 50 осіб з опіками, механічними травмами та отруєннями. Укажіть основні елементи, які передбачає лікувально-евакуаційне забезпечення населення у цьому разі.
a. Надання медичної допомоги, евакуацію, ізоляцію
b. Сортування, евакуацію, лікування
c. Ізоляцію, рятування, відновлення
*d. Сортування, надання медичної допомоги, евакуацію
e. Сортування, відновлення, рятування

115. Яка кількість балів за шкалою ком Глазго необхідна для постановки діагнозу: кома І?
a. 3
b. 10
c. 15
*d. 8
e. 1

116. Що є альтернативним лікарським засобом аміодарону при протипоказах до його застосування?
a. Дигоксин
b. Метапролол
c. Прокаїнамід
*d. Лідокаїн
e. Магнію сульфат

117. Який діапазон балів за шкалою ком Глазго необхідний для постановки діагнозу: кома?
a. 9-10
b. 0-2
*c. 3-8
d. 0
e. 10-15

118. Жінка віком 27 років годину тому послизнулася на вулиці і впала лівим боком на бордюр. Самостійно прийшла додому, але стан погіршувався і чоловік викликав бригаду екстреної (швидкої) медичної допомоги. Під час огляду лікаря пацієнтка притомна, шкірні покриви бліді, вологі, холодні. Пульс на променевій артерії не визначається. АТ - 80/40 мм рт. ст. ЧСС - 120/хв. Дихання везикулярне над усією поверхнею грудної клітки. ЧД - 18/хв. Який патологічний стан виник у пацієнтки?
*a. Внутрішня кровотеча, геморагічний шок
b. Забій грудної клітки
c. Перелом тазу
d. Спонтанний пневмоторакс
e. Закрита черепно-мозкова травма

119. У відділення екстреної (швидкої) медичної допомоги надійшла дворічна дівчинка. Діагностовано раптову зупинку кровообігу, розпочато реанімаційні заходи та грудні компресії. Визначте правильну глибину натискання на грудну клітку пацієнта, враховуючи вікові особливості.
a. 1/4 передньо-заднього розміру грудної клітки
*b. 1/3 передньо-заднього розміру грудної клітки
c. 1/6 передньо-заднього розміру грудної клітки
d. 1/5 передньо-заднього розміру грудної клітки
e. 1/2 передньо-заднього розміру грудної клітки

120. Які показники включає трикутник педіатричної оцінки?
a. Частота серцевих скорочень, дихання, колір шкіри
b. Свідомість, частота серцевих скорочень, артеріальний тиск
c. Артеріальний тиск, частота серцевих скорочень, колір шкіри
d. Свідомість, частота серцевих скорочень, колір шкіри
*e. Зовнішній вигляд, дихання, кровообіг

121. У жінки віком 52 роки після успішних реанімаційних заходів ЧСС - 36/хв, АТ - 80/50 мм рт. ст. Що необхідно призначити пацієнтці насамперед?
a. Ретельний електрокардіографічний моніторинг
b. Ввести в/в 20 мг дексаметазону
*c. Атропіну сульфат в/в у дозі 500 мкг
d. Ввести в/в 150 мг аміодарону
e. Налагодити в/в інфузію адреналіну

122. Чоловік віком 40 років під час споживання шашлику раптово вибіг із-за столу, почав метушитися обхоплювати себе руками за шию. На запитання присутніх відповісти нічого не може, при вдиху відзначається інспіраторна задишка. Друзі розпочали проводити прийоми Геймліха, однак звільнити дихальні шляхи від стороннього тіла не вдалося. Потерпілий різко зблід, почав втрачати свідомість. Яка подальша тактика?
a. Негайно провести інтубацію трахеї
b. Негайно ввести ларингеальну маску
c. Негайно провести трахеостомію
d. Дістати стороннє тіло пальцями
*e. Негайно провести конікотомію

123. Який "золотий стандарт" діагностики ТЕЛА?
a. Рентгеноскопія органів грудної клітки
b. Спірографію
*c. Комп'ютерна томографічна ангіографія
d. Бронхоскопію
e. УЗД серця

124. Хлопчик народився в стані важкої асфіксії. ЧСС - 80/хв, дихання аритмічне, поодинокі дихальні рухи, дифузний ціаноз шкіри, знижений тонус м'язів. Лікар вирішив приступити до реанімаційних заходів. Яке положення повинна займати голова новонародженої дитини під час надання первинних реанімаційних заходів?
a. Голова сильно закинута назад
b. Голова нахилена вперед
*c. Голова злегка закинута назад
d. Голова повернута вправо
e. Голова повернута вліво

125. Чоловік віком 36 років отримав травму голови, відомо що втрачав свідомість на 5-10 хв. На момент огляду скарги на нудоту, блювання, загальну слабкість. Об'єктивно спостерігається: розсіяна мікровогнищева неврологічна симптоматика, наявні забої м'яких тканин голови. Який метод обстеження необхідно виконати пацієнту для встановлення діагнозу?
a. Ангіографію судин головного мозку
*b. Комп'ютерну томографію головного мозку
c. Рентгенографію черепа
d. Ехоенцефалографію
e. Електроенцефалографію

126. Укажіть критичне раннє ускладнення краш-синдрому.
a. Коагулопатія
*b. Гіперкаліємія
c. Сепсис
d. Ниркова недостатність
e. Поліорганна недостатність

127. Бригада екстреної (швидкої) медичної допомоги приїхала на місце ДТП. Під час оцінки місця подій помічають потерпілого з деформованим передпліччям. До якої категорії за системою медичного сортування належить цей пацієнт?
a. Жовтої
b. Чорної
c. Червоної
*d. Зеленої
e. Фіолетової

128. Жінка віком 53 роки шпиталізована до реанімаційного відділення із симптомами гострого інфаркту міокарда, через 10 хв раптово виникла зупинка серцевої дiяльностi та дихання. Негайно розпочато серцево-легеневу реанiмацiю. Які подальші дії лікаря в цьому разі?
a. Визначення рiвня глюкози кровi
b. Введення адреналіну 1 мг в/в
c. Негайна дефібриляція
*d. Оцiнка ЕКГ-ритму
e. Введення аміодарону 300 мг в/в

129. Укажіть вид травми, яка включає декілька пошкоджень у межах однієї анатомо-функціональної ділянки.
*a. Множинна
b. Поєднана
c. Ізольована
d. Комбінована
e. Травматизм

130. Пацієнту віком 72 роки констатовано раптову зупинку кровообігу та розпочато розширені реанімаційні заходи. Більше 40 хвилин реанімаційних заходів у пацієнта спостерігається стійка асистолія, усі зворотні причини раптової зупинки кровообігу виключені. Показник СО_2 нижче 10 мм рт. ст. Визначте подальшу тактику бригади екстреної (швидкої) медичної допомоги?
*a. Припинення реанімаційних заходів
b. Переривання реанімаційних заходів на декілька хвилин
c. Проведення дефібриляції 120 Дж
d. Проведення реанімаційних заходів упродовж 40 хв, зважаючи на стійку асистолію
e. Проведення електричної кардіоверсії

131. До травмованого внаслідок ДТП водія викликали бригаду екстреної (швидкої) медичної допомоги. Об'єктивно спостерігається: крепітація кісткових фрагментів ІІ-V ребер, шкіра обличчя - ціанотична, виражена емфізема на шиї та обличчі, вени на шиї напружені, дихання з лівого боку не вислуховується, тони серця - приглушені, АТ - 140/80 мм рт. ст. Який патологічний стан виник у пацієнта?
*a. Перелом ребер і закритий пневмоторакс
b. Перелом груднини
c. Гемоторакс
d. Відкритий пневмоторакс
e. Закритий пневмоторакс

132. У дитини на ЕКГ-моніторі зареєстровано шлуночкову тахікардію без пульсу. Яку першочергову дію має виконати лікар під час СЛР у цій ситуації?
*a. Проведення дефібриляції енергією 4 Дж/кг
b. Проведення дефібриляції енергією 1Дж/кг
c. Проведення дефібриляції енергією 8 Дж/кг
d. Проведення кардіоверсії енергією 1 Дж/кг
e. Проведення кардіоверсії енергією 4 Дж/кг

133. У жінки віком 35 рокiв шпиталізованої до приймального відділення, раптово виникла зупинка серцевої дiяльностi. На ЕКГ-моніторі реєструється фібриляція шлуночків. Негайно розпочато дефібриляцію. Укажіть силу першого розряду дефібрилятора.
a. 200 Дж біфазним дефібрилятором
b. 150 Дж монофазним дефібрилятором
c. 360 Дж біфазним дефібрилятором
*d. 150 Дж біфазним дефібрилятором
e. 250 Дж біфазним дефібрилятором

134. Десятирічній дитині з важким загостренням бронхіальної астми призначили системний глюкокортикостероїд. Яку дозу преднізолону необхідно призначити пацієнту?
a. 35 мг
b. 140 мг
c. 30 мг
d. 70 мг
*e. 40 мг

135. Які ритми належать до недефібриляційних при зупинці кровообігу в педіатрії відносяться?
*a. Асистолія, безпульсова електрична активність, брадикардія <60/хв
b. Асистолія, безпульсова шлуночкова тахікардія, брадикардія <60/хв
c. Фібриляція шлуночків, фібриляція предсердь
d. Асистолія, безпульсова електрична активність, фібриляція шлуночків
e. Фібриляція шлуночків, безпульсова шлуночкова тахікардія

136. Які дії насамперед має виконати лікар пацієнту із зареєстрованою на ЕКГ асистолією?
a. Введення \beta-адреноблокаторів
b. Внутрішньовенне введення гідрокарбонату натрію
*c. Закритий масаж серця
d. Інфузію поліглюкіну
e. Введення кортикостероїдів

137. У п'ятирічної дитини діагностовано анафілаксію. Яку дозу епінефрину необхідно ввести пацієнтці?
a. 100 мкг в/м
*b. 150 мкг в/м
c. 200 мкг в/м
d. 500 мкг в/м
e. 300 мкг в/м

138. Унаслідок ДТП водій отримав проникаючу травму грудної клітки. Візуалізується рана, через яку проходить повітря під час вдиху та видиху. Загальний стан потерпілого тяжкий, аускультативно - дихальні шуми на стороні поранення відсутні. Який патологічний стан виник у пацієнта?
a. Спонтанний пневмоторакс
b. Закритий пневмоторакс
c. Клапанний, напружений пневмоторакс
d. Гемоторакс
*e. Відкритий пневмоторакс

139. Який препарат необхідно ввести пацієнту в разі отруєння опіоїдами?
a. Кальцію глюконат
*b. Налоксон
c. Натрію гідрогенкарбонат
d. Кофеїн
e. Флумазеніл

140. Під час обробки плодових дерев у промислових садах інсектицидами у багатьох працівників одночасно з'явилися скарги на виражену загальну слабкість, запаморочення, нудоту, блювоту та появу надсадного кашлю. З чого необхідно розпочати надання невідкладної медичної допомоги в осередку ураження?
a. -
b. Визначити зону для проведення медичного сортування медичними працівниками
*c. Одягнути спеціальний захисний костюм або відповідні засоби індивідуального захисту
d. Застосувати метод START та попросити легкоуражених відійти до майданчика призначеного для "зелених" пацієнтів
e. Провести первинний огляд (ABCDE), роздягнути пацієнта для проведення огляду

141. У семирічної дитини спостерігається виражена слабкість, млявість, бліді шкірні покриви, набряки на нижніх кінцівках. Раптово втратила свідомість. Дихання спонтанне, ЧД - 18/хв, на ЕКГ-моніторі брадикардія з елевацією зубця Т.  Який патологічний стан виник у пацієнта?
*a. Гіперкаліємія
b. Гіпокаліємія
c. Гіперкальціємія
d. Гіпоглікемія
e. Гіперглікемія

142. У жінки віком 46 років, незважаючи на проведену дезінтоксикаційну терапію з приводу отруєння етиленгліколем, уже другу добу спостерігаються: анурія, добовий діурез <50 мл, пастозність обличчя, калій плазми крові - 7,5 ммоль/л, наявні екстрасистоли на ЕКГ. Який із методів еферентної терапії буде ефективним по щодо елімінації калію з плазми?
a. Фільтраційний
*b. Діалізний
c. Гравітаційний
d. Сорбційний
e. Перфузійний

143. При проведенні розширених реанімаційних заходів на ЕКГ-моніторі виявлено ритм, який може дати пульс. При оцінці: пульс на центральній артерії наявний, збігається з монітором, ЧСС - 140/хв, самостійне дихання відсутнє, SpO_2 - не визначається. Які наступні дії має виконати лікар?
a. Відновити прохідність дихальних шляхів орофарингеальним повітроводом
b. Подати кисень 100% через носові канюлі
c. Подати 100% кисень через нереверсивну маску
*d. Вентиляція мішком АМБУ 1 раз на кожні 5 с
e. Екстубувати пацієнта

144. У чоловіка віком 46 років на ЕКГ-моніторі діагностована фібриляція шлуночків. Які першочергові реанімаційні заходи необхідно надати пацієнту?
a. Введення епінефрину гідрохлориду
*b. Електричну дефібриляцію
c. Введення аміодарону
d. Введення допаміну
e. Введення лідокаїну гідрохлориду

145. Яке твердження є правильним щодо потерпілих третьої сортувальної групи?
a. Надається необхідна медична допомога після пацієнтів/потерпілих ІІ та ІV категорії
b. Надається медична допомога в останню чергу
*c. Надається медична допомога в необхідному об’ємі після надання допомоги потерпілим ІІ категорії
d. Мають найвищий пріоритет, наявні ресурси ЗОЗ повинні бути першочергово спрямовані на надання медичної допомоги цій групі
e. Надається медична допомога в необхідному об'ємі після надання допомоги потерпілим І категорії

146. Пацієнт знаходиться в стані клінічної смерті, на ЕКГ-моніторингу визначається фібриляція шлуночків. Укажіть, який антиаритмічний засіб і після якої неуспішної спроби дефібриляції доречно застосувати.
*a. Аміодарон, після третьої неефективної спроби
b. Лідокаїн, після першої неефективної спроби
c. Метопролол, після другої неефективної спроби
d. Метопролол, після третьої неефективної спроби
e. Аміодарон, після першої неефективної спроби

147. На місці ДТП - чоловік віком 35 років, без свідомості, пульс на сонних артеріях не визначається, зіниці широкі, самостійно перестав дихати за кілька хвилин до приїзду карети швидкої медичної допомоги. Який патологічний стан виник у пацієнта?
a. Термінальна пауза
b. Преагонія
*c. Клінічна смерть
d. Агонія
e. Біологічна смерть

148. У пацієнта діагностовано раптову зупинку кровообігу. Свідомість відсутня, дихання не визначається, пульс на сонній артерії не пальпується. На ЕКГ реєструються нерегулярні, неоднакової форми та амплітуди хвилі. Комплекс QRS, сегмент ST і зубець T не розпізнаються. Яку першочергову дію має виконати лікар під час СЛР у цій ситуації?
a. Зовнішній масаж серця
b. Відновлення прохідності дихальних шляхів
c. Внутрішньовенне введення атропіну
*d. Електричну дефібриляцію
e. Внутрішньовенне введення адреналіну

149. Під час якого патологічного стану знижується ефективність введеного епінефрину гідрохлорид для відновлення серцевої діяльності?
*a. Метаболічного ацидозу
b. Респіраторного алкалозу
c. Метаболічного алкалозу
d. Кислотно-лужний стан не має значення
e. Гіпоксії

150. До відділення інтенсивної терапії шпиталізовано жінку віком 64 років. Із анамнезу відомо: 20 хв. тому раптово втратила свідомість. Об'єктивно спостерігається: свідомість за ШКГ - 8 балів, лівобічна геміплегія, ЧД - 7/хв, SpO_2 - 85% при самостійному диханні з інсуфляцією кисню зі швидкістю потоку 8 л/хв, АТ - 160/110 мм рт. ст., ЧСС - 102/хв. Планується проведення комп'ютерної томографії головного мозку. Які першочергові заходи необхідно провести на ранньому госпітальному етапі?
a. Оксигенотерапію, транспортування для проведення нейровізуалізації
b. Стабілізацію стану впродовж 48 годин
*c. Інтубацію трахеї, респіраторну підтримку, транспортування для проведення нейровізуалізації
d. Встановлення ларингеальної маски, ШВЛ мішком Амбу, транспортування для проведення нейровізуалізації
e. Негайне транспортування пацієнтки для проведення нейровізуалізації

