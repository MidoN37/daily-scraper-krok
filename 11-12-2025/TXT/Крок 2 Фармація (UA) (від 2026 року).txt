1. У лабораторії під час фармакогностичного аналізу досліджують ефірну олію лікарської рослини. Встановили, що до її складу входить до 80% цинеолу. Укажіть лікарську рослинну сировину, що є джерелом цієї ефірної олії.
a. Folia Betulae
b. Folia Absinthii
*c. Folia Eucalypti
d. Folia Menthae piperitae
e. Folia Мelissae

2. Під час проведення мікроскопічного аналізу кореня алтеї потрібно визначити наявність у клітинах рослини крохмальних зерен. За допомогою якого реактиву можна це зробити?
a. Спиртового розчину нафтолу
b. Гідроксиду амонію
c. Концентрованої сульфатної кислоти
d. Розчину тимолу
*e. Розчину Люголя

3. До лікаря звернулася пацієнтка зі скаргами на слизово-гнійні виділення з уретри та дискомфорт під час сечовипускання. Після обстеження виявлено Chlamydia trachomatis. Яку групу антибіотиків доцільно призначити для лікування цієї інфекції?
a. Карбапенеми
*b. Макроліди
c. Пеніциліни
d. Цефалоспорини
e. Аміноглікозиди

4. Бронхіальна астма - це тяжке хронічне захворювання дихальних шляхів, що характеризується запаленням слизової оболонки та спазмом бронхів. Які лікарські засоби використовують у разі виникнення бронхоспазму?
a. Інгібітори холінестерази
*b. beta_2-адреноміметики
c. alpha-адреноміметики
d. М-холіноміметики
e. alpha-адреноблокатори

5. За допомогою якої допоміжної речовини можна підвищити температуру плавлення мазевої основи?
a. Бензалконію хлориду
b. Етанолу
*c. Парафіну
d. Пропіленгліколю
e. Натрію лаурилсульфату

6. Укажіть метод амортизації, характерний для фармацевтичної промисловості та за якого амортизація нараховується пропорційно обсягу виконаної об'єктом роботи.
a. Метод зменшення залишкової вартості
b. Метод прискореного зменшення залишкової вартості
c. Прямолінійний метод
d. Кумулятивний метод
*e. Виробничий метод

7. Ефірна олія якої рослини містить хамазулен, що утворюється з матрицину під час перегонки з водяною парою?
a. Inula helenium
b. Arniсa montana
c. Melissa offiсinalis
*d. Сhamomila reсutita
e. Valeriana offiсinalis

8. Пацієнту з остеоартрозом (гонартроз) та пептичною виразкою шлунка в анамнезі необхідно призначити нестероїдний протизапальний засіб. Який лікарський засіб буде найбезпечніший у цьому разі?
*a. Мелоксикам
b. Ацетилсаліцилова кислота
c. Індометацин
d. Ібупрофен
e. Метамізол натрію

9. З урахуванням якого стажу проводять розрахунок компенсацій за листком непрацездатності?
a. Трудового
*b. Страхового
c. Професійного
d. Загального
e. Профспілкового

10. Укажіть фінансовий показник діяльності аптеки, величина якого визначає обсяг реалізації товару, при якому сукупний дохід дорівнює сукупним витратам.
*a. Точка беззбитковості
b. Прибуток
c. Рівень торгових накладень
d. Рентабельність
e. Товарообіг

11. Під час проведення інвентаризації в аптеці виявлені надлишки товарно-матеріальних цінностей. Укажіть дії інвентаризаційної комісії щодо надлишків.
a. Списуються
*b. Оприбутковуються
c. Підлягають вилученню
d. Підлягають знищенню
e. Проводиться службове розслідування

12. Відділ маркетингу фармацевтичного підприємства розподілив споживачів на групи відповідно до певних критеріїв та ознак. Який метод маркетингу застосували в цьому разі?
a. Експертну оцінку ринку
*b. Сегментування ринку
c. Позиціонування
d. Визначення частки ринку
e. Диверсифікацію

13. Для якого лікарського засобу характерне наповнення лише 2/3 об'єму флакону перед стерилізацією?
*a. Натрію гідрокарбонату
b. Гексаметилентетраміну
c. Еуфіліну
d. Кальцію хлориду
e. Натрію хлориду

14. Глутамінова кислота за хімічною будовою належить до амінокислот аліфатичного ряду. Який метод застосовують для її кількісного визначення?
a. Комплексонометрії
*b. Алкаліметрії
c. Аргентометрії
d. Нітритометрії
e. Броматометрії

15. Який раціональний спосіб уведення магнію оксиду в олійну емульсію?
a. Розчинення в готовій емульсії
b. Подрібнення з водою, призначеною для розведення первинної емульсії
c. Розчинення у воді для приготування первинної емульсії
d. Розчинення в олії
*e. Уведення за типом суспензії в готову емульсію

16. Фармацевт готує мікстуру, у складі якої прописані нашатирно-анісові краплі. Який тип дисперсної системи утвориться?
a. Істинний розчин
b. Колоїдний розчин
*c. Опалесцентна мікстура
d. Емульсія
e. Розчин ВМС

17. Фармацевт-аналітик ідентифікує субстанцію цефтриаксон натрію. Який реагент він повинен використати для підтвердження наявності катіонів натрію?
*a. Калію піроантимонат
b. Амонію оксалат
c. Магнію сульфат
d. Барію хлорид
e. Кальцію хлорид

18. Який пероральний цукрознижувальний засіб потрібно призначити пацієнту віком 47 років із надмірною масою тіла та цукровим діабетом 2-го типу за неефективності дієтотерапії?
a. Метопролол
b. Метоклопрамід
c. Метронідазол
*d. Метформін
e. Мелоксикам

19. У фармацевтичній компанії існує декілька формальних і неформальних груп. Яка характерна риса формальних груп?
a. Чинять опір змінам в організації
b. Лідер групи отримує повноваження від групи
c. Виникають спонтанно
*d. Створюються для здійснення виробничого процесу
e. Виникають у результаті зацікавленості, симпатії

20. У пацієнта з діагнозом артеріальна гіпертензія та бронхіальна астма на тлі терапії стався напад бронхоспазму. Який лікарський засіб, найімовірніше, спричинив це ускладнення?
a. Верапаміл
b. Фенотерол
*c. Пропранолол
d. Нітрогліцерин
e. Амлодипін

21. Чоловіку в післяопераційному періоді тривалий час уводили промедол. У пацієнта виникли психічні та соматичні порушення після відміни препарату. Яке явище спостерігається в цьому випадку?
a. Синдром обкрадання
*b. Абстинентний синдром
c. Ідіосинкразія
d. Синдром рикошету
e. Тахіфілаксія

22. До аптеки надійшов антипротозойний і антибактеріальний препарат метронідазол. Який п'ятичленний гетероцикл лежить в основі його молекули?
a. Тіазол
b. Піразол
*c. Імідазол
d. Фуран
e. Пірол

23. Які з нижченаведених методів менеджменту належать до соціально-психологічних?
a. Процес розподілу повноважень між керівниками технічного рівня управління
b. Матеріальні стимули, що базуються на використанні посадових окладів, доплат, надбавок, премій тощо
*c. План поліпшення умов праці на фармацевтичному підприємстві
d. -
e. Процес нарахування заробітної плати працівникам відділу збуту

24. Фармацевт-аналітик під час випробувань субстанції глюкози безводної повинен встановити значення питомого оптичного обертання. Яку величину йому необхідно виміряти для цього за допомогою поляриметра?
a. Оптичну густину
b. В'язкість
c. Температуру плавлення
d. Показник заломлення
*e. Кут обертання

25. У пацієнта, який лікується з приводу гіпертонічної хвороби, з’явився кашель, проте ознаки застудного захворювання відсутні. Який із призначених препаратів міг викликати такий побічний ефект?
*a. Еналаприл
b. Ацетилсаліцилова кислота
c. Парацетамол
d. Нітрогліцерин
e. Дротаверину гідрохлорид

26. Висушені плоди чорниці використовують як в'яжучий засіб. Наявністю яких речовин зумовлені в'яжучі властивості цієї лікарської рослинної сировини?
*a. Танінів
b. Алкалоїдів
c. Полісахаридів
d. Флавоноїдів
e. Іридоїдів

27. У пацієнта віком 52 роки на тлі застосування гепарину виникли ознаки передозування препарату. Який антидот потрібно застосувати в цьому разі?
a. Унітіол
*b. Протаміну сульфат
c. Ацетилцистеїн
d. Калію хлорид
e. Налоксон

28. Для медичного застосування у смородини чорної використовують два види лікарської рослинної сировини. Укажіть їх.
a. Бруньки та плоди
*b. Плоди та листя
c. Плоди та кора
d. Плоди та корені
e. Квітки та листя

29. Солодки корені містять сапоніни. Яка з нижченаведених реакцій підтверджує наявність цих речовин у лікарській рослинній сировині?
a. Із реактивом Моліша
b. Із реактивом Фелінга
c. Із реактивом Драгендорфа
*d. Піноутворення
e. Із залізом (ІІІ) хлоридом

30. Як обліковуються в аптеці речовини та їх солі, що використовуються у виробництві та очищенні наркотичних і психотропних речовин?
a. Сильнодіючі речовини
b. Психотропні речовини
c. Наркотичні речовини
*d. Прекурсори
e. Отруйні речовини

31. Фармацевтична фірма-виробник встановлює ціну на лікарський засіб, враховуючи його собівартість та надбавку до собівартості. До якої моделі ціноутворення належить цей метод?
a. Беззбитковості
b. Конкурентна
c. Модель, що ґрунтується на пропозиції
*d. Витратна
e. Модель, що ґрунтується на ринковому попиті

32. Який документ повинен супроводжувати лікарські засоби іноземного виробництва?
a. Паспорт письмового контролю
b. Технічний регламент на лікарський засіб
c. Витяг із Державного реєстру лікарських засобів
d. Стандарт якості лікарського засобу
*e. Висновок про якість ввезеного в Україну лікарського засобу

33. Препарати коренів женьшеню виявляють тонізуючі й адаптогенні властивості, поліпшують розумову та фізичну працездатність. Препаратами якої лікарської рослинної сировини можна його замінити в разі відсутності в аптеці настойки женьшеню?
*a. Radiсes Araliae mandshuriсae
b. Radiсes Tormentillae
c. Radiсes Glyсyrrhizae
d. Radiсes Сalami
e. Radiсes Taraxaсi

34. Для ідентифікації фенолу була проведена реакція з розчином натрію гіпохлориту концентрованого і розчином аміаку. У результаті з'явилося блакитне забарвлення, що згодом стало інтенсивнішим. Який продукт утворюється під час цієї реакції?
a. Мурексид
*b. Індофенол
c. Полінітросполука
d. Метилсаліцилат
e. Етилацетат

35. Під час лікування хронічного бронхіту в пацієнта виникли диспептичні розлади, фотодерматит, порушення функції печінки. Який препарат із нижченаведених міг спричинити ці явища?
a. Амброксол
*b. Доксициклін
c. Ацетилцистеїн
d. Кислота аскорбінова
e. Кодеїну фосфат

36. Які методи очищення витяжки використовують під час виробництва настойок?
a. Екстракційні методи очищення в системі рідина-рідина
*b. Відстоювання за температури не вище ніж 10^оС, фільтрація
c. Діаліз, відстоювання
d. Денатурація, фільтрація, сорбція
e. Заміна розчинника, відстоювання, фільтрація

37. Порядок обігу наркотичних засобів, психотропних речовин і прекурсорів в аптечних закладах регулюється законодавством. Який з нижченаведених лікарських засобів належить до наркотичних?
a. Преднізолон
b. Атропіну сульфат
c. Спирт етиловий
d. Зопіклон
*e. Трамадол

38. Фармацевтична компанія організовує науково-практичні конференції за участю лікарів та фармацевтичних працівників. Який елемент маркетингових комунікацій використовує ця фармацевтична фірма?
*a. Паблік рилейшнз
b. Персональний продаж
c. Стимулювання збуту
d. Прямий маркетинг
e. Мерчандайзинг

39. Адреналіну тартрат містить у своїй структурі два фенольні гідроксили. Розчин якої речовини потрібно використати для підтвердження їх наявності?
a. Натрію нітрату
b. Магнію сульфату
c. Калію броміду
*d. Заліза (ІІІ) хлориду
e. Амонію оксалату

40. Фабрика фітопрепаратів заготовила лікарську рослинну сировину для виготовлення чаю протизапальної, сечогінної та антисептичної дії - Folia Uvae ursi. За вмістом якої біологічно активної речовини визначають доброякісність цієї сировини?
a. Мангіферину
*b. Арбутину
c. Гіосціаміну
d. Рутину
e. Келіну

41. Для підтвердження тотожності трави буркуну провели лактонну пробу. Наявність якої групи біологічно активних сполук підтверджує ця реакція?
a. Лігнанів
b. Сапонінів
c. Серцевих глікозидів
*d. Кумаринів
e. Антраценпохідних

42. Для пацієнта віком 35 років лікар призначив калійзберігаючий діуретик. Який із нижченаведених препаратів належить до цієї групи?
*a. Триамтерен
b. Дилтіазем
c. Бісопролол
d. Празозин
e. Фуросемід

43. Директор фармацевтичної фірми з метою зниження підприємницького ризику вирішив вилучити частину прибутку та вкласти гроші в ресторанний бізнес. Як називається розподіл зусиль та капіталовкладень між різними видами діяльності, результати яких безпосередньо не пов'язані?
a. Банкрутство
b. Страхування
c. Індексація
d. Ліквідація
*e. Диверсифікація

44. Фармацевт здійснює дослідження фармацевтичного ринку, використовуючи наукову періодичну літературу та статистичні дані. Який вид маркетингових досліджень при цьому здійснюється?
a. Панельні дослідження
*b. Кабінетні дослідження
c. Спостереження
d. Польові дослідження
e. Опитування

45. Фармацевт аптеки має другу кваліфікаційну категорію. Яку обов'язкову форму підвищення кваліфікації потрібно пройти провізору для отримання першої кваліфікаційної категорії?
a. -
b. Спеціалізацію
c. Стажування
d. Інтернатуру
*e. Передатестаційний цикл

46. Укажіть антимікробний лікарський засіб, в основі синтезу якого лежить взаємодія 6-амінопеніциланової кислоти із хлорангідридом фенілгліцину.
a. Хлорамфенікол
b. Нітрофурал
c. Бензойна кислота
*d. Ампіцилін безводний
e. Ізоніазид

47. Пацієнту віком 43 роки призначено препарат для базової терапії для лікування важкої форми ревматоїдного артриту. Укажіть цей лікарський засіб.
a. Німесулід
b. Преднізолон
*c. Метотрексат
d. Диклофенак натрію
e. Метилпреднізолон

48. Упродовж якого періоду в аптеці повинні зберігатися документи, що засвідчують факт купівлі лікарських засобів та виробів медичного призначення?
a. 3 місяці
b. 5 років
c. 1 рік
*d. 3 роки
e. 10 років

49. У структурі сульфатіазолу міститься первинна ароматична аміногрупа. Яку реакцію повинен виконати фармацевт-аналітик для підтвердження її наявності?
a. З натрію гідроксидом
b. Утворення індофенолу
*c. Утворення азобарвника
d. Утворення ауринового барвника
e. Із ціанбромідом

50. До якого виду податків належить податок на доходи фізичних осіб (ПДФО)?
a. Загальнодержавних, непрямих
b. Місцевих, непрямих
*c. Загальнодержавних, прямих
d. Місцевих, прямих
e. Особливих

51. Відділ маркетингу фармацевтичної фабрики встановив, що на ліки від застуди спостерігається сезонне коливання попиту. Укажіть цей тип попиту.
*a. Нерегулярний
b. Негативний
c. Латентний
d. Відсутній
e. Ірраціональний

52. Укажіть назву готової лікарської форми, яка являє собою тверду желатинову капсулу для внутрішнього застосування, що містить суміш мікрокапсул із жировою оболонкою, які мають неоднаковий час вивільнення лікарських речовин.
a. Пелета
*b. Спансула
c. Мікрогранула
d. Гранула
e. Тубатина

53. Під час обстеження в пацієнта виявлено атрофічний гастрит і В12-дефіцитну анемію. Який препарат доцільно призначити пацієнту?
a. Фолієву кислоту
b. Заліза фумарат
c. Натрію нуклеїнат
d. Еритропоетин
*e. Ціанокобаламін

54. Аптека відпускає товар лікувально-профілактичним закладам. Як називаються заклади та організації, а також окремі особи, що заборгували перед підприємством?
*a. Дебітори
b. Кредитори
c. Виробники
d. Інвестори
e. Постачальники

55. Яким методом стерилізують очні краплі з бензилпеніциліну натрієвою сіллю?
*a. Не підлягає стерилізації
b. Гарячим повітрям
c. УФ-випромінюванням
d. Парою під тиском
e. Текучою парою

56. У пацієнта з діагнозом туберкульоз після початку лікування почервоніли сеча, слина та слізна рідина. Який препарат може викликати такі симптоми?
a. Ципрофлоксацин
*b. Рифампіцин
c. Розчин йоду спиртовий
d. Ізоніазид
e. Бензилпеніциліну натрієва сіль

57. Фармацевт-аналітик проводить ідентифікацію субстанції клонідину гідрохлориду. Розчин якої речовини він повинен використати для підтвердження наявності хлорид-іонів?
a. Магнію сульфату
b. Натрію гідрокарбонату
c. Цинку хлориду
*d. Срібла нітрату
e. Калію гідроксиду

58. Чоловіку віком 47 років із діагнозом дифузний токсичний зоб призначили антитиреоїдну терапію. Укажіть цей препарат.
a. Левотироксин натрію
*b. Тіамазол
c. Калію йодид
d. Глібенкламід
e. Тиротропін

59. Укажіть лікарський засіб, який за хімічною будовою належить до фторованих похідних глюкокортикоїдів.
a. Фторурацил
b. Преднізолон
*c. Бетаметазону дипропіонат
d. Гідрокортизону ацетат
e. Ципрофлоксацину гідрохлорид

60. Який час розпадання <<шипучих>> таблеток згідно з вимогами ДФУ?
a. 15 хв
*b. 5 хв
c. 3 хв
d. 60 хв
e. 30 хв

61. Як називають супозиторії, якщо їх виготовляють із водних суспензій і піддають глибокому заморожуванню?
a. Багатошарові
b. Пористі
c. Забарвлені
d. Порожнисті
*e. Ліофілізовані

62. Згідно з розрахунками відділу маркетингу фармацевтичного підприємства коефіцієнт еластичності попиту на вироби медичного призначення дорівнює 1. Який це вид еластичності попиту?
a. Еластичний
b. Абсолютно нееластичний
c. Нееластичний
d. Абсолютно еластичний
*e. Унітарний

63. У жінки віком 62 роки діагностовано гострий пієлонефрит. Лікар призначив гентаміцин. З анамнезу відомо, що пацієнтка приймає фуросемід. Укажіть можливе ускладнення при одночасному застосуванні цих препаратів.
a. Посилення гематотоксичності гентаміцину
*b. Посилення ототоксичності аміноглікозидів
c. Високий ризик розвитку алергічних реакцій
d. Високий ризик розвитку судом
e. Потенціювання гепатотоксичної дії аміноглікозидів

64. Який індикатор використовується під час кількісного визначення парацетамолу в субстанції методом цериметрії?
a. Натрію еозинат
b. Крохмаль
c. Фенолфталеїн
d. Калію хромат
*e. Фероїн

65. Який із нижченаведених методів застосовують під час виробництва м'яких капсул зі швом?
a. Крапельний
*b. Пресування
c. Виливання
d. Занурення
e. Вдавлювання

66. Відділ маркетингу фармацевтичної фірми встановив, що при незначному підвищенні ціни на лікарський засіб попит на нього значно знизився. Який це вид попиту?
a. Нееластичний
*b. Еластичний
c. Нераціональний
d. Раціональний
e. Унітарний

67. У пацієнта з діагнозом ішемічна хвороба серця та хронічна недостатність кровообігу після тривалого застосування одного з нижченаведених лікарських засобів розвинулася гіпокаліємія, що призвело до порушення серцевого ритму та м'язової слабкості. Побічною дією якого препарату є це ускладнення?
a. Спіронолактону
*b. Фуросеміду
c. Лізиноприлу
d. Ніфедипіну
e. Пропранололу

68. Фармацевт-аналітик під час випробувань субстанції прокаїну гідрохлориду проводить реакцію з тіоацетамідним реактивом. Про наявність якої домішки свідчить поява коричневого забарвлення?
a. Магнію
b. Алюмінію
c. Кальцію
d. Калію
*e. Важких металів

69. У чоловіка віком 69 років із діагнозом артеріальна гіпертензія під час обстеження виявили гіпертрофію передміхурової залози. Який антигіпертензивний засіб доцільно обрати для цього пацієнта?
*a. Доксазозин
b. Еналаприл
c. Пропранолол
d. Клонідин
e. Амлодипін

70. Яка з нижченаведених олій є джерелом фосфоліпідів та використовується як сировина для виробництва антигельмінтних засобів?
a. -
b. Oleum Lini
c. Oleum Ricini
d. Oleum Amygdalarum
*e. Oleum Cucurbitaе

71. У лабораторії фармацевтичного підприємства проводять вхідний контроль нікотинаміду. Згідно з монографією ДФУ 2-го видання водний розчин субстанції має бути прозорим. Із яким розчином необхідно порівняти випробовуваний розчин?
*a. Водою
b. Пропанолом-2
c. Хлороформом
d. Ефіром
e. Метанолом

72. Фармацевт аптеки через незадоволення умовами праці звільнився за власним бажанням і влаштувався на посаду медичного представника фармацевтичної компанії. Якому поняттю відповідає такий рух трудових ресурсів?
*a. Плинність кадрів
b. Переведення працівника
c. Підвищення на посаді
d. Ротація кадрів
e. Вербування кадрів

73. Вагітна жінка віком 24 роки скаржиться на головний біль, що виник після стресової ситуації. Який із нижченаведених лікарських засобів є препаратом вибору для симптоматичного лікування?
a. Метамізол натрію
b. Індометацин
c. Напроксен
d. Ацетилсаліцилова кислота
*e. Парацетамол

74. Уживання інуліну покращує травлення та позитивно впливає на вуглеводний обмін. Яку рослину з нижченаведених використовують як джерело інуліну?
a. Звіробій плямистий
*b. Цикорій дикий
c. Астрагал шерстистоквітковий
d. Алтея лікарська
e. Гірчиця сарептська

75. Проводять експрес-аналіз протикашльової мікстури, до складу якої входять натрію гідрокарбонат та екстракт трави термопсису. Яким методом можна визначити кількісний вміст натрію гідрокарбонату в цій мікстурі?
a. Нітритометрії
b. Перманганатометрії
c. Цериметрії
*d. Ацидиметрії
e. Аргентометрії

76. Під час приготування складних порошків фармацевт використовував метод <<тришаровості>>. Яка з речовин належить до барвних?
a. Протаргол
b. Стрептоцид
c. Сірка
d. Камфора
*e. Етакридину лактат

77. Фармацевт приготував розчин глюкози 5%-й та додав стабілізатор Вейбеля - 5 мл. Який об'єм приготованого розчину?
a. 300 мл
b. 500 мл
c. 50 мл
d. 1000 мл
*e. 100 мл

78. Фармацевт-аналітик проводить кількісне визначення гліцерину тринітрату в етанольному розчині методом абсорбційної спектрофотометрії у видимому діапазоні після утворення забарвленого продукту внаслідок хімічних реакцій. Яку величину він повинен виміряти для випробовуваного розчину та розчину порівняння, щоб обчислити вміст лікарської речовини?
a. Температуру кипіння
*b. Оптичну густину
c. Кут обертання
d. Показник заломлення
e. рН розчину

79. Укажіть із нижченаведених речовину, що належить до групи пролонгаторів.
a. Вода
b. Цукор
*c. Полівініловий спирт
d. Ніпагін
e. Лактоза

80. Під час відпуску препарату заліза для перорального вживання фармацевту потрібно попередити пацієнта, що цей препарат не можна запивати молоком і вживати разом із ним молочні продукти. Яка причина цієї рекомендації?
*a. Утворюються малорозчинні хелатні комплекси
b. Швидше всмоктується препарат
c. -
d. Підсилюється активність препарату
e. Пролонгується дія препаратів заліза

81. Яка ймовірна причина неефективності ізосорбіду мононітрату, що виникла в пацієнта зі стенокардією напруги після двомісячного курсу перорального застосування?
a. Сенсибілізація
*b. Толерантність
c. Фізична залежність
d. Кумуляція
e. Психічна залежність

82. Фармацевт-аналітик проводить кількісне визначення субстанції аскорбінової кислоти прямим йодометричним методом. Який індикатор він використовує?
a. Метиловий оранжевий
b. Фенолфталеїн
c. Мурексид
*d. Крохмаль
e. Бромфеноловий синій

83. Який обов'язковий складник реклами лікарських засобів для кінцевих споживачів згідно із законом України <<Про рекламу>>?
a. Розміщення і згадка імен популярних людей, героїв кіно-, теле- та анімаційних фільмів, авторитетних організацій
*b. Попередження, що самолікування може бути шкідливим для здоров'я
c. Порівняння з іншими лікарськими засобами
d. Посилання на випадки вдалого застосування ліків
e. Посилання на лікарський засіб як найбільш ефективний

84. Фармацевт-аналітик проводить кількісне визначення субстанції дифенгідраміну гідрохлориду методом ацидиметрії в неводному середовищі. З якою метою він додає розчин ртуті (ІІ) ацетату?
a. Посилення гідролізу дифенгідраміну гідрохлориду
b. Створення оптимального значення рН розчину
c. Прискорення випадіння в осад основи дифенгідраміну
d. Зміна густини розчину
*e. Зв'язування хлорид-іонів у малодисоційовану сполуку

85. Завідувач аптечним підприємством для уточнення умов постачання лікарських препаратів телефонує менеджеру оптової фармацевтичної фірми. До якого типу належать такі комунікації?
a. Вертикальні
b. Горизонтальні
c. Міжрівневі
d. Внутрішні
*e. Зовнішні

86. У рецептурно-виробничому відділі аптеки необхідно приготувати 1% спиртовий розчин метиленового синього. Якої концентрації спирт необхідно використати?
a. 40%
b. 60%
*c. 95%
d. 90%
e. 70%

87. Яку настойку на фармацевтичному підприємстві готують у співвідношенні 1:2?
a. Собачої кропиви
b. Звіробою
c. Беладони
d. М'яти
*e. Софори

88. Ібупрофен -- похідне фенілпропіонової кислоти, що чинить протизапальну, аналгетичну та жарознижувальну дію. Який індикатор використовують під час його кількісного визначення методом алкаліметрії згідно з вимогами ДФУ 2-го видання?
a. Протравний чорний
*b. Фенолфталеїн
c. Крохмаль
d. Ферум (ІІІ) амонію сульфат
e. Калію хромат

89. На хіміко-фармацевтичному підприємстві одержують субстанції з протимікробною активністю. Яку лікарську речовину синтезують шляхом конденсації 5-нітрофурфуролу із семікарбазидом?
a. Ампіцилін безводний
b. Сульфаніламід
c. Хлорамфенікол
d. Ізоніазид
*e. Нітрофурал

90. До фармацевта звернувся пацієнт із проханням рекомендувати тонізуючий та адаптогенний засіб рослинного походження. Яка лікарська рослинна сировина має цей фармакологічний ефект?
a. Льону насіння
b. Фенхелю плоди
c. Розторопші плоди
*d. Лимонника насіння
e. Гарбуза насіння

91. Пацієнту віком 65 років із діагнозом ішемічна хвороба серця призначили антиагрегант - ацетилсаліцилову кислоту. Укажіть оптимальну добову дозу цього препарату.
a. 900 мг
*b. 100 мг
c. 500 мг
d. 1000 мг
e. 700 мг

92. У кореневищі та коренях родовика лікарського містяться дубильні речовини. Який метод потрібно використовувати для визначення вмісту цих біологічно активних речовин згідно з ДФУ?
a. Нефелометрії
*b. Спектрофотометрії
c. Хроматографії
d. Фотоелектроколориметрії
e. Комплексонометрії

93. Керівництво фармацевтичного підприємства проводить внутрішній аудит на дотримання вимог належної виробничої практики (GMP). Яку функцію менеджменту використовує керівництво?
a. Планування
b. Мотивування
c. Регулювання
d. Організація
*e. Контролювання

94. Препарати коренів раувольфії зміїної використовують для лікування артеріальної гіпертензії. За вмістом якої речовини визначають справжність сировини?
a. Адонітоксину
b. Гіосціаміну
c. Вінбластину
d. Атропіну
*e. Резерпіну

95. Біологічно активні речовини цієї рослини мають секретолітичні, спазмолітичні, вітрогінні та слабкі сечогінні властивості. Її ефірна олія використовується для приготування кропової води. Укажіть із нижченаведеного цю рослину.
a. Глід криваво-червоний
*b. Фенхель звичайний
c. Береза повисла
d. Пижмо звичайне
e. Календула лікарська

96. У рецептурно-виробничому відділі аптеки готують розчини. Яка речовина потребує гарячого розчинника?
a. Метамізол натрію
b. Натрію бромід
c. Пепсин
d. Фенілсаліцилат
*e. Борна кислота

97. Із препаратами якої фармакологічної групи заборонено поєднувати відхаркувальні засоби?
a. Муколітиками
b. Полівітамінами
*c. Протикашльовими
d. Деконгестантами
e. Антибактеріальними

98. У разі планового закриття аптеки для проведення ремонтних робіт чи технічного переобладнання необхідно завчасно повідомити про це Державну службу України з лікарських засобів та контролю за наркотиками. Не пізніше якого терміну потрібно це зробити?
a. Повідомлення не обов'язкове
b. 3 місяці
c. 1 місяць
d. 20 робочих днів
*e. 10 робочих днів

99. Для ідентифікації алкалоїдів у витяжці з лікарської рослинної сировини використовують загальноосадові реактиви. Укажіть із нижченаведеного такий реактив.
a. Віталі-Морена
b. Фреде
*c. Драгендорфа
d. Маркі
e. Ердмана

100. Яка тривалість відпустки у зв'язку з вагітністю та пологами?
a. 56 календарних днів
b. 59 робочих днів
c. 90 календарних днів
*d. 126 календарних днів
e. 70 робочих днів

101. Для визначення справжності Fructus Sophora japonicae до витягу додали концентровану хлористоводневу кислоту і магнієву стружку. Спостерігається рожево-червоне забарвлення. Про присутність яких речовин свідчить ця реакція?
a. Дубильних речовин
b. Сапонінів
c. Антраценпохідних
d. Кумаринів
*e. Флавоноїдів

102. Лікар прописав мікстуру, що містить кілька видів лікарської рослинної сировини. Укажіть види сировини, витяжку з яких можна виготовити в одній інфундирці.
*a. М'яти листя, ромашки квіти
b. М'яти листя, крушини кора
c. М'яти листя, льону насіння
d. М'яти листя, мучниці листя
e. М'яти листя, алтеї корені

103. За результатами інвентаризації в аптеці виявлено нестачу товару в межах природного збитку. За якими цінами цей товар буде списаний на витрати?
a. Заготівельними
b. Роздрібним
*c. Оптовими
d. Контрактними
e. Договірними

104. Фармацевт-аналітик аптеки під час кількісного визначення розчину глюкози 10% використовує рефрактометр. Яку величину вимірюють за допомогою цього приладу?
a. Оптичну густину
*b. Показник заломлення
c. Кут обертання
d. Температуру плавлення
e. Динамічну в'язкість

105. У рецептурно-виробничому відділі аптеки готують водний витяг із трави термопсису. Які компоненти необхідно використати фармацевту для приготування цього водного витягу?
a. Траву термопсису, натрію гідрокарбонат, воду очищену
b. Настойку термопсису, воду очищену
c. Траву термопсису, натрію хлорид, воду очищену
d. Траву термопсису, воду очищену, розчин аміаку
*e. Траву термопсису, розчин кислоти хлористоводневої, воду очищену

106. Касир аптеки зобов'язаний відображати усі прибуткові та видаткові касові операції у відповідній документації. Який документ оформлюється для видачі готівки під звіт?
a. Прибуткова накладна
b. Розписка про видачу грошей
*c. Видатковий касовий ордер
d. Касовий чек
e. Видаткова накладна

107. Завідувача аптеки перевели на таку ж посаду іншої аптеки цієї самої мережі. Який вид руху трудових ресурсів відбувся на підприємстві?
a. Діагональна ротація
b. Плинність кадрів
*c. Горизонтальна ротація
d. Змішана ротація
e. Вертикальна ротація

108. Укажіть розмір податку на додану вартість (ПДВ) на лікарські засоби, що реалізуються аптекою.
*a. 7%
b. 25%
c. 15%
d. 5%
e. 10%

109. Під час виробництва фітопрепаратів екстрагент, що залишився в сировині, видаляють і повертають у виробництво. Як називається цей процес?
a. Сублімація
b. Ректифікація
c. Ліофілізація
d. Екстрагування
*e. Рекуперація

110. Під час виставки відвідувачам безкоштовно роздавали календарі, блокноти, ділові подарунки з логотипом фармацевтичної компанії. Як називається такий вид реклами?
*a. Сувенірна
b. Кінореклама
c. Зовнішня
d. Друкована
e. Реклама на місці продажу

111. Хто надає дозвіл на відпуск лікарських засобів до структурних підрозділів аптеки при позитивному результаті вхідного контролю?
a. Фармацевт, який працює на зміні
b. Юрист
*c. Уповноважена особа
d. Бухгалтер
e. Представник постачальника

112. За певним переліком груп населення та категорій захворювання лікарські засоби відпускаються безкоштовно та пільгово. Який термін дії безоплатних та пільгових рецептів із дня виписування?
a. 6 місяців
b. 18 місяців
c. 2 місяці
*d. 1 місяць
e. 12 місяців

113. До аптеки надійшов товар від постачальника. Під час приймання товару уповноважена особа виявила невідповідність кількості лікарських засобів. Який документ потрібно оформити уповноваженій особі?
a. Реєстр лікарських засобів, які надійшли до суб'єкта господарської діяльності
b. Товарний звіт
*c. Акт про встановлену розбіжність у кількості та якості
d. Договір купівлі-продажу
e. Журнал обліку надходження товарів за групами

114. У лікарню доставлено дитину із симптомами отруєння, що супроводжується ураженням печінки. Зі слів бабусі відомо, що дитина випила флакон парацетамолу. Який із нижченаведених засобів можна використати як антидот у цьому разі?
a. Унітіол
b. Дефероксамін
c. Налоксон
d. Протаміну сульфат
*e. Ацетилцистеїн

115. Кількісне визначення пілокарпіну гідрохлориду фармацевт-аналітик проводить методом кислотно-основного титрування в неводному середовищі. Який розчин він використовує як титрант?
a. Натрію едетат
*b. Хлорну кислоту
c. Калію бромат
d. Натрію гідроксид
e. Натрію нітрит

116. Який документ оформляється касиром аптеки в трьох примірниках під час інкасації коштів?
a. Заява на внесення готівки
b. Платіжне доручення
*c. Супровідна відомість
d. Касова книга
e. Грошовий чек

117. Фармацевт-аналітик встановлює кількісний вміст субстанції бензокаїну. Для цього він застосовує метод визначення амінного азоту в сполуках, що містять первинну ароматичну аміногрупу. Розчин якої речовини використовують як титрант у цьому методі?
*a. Натрію нітриту
b. Натрію гідроксиду
c. Хлористоводневої кислоти
d. Калію бромату
e. Срібла нітрату

118. Спеціалісти відділу маркетингу фармацевтичного підприємства провели порівняльні дослідження внутрішнього середовища і зовнішніх умов, проаналізували сильні та слабкі сторони, можливості та загрози. Який спосіб аналізу вони використали?
a. PEST-аналіз
b. VEN-аналіз
c. Матрицю БКТ
*d. SWOT-аналіз
e. ABC-аналіз

119. Через 2 місяці постійного приймання антиаритмічного лікарського засобу в пацієнтки діагностовано порушення функції щитовидної залози у вигляді тиреотоксикозу. Який препарат міг викликати такий побічний ефект?
a. Соталол
b. Новокаїнамід
c. Пропафенон
*d. Аміодарон
e. Бісопролол

120. Якість густих екстрактів оцінюють за різними показниками. Який максимальний вміст вологи в густих екстрактах згідно з вимогами ДФУ?
a. 50-60%
*b. 25-30%
c. 97-100%
d. 15-20%
e. 5-10%

121. Папаверину гідрохлорид - лікарський засіб із групи алкалоїдів, що виявляє спазмолітичну дію. До похідних якого гетероциклу він належить за хімічною класифікацією?
a. Тропану
b. Пурину
*c. Ізохіноліну
d. Фурану
e. Індолу

122. Прокаїну гідрохлорид - лікарський засіб для місцевої анестезії. До похідних якої кислоти він належить за хімічною будовою?
a. Сульфанілової
b. Фенілоцтової
c. Хромотропової
d. Саліцилової
*e. п-Амінобензойної

123. Фірма-виробник планує реалізовувати новий лікарський засіб безпосередньо споживачам через мережу фірмових аптек. Який вид каналу розподілу вона використовує?
a. Дворівневий
*b. Прямого маркетингу (нульовий)
c. Однорівневий
d. Трирівневий
e. Чотирирівневий

124. Фармацевт-аналітик ідентифікував нікотинамід за виділенням аміаку під час кип'ятіння зразка субстанції з розчином натрію гідроксиду. Наявність якої функціональної групи зумовлює перебіг цієї реакції?
*a. Амідної
b. Кетонної
c. Альдегідної
d. Тіольної
e. Карбоксильної

125. У пацієнта віком 46 років діагностовано хронічний бронхіт. Який лікарський засіб можна придбати в аптеці для полегшення відходження густого та в'язкого харкотиння?
a. Бутамірат
b. -
c. Декстрометорфан
*d. Амброксол
e. Сальбутамол

126. Відвар із якої лікарської рослинної сировини треба процідити негайно після зняття з водяної бані?
a. Конвалії квітів
b. Термопсису трави
c. М'яти перцевої трави
d. Горицвіту трави
*e. Дуба кори

127. До якого типу супозиторних основ належить поліетиленоксидна основа?
a. Гідрофобні
b. Вуглеводневі
c. Силіконові
*d. Гідрофільні
e. Дифільні

128. На фармацевтичному підприємстві виготовляють настойки методом мацерації. Протягом якого часу проводять настоювання сировини?
a. 24 год
b. 2 доби
*c. 7 діб
d. 5 діб
e. 12 год

129. Який пристрій використовують для диспергування лікарської речовини та гомогенізації мазей?
a. Дисмембратори
b. Дезінтегратори
c. Ексцельсіор
*d. Тривалкову мазетерку
e. Салазочну машину

130. Пацієнту з Н. pylori-позитивною виразкою дванадцятипалої кишки треба призначити ерадикаційну терапію. Який антисекреторний засіб необхідно включити в схему терапії?
a. Платифілін
b. Ранітидин
c. Фамотидин
*d. Омепразол
e. Атропіну сульфат

131. Пацієнту з Н. pylori-асоційованою пептичною виразкою призначили курс лікування. Який із нижченаведених засобів потрібно призначити для проведення етіотропної фармакотерапії?
*a. Кларитроміцин
b. Сукральфат
c. Фамотидин
d. Алюмінію гідроксид
e. Ранітидин

132. Фармацевт приготував ін'єкційний розчин аскорбінової кислоти. Яку речовину потрібно використати для стабілізації розчину?
*a. Натрію сульфіт
b. Натрію цитрат
c. Натрію хлорид
d. Натрію ацетат
e. Натрію бромід

133. Аптека відпускає лікарські засоби, вартість яких підлягає відшкодуванню, за електронними рецептами. Яка установа відшкодовує аптеці вартість відпущених ліків?
a. Державний експертний центр МОЗ України
b. Міністерство праці і соціальної політики України
*c. Національна служба здоров'я України
d. Державна служба України з лікарських засобів та контролю за наркотиками
e. Державна фіскальна служба України

134. Пацієнт віком 56 років із діагнозом артеріальна гіпертензія тривалий час приймає beta-адреноблокатор (бісопролол). У зв'язку з поліпшенням стану він раптово припинив застосування препарату, що викликало різке підвищення артеріального тиску. Як називається таке ускладнення терапії?
a. Знижена чутливість
*b. Синдром відміни
c. Дисбактеріоз
d. Брадикардія
e. Бронхоспазм

135. Який вид маркетингу доцільно застосовувати фармацевтичній фірмі в разі спадного попиту на ліки?
a. Стимулювальний маркетинг
b. Маркетинг, що розвивається
*c. Ремаркетинг
d. Конверсійний маркетинг
e. Синхромаркетинг

136. Фармацевт-аналітик проводить випробування субстанції тіаміну гідроброміду. Розчин якої речовини він повинен використати як основний реактив під час визначення домішки сульфатів?
a. Натрію нітриту
b. Натрію бензоату
c. Амонію оксалату
*d. Барію хлориду
e. Калію ацетату

137. Лікар-стоматолог після видалення кісти верхньої щелепи, для профілактики післяопераційних бактеріальних ускладнень, призначив пацієнту перорально антибіотик, який проникає в кісткову тканину. Укажіть цей препарат.
*a. Лінкоміцин
b. Амоксицилін
c. Стрептоміцин
d. Ніфуроксазид
e. Кларитроміцин

138. Фармацевт виготовляє складний порошок. Яку лікарську речовину подрібнюють без додавання допоміжної рідини?
a. Камфору
b. Стрептоцид
c. Тимол
d. Ментол
*e. Цинку оксид

139. Що з нижченаведеного при складанні бухгалтерського балансу потрібно віднести до необоротних активів?
*a. Споруди
b. Грошові кошти
c. Лікарська рослинна сировина
d. Тара
e. Товари

140. У рецептурно-виробничому відділі аптеки виготовляють супозиторії методом викачування. Укажіть основу, яку використовують для цього методу.
*a. Масло какао
b. Вітепсол
c. Мильно-гліцеринову
d. Бутирол
e. Желатин-гліцеринову

141. Заміщення певних атомів водню стеранової системи глюкокортикостероїдів на атоми фтору веде до одержання похідних із посиленою протизапальною активністю. Який лікарський засіб є прикладом такої модифікації?
*a. Дексаметазон
b. Фенілефрину гідрохлорид
c. Преднізолон
d. Левотироксин натрію
e. Гідрокортизону ацетат

142. Лікарські препарати, що містять антраценпохідні, використовують як проносні засоби. Яка лікарська рослина з нижченаведених містить цю групу біологічно активних речовин?
a. Eucalyptus globulus
*b. Frangula alnus
c. Salvia officinalis
d. Сalendula officinalis
e. Bidens tripartita

143. Кору крушини та препарати на її основі використовують в медицині як проносні засоби. Які біологічно активні речовини виявляють при хроматографічній ідентифікації кори крушини згідно з вимогами ДФУ?
a. Гінкгозиди
b. Ланатозиди
c. Пурпуреаглікозиди
*d. Глюкофрангуліни
e. Панаксозиди

144. Фармацевт-аналітик здійснює експрес-аналіз лікарської форми, що містить кальцію глюконат. Який реактив він використовує для ідентифікації катіона кальцію?
a. Міді (ІІ) сульфат
b. Барію хлорид
*c. Амонію оксалат
d. Калію піроантимонат
e. Натрію тетрафенілборат

145. Настойку Fructus capsici застосовують як відволікаючий та подразнювальний засіб при невралгіях, радикулітах та міозитах. Яка біологічно активна речовина цієї лікарської рослинної сировини зумовлює таку дію?
a. Колхіцин
b. Інулін
c. Схізандрин
d. Ефедрин
*e. Капсаїцин

146. Кількісне визначення субстанції фенобарбіталу проводять методом алкаліметрії в неводному середовищі. Який реактив використовують як розчинник?
a. Етанол
b. Мурашина кислота
c. Оцтовий ангідрид
*d. Диметилформамід
e. Оцтова кислота безводна

147. Унаслідок порушення умов зберігання субстанції магнію сульфату гептагідрату може відбуватися втрата кристалізаційної води. Як називається цей процес?
a. Полімеризація
*b. Вивітрювання
c. Гідроліз
d. Відновлення
e. Окиснення

148. Трава золототисячника звичайного підвищує апетит та входить до складу шлункових зборів. Яка діюча речовина зумовлює таку дію цієї сировини?
a. Сапоніни
b. Алкалоїди
c. Флавоноїди
d. Прості феноли
*e. Іридоїди

149. Фармацевтичне підприємство розробляє нові лікарські форми для своїх лікарських засобів. Який це напрям розвитку маркетингової товарної політики?
a. Диверсифікація
b. -
c. Скорочення виробництва
*d. Модифікація товару
e. Диференціація

150. У жінки віком 47 років, яка тривалий час лікується з приводу інфільтративно-вогнищевого туберкульозу, різко знизився слух. Який із нижченаведених препаратів міг викликати таку побічну дію?
*a. Стрептоміцин
b. Рифампіцин
c. Ізоніазид
d. Етамбутол
e. Етіонамід

