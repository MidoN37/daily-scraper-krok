1. За даними Всесвітньої організації охорони здоров'я, за останні 20 років люди найчастіше помирають від неінфекційних захворювань: серцево-судинних захворювань, діабету та раку. Які з факторів ризику смертності складають найбільшу частку?
a. Навколишнього середовища
*b. Метаболічні
c. Поведінкові
d. Соціальні
e. Професійні

2. На основі даних інфекційної захворюваності особового складу, санітарно-гігієнічного стану території, результатів санітарно-епідеміологічної та біологічної розвідки, а також санітарно-епідеміологічного спостереження, санітарно-епідемічний стан визначений як надзвичайний. Які заходи доцільно провести відповідно до визначеного санітарно-епідемічного стану?
a. Диспансерний нагляд
b. Обсервація
*c. Карантин
d. Планові протиепідемічні заходи
e. Посилений медичний нагляд

3. Чи потрібно проводити протиепідемічні заходи серед контактних осіб пацієнта, хворого на малярію, що повернувся після відрядження з ендемічної країни?
a. Потрібно, бо реконвалесцент виділяє збудника
b. Потрібно, тому що є переносник інфекції
c. -
d. Не потрібно, бо протиепідемічні заходи у цьому разі неефективні
*e. Не потрібно, тому що відсутній переносник інфекції

4. Який показник визначає епідеміологічну ефективність вакцинації?
a. Рівень захворюваності щеплених
b. -
*c. Відношення показника захворюваності серед щеплених до показника захворюваності серед нещеплених
d. Рівень захворюваності нещеплених
e. Відношення показника захворюваності серед нещеплених до показника захворюваності серед щеплених

5. На якому етапі епідеміологічного дослідження визначається фактична ефективність профілактичного засобу (заходу)?
a. Дескриптивному статистичному
*b. Експериментальному неконтрольованому
c. Аналітичному статистичному
d. Прогностичному математичному
e. Експериментальному контрольованому

6. В якому з нижченаведених випадків буде зростати превалентність захворювання X?
a. Якщо інцидентність захворювання X та кількість випадків смертей від захворювання Х залишається без змін, а кількість випадків одужань від захворювання Х збільшується
b. Якщо інцидентність захворювання X, кількість випадків одужань та смертей від захворювання Х залишаються без змін
c. Якщо інцидентність захворювання X та кількість випадків одужань від захворювання Х залишається без змін, а кількість випадків смертей від захворювання Х збільшується
*d. Якщо інцидентність захворювання X збільшується, а кількість випадків одужань та смертей від захворювання Х залишається без змін
e. Якщо інцидентність захворювання X залишається без змін, а кількість випадків одужань та смертей від захворювання Х збільшуються

7. Укажіть послідовність виконання завдань епідеміологічного нагляду.
a. Оперативний епідеміологічний аналіз, ретроспективний епідеміологічний аналіз, планування
b. -
*c. Ретроспективний епідеміологічний аналіз, планування, оперативний епідеміологічний аналіз
d. Планування, ретроспективний епідеміологічний аналіз, оперативний епідеміологічний аналіз
e. Ретроспективний епідеміологічний аналіз, оперативний епідеміологічний аналіз, планування

8. Про що може свідчити відношення шансів більше одного?
a. Зниження ризику
b. -
c. Відсутність відносного ризику
d. Відсутність ефекту
*e. Збільшення ризику

9. Як називається сукупність, що складається з відносно однорідних елементів, об'єднаних настанням певної ознаки?
*a. Когортою
b. -
c. Класом
d. Групою
e. Вибіркою

10. Що з нижченаведеного є недоліком дослідження "випадок-контроль"?
a. -
*b. Не можна отримати інформацію про часовий зв'язок між експозицією та захворюванням
c. Не можна використовувати для вивчення рідкісних захворювань
d. Тривале у виконанні
e. Дороговартісне

11. Під час збору анамнезу та огляду дитини перед щепленням проти поліомієліту з'ясувалося, що батько дитини ВІЛ-інфікований. Дитина, яка підлягає щепленню, здорова. Вкажіть особливості щеплення проти поліомієліту цієї дитини?
a. Провести щеплення у віці 2 та 4 місяці інактивованою поліомієлітною вакциною, а у 6 та 18 місяців, 6 та 14 років оральною поліомієлітною вакциною
*b. Провести щеплення у віці 2, 4, 6, 18 місяців, 6 та 14 років інактивованою поліомієлітною вакциною
c. Провести щеплення у віці 2 та 4 місяці оральною поліомієлітною вакциною, а у віці 6 та 18 місяців, 6 та 14 років інактивованою поліомієлітною вакциною
d. Провести щеплення у віці 2, 4, 6, 18 місяців, 6 та 14 років оральною поліомієлітною вакциною
e. Проводити щеплення проти поліомієліту не можна, у зв'язку з ризиком розвитку у дитини вакцин-асоційованого поліомієліту

12. У таблиці даних надана інформація про стать, вік, національність, вагу, захворілих на гостре кишкове захворювання та ступінь тяжкості захворювання. Укажіть номінальні змінні.
a. Вік, вага
*b. Стать, національність
c. Стать, вік
d. Ступінь тяжкості захворювання
e. -

13. Студент захворів на менінгококову інфекцію. Діагноз встановлено за клінічними та бактеріологічними даними, пацієнта шпиталізовано. У сім'ї крім нього ще двоє дорослих: мати та батько. Сім'я мешкає у трикімнатній квартирі в будинку з усіма зручностями. Які заходи щодо контактних осіб треба провести?
*a. Медичний нагляд
b. Карантин
c. Ізоляція
d. Шпиталізація
e. Диспансерний нагляд

14. Вкажіть вимоги до санітарно-епідеміологічної розвідки, що здійснюють при передислокації військового підрозділу з тилових районів у зону ведення бойових дій.
*a. Достовірність, своєчасність, безперервність
b. Достовірність, допустимість заміни ключових об'єктів вивчення
c. Достовірність, відтермінованість за несприятливих обставин
d. Достовірність, допустимість зміни запланованого маршруту
e. Достовірність, скорочення обсягів для прискорення виконання

15. Яку функцію епідеміологічного нагляду не виконують надавачі первинної медичної допомоги?
a. Встановлення переліку осіб, які контактували з пацієнтом
b. Збір епідеміологічного анамнезу
c. Направлення пацієнта на лабораторне обстеження та шпиталізацію
*d. Організацію виконання програм імунізації
e. Встановлення можливих причин виникнення інфекційної хвороби

16. Що означає індекс сезонності річної динаміки захворюваності при наявності її регулярного (щорічного) сезонного підйому?
*a. Співвідношення кількості хворих за час сезонного підйому та їх міжсезонної кількості
b. Частку хворих за час сезонного підйому від їх річної (загальної) кількості
c. Частку хворих, обумовлену дією постійних (цілорічних) чинників
d. Частку хворих, обумовлену дією випадкових (спалахових) чинників
e. Частку хворих, обумовлену дією сезонних чинників

17. В яких випадках доцільно використовувати абсолютні показники?
*a. Під час опису спалахів інфекційних хвороб
b. Під час опису основних причин смертності в світі
c. У разі порівняння захворюваності на кір у довакцинальний та післявакцинальний періоди
d. Під час опису основних причин смертності в Україні
e. У разі порівняння захворюваності населення двох міст

18. На достовірність отриманих результатів при проведенні клінічних випробувань впливає знання учасниками експерименту виду отриманого лікування. Який спосіб (метод) розподілу пацієнтів по групах підвищить достовірність результатів?
a. Когортний
b. Одномоментний
c. Експериментальний
*d. Рандомізація
e. Гніздовий

19. За допомогою якого прийому дослідження визначається потенційна (максимально можлива) ефективність профілактичного засобу (заходу)?
a. Прогностичного математичного
*b. Експериментального контрольованого
c. Експериментального неконтрольованого
d. Дескриптивного статистичного
e. Аналітичного статистичного

20. Пацієнт віком 56 років, якому 2 дні тому введено вакцину Comirnaty, повідомив сімейного лікаря про почервоніння, біль та набряк в місці введення лікарського засобу. Яка тактика лікаря у разі виявлення несприятливої події після імунізації?
*a. Надати карту-повідомлення до Державного експертного центру МОЗ України через Автоматизовану інформаційну систему фармаконагляду (АІСФ)
b. Надати карту-повідомлення до Департаменту охорони здоров'я цього регіону
c. Надати карту-повідомлення до Центру Громадського здоров'я МОЗ України
d. Надати карту-повідомлення до обласного Центру профілактики і контролю хвороб МОЗ України
e. -

21. Проти яких інфекційних хвороб проводяться щеплення дітям у віці 2 місяці згідно чинного календаря профілактичних щеплень в Україні?
a. Гепатиту В (2 дози), туберкульозу (1 доза), дифтерії, кашлюка, правця (1 доза), поліомієліту (2 дози), гемофільної інфекції (1 доза)
b. Гепатиту В (2 дози), туберкульозу (1 доза), дифтерії, правця (1 доза), поліомієліту (2 дози), гемофільної інфекції (2 дози)
*c. Гепатиту В (2 дози), туберкульозу (1 доза), дифтерії, кашлюка, правця (1 доза), поліомієліту (1 доза), гемофільної інфекції (1 доза)
d. Гепатиту В (2 дози), туберкульозу (1 доза), дифтерії, кашлюка, правця (1 доза), поліомієліту (2 дози), гемофільної інфекції (2 дози)
e. Гепатиту В (2 дози), туберкульозу (1 доза), дифтерії, правця (1 доза), поліомієліту (1 доза), гемофільної інфекції (2 дози)

22. Яка державна установа має повноваження щодо встановлення та припинення карантину у разі виникнення випадку карантинної інфекції?
a. Рада національної безпеки і оборони
b. Президент України
c. -
d. Верховна Рада України
*e. Кабінет Міністрів України

23. Встановлено, що захворюваність на виразкову хворобу у курців становить 25,44^0/_00, некурців - 10,07^0/_00. Ризик захворюваності на виразкову хворобу серед курців становить 15,37 на 1000 курців. Який ризик було визначено?
a. Відношення ризиків (відносний ризик)
b. Співвідношення шансів
c. Частка (%) додаткового популяційного ризику
d. Різниця ризиків (атрибутивний ризик)
*e. Абсолютний (додатковий) ризик

24. П'ятирічна дитина, яка не була щеплена проти кору через абсолютні протипоказання, захворіла на кір. У родині також є семимісячна дитина. Які заходи треба вжити для попередження захворювання на кір у семимісячної дитини?
a. Увести протикоровий імуноглобулін
*b. Провести щеплення проти кору
c. Застосувати бактеріофаг
d. -
e. Застосувати противірусні препарати

25. Укажіть першочергове завдання біологічної розвідки при отриманні інформації про застосування супротивником біологічних бойових рецептур у зоні ведення бойових дій.
*a. Негайне оповіщення військ щодо факту застосування біологічної зброї
b. Оцінювання активності природних осередків
c. Виявлення епізоотії серед диких тварин
d. Оцінювання епізоотій серед домашніх тварин
e. Вивчення інфекційної захворюваності населення

26. У селищі зареєстровано випадок черевного тифу у фермера. Чоловіка шпиталізовано до інфекційного стаціонару, визначено межі осередку, проведено заключну дезінфекцію в осередку захворювання, визначено коло контактних осіб. На який термін встановлюється медичне спостереження за контактними особами в цьому разі?
a. 17 днів
b. 14 днів
c. 10 днів
d. 7 днів
*e. 21 день

27. У військовій частині спостерігається: серед особового складу з'явилися групові інфекційні захворювання та є умови для їх подальшого поширення, противник застосував біологічну зброю, що не включає збудників ОНІ. Яким вважається санітарно-епідемічний стан частини?
a. Катастрофічним
*b. Неблагополучним
c. Благополучним
d. Надзвичайним
e. Нестійким

28. Який розмах характеризує інтерквартильну широчінь?
a. Від 5-го процентиля до 95-го процентиля
b. Від 1,96 стандартного відхилення нижче середнього значення до 1,96 стандартного відхилення вище середнього значення
c. Від 1 стандартного відхилення нижче середнього значення до 1 стандартного відхилення вище середнього значення
*d. Від 25-го процентиля до 75-го процентиля
e. Від 10-го процентиля до 90-го процентиля

29. Наслідки контакту зі збудником не призведуть до втрати життя, інвалідності та до великих матеріальних збитків. До якого рівня ризику, згідно з "Порядком оцінки рівня небезпеки впливу біологічних агентів на працівників" належить наведена ситуація?
a. Високий
b. Низький
c. Недопустимий
d. Допустимий
*e. Помірний

30. Укажіть основний критерій, який свідчить про ліквідацію осередку інфекційного захворювання.
a. Шпиталізація виявленого хворого в інфекційне відділення та проведення заключної дезінфекції в осередку
*b. Відсутність нових випадків цієї інфекції серед контактних осіб впродовж максимального інкубаційного періоду після ізоляції хворого та проведення в осередку заключної дезінфекції
c. Одужання інфекційного хворого та проведення заключної дезінфекції в осередку
d. Шпиталізація виявленого хворого в інфекційне відділення
e. Ізоляція виявленого хворого в інфекційне відділення та проведення заключної дезінфекції в осередку

31. У районі тимчасового розташування військової частини виявлено підозрілий аерозольний викид, незвичний запах і залишки невідомої порошкоподібної речовини. Експрес-методом виявлено антиген Bacillus anthracis. У військовослужбовців симптоми відсутні, але усі зазнали потенційного ризику зараження. Укажіть первинні протиепідемічні заходи щодо особового складу військової частини.
a. Дезінфекція території хімічними засобами
b. Передислокація із зони біологічного зараження
*c. Постконтактна антибіотикопрофілактика
d. Ізоляція військовослужбовців на 7 днів
e. Вакцинація проти сибірки

32. У ЦПКХ надійшла інформація про наміри терористичної організації застосувати навмисне розповсюдження мікробних агентів, що викликають харчові отруєння, з метою створення паніки серед населення. Збудники якого захворювання можуть бути застосовані, якщо відомо, що вони належать до інфекційних агентів біотероризму категорії В?
a. Вірусного гепатиту А
b. Ротавірусної інфекції
*c. Сальмонельозної інфекції
d. Норовірусної інфекції
e. Ботулізму

33. Який збудник за класифікацією біологічних агентів належить до групи 3?
*a. Bacillus anthracis
b. Corynebacterium diphtheriae
c. Influenza viruses types A, B and C
d. Clostridium botulinum
e. Bordetella pertussis

34. Вкажіть, які неспецифічні ознаки свідчать про застосування супротивником біологічної зброї у місці дислокації військового підрозділу, що є підтвердженням попередньої інформації про планування використання цієї зброї.
*a. Поява жовтих маслянистих крапель на горизонтальних поверхнях
b. Позитивний результат біологічної проби
c. Виділення чистої культури збудника
d. Виявлення антигенів збудника
e. Позитивний результат ПЛР

35. Які особливі ознаки характерні для епідемій з водним шляхом передачі?
*a. Каскадність, послідовність виникнення захворювань відповідно до тривалості інкубаційного періоду
b. Одномоментність і масовість ураження населення
c. -
d. Різноманітність чинників передачі
e. Виникнення захворювань переважно у групі дітей раннього віку

36. Передавання цього захворювання від людини до людини може відбуватися різними шляхами: контактним, повітряно-краплинним та статевим. Яке особливо-небезпечне інфекційне захворювання відноситься до групи екзотичних для України?
a. Черевний тиф
b. Менінгококова інфекція
*c. Гарячка Марбург
d. Краснуха
e. Кашлюк

37. Проти яких інфекційних хвороб проводяться обов'язкові щеплення здоровій однорічній дитині згідно з чинним календарем профілактичних щеплень в Україні, якщо всі попередні щеплення їй проведені за віком?
a. Вітряної віспи, кору, краснухи, паротиту
b. Грипу, кору, краснухи, паротиту
c. Менінгококової інфекції, кору, краснухи, паротиту
d. Ротавірусної інфекції, кору, краснухи, паротиту
*e. Гемофільної інфекції, кору, краснухи, паротиту

38. Який показник потрібно розрахувати для визначення частини загального ризику смертельного захворювання X, що спричинене впливом фактору Y серед загальної популяції?
a. Частка додаткового популяційного ризику
*b. Додатковий популяційний ризик
c. Відносний ризик
d. Різниця ризиків
e. Відношення шансів

39. Що з нижченаведеного відноситься до абсолютного протипоказання до вакцинації?
a. Ситуація, за якої остаточне рішення щодо щеплення ухвалюється лікарем з урахуванням переваг над ризиками від проведення чи не проведення щеплення
b. Протипоказання, які безпосередньо наявні тільки в період вирішення питання щодо щеплення
c. Протипоказання до щеплень, що мають постійний пожиттєвий характер та ймовірно залишаться впродовж життя
*d. Стан, за якого існує чітко визначена ймовірність виникнення серйозної побічної реакції на введену вакцину, а ризики від проведення вакцинації значно перевищують її переваги
e. -

40. Епідеміолог обласного центру контролю та профілактики хвороб збирає дані від закладів охорони здоров'я щодо кількості пацієнтів (із індивідуальними даними), яким вперше встановлено діагноз туберкульоз у поточному році серед внутрішньопереміщених осіб. Визначте рівень епідеміологічного нагляду та моніторингу.
a. Місцевий
*b. Регіональний
c. Міжнародний
d. -
e. Національний

41. Для вирішення поставлених перед епідеміологією завдань, як будь-яка наука, вона повинна мати у своєму розпорядженні спеціальні методи дослідження. Які епідеміологічні методи в залежності від цілей дослідження можуть бути?
*a. Емпіричні та експериментальні
b. Емпіричні
c. Експериментальні
d. Описові та аналітичні
e. Контрольовані

42. Дослідники визначали поширеність цукрового діабету в осіб похилого віку у виборці із 5000 пенсіонерів із грудня 2021 року по листопад 2022 року. Під час дослідження використано анкету, яку дослідники пропонували самостійно заповнити потенційним респондентам. Укажіть дизайн проведеного дослідження.
*a. Крос-секційне дослідження
b. Дослідження "випадок-контроль"
c. Когортне дослідження
d. Екологічне дослідження
e. Неконтрольований експеримент

43. Укажіть інфекційне захворювання, що має високий ризик виникнення у військовослужбовців у разі отримання ними мінно-вибухової травми під час ведення бойових дій.
a. Чума
*b. Газова гангрена
c. Шигельоз
d. Черевний тиф
e. Дифтерія

44. У місті проживало 1346 осіб із діагнозом: вірусний гепатит С. Показник ураженості населення склав 38,6 на 100000. Який епідеміологічний показник був розрахований?
*a. Моментний преваленс
b. Кумулятивний інциденс
c. Щільність інциденсу
d. Превалентність
e. Періодний преваленс

45. Яке захворювання з переліку інфекційних хвороб, що підлягають реєстрації, належить до групи В для потреб епідеміологічного нагляду?
*a. Гострий та хронічний гепатит В
b. Гарячка Денге
c. Натуральна віспа
d. Гострий поліомієліт
e. Холера

46. У чому полягає одна з відмінностей між аналітичними прийомами "випадок-контроль" та когортним дослідженням?
a. У малій придатності одного з прийомів для визначення причин спалахів інфекцій
b. У тривалості проведення спостереження
*c. У правилах формування досліджуваної та контрольної груп
d. У непридатності одного з прийомів для вивчення причин виникнення неінфекційних хвороб
e. У більшому практичному значенні одного з прийомів дослідження

47. Визначте міру центральної тенденції для представлення даних щодо середньої кількості днів від діагностики випадку туберкульозу до початку лікування у закладах охорони здоров'я, що надають первинну медичну допомогу?
a. Міра змінності (розкиду) даних
b. Середнє геометричне
c. Мода
d. Медіана
*e. Середнє арифметичне

48. З метою формування програм серед споживачів ін'єкційних наркотиків було проведено дослідження, в якому виявили, що клієнти програм зменшення шкоди у разі появи проблем звертаються до аптек частіше, ніж до лікарів. Тому, аптека була визнана безпечним та найбільш зручним місцем для отримання шприців. Яке дослідження було проведено?
*a. Моніторинг та оцінка
b. Експериментальне
c. Епідеміологічна діагностика
d. Епідеміологічний нагляд
e. Епідеміологічний аналіз

49. За який мінімальний період часу треба зібрати дані, щоб розрахувати контрольний рівень захворюваності?
a. 5 місяців
b. 5 діб
c. 5 тижнів
*d. 5 років
e. -

50. Укажіть вид епідеміологічного дослідження за характером відношення дослідника до досліджуваного явища.
a. Евристичний
b. Прогностичний
*c. Експериментальний (інтервенційний)
d. Аналітичний когортний
e. Ретроспективний

51. Пацієнта віком 32 роки з діагнозом: дифтерія глотки, середньо тяжкий перебіг, шпиталізовано для лікування та медичного спостереження. Вакцинальний статус: отримав 2 дози АаКДП-вакцини у віці 10 місяців та 3 роки. Яка тактика подальшої імунопрофілактики дифтерії цього пацієнта?
a. Увести наступну дозу АДП-М-анатоксину згідно з календарем профілактичних щеплень у віці 36 років
b. Провести первинну вакцинальну серію АДП-М-анатоксином із мінімальними інтервалами між першою та другою дозами вакцини в місяць, між другою та третьою дозами вакцини в 6 місяців
c. Подальша вакцинація не проводиться
*d. До моменту виписки пацієнта зі стаціонару провести щеплення АДП-М-анатоксином, або в умовах закладу первинної медичної допомоги в період реконвалесценції за місцем медичного обслуговування
e. -

52. Юнаку, який проживає у студентському гуртожитку, встановлено діагноз: шигельоз. Відомо, що разом із ним у кімнаті проживають ще дві особи, на поверсі загальна кухня та туалетні кімнати. Визначте територіальні межі осередку інфекції.
*a. Поверх гуртожитку
b. Увесь гуртожиток
c. Кухня гуртожитку
d. Кімната гуртожитку
e. Усе місто

53. Чисельник - число дітей з синдромом Дауна станом на 1 липня, знаменник - загальне число дітей станом на 1 липня. Який показник можна розрахувати за цими даними?
a. Періодний преваленс
*b. Моментний преваленс
c. Щільність інциденсу
d. Кумулятивний інциденс
e. Коефіцієнт навальності

54. Яким типом вакцини здійснюється щеплення проти кору?
*a. Живою атенуйованою
b. Інактивованою
c. Субодиничною
d. Спліт-вакциною
e. м-РНК

55. Укажіть ендемічне для України особливо-небезпечне інфекційне захворювання, що становить біологічну загрозу для території та населення із нижченаведених.
*a. Холера
b. Кір
c. Вітряна віспа
d. Дифтерія
e. Черевний тиф

56. За якої тривалості динамічного ряду можливий адекватний аналіз багаторічної динаміки захворюваності на інфекційну хворобу з вираженою циклічністю?
*a. 5-7 років, якщо вони становлять два повних цикли
b. Не менше 20 років
c. 10-15 років, якщо вони становлять один повний цикл
d. Не менше 25 років
e. 10-15 років, якщо вони становлять менше двох повних циклів

57. За визначеною групою населення, що не хворіє на гіпертонічну хворобу, встановлено п'ятирічне спостереження з метою виявлення нових випадків цієї хвороби під впливом ендо- і екзогенних факторів. Який вид епідеміологічного дослідження використано у цьому випадку?
a. Одномоментне
b. Ретроспективне
*c. Проспективне
d. Експериментальне
e. Описове

58. У дитини спостерігаються гарячка, макулопапульозний висип на шкірі, кон'юнктивіт. З анамнезу відомо, що вона 10 днів тому контактувала з дитиною, у якої лабораторно підтверджено діагноз: кір. Вкажіть клас захисту респіраторy, що потрібно одягти сімейному лікарю під час надання медичної допомоги цій дитині.
a. -
b. FFP2
c. N95
d. FFP1
*e. FFP3

59. До якого типу змінної належать дані про захворюваність населення?
a. Дискретної
b. Номінальної
c. Дихотомічної
*d. Неперервної
e. Порядкової

60. Визначте значення атрибутивного ризику, якщо за результатами когортного дослідження виявлено, що ризики виникнення захворювання Х в експонованій та неекспонованій групі однакові.
a. 1,5
b. -1
c. 0,5
d. 1
*e. 0

61. Встановлено, що між захворюваністю на дифтерію (залежна змінна) та рівнем популяційного протидифтерійного імунітету (незалежна змінна) коефіцієнт кореляції становить -0,54 (мінус 0,54). Про що свідчить цей показник?
*a. Зворотній середньої сили статистичний зв'язок
b. Зворотній середньої сили фізичний зв'язок
c. -
d. Прямий сильний фізичний (каузальний) зв'язок
e. Прямий сильний статистичний зв'язок

62. У який період обласні центри контролю та профілактики хвороб Міністерства охорони здоров'я України здійснюють лабораторний моніторинг циркуляції збудника холери у навколишньому середовищі?
a. З травня по серпень за епідпоказниками
*b. З червня по вересень щорічно
c. З травня по вересень за епідпоказниками
d. З червня по жовтень щорічно
e. -

63. Який статистичний метод обробки даних треба обрати для того, щоб кількісно визначити лінійну залежність, яка може існувати між незалежною змінною Х і залежною змінною Y?
a. Кореляційний аналіз (коефіцієнт кореляції Пірсона)
*b. Лінійний регресійний аналіз
c. Кореляційний аналіз (коефіцієнт рангової кореляції Спірмена)
d. -
e. Частотний аналіз

64. Якому епідемічному стану відповідає твердження: "Мають місце окремі випадки інфекційних захворювань, які не реєструвались раніше, спостерігається незначне підвищення спорадичного рівня захворюваності, виникають окремі групові захворювання без подальшого розповсюдження"?
a. Благополучному
b. Неблагополучному
c. Катастрофічному
*d. Нестійкому
e. Надзвичайному

65. Який критерій причинності Бредфорда–Гілла характеризує таке твердження: "асоціація стабільна у разі відтворення результатів досліджень іншими дослідниками"?
*a. Стійкість
b. Біологічна правдоподібність
c. Залежність доза-ефект
d. Специфічність
e. Зворотність

66. Під час епідеміологічного дослідження встановлено, що часте куріння підсилює дію канцерогенів і пошкодження тканини, а отже, збільшує вірогідність канцерогенезу. Який критерій причинності Гілла спостерігається у цьому разі?
a. Узгодженість
b. Сила
*c. Біологічний градієнт
d. Відтворюваність
e. Специфічність

67. Яка риса притаманна епідемічному процесу інфекцій з трансмісивним механізмом передачі.
a. Переважна захворюваність осіб з закритих колективів
b. Відсутність сезонності
c. Переважна захворюваність дітей до одного року
d. Періодичність (циклічність)
*e. Сезонність

68. Яка обробка рук проводиться після контакту зі слизовими оболонками і секретами організму?
*a. Гігієнічна
b. Хірургічна
c. Миття з милом
d. Профілактична
e. Санітарна

69. Що не містить медичний огляд у пунктах перетину державного кордону?
*a. Інвазивні діагностичні процедури
b. Перевірку медико-санітарної декларації
c. Перевірку міжнародних свідоцтв про вакцинацію
d. Огляд пасажирів та екіпажу за показаннями
e. Перевірку медико-санітарної частини загальної декларації судна

70. Під час дослідження розвитку ішемічної хвороби серця в групі курців та некурців встановлено, що ризик розвитку ІХС серед курців у 1,61 раз вищий, ніж серед некурців. Який ризик було визначено?
a. Різниця ризиків (атрибутивний ризик)
b. Додатковий популяційний ризик
c. Частка (%) додаткового популяційного ризику
*d. Відношення ризиків (відносний ризик)
e. Співвідношення шансів

71. Визначте групу підвищеного ризику захворювання на кашлюк за віком.
a. Дорослі
b. Діти шкільного віку
c. Діти віком 4-6 років
d. Діти віком 2-3 роки
*e. Діти першого року життя

72. За результатами дослідження встановлено, що наявність великої кількості гемотрансфузій в анамнезі підвищує ризик зараження ВІЛ-інфекцією. За допомогою якого показника можна зробити такі висновки?
a. Кореляція
b. Точка перетину
*c. Каузальність
d. Дисперсія
e. Регресія

73. У регіоні N у 2015 році інцидентність на гострі кишкові інфекції перевищила середні багаторічні показники, було зареєстровано 3 спалахи. Оцініть епідемічну ситуацію в регіоні N у 2015 році.
a. Надзвичайна епідемічна ситуація
b. Нестійка епідемічна ситуація
c. Благополучна епідемічна ситуація
*d. Неблагополучна епідемічна ситуація
e. Наданої інформації недостатньо для оцінки епідемічної ситуації

74. Що не є абсолютним протипоказанням до введення вакцини?
a. Гострі захворювання з підвищенням температури вище 38,0^оC
*b. Введення інактивованих вакцин вагітним
c. Введення живих вакцин особам з тяжкою імуносупресією (імунодефіцитом)
d. Наявність в анамнезі анафілактичної реакції на попередню дозу вакцини
e. Введення живих вакцин вагітним

75. Яка статистична шкала передбачає присвоєння об'єктам певних числових значень у залежності від рівня вираження вимірюваної властивості?
a. Номінальна
b. Інтервальна
c. Відносна
d. Абсолютна
*e. Порядкова

76. У чому полягає цінність короткострокового прогнозу захворюваності?
a. Дає можливість ретроспективно оцінити фактори ризику захворюваності
b. Інформаційно забезпечує планування організації виробництва вакцин та лікарських препаратів
c. Дає можливість визначення термінів загострення епідемічної ситуації за кілька років
*d. Убезпечує підставу для оперативного проведення протиепідемічних та профілактичних заходів
e. Необхідний для складання цільових програм зниження захворюваності

77. За результатами оперативної оцінки епідемічної ситуації щодо поширення COVID-19 в регіоні встановлено перевищення чотирьох із шести індикаторних показників на поточному тижні. Який рівень епідемічної небезпеки поширення COVID-19 треба встановити у цьому регіоні?
a. Блакитний
b. Зелений
c. Помаранчевий
*d. Червоний
e. Жовтий

78. Де створюється система фармаконагляду в Україні?
a. Громадськими організаціями, зокрема, пацієнтськими
b. У МОЗ України
c. -
*d. У системі охорони здоров'я на загальнодержавному рівні та у заявників лікарських засобів, вакцин, туберкуліну
e. У заявників лікарських засобів, вакцин, туберкуліну на корпоративному рівні

79. Наказом у закладі охорони здоров'я затверджено інструменти для перевірки теоретичних знань та практичних навичок із гігієни рук персоналу з планом навчання та перевірок у структурних підрозділах закладу. Який рівень інфекційного контролю впроваджений у цьому закладі охорони здоров'я?
a. Інженерний
b. Екстрений
c. -
d. Індивідуальний
*e. Адміністративний

80. В роботі епідеміолога використовується систематичний та безперервно діючий збір, облік, складання та аналіз, тлумачення, поширення даних медико-санітарного призначення, епідемічного благополуччя населення і показників середовища життєдіяльності для оцінки і прийняття необхідних відповідних заходів в сфері громадського здоров’я. Як називається така система?
a. Епідеміологічне обстеження
*b. Епідеміологічний нагляд
c. Моніторинг
d. Оцінка
e. Епідеміологічний аналіз

81. Що належить до епідеміологічного критерію визначення випадку ботулізму (C. botulinum)?
a. Двобічні порушення з боку черепних нервів (наприклад диплопія, нечіткість зору, дисфагія, бульбарна недостатність)
*b. Вживання контамінованої їжі/питної води
c. Виділення С. botulinum з випорожнень у дорослих
d. Периферійні симетричні парези
e. Виявлення ботулінічного токсину в клінічному матеріалі

82. У 2022 році ВООЗ оголосила про надзвичайну ситуацію в області громадського здоров'я, що має міжнародне значення. Яка інфекційна хвороба стала причиною цієї надзвичайної ситуації?
a. Кір
*b. Віспа мавп
c. Пташиний грип
d. COVID-19
e. Натуральна віспа

83. Який із нижченаведених методів епідеміологічних досліджень використано під час вивчення у 2020 році захворюваності на вірусний гепатит В на підставі даних за період 2010–2019 рр.?
a. Аналітичний
b. Експериментальний
c. Описовий
d. Проспективний
*e. Ретроспективний

84. Який мінімальний період мікробіологічного моніторингу результатів посівів первинних зразків із первинних афектів дозволить закладу охорони здоров'я сформувати власну локальну базу чутливості мікроорганізмів до антимікробних препаратів (АМП)?
a. 6 місяців
b. 24 місяці
c. 9 місяців
*d. 12 місяців
e. 18 місяців

85. Яка мета описово-оціночного прийому епідеміологічного дослідження?
a. Доведення (доказ) гіпотез про чинники ризику захворюваності
b. Організація і проведення епідеміологічного експерименту
c. Математичне моделювання проявів епідемічного процесу
*d. Формулювання первинних (робочих) гіпотез про можливі причини підвищення рівня захворюваності
e. Перевірка первинних (робочих) гіпотез про можливі причини підвищення рівня захворюваності

86. Працівник обласного центру громадського здоров'я помітив, що згідно зі звітами закладів охорони здоров’я у конкретному районі у 2018 році не було зареєстровано жодного випадку захворювання на сальмонельоз, хоча впродовж останніх 10 років там щороку реєструвалася спорадична захворюваність на сальмонельоз. Який тип епідеміологічного нагляду сприятиме з'ясуванню причини відсутності випадків сальмонельозу у вищевказаному районі у 2018 році?
a. Синдромний
b. Дозорний
*c. Активний
d. Рутинний
e. Пасивний

87. Належне використання засобів індивідуального захисту є частиною індивідуального рівня інфекційного контролю. Вкажіть правильне твердження щодо використання медичних рукавичок.
a. Одна пара рукавичок медичних використовується для двох та більше пацієнтів
b. Гігієнічна обробка рук спиртовмісним антисептиком після зняття рукавичок медичних не потрібна
*c. Одна пара рукавичок медичних використовується для одного пацієнта
d. Рукавички медичні потрібно обробляти спиртовмісним антисептиком при використанні для двох та більше пацієнтів
e. Гігієнічна обробка рук спиртовмісним антисептиком перед вдяганням рукавичок медичних не потрібна

88. Для вивчення впливу штучної вентиляції легень на розвиток пневмонії у пацієнтів відділення анестезіології та інтенсивної терапії епідеміолог провів епідеміологічне дослідження "випадок-контроль". Який показник асоціації треба застосувати для вимірювання ефекту впливу?
a. Атрибутивний ризик
*b. Відношення шансів
c. Коефіцієнт кореляції рангу Спірмена
d. Коефіцієнт кореляції Пірсона
e. Відносний ризик

89. У військовій частині та місці її дислокації запроваджено карантин у зв'язку зі стрімким зростанням серед особового складу інфекційної захворюваності на гострі кишкові інфекції, зокрема на холеру, що унеможливлює виконання ними бойових завдань. Групові захворювання на холеру реєструються також серед цивільного населення. За даними біологічної розвідки супротивник використав біологічну зброю. Визначте, який епідемічний стан виник у військовій частині та місці її дислокації.
a. Благополучний
b. Нестійкий
c. Стійкий неблагополучний
*d. Надзвичайний
e. Неблагополучний

90. Під час виявлення лабораторно підтверджених випадків захворювання кором та появи висипання в осіб, які контактували з хворим у проміжках між 7 та 18 днями, реєструють спалах кору. За якої мінімальної кількості хворих реєструють спалах кору?
a. 6 випадків
b. 5 випадків
c. 4 випадки
*d. 2 випадки
e. 3 випадки

91. Від чого залежить механізм передачі збудника інфекційного захворювання?
a. Виду збудника
b. Вірулентності збудника
c. Тяжкості перебігу захворювання
d. Стійкості збудника у зовнішньому середовищі
*e. Первинної локалізації збудника у людини

92. Яка епідеміологічна тріада є тріадою описової (дескриптивної) епідеміології?
a. Джерело інфекції - механізм передачі - сприйнятливе населення
b. Сім'я - сіяч - ґрунт
c. Збудник - середовище - інфікований організм
d. Опис - аналіз - втручання
*e. Особа - місце - час

93. При якій мінімальній частці в структурі внутрішньорічної захворюваності сезонність вважається вираженою?
*a. 50%
b. 70%
c. 30%
d. 60%
e. 40%

94. Чоловіки хворіють на рак шлунка у два рази частіше, ніж жінки. Яку роль відіграє стать у виникненні та розвитку цієї патології?
a. Посилює розвиток хвороби
b. Прискорює розвиток хвороби
c. Не сприяє захворюванню
*d. Сприяє захворюванню
e. Уповільнює розвиток хвороби

95. За наявності ефективної системи епідеміологічного нагляду за кором може буде встановлена елімінація ендемічного поширення цієї інфекції. Вкажіть мінімальний період часу, протягом якого має бути відсутньою циркуляція вірусу кору на території країни?
a. 18 місяців
b. 36 місяців
c. 24 місяці
d. 6 місяців
*e. 12 місяців

96. У процесі трудової діяльності працівники можуть зазнати впливу біологічних агентів кількох груп. Що потрібно враховувати під час визначення рівня небезпеки в такому випадку?
*a. Комплексну дію всіх наявних небезпечних біологічних агентів
b. Дію найбільш патогенної групи речовин
c. Комбіновану дію біологічного чинника з хімічними речовинами
d. Стан здоров'я потерпілого на момент звернення, а саме наявність хронічної патології
e. Час, протягом якого діяли біологічні агенти

97. У яких місцях перетину державного кордону України створюються санітарно-карантинні пункти?
a. -
b. Міжнародних залізницях
*c. Міжнародних морських портах
d. Міжнародних аеропортах
e. Міжнародних автошляхах

98. Яку функцію епідеміологічного нагляду не виконують надавачі вторинної медичної допомоги?
a. Збір епідеміологічного анамнезу
b. Встановлення переліку осіб, що контактували з пацієнтом
c. Встановлення можливих причин виникнення інфекційної хвороби
d. Направлення пацієнта на лабораторне обстеження та шпиталізацію
*e. Оцінку ризиків для громадського здоров'я

99. Багаторічними дослідженнями в Україні встановлена наявність активних природних вогнищ багатьох інфекцій, що передаються кліщами, на території яких щорічно реєструються поодинокі випадки чи спалахи захворювань людей. Який із нижченаведених рикетсиозів є ендемічним для України?
a. Кліщова гарячка тихоокеанського узбережжя
b. Кліщовий пароксизмальний рикетсіоз
*c. Марсельська гарячка
d. Плямиста гарячка скелястих гір
e. Австралійський кліщовий рикетсіоз

100. Укажіть одну з ознак, що характеризує поточні тенденції смертності в Україні.
a. Серед причин смертності превалюють хвороби органів дихання
*b. Смертність серед чоловіків перевищує смертність серед жінок
c. У віковій структурі смертності превалюють діти до року
d. Різниця між смертністю чоловіків та жінок відсутня
e. Серед причин смертності превалюють новоутворення

101. Для якого типу спалаху кишкової інфекції характерний "епідемічний хвіст"?
a. Харчового (з невідомим харчовим продуктом)
*b. Водного
c. Молочного
d. -
e. Контактно-побутового

102. Під час епідеміологічного розслідування спалаху черевного тифу серед працівників харчового підприємства в одного з працівників за допомогою РПГА виявлено титр антитіл до Vi-антигену 1:80. Зробіть висновок за результатами обстеження.
a. Працівник не є носієм інфекції
b. Працівник перехворів на черевний тиф
c. Працівник щеплений проти черевного тифу
d. Працівник з діагнозом: черевний тиф
*e. Працівник - носій інфекції

103. Після відпадання кліща на місці його присмоктування можна спостерігати первинний афект у вигляді запального, болючого під час пальпації інфільтрату діаметром до 3-5 мм з некротичною кірочкою в центрі, який зберігається протягом 2-3 тижнів. У багатьох випадках довкола первинного афекту виникає кільцевидна або суцільна еритема. Вкажіть захворювання, яке має вищевказану ознаку першої стадії.
*a. Лайм-бореліоз
b. Геморагічна гарячка з нирковим синдромом
c. Туляремія
d. Крим-Конго геморагічна гарячка
e. Кліщовий енцефаліт

104. Як проводять епідеміологічний нагляд за інфекціями, які пов'язані з наданням медичної допомоги (ІПНМД) в закладах охорони здоров'я?
a. Проводять ретроспективний та оперативний аналіз захворюваності на ІПНМД
*b. Впроваджують рутинний та дозорний епідеміологічний нагляд за ІПНМД
c. Впроваджують моніторинг за динамікою епідемічного процесу ІПНМД, факторами та умовами, що впливають на їх виникнення та розповсюдження
d. Проводять щоденний моніторинг за інфекціями, які реєструються у закладі
e. Відбувається реєстрація інфекційних та неінфекційних захворювань серед пацієнтів та медичного персоналу

105. До закладу охорони здоров'я доставлено 550 доз п'ятивалентної АКДПA-ГепВ-Hib вакцини. Під час прийому вакцини виявлено активацію індикатору заморожування (на екрані індикатору з’явилася позначка Х). Яка подальша тактика відносно цієї вакцини?
a. Повернути вакцину до регіонального оптового складу зберігання вакцин
*b. Провести тест на струшування
c. Проводити вакцинацію цією вакциною
d. Утилізувати всі дози вакцини
e. Повернути вакцину до підприємства-виробника вакцини

106. За результатами визначення ступеня інтенсивності епідемічного процесу ГРВІ та грипу на 48 тижні спостереження встановлено перевищення контрольного рівня (епідемічного порогу) захворюваності в межах 25-75%. Який рівень інтенсивності епідемічного процесу?
*a. Високий
b. Відсутній
c. Дуже високий
d. Низький
e. Середній

107. За даними Центру громадського здоров'я з 2015 року в Україні у чотирьох дітей на Закарпатті та 15 дітей на Рівненщині, між якими був контакт, виявлено вакциноспоріднений поліовірус типу 2, що раніше виділявся в деяких країнах Середньої Азії. Що таке вакциноспоріднений поліовірус (CVPV)?
*a. Вірус, який походить від вакцинного, але в процесі циркуляції набув нейровірулентних властивостей
b. "Дикий" поліовірус, який підвищив свою вірулентність у процесі циркуляції
c. Авірулентний вірус поліомієліту
d. Вакцинний поліовірус, ізольований з об'єктів довкілля
e. "Дикий" поліовірус, який ослабив свою вірулентність у процесі циркуляції

108. Який момент динаміки захворюваності дозволяє визначити епідемічний поріг захворюваності?
a. Пік епідемічного підйому
b. Завершення епідемічного підйому
c. -
d. Спад епідемічного підйому
*e. Початок епідемічного підйому

109. В Україні здійснюється епідеміологічний нагляд за вірусним гепатитом А, при якому працівники системи громадського здоров'я отримують необхідну інформацію від мережі епідеміологічного нагляду на регулярній основі у вигляді затверджених звітів/повідомлень. Який це вид епідеміологічного нагляду?
a. Дозорний
b. Мінімальний
c. Синдромний
d. Активний
*e. Пасивний

110. Яке епідеміологічне дослідження проводиться шляхом співставлення даних про дію чинника, який вивчається, серед групи хворих в порівнянні з групою здорових осіб?
a. Дескриптивне
b. Неконтрольований експеримент
c. Когортне
d. Контрольований експеримент
*e. "Випадок-контроль"

111. У хірургічному відділенні міської лікарні кільком пацієнтам були проведені оперативні втручання в один період часу із пацієнтом, якому у післяопераційному періоді діагностували: вірусний гепатит В. Укажіть термін медичного спостереження за вказаними пацієнтами?
a. 3 міс
b. 9 міс
c. 5 міс
d. 1 міс
*e. 6 міс

112. Після перенесеного захворювання на кашлюк реконвалесценти допускаються в колектив після клінічного одужання та через певний період часу від початку захворювання. Скільки днів триває цей період?
a. 7 днів
b. 21 день
c. 14 днів
*d. 25 днів
e. 10 днів

113. Які інформаційні джерела мають найвищу інформаційну цінність з урахуванням рівня доказовості?
a. Мета-аналіз та оригінальна стаття з результатами кореляційного дослідження
*b. Мета-аналіз та систематичний огляд
c. Оглядова стаття та мета-аналіз
d. Оглядова стаття та систематичний огляд
e. Оригінальна стаття з результатами кореляційного дослідження та систематичний огляд

114. Група туристів від'їжджає до району, неблагополучного щодо захворюваності на черевний тиф та туляремію. До від'їзду залишається 2 тижні. Вкажіть рекомендації щодо їх імунізації.
*a. Провести щеплення проти двох інфекцій одночасно
b. Щеплення не проводити
c. Провести щеплення проти черевного тифу до від'їзду, проти туляремії - через 1-1,5 місяці
d. Провести щеплення з максимально можливим інтервалом 12-13 діб
e. Заборонити в'їзд до неблагополучної території

115. Вкажіть кількість ступенів небезпеки біологічних патогенних агентів відповідно до рівня їх інфекційної небезпеки.
a. 6
b. 5
*c. 4
d. 2
e. 3

116. У результаті запровадження заходів щодо стримування пандемії COVID-19 базове репродукційне число (R0) дорівнювало R0<1. Визначте можливість поширення інфекційної хвороби серед популяції.
a. Контроль захворюваності стає складнішим
b. Стабільна тенденція
*c. Інфекція згасне в довгостроковому періоді
d. Інфекція зможе поширитися серед популяції
e. Епідемічний процес не розвивається

117. Укажіть одну з ознак, що характеризує поточні тенденції смертності в світі.
a. Відсутність різниці між смертністю чоловіків та жінок
b. Серед причин смертності превалюють інфекційні хвороби
c. Смертність від серцево-судинних хвороб серед жінок перевищує смертність від цих хвороб серед чоловіків
*d. Превалювання ендогенних та квазіендогенних причин смертності
e. Превалювання екзогенних причин смертності

118. У регіоні, де 10 років тому сталася техногенна катастрофа, проведено аналітичне ретроспективне дослідження типу "випадок-контроль" для з'ясування чинників ризику виникнення легеневої патології. За величиною якого показника орієнтовно оцінюється наявність причинно-наслідкових зв'язків?
a. Атрибутивного ризику
b. Додаткового популяційного ризику
c. Частки додаткового популяційного ризику
d. Відносного ризику
*e. Cпіввідношення шансів

119. Яка частота НППІ вважається нечастою?
a. >1/10 (більше 10%)
b. >1/10000 та <1/1000 (менше 0,01% до 0,1%)
c. >1/100 та <1/10 (від 1 до 10%)
d. <1/10000 (менше 0,01%)
*e. >1/1000 та <1/100 (менше 0,1% до 1%)

120. У 1941 р. під час японсько-китайської війни на місто Чанде та його околиці з літака були скинуті заражені збудником чуми блохи та зерно - приманка для щурів, внаслідок чого спалахнула епідемія. За чотири місяці загинуло майже 8 тис. мешканців Чанде. Який спосіб застосування біологічної зброї був використаний?
a. Використання приманок
b. Диверсійний
c. Аерозольний
*d. Використання переносників
e. Застосування літаків

121. У 2021 році національною системою епідеміологічного нагляду країнами Африканського регіону ВООЗ зареєстровано 2 випадки хвороби, спричиненої вірусом Марбург. Виявлено 90 контактних осіб, зокрема серед медичних працівників, за ними встановлено медичне спостереження. Упродовж якого часу уряд країни має повідомити ВООЗ про цю ситуацію?
a. Негайно
b. 48 годин
c. 72 годин
*d. 24 годин
e. За тиждень

122. Мисливець, якого покусав вовк за шию та обличчя, звернувся за медичною допомогою до лікаря-хірурга. Які заходи щодо термінової профілактики сказу потрібно провести в цьому разі?
a. Уведення антирабічної вакцини
b. Уведення антирабічного імуноглобуліну
*c. Уведення антирабічної вакцини та антирабічного імуноглобуліну
d. Призначення антибіотиків
e. -

123. Спостереження за динамікою інциденсу COVID-19 в одному адміністративному районі сприяло визначенню базового репродуктивного числа R0 цієї інфекції - 2. Який популяційний імунний поріг (ПІП) COVID-19 в цьому адміністративному районі?
a. 20%
b. 40%
*c. 50%
d. 30%
e. 10%

124. Які показники не використовуються для оцінки епідеміологічної ефективності вакцинопрофілактики кору за чотири роки на певній території та розрахунку індексу й коефіцієнту ефективності?
a. Кількість захворілих на кір осіб, які не були щеплені проти кору
*b. Кількість щеплених осіб, які мали позитивні імунологічні реакції
c. Кількість нещеплених проти кору осіб
d. Кількість щеплених проти кору осіб
e. Кількість захворілих на кір осіб, які були щеплені проти кору

125. Чоловік віком 45 років, який повернувся з африканської країни три доби тому, раптово захворів. Скаржиться на напади ознобу, підвищення температури тіла до 39-40^0С, рясне потовиділення. Об'єктивно спостерігається: шкіра бліда, з жовтяничним відтінком, гепатоспленомегалія. Який метод дослідження є найінформативнішим для встановлення діагнозу?
a. Серологічне обстеження на наявність антитіл до вірусного гепатиту А
b. УЗД печінки та селезінки
*c. Мікроскопія товстої краплі та мазка на наявність збудника малярії
d. Біохімічне дослідження функціональних проб печінки
e. Загальний аналіз крові

126. Під час дослідження вивчення розвитку раку легень у групі курців та некурців встановлено, що в кожній групі із 1000 курців виникає на 10,6 випадків раку легень більше, ніж в кожній групі із 1000 некурців. Який ризик було визначено?
a. Додатковий популяційний ризик
b. Співвідношення шансів
c. Частка (%) додаткового популяційного ризику
d. Відношення ризиків (відносний ризик)
*e. Різниця ризиків (атрибутивний ризик)

127. Який метод доцільно застосувати для контролю конфаундінгу на етапі аналізу даних?
*a. Стратифікація
b. -
c. Рандомізація
d. Підбір контролів
e. Рестрикція

128. Для виконання програми профілактики інфекцій та інфекційного контролю керівником закладу охорони здоров'я прийнято рішення про закупівлю бактерицидних ультрафіолетових опромінювачей (УФБ опромінювач) для знезараження повітря та дезінфекції поверхонь в приміщеннях закладу. Який тип УФБ опромінювачей заборонено для використання в закладах охорони здоров'я?
a. УФБ опромінювач екранований (із жалюзі)
b. УФБ опромінювач екранований (відкритий зверху)
c. УФБ опромінювач відкритого типу стельовий
d. УФБ опромінювач відкритого типу настінний
*e. УФБ опромінювач закритого типу (рециркулятор)

129. Які з нижченаведених заходів є найефективнішими для досягнення довгострокових результатів у профілактиці та контролі холери відповідно до Глобальної стратегії ВООЗ з боротьби з холерою "Ліквідація холери: дорожня карта до 2030 року", яка спрямована на скорочення смертності на 90%?
a. Масова вакцинація ОВХ
b. Використання оральної вакцини проти холери (ОВХ) разом із заходами WASH
c. Залучення до розробки Національних планів боротьби з холерою Глобальної робочої групи з боротьби з холерою (GTFCC)
d. Створення адекватної медичної мережі та матеріального забезпечення центрів лікування холери
*e. Впровадження інтегрованих заходів у таких секторах: WASH, спостереження та звітність, ОВХ, зміцнення системи охорони здоров'я, залучення громади

130. У країні зареєстровано випадок поліомієліту, викликаного диким штамом 1 типу. У які терміни Національні органи охорони здоров'я мають повідомити ВООЗ?
a. 48 годин
*b. 24 годин
c. 12 годин
d. 72 годин
e. 36 годин

131. Епідеміологічний аналіз захворюваності в багаторічній динаміці дає змогу зрозуміти характер змін рівня інфекційної захворюваності. Який прийом дає можливість усунути вплив випадкових чинників і точніше представити у вигляді прямої лінії (тенденції) показники динамічного ряду?
a. Регресійно-кореляційні моделі
*b. Метод найменших квадратів
c. Ковзної середньої
d. Довгострокового прогнозування
e. Простих прогнозних моделей

132. Цільова група немовлят, що доживають до року - 4680 дітей, цільовий показник охоплення трьома дозами пентавалентної вакцини - 95%. Обчисліть річний цільовий показник для вакцинації трьома дозами.
a. 3978
b. 4680
c. 3744
d. 4212
*e. 4446

133. Який показник використовується для складання прогнозу щодо наступного підйому захворюваності на грип?
a. Індекс сезонності
b. Річна захворюваність
c. Епідемічний спалах
d. Нормативний рівень захворюваності
*e. Циклічність

134. Який критерій причинності Бредфорда–Гілла характеризується твердженням "причина визначається величиною відносного ризику, яка оцінюється за відповідними статистичними критеріями"?
a. Стійкість
*b. Сила зв'язку
c. Залежність доза-ефект
d. Специфічність
e. Зворотність

135. У місті реєструються періодичні підйоми захворюваності на грип. У минулому році практично все населення міста було щеплено проти грипу. Згідно з прогнозом Центру грипу на території України передбачається епідемічний підйом захворюваності на грип. Вкажіть рекомендації щодо профілактичних щеплень проти грипу.
a. Дорослим та дітям одноразово
b. Особам, які не були щеплені в минулому році, одноразово
*c. Дорослим та дітям вакцинація одноразово, дітям не щепленим раніше - дворазово
d. Особам, які мають в анамнезі хронічні захворювання, одноразово
e. Особам, старшим за 60 років, одноразово

136. У закладі охорони здоров'я, що надає медичну допомогу в стаціонарних умовах, відділом з інфекційного контролю зафіксовано спалах інфекцій в ділянці хірургічного втручання, про наявність якого повідомлено до центру контролю та профілактики хвороб. Вкажіть подальші дії центру контролю та профілактики хвороб.
*a. Розслідування, локалізація та ліквідація спалаху
b. Проведення заходів із дезінфекції
c. Припинення роботи хірургічного відділення
d. Інформування МОЗ України протягом години після отримання повідомлення про спалах
e. Інформування ДУ "Центр громадського здоров'я МОЗ України" протягом години після отримання повідомлення про спалах

137. Який тип змінної використовують для внесення даних про титр протидифтерійних антитіл?
a. Дихотомічна
b. Номінальна
c. Неперервна
*d. Дискретна
e. Порядкова

138. Під час професійної діяльності медичному працівнику потрапив біологічний матеріал (кров) від ВІЛ-інфікованого пацієнта на пошкоджені шкірні покриви, очі та слизову оболонку. Укажіть термін проведення екстреної постконтактної профілактики для медичного працівника.
a. Не пізніше 24 годин з моменту аварії
b. Не пізніше 36 годин з моменту аварії
c. Не пізніше 12 годин з моменту аварії
*d. Не пізніше 72 годин з моменту аварії
e. Не пізніше 48 годин з моменту аварії

139. Оцінка ефективності реалізації закладом охорони здоров'я програми адміністрування антимікробних препаратів обов'язково містить показники розповсюдженості антимікробної резистентності для групи бактерій ESKAPE) Які бактерії входять до групи ESKAPE?
*a. E. faecium VR, S. aureus MR, K. pneumoniae KPC, A. baumannii MDR, P. aeruginosa MDR, Enterobacteriaceae ESBL
b. E. faecium VR, S. aureus MR, K. pneumoniae KPC, A. tropicalis, P. aeruginosa MDR, Enterobacteriaceae ESBL
c. E. faecium VR, S. aureus MR, K. pneumoniae KPC, A. baumannii MDR, P. aeruginosa MDR, E. coli
d. E. faecium VR, S. aureus MR, K. pneumoniae KPC, A. baumannii MDR, Р. fluorescens, Enterobacteriaceae ESBL
e. -

140. Визначте переваги когортного епідеміологічного дослідження у порівнянні з дослідженням "випадок-контроль".
a. Можливість встановлення причинно-наслідкового зв'язку від результату до причини
*b. Можливість вивчати причини, що рідко трапляються
c. Можливість вивчати причини хвороб, що рідко трапляються
d. Відносно невеликий час проведення дослідження
e. Відносно невеликі витрати на дослідження

141. Під час проведення епідеміологічного дослідження були визначені параметри малої вибірки. Для визначення точності та надійності оцінки використано довірчий інтервал. Що таке довірчий інтервал в біостатистиці?
a. Інтервал значень, який описує залежність між двома змінними
b. Інтервал між найменшим і найбільшим значенням параметру
*c. Інтервал значень, що містить оцінки параметра з заданою ймовірністю
d. Фактори, що впливають на здоров’я людини
e. Інтервал значень, що відповідає здоровому стану людини

142. За допомогою якого прийому епідеміологічного методу формуються первинні (робочі) гіпотези про чинники ризику?
a. "Випадку-контролю"
*b. Описово-оціночного
c. Експериментального
d. Прогностичного
e. Когортного

143. У кількох країнах зафіксовано спалах інфекційного захворювання, що потребує відповідної реакції з боку ВООЗ: відповіді та допомоги ресурсами. До якого рівня за класифікацією ВООЗ належить цей спалах, якщо допомога не перевищує можливостей Регіонального Офісу ВООЗ?
a. Четвертого
b. Третього
c. -
*d. Другого
e. Першого

144. Внаслідок весняної повені на Рівненщині існує загроза поширення підтоплення та наводнення на території двох суміжних областей. Для ліквідації надзвичайної ситуації необхідні матеріальні та технічні ресурси в обсягах, що перевищують можливості області. Визначте класифікаційний рівень надзвичайної ситуації.
a. Об'єктовий
b. Не підлягає кваліфікаційним рівням
c. Місцевий
*d. Регіональний
e. Загальнодержавний

145. У селищі, в якому мешкає 1300 осіб, зареєстровано 7 випадків холери серед мешканців двох сусідніх приватних будинків. Мешканці користуються водою з одного колодязя та окремими вигрібними ямами. У селищі немає централізованого водопроводу та каналізації. Оцініть епідемічну ситуацію в селищі.
a. Нестійка
b. Неблагополучна
*c. Надзвичайна
d. Благополучна
e. -

146. Відомо, що тривалість катетеризації сечового міхура впливає на частоту інфекційних ускладнень. Який показник доцільно застосувати для порівняння катетер-асоційованих інфекцій сечовивідних шляхів серед пацієнтів двох лікарень?
a. Інцидентність
b. Превалентність
c. Кумулятивний інциденс
*d. Щільність інцидентності
e. Моментний преваленс

147. Агенти, що можуть використовуватись в якості біологічної зброї, розподіляють на категорії. До якої категорії, згідно з чинним законодавством, належать агенти, механізми використання яких тільки розробляються та мають виключно потенціал в майбутньому?
a. Клас С
*b. Клас D
c. Клас E
d. Клас A
e. Клас B

148. Яке захворювання з переліку інфекційних хвороб, що підлягають реєстрації, належить до групи А для потреб епідеміологічного нагляду?
a. Краснуха
b. Кашлюк
c. Правець
*d. Крим-Конго геморагічна гарячка
e. Кір

149. Збудник захворювання має три характерні ознаки: є анаеробом, утворює стійкі спори у навколишньому середовищі та виділяє екзотоксин. Вкажіть інфекційне захворювання, що може виникати внаслідок проникаючих поранень або за інших контамінованих травм, які супроводжуються ушкодженням шкірних і слизових покривів.
a. Кір
b. Чума
c. Дифтерія
d. Шигельоз
*e. Правець

150. Яким є повний перелік способів гігієни рук?
a. Миття з милом, санітарна обробка, гігієнічна обробка
*b. Миття з милом, гігієнічна обробка, хірургічна обробка
c. Профілактична обробка, гігієнічна обробка, хірургічна обробка
d. Гігієнічна обробка, санітарна обробка, профілактична обробка
e. Санітарна обробка, хірургічна обробка, миття з милом

