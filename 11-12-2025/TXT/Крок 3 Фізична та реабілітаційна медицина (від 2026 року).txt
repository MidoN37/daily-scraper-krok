1. У результаті перенесеного оперативного лікування колінного суглоба у пацієнта сформована післяіммобілізаційна контрактура. Для збільшення амплітуди розгинання пацієнт самостійно розгинає коліно, утримуючи його у крайній точці амплітуди за допомогою напруження м'язів розгиначів. Як називається цей тип розтягнення?
a. Постізометрична релаксація
*b. Активний
c. Балістичний
d. Динамічний
e. Пасивний

2. Який фахівець оцінює функцію ковтання відповідно до розподілу обов'язків у мультидисциплінарній реабілітаційній команді?
a. Лікар фізичної та реабілітаційної медицини
*b. Терапевт мови та мовлення
c. Фізичний терапевт
d. Сестра медична
e. Ерготерапевт

3. Який клінічний прояв є ознакою декомпенсації хронічної венозної недостатності на нижніх кінцівках?
a. Свербіж шкіри
b. Слабкість в кінцівках
c. Дерматит
*d. Трофічні виразки
e. Блідість шкірних покривів

4. Під час проведення кліностатичної проби у пацієнта було виявлено уповільнення ЧСС на 20/хв відразу після зміни положення на горизонтальне. Який висновок має зробити лікар ФРМ?
*a. Підвищена реактивність парасимпатичної нервової системи
b. Знижений тонус парасимпатичної нервової системи
c. Підвищений тонус симпатичної нервової системи
d. Знижений тонус симпатичної нервової системи
e. Знижена реактивність парасимпатичної нервової системи

5. У пацієнтки із розсіяним склерозом під час проведення реабілітації лікар ФРМ відзначає наявність динамічної атаксії. Який метод оцінювання може підтвердити цей симптом?
a. Проба Рінне
*b. Проба на діадохокінез
c. Оцінювання ознаки Стюарта-Холмса
d. Стопний тест Вестфаля
e. Проба Нойка-Ганева

6. До якого виду реабілітаційних заходів належить налаштування середовища на роботі та вдома?
a. Медичні втручання
b. Нутритивна терапія
c. Фізична терапія
*d. Ерготерапія
e. Нейропсихофізіологічні втручання

7. Для обстеження пацієнта лікар призначив проведення теппінг-тесту. З якою метою було призначено дослідження?
*a. Визначення функціонального стану нервово-м'язового апарату
b. Визначення координації рухів
c. Визначення вестибулярної стійкості
d. Визначення функціонального стану сенсорних систем
e. Визначення стану м'язового тонусу

8. Під час проведення терапевтичних вправ у відділенні реабілітації пацієнт, який переніс інфаркт міокарда, втратив свідомість. На ЕКГ виявлено: фібриляція шлуночків. Яка невідкладна допомога необхідна пацієнту?
a. Антиаритмічна терапія
*b. Дефібриляція
c. Знеболення
d. Вагусні проби
e. Електростимуляція

9. Який діагностичний інструмент для оцінки функціональної незалежності найкраще обрати для пацієнта після гострого порушення мозкового кровообігу?
*a. Індекс Бартела
b. Шкала Ашворта
c. Шкала Борга
d. Шкала NIHSS
e. Тест Берга

10. Для пацієнта з дисфагією після гострого порушення мозкового кровообігу для профілактики аспірації ефективним є маневр з підтягуванням підборіддя. Який механізм дії цього маневру?
a. Зменшує екскурсію верхнього стравохідного сфінктера
*b. Зменшує відкриття дихальних шляхів
c. Пригнічує перистальтику м'язів глотки
d. Зменшує екскурсію нижнього стравохідного сфінктера
e. Знижує глотковий тиск

11. У пацієнта діагностовано ДЦП. Що з нижченаведеного може обмежувати використання терапевтичних вправ у воді?
a. Контрактури
*b. Епілептичний напад
c. Затримка психічного розвитку
d. Спастичний парапарез
e. -

12. Під час проведення терапевтичних вправ у пацієнта віком 27 років із тетраплегією виник сильний головний біль. Об'єктивно виявлено: АТ - 220/160 мм рт. ст., пульс - 50/хв. Спостерігається виражена пітливість по задній частині шиї та на чолі. Під час мануального обстеження виявлено: сечовий міхур розтягнутий, пальпується над лобковою кісткою. Яке втручання потрібно першочергово провести для покращення стану пацієнта?
a. Ввести петлевий діуретик
*b. Замінити катетер і спустити сечу із сечового міхура
c. Ввести гіпотензивний препарат для зниження артеріального тиску
d. Надати горизонтальне положення
e. Ввести знеболювальний препарат для зняття головного болю

13. Лікар ФРМ оцінює стан дівчини віком 14 років з черепно-мозковою травмою через два дні після автомобільної аварії. Об'єктивно спостерігається: без свідомості, хоча на СКТ мозку змін немає. Яка найімовірніша причина коми?
a. Епідуральний крововилив
b. Спазм артерій головного мозку
*c. Дифузне аксональне ураження
d. Гідроцефалія
e. Забій головного мозку

14. Як в структурі МКФ позначаються категорії компонентів "Фактори навколишнього середовища"?
a. Літерою "d"
b. Літерою "b"
c. Цифрою 7
d. Цифрою 12
*e. Літерою "e"

15. Пацієнта шпиталізовано з приводу спінальної травми шийного відділу хребта. Об'єктивно спостерігається: втрата рухової функції, порушення чутливості. Пацієнт іммобілізований, тривалий час перебуває на ліжковому режимі в положенні на спині. У якому місці найчастіше утворюються пролежні за таких умов?
a. Гомілки
b. Лопатки
c. Сідниці
d. П'ятки
*e. Крижова кістка

16. Якою повинна бути частота натискань на грудну клітку під час проведення серцево-легеневої реанімації дорослому пацієнту?
*a. 100-120/хв
b. 80-100/хв
c. 60-80/хв
d. 120-140/хв
e. 40-60/хв

17. Яка шкала буде найінформативнішою для оцінки м'язового тонусу пацієнта з хворобою Паркінсона під час проходження ним реабілітації?
a. Модифікована шкала Ашфорта
b. Пеннінгтона
c. Тард'є
*d. Вираженості екстрапірамідного тонусу
e. Ашфорта

18. Який рівень фізичного навантаження під час велоергометрії є початковим для чоловіків за рекомендаціями ВООЗ?
*a. 50 Вт
b. 75 Вт
c. 25 Вт
d. 150 Вт
e. 100 Вт

19. Який із засобів найчастіше використовується під час оцінки активності повсякденного життя?
a. Шкала Берга
*b. Індекс Бартела
c. Тест 6-хвилинної ходьби
d. Box and block test
e. Мануальне м'язове тестування

20. Які компоненти пам'яті оцінюються під час тестування?
*a. Засвоєння, збереження, відтворення
b. Емоційна пам'ять, збереження, відтворення
c. Спостереження, відтворення, вивчення
d. Засвоєння, моторна пам'ять, відтворення
e. Вивчення, відтворення, підсвідома пам'ять

21. Пацієнт віком 42 роки, який нещодавно розпочав програму ходьби, повідомляє про біль на підошвовій поверхні навколо передньої частини п'яткової кістки, що поширюється до голівки 2-ї плеснової кістки. Найбільший біль відчувається, коли він вперше стає на підлогу після пробудження, та поступово зменшується протягом дня. Який патологічний стан спостерігається у пацієнта?
a. Тарзальний тунельний синдром
b. Карпальний тунельний синдром
c. Медіальне відхилення 1 плеснової кістки
*d. Плантарний фасциїт
e. Метатарзалгія

22. Яке втручання застосовується у пацієнтів із вестибуло-атактичним синдромом для тренування рівноваги?
a. Дихальні вправи
*b. Вправи з напівсферою
c. Вправи на силу м'язів верхніх кінцівок
d. Дозована ходьба
e. Вправи для мімічних м'язів

23. Пацієнту після перенесеного інсульту з порушенням ковтання для визначення прогнозу реабілітації застосували шкалу оцінки ступеня дисфагії та отримали результат - 3 бали. Чим характеризується цей ступінь дисфагії?
a. Вживанням тільки м'якої, напіврідкої їжі
b. Неможливістю приймати окремі види твердої їжі
*c. Вживанням тільки рідкої їжі (вільне)
d. Неможливістю проковтнути звичайну кількість їжі
e. -

24. Під час обстеження військовослужбовця після мінно-вибухового поранення встановлено діагноз: перелом хребта з ушкодженням спинного мозку на рівні спинномозкового сегменту С6. Яке порушення рухів є найбільш очікуваним у цьому разі?
a. Згинання у променево-зап'ястковому суглобі
b. Згинання у плечовому суглобі
c. Розгинання у ліктьовому суглобі
d. Відведення у плечовому суглобі
*e. Розгинання у променево-зап'ястковому суглобі

25. Пацієнт після травматичного ушкодження спинного мозку скаржиться на зниження можливості довільного утримання сечі при появі перших позивів до сечовипускання. З порушенням функції якої структури сечовидільної системи насамперед пов'язані такі симптоми?
a. Поздовжніх м'язів уретри
b. Внутрішнього сфінктера сечового міхура
c. Детрузора сечового міхура
*d. Зовнішнього сфінктера сечового міхура
e. Клапана сечоводів

26. Пацієнту віком 37 років встановлено діагноз: компартмент-синдром після перелому обох кісток передпліччя. Якими повинні бути першочергові дії лікаря ФРМ?
a. Зняти гіпсову пов'язку та позиціонувати руку нижче рівня тулуба
*b. Зняти гіпсову пов'язку та позиціонувати руку на рівні серця
c. Негайно провести лімфодренажний масаж
d. Не знімаючи гіпсової лонгети, позиціонувати руку на рівні серця
e. Не знімаючи гіпсової лонгети, позиціонувати руку нижче рівня тулуба

27. Пацієнт віком 65 років переніс ішемічний інсульт, має помірний парез лівої ноги та труднощі з підтримкою рівноваги під час руху, що призводить до порушення ходьби. Проживає в гірській місцевості. Під час оцінювання за шкалою Берга - 52 бали. Яка з нижченаведених методик є найефективнішою для відновлення здатності до ходьби?
a. Тренування з використанням ходунків
b. Вправи на стійкість і рівновагу
*c. Тренування ходьби в природних умовах перебування пацієнта
d. Використання ортезів на нижні кінцівки
e. Тренування на біговій доріжці з підтримкою ваги тіла

28. Під час дослідження амплітуди рухів у плечовому суглобі визначається пропорційне обмеження пасивних рухів у різних напрямках з кінцевим відчуттям безболісного розтягу м'яких тканин подібним до нормального, але яке виникає раніше порівняно зі здоровим суглобом на протилежній стороні. Який вид контрактури спостерігається у цьому разі?
a. Міогенна
b. Тендогенна
c. Неврогенна
*d. Артрогенна
e. Десмогенна

29. Який стан є протипоказанням до призначення ботулінотерапії?
a. Фантомні болі
b. Оромандибулярна дистонія
c. Нейропатичні болі
*d. Порушення нервово-м'язової передачі
e. Мігрень

30. Спортсмена, який отримав травму передньої хрестоподібної зв'язки, готують до реконструктивної операції. Які засоби доцільно застосувати у передопераційній фазі для покращення подальших результатів?
a. Повний спокій і уникнення будь-яких фізичних вправ до операції
*b. Вправи для зміцнення м'язів навколо колінного суглоба
c. Збільшення осьового навантаження на травмовану кінцівку
d. Прийом тільки знеболювальних препаратів для зменшення болю
e. Накладання гіпсової пов'язки для іммобілізації коліна до операції

31. У пацієнта 30 років з діагнозом: вертеброгенна люмбоішіалгія зліва в стадії загострення, під час обстеження виявлено: напруження і вкорочення розгиначів хребта в поперековому відділі і здухвинного м'яза зліва. Встановлено функціональне блокування сегментів L4-L5, L5-S1. На МРТ виявлено дегенеративні зміни І-ІІА стадії з екструзією в сегменті L4-L5 до 5 мм. Які методи реабілітації найбільш доцільно призначити у цьому разі?
a. -
b. Мобілізаційні та маніпуляційні прийоми на поперековий відділ, масаж на розгиначі спини і здухвинний м'яз
c. Масаж на поперековий відділ, масаж на розгинач спини та здухвинний м'яз. Лікувальну гімнастику - розтягування м'язів
d. Масаж на поперековий відділ хребта, масаж на розгинач спини та здухвинний м'яз. Лікувальну гімнастику - розтягування м'язів
*e. Мобілізаційні прийоми на поперековий відділ хребта, постізометричну релаксацію на розгиначі та ротатори спини і здухвинний м'яз

32. Пацієнт віком 55 років звернувся до сімейного лікаря зі скаргами на кашель вранці з виділенням в'язкого зеленого мокротиння, задишку під час невеликого фізичного навантаження, стомлюваність, порушення сну. Погіршення стану відчув близько двох тижнів тому, пов'язує з перенесеною вірусною інфекцією. Кашель щоранку турбує протягом 10-ти років. Працює в деревообробному цеху, без систем вентиляції та засобів респіраторного захисту. Курить 20-30 сигарет на добу більше 35 років. Після двотижневого курсу медикаментозного лікування пацієнта скеровано на консультацію до лікаря фізичної та реабілітаційної медицини. Що з нижченаведеного найбільш доречно включити у зміст реабілітаційного обстеження цього пацієнта?
a. Оцінювання умов праці
b. Оцінювання соціального статусу
c. Оцінювання функції ковтання
d. Когнітивне оцінювання
*e. Оцінювання патерну дихання

33. Укажіть найпоширеніший стандартизований метод оцінювання афазії.
a. Шкала Фрідмана (Friedman Scale)
*b. Бостонська діагностична шкала афазії (Boston Diagnostic Aphasia Examination)
c. Шкала Хокінса (Hokin's Scale)
d. Глобальна афазійна шкала (Global Aphasia Rating Scale)
e. Шкала оцінки афазії Ріттера (Ritter Scale for Aphasia Rating)

34. Пацієнтка віком 56 років скаржиться на біль у правому плечі, пов'язаний із рухами, і відчуває сильний біль у плечі, коли перекочується та ковзає у ліжку. Із анамнезу відомо, що 6 тижнів тому перенесла мозковий інсульт з правобічною геміплегією. Під час огляду виявлено: головка правої плечової кістки зміщена донизу. Який із нижченаведених методів доцільно призначити в цьому разі?
a. Черезшкірна електрична нервова стимуляція (TENS)
b. Короткохвильова діатермія (SWD)
c. -
d. Стимуляція інтерференційним струмом (IFC)
*e. Функціональна електростимуляція (FES)

35. Вкажіть назву контрактури, утвореної паталогічно зміненим долонним апоневрозом.
a. Дерматогенна
b. Неврогенна
c. Фолькмана
d. Псевдом'язова
*e. Дюпюїтрена

36. Хто з фахівців затверджує індивідуальний реабілітаційний план?
a. Фізичний терапевт
*b. Лікар ФРМ
c. Ортезист-протезист
d. Соціальний працівник
e. Ерготерапевт

37. Під час проведення поєдинку з боксу спортсмен отримав нокаут та втратив свідомість. Лікарем змагань діагностовано закриту черепно-мозкову травму. Який компонент лікування є обов'язковим у цьому разі?
a. Зниження моторної збудливості
b. -
*c. Аналгезія
d. Протизапальна терапія
e. Протисудомна терапія

38. Який вплив інтенсивних фізичних навантажень на секреторну функцію шлунка враховують для планування індивідуальних програм реабілітації?
*a. Пригнічуючий
b. Нейтральний
c. -
d. Стимулючий
e. Інтактний

39. Якою є мінімальна частота зборів мультидисциплінарної реабілітаційної команди при реабілітації пацієнта з гострим ішемічним інсультом у стаціонарних умовах?
a. 2 рази на тиждень
b. 1 раз на 2 тижні
c. 1 раз на місяць
*d. 1 раз на тиждень
e. 1 раз на день

40. Пацієнт віком 58 років скаржиться на хронічний біль у колінних суглобах, який погіршується під час побутових навантажень і в стані спокою. Після обстеження лікар ФРМ діагностує остеоартрит. Пацієнт має надмірну вагу, веде малорухливий спосіб життя і зацікавлений у пошуку ефективних методів зменшення болю. Який із нижченаведених методів буде найефективнішим для зменшення хронічного болю в пацієнта?
a. Заняття йогою
b. Використання нестероїдних протизапальних препаратів
c. Використання ультразвукової терапії
*d. Регулярні фізичні вправи низької інтенсивності
e. Використання теплової терапії

41. Лікар ФРМ планує оцінити стан когнітивних функцій у пацієнта з ішемічним інсультом. Який інструмент оцінювання доцільно застосувати?
a. Модифіковану шкалу Ренкіна
b. Шкалу Освестрі
c. Шкалу Морса
d. Шкалу Ешворта
*e. Монреальську шкалу

42. Яка шкала найчастіше використовується для прогнозування результатів у реабілітації пацієнтів з інсультом?
a. MMSE
b. FIM
*c. NIHSS
d. Шкала когнітивного функціонування Ранчо Лос Амігос
e. Індекс Бартела

43. Яке показання до проведення постурального дренажу бронхів?
a. Кровохаркання
b. Остеохондроз як супутня патологія у випадку вертеброгенної опосередкованості
c. Біль в ділянці грудної клітки
d. -
*e. Застій секрету в бронхіальному дереві

44. Пацієнт віком 52 роки скаржиться на набряк правої ноги, що поступово збільшувався протягом останніх 12-ти місяців. Під час натискування великим пальцем в нижній третині гомілки ямка не утворюється, шкіра нижньої кінцівки має звичайний колір, не гаряча на дотик, пацієнт вказує, що його нога просто "важка". Травмування заперечує. Яка причина набряку найімовірніша?
*a. Лімфедема
b. Хронічна венозна недостатність
c. Бешихове запалення
d. Хронічна легенева недостатність
e. Хронічна серцева недостатність

45. На прийом звернувся чоловік у ранньому постіммобілізаційному періоді з приводу перелому ліктьового відростка праворуч, зі скаргами на обмеження розгинання у ліктьовому суглобі. За час іммобілізації постійно турбували стиснення та біль під пов'язкою. Встановлено міогенний тип контрактури. Який з методів відновлення амплітуди рухів першочергово є найбільш доцільним у такому разі?
a. Ручний масаж
b. Терапевтичні вправи з пасивним розтягом
c. Суглобова гра
*d. Постізометрична релаксація
e. Мобілізація натягом

46. До лікаря фізичної та реабілітаційної медицини звернувся пацієнт після перелому лівої великогомілкової кістки 5 днів тому. Об'єктивно спостерігається: права нижня кінцівка знерухомлена гіпсовою пов'язкою до нижньої третини стегна. Які вправи найбільш доцільно призначити пацієнту?
a. Ізотонічні вправи для м'язів гомілки
b. Активні динамічні вправи для колінного суглоба
c. Пасивні вправи для колінного суглоба
d. Пасивні вправи для гомілковостопного суглоба
*e. Ізометричні вправи для м'язів гомілки

47. Пацієнт з важким перебігом COVID-19 перебуває на стаціонарному лікуванні. Проведено оцінювання членами мультидисциплінарної реабілітаційної команди, за результатами якого призначено позиціонування. Які цілі цієї інтервенції?
*a. Оптимізація легеневої вентиляції, вентиляційно-перфузійного співвідношення та попередження виникнення ускладнень
b. Проведення активних вправ для кінцівок, тулуба, вправи для поліпшення повсякденної активності
c. Постійного моніторингу дихальних і гемодинамічних показників
d. Нормалізації дихання, збільшення сили дихальних м'язів, збільшення екскурсії грудної клітки
e. Зменшення задишки, очищення дихальних шляхів і тренування скелетних м'язів

48. Пацієнт звернувся до лікаря ФРМ зі скаргами на нестійкість та невпевненість під час ходьби. Під час оцінювання рівноваги за допомогою шкали Берга було отримано 39 балів. Які рекомендації необхідно надати пацієнту щодо безпечного пересування?
a. Ходьба без допоміжних засобів пересування
b. Ходьба тільки під візуальним контролем іншої особи
c. Самостійна ходьба з опорою на тростину
d. Переміщення на візку
*e. Ходьба з фізичною підтримкою іншої особи

49. Хто є найважливішим членом мультидисциплінарної реабілітаційної команди?
*a. Пацієнт
b. Психотерапевт
c. Фізичний терапевт
d. Лікар ФРМ
e. Ерготерапевт

50. Пацієнт віком 56 років з цукровим діабетом 2-го типу скаржиться на біль під час ходьби в ділянці правого кульшового суглоба. Встановлено діагноз: коксартроз. Результат тесту балансу Берга - 52 бали. З якою метою лікар ФРМ призначає одноточкову тростину пацієнту в цьому разі?
a. Збільшення бази опори, таким чином збільшуючи стабільність і рівновагу
*b. Зменшення сили навантаження на кульшовий суглоб
c. Компенсації слабкості середнього сідничного м'яза
d. Допомоги в сенсорному зворотному зв'язку або скануванні середовища
e. Зменшення бази опори, таким чином збільшуючи стабільність і рівновагу

51. У пацієнта віком 45 років протягом двох років спостерігається сильний біль у ділянці зап'ястя, який посилюється при щипкових діях та ліктьовій девіації, прийом анальгетиків майже не покращує стан. Останнім часом знизилася сила у великому та вказівному пальцях. Періоди перерв у праці, 4 цикли реабілітації та локальні ін'єкції стероїдних препаратів не принесли значного полегшення. Вкажіть найбільш оптимальну тактику лікування в цьому разі.
a. Артродез зап'ястка
b. Операція з подовження сухожилля зап'ястка
*c. Хірургічна декомпресія
d. Призначення терапевтичних вправ на розтягнення м'яких тканин
e. Збільшення дози анальгетиків

52. Яким повинне бути співвідношення натискань на грудну клітку та штучним диханням під час проведення серцево-легеневої реанімації у випадку констатації раптової зупинки кровообігу у дорослого пацієнта?
*a. 30:2
b. 15:2
c. 5:1
d. 10:1
e. 5:2

53. До стаціонару шпиталізовано військовослужбовця після перелому великогомілкової кістки зліва, який відбувся 2 дні тому. Під час позиціонування пацієнт поскаржився фізичному терапевту на нестерпний біль в ділянці лівої гомілки, який посилюється при пасивних рухах та спробі напружити м'язи гомілки, прийом знеболюючих засобів не покращує стан. Під час пальпації лікар ФРМ встановив значне напруження м'яких тканин гомілки. Яка найімовірніша причина болю у пацієнта?
a. Варіант нормального відновлення для даного періоду реабілітації
b. Неконсалідований перелом
c. Краш-синдром
d. Не діагностоване поєднання перелому із травмою м'яких тканин гомілки
*e. Компартмент-синдром

54. Спортсмен під час забігу на напівмарафонську дистанцію упав і втратив свідомість. Кардіореанімаційна бригада, яка прибула на місце надала допомогу та встановила діагноз гострого фізичного навантаження. Яка зміна на ЕКГ є найбільш характерною для цього стану?
a. Деформація QRS комплексу
*b. Зміщення сегмента ST нижче ізолінії на 2 мм
c. Скорочення інтервалів PQ, QT
d. Порушення ритму за типом екстрасистолії
e. AV-блокада Мобітц 2

55. Якою є кіркова регуляція спінальних центрів сечовиділення?
a. Однобічною контрлатеральною
b. Однобічною гомолатеральною
*c. Двобічною
d. Правобічною
e. Лівобічною

56. Пацієнтці важко виконувати швидкі чергування рухів під час проведення неврологічного тестування. В анамнезі: тяжка черепно-мозкова травма. Яке порушення спостерігається у пацієнтки?
a. Дизартрія
b. Дисметрія
*c. Адіадохокінез
d. Атаксія
e. Дисфагія

57. Який фахівець зі складу мультидисциплінарної реабілітаційної команди займається навчанням родичів навичкам догляду за пацієнтом?
a. Фізичний терапевт
b. Лікар ФРМ
c. Асистент фізичного терапевта
*d. Ерготерапевт
e. Соціальний працівник

58. Пацієнт після мозкового інсульту в басейні правої середньомозкової артерії скаржиться на складності під час ходьби, особливо по нерівній місцевості. За результатами тесту балансу Берга отримано 46 балів. Яку оптимальну терапію необхідно призначити пацієнту?
a. Тренування самостійної ходьби з одноточковою тростиною в лівій руці пацієнта
*b. Тренування самостійної ходьби з одноточковою тростиною в правій руці пацієнта
c. Тренування ходьби з допомогою з одноточковою тростиною в лівій руці пацієнта
d. Тренування самостійної ходьби із ходунками
e. Тренування ходьби із фізичною допомогою з одноточковою тростиною в правій руці пацієнта

59. Пацієнт віком 36 років з розсіяним склерозом звернувся до лікаря ФРМ зі скаргами на спастичність м'язів розгиначів стегна та гомілки, а також м'язів плеча, внаслідок чого виникають обмеження під час ходьби та здатності до самостійного харчування. Який діагностичний інструмент доцільно застосувати для оцінки функції верхньої та нижньої кінцівок?
*a. Модифікована шкала Ашфорта
b. Тест Берга
c. Індекс Бартела
d. Мануальне м'язове тестування
e. Шкала Борга

60. Пацієнт після ішемічного інсульту скаржиться на труднощі з ходьбою, зокрема на обмеження дистанції, яку він може пройти самостійно. Лікар ФРМ хоче встановити довгострокову ціль для покращення його рухових навичок. Пацієнт налаштований на активну участь у процесі реабілітації. Яка з нижченаведених цілей є прикладом правильно встановленої довгострокової цілі у SMART-форматі?
a. Забезпечити пацієнту комфорт під час пересування
b. Поліпшити ходьбу пацієнта до кінця тижня
c. Відновити повну мобільність пацієнта протягом 1-го місяця
*d. Збільшити дистанцію ходьби пацієнта до 500 метрів без допомоги протягом 6-ти місяців
e. Навчити пацієнта ходити з використанням тростини протягом 3-х днів

61. Під час катання на ковзанах фігурист здійснив невдалий ротаційний рух у колінному суглобі. У цей момент відчув хрускіт та біль у колінному суглобі, згодом з'явився набряк. Об'єктивно спостерігається: коліно помірно набрякле, рухи обмежені та болісні. Позитивний симптом "передньої висувної шухляди". Пошкодження якої структури колінного суглоба потрібно запідозрити першочергово?
*a. Передньої хрестоподібної зв'язки
b. Медіального меніска
c. Задньої хрестоподібної зв'язки
d. Колатеральної зв'язки
e. Латерального меніска

62. Фахівець із реабілітації проводить оцінювання ходи та рівня моторної активності у семирічного хлопчика. Відзначається слабкість і зменшення об'єму м'язів ніг. Хода широкими кроками по вигляду нагадує перевалювання "качину ходу". Утруднення при підійманні сходами та вставанні зі стільця без допомоги рук. Позитивний симптом Говерса. Яке порушення ходи спостерігається у хлопчика?
a. Гіперкінетична хода
*b. Міопатична хода
c. Нейропатична хода
d. Геміплегічна/геміпаретична хода
e. Паркінсонічна хода

63. Яке дослідження дозволяє оцінити переносимість фізичного навантаження, що відповідає можливості виконання повсякденної активності?
a. Спірометрія
b. Плетизмографія
*c. Тест з 6-хвилинною ходьбою
d. Дослідження трансфер-фактора для оксиду вуглецю
e. Кардіореспіраторний тест із фізичним навантаженням

64. Під час огляду пацієнтки віком 38 років із діагнозом: вертеброгенна цервікалгія в стадії загострення, виявлено: підвищений тонус та болісність верхньої частини трапецієподібного м'яза праворуч. В якому напрямі повинен виконати розтяг м'язів фахівець під час фази розслаблення, виконуючи методику постізометричної релаксації?
a. У направленні згинання шиї та голови, повертання вправо
b. У направленні розгинання шиї та голови, бокового згинання вправо
c. У направленні повертання вправо шиї та голови, нахил вправо
d. У направленні розгинання шиї та голови, повертання вправо
*e. У направленні згинання шиї та голови, бокового згинання вліво

65. Який показник є свідченням економізації фізіологічних функцій організму у відповідь на регулярні тренування?
a. Тахікардія в стані спокою
b. Збільшення ударного об'єму лівого шлуночка у спокої
c. Брадикардія під час навантаження
d. Тахікардія під час навантаження
*e. Брадикардія в стані спокою

66. Пацієнт відповідно до методики тесту прийняв вихідне положення сидячи на підлозі з розігнутими в колінних суглобах нижніми кінцівками і за пропозицією лікаря ФРМ виконав згинання тулуба із максимальним дотягуванням кистями рук. Розтяжність яких структур організму можна оцінити за допомогою цього тесту?
a. Підколінних сухожиль
b. М'язів шиї, плечей і верхньої частини спини
c. Ахіллового сухожилля
*d. Підколінних сухожиль і нижньої частини тулуба
e. М'язів верхньої частини тулуба та шиї

67. Що включає в себе оцінювання менеджменту у фізичній та реабілітаційній медицині?
a. Визначення плану реабілітації
b. Оцінку якості та доступності послуг
c. Аналіз фінансової ефективності лікування
*d. Аналіз ефективності використання ресурсів
e. Оцінку стану здоров'я пацієнта

68. У пацієнта віком 43 роки через 6 місяців після перенесеного ішемічного інсульту спостерігається підвищення тонусу м'язів в правих кінцівках, яке виявляється протягом усього руху, але не утруднює виконання пасивних рухів. Ступінь підвищення тонусу м'язів за шкалою Ashworth - 3/5 балів. Що необхідно включити в програму реабілітаційних втручань у цьому разі?
a. Сенсорну інтеграцію
b. Відновлення балансу
*c. Менеджмент спастичності
d. Відновлення м'язової сили
e. Відновлення когнітивних функцій

69. Який рівень фізичного навантаження під час велоергометрії є початковим для нетренованих жінок та дітей за рекомендаціями ВООЗ?
*a. 25 Вт
b. 150 Вт
c. 75 Вт
d. 100 Вт
e. 50 Вт

70. За результатами огляду пацієнта з бронхіальною астмою лікарем ФРМ встановлено збільшення передньо-заднього розміру грудної клітки у верхній частині, горизонтальне положення ребер, згладженість міжреберних проміжків, надключичних та підключичних ямок з обох боків. Для якої форми грудної клітки характерні виявлені ознаки?
a. Циліндричної
b. Кілеподібної
*c. Діжкоподібної
d. Конічної
e. Астматичної

71. У пацієнта віком 27 років після кульового поранення нижньої третини гомілки на відстані 5 см від ступні було пошкоджено гілку малогомілкового нерву, внаслідок чого було втрачено функцію розгинання ступні. Яким є очікуваний термін відновлення функції стопи за нормальних умов?
a. До 1 місяця
*b. До 9 місяців
c. До 3 місяців
d. До 18 місяців
e. До 6 місяців

72. У результаті перенесеного гострого мозкового інсульту у пацієнта розвинулась правостороння геміплегія з вираженим порушенням функції ходьби. Фахівець з реабілітації призначив програму вправ на збільшення м'язової сили у ногах та дозовану ходьбу на короткі дистанції під контролем фізичного терапевта. Яку стратегію реабілітації обрано?
a. Адаптації
b. Навчання
c. Паліативної допомоги
d. Профілактики
*e. Відновлення

73. Які складові постановки цілей в реабілітації за форматом SMART?
a. Комплексні, цілісні (холістичні), досяжні (реалістичні), значимі (релевантні), командні
b. Конкретні, мотивуючі, досяжні (реалістичні), значимі (релевантні), обмежені в часі
*c. Конкретні, вимірювані, досяжні (реалістичні), значимі (релевантні), обмежені в часі
d. Комплексні, цілісні, досяжні (реалістичні), значимі (релевантні), спрямовані на особу (персоніфіковані)
e. Комплексні, вимірювані, досяжні (реалістичні), значимі (релевантні), обмежені в часі

74. Пацієнт віком 45 років скаржиться на зниження пам'яті, складнощі під час концентрації уваги, не вірить у своє одужання, вважає себе тяжкохворим. Із анамнезу відомо, що нещодавно переніс інфаркт міокарда. Об'єктивно спостерігається: орієнтований у повному об'ємі, фон настрою знижений, астенічний, суїцидальні думки заперечує. Шукає співчуття і співпереживання. Який провідний синдром у цього пацієнта?
a. Обсесивний
b. Істеричний
*c. Астено-депресивний
d. Астенічний
e. Паранояльний

75. Що вважають заключним етапом фізичної реабілітації?
a. Обстеження й аналіз отриманої інформації та складання індивідуальної програми фізичної реабілітації
b. Прогнозування оптимального покращення функціонування
c. Встановлення психоемоційного контакту з дитиною та батьками
d. Безпосереднє втручання, виконання програми
*e. Контроль, який передбачає визначення ефективності

76. Відповідно до порядку маршрутизації пацієнтів з травмами спинного мозку, який з критеріїв є ключовим щодо завершення гострого періоду та можливості переведення пацієнта на післягострий період реабілітації?
a. Пацієнту надано повний обсяг рекомендацій щодо подальшого забезпечення допоміжними засобами реабілітації, пацієнт навчений їх користуванню
*b. У пацієнта відсутні пролежні, застійні пневмонії
c. Пацієнту надано рекомендації щодо облаштування житла
d. -
e. Відсутність змін реабілітаційного прогнозу при наданні допомоги

77. У пацієнта віком 67 років лікар ФРМ запідозрив розвиток неглекту після повторного мозкового інсульту. За допомогою якого реабілітаційного інструменту оцінювання можна підтвердити синдром просторового ігнорування в цьому разі?
a. Шкали Фугл-Мейєра
b. Проби Ромберга
*c. Тесту Альберта
d. Індексу Бартел
e. Шкали ASIA

78. Пацієнту віком 23 роки 2 тижні тому зняли гіпсову іммобілізацію, що була пов'язана з переломом малогомілкової кістки в нижній третині. Лікар призначив 30% осьового навантаження на уражену нижню кінцівку. Який із допоміжних засобів пересування найбільш доцільно призначити пацієнту з огляду на найбільшу ефективність щодо відновлення ходьби та безпечність, та з урахуванням того, що пацієнт планує їх використовувати під час ходьби на вулиці?
a. Чотирьохопорну палицю
b. Палицю з рухомою опорою
c. Стандартну одноопорну палицю
*d. Милиці
e. Ходунки

79. Під час оцінювання ступеня жировідкладень лікар ФРМ використав пальпаторну методику, яка полягала у вимірюванні товщини захопленої між великим і вказівним пальцями складки шкіри з підшкірною жировою клітковиною. У якій ділянці прийнято проводити таке оцінювання?
a. На 2-3 см нижче від пупка
*b. На рівні пупка
c. На внутрішній поверхні стегна
d. У міжлопатковому просторі на рівні верхнього кута лопатки
e. У зоні передньої черевної стінки, яка найбільш випинає

80. Пацієнт на прийомі у лікаря ФРМ розповідає, що не дивлячись на реабілітацію після геморагічного інсульту відзначає слабкість і порушення функції правої верхньої кінцівки. Який інструмент доцільно застосувати для оцінки функції руки?
a. Індекс мобільності Рівермід
*b. Тест Френчай
c. Індекс Бартел
d. Модифіковану шкалу Ренкіна
e. Тест FIM

81. З метою підвищення ефективності роботи мультидисциплінарної реабілітаційної команди, хто повинен застосовувати модель SMART для постановки мети кожного етапу реабілітації?
a. Пацієнт та його оточення
b. Безпосередньо сам пацієнт
c. Фізичний терапевт
*d. Кожен фахівець з реабілітації
e. Лікар ФРМ

82. Пацієнт віком 24 роки після ДТП отримав травму спинного мозку на рівні шийного відділу хребта. Після стабілізації стану пацієнта через три тижні перевели до реабілітаційного відділення. Під час реабілітаційного обстеження пацієнта встановлено, що неврологічний рівень - C6, повне ураження AIS А. Під час заняття з фізичним терапевтом пацієнт відчув пульсуючий головний біль, закладеність носа, виражену пітливість. Об'єктивно спостерігається: гіперемія шкіри обличчя, виражений периферичний ангіоспазм (холодні та бліді кінцівки), пілореакція, гіпергідроз. Який стан виник у пацієнта?
a. Симпато-адреналовий криз
b. Тиреотоксичний криз
c. Транзиторна ішемічна атака
d. Гострий розлад мозкового кровообігу
*e. Автономна дисрефлексія

83. Перед змаганнями з волейболу, лікар планує провести обстеження команди по визначенню типу реакції серцево-судинної системи на фізичне навантаження. Яку із нижченаведених проб використає лікар?
a. Вальсальви
b. Штанге
*c. Мартіне-Кушелевського
d. Флека
e. Летунова

84. Який з методів дослідження може використовуватися лікарями ФРМ під час обстеження пацієнтів з компресійними та травматичними невропатіями верхніх кінцівок з метою оцінювання функціональної здатності м'язів та розробки алгоритму застосування засобів фізичної терапії?
a. МРТ (магнітно-резонансна томографія)
b. КТ (комп'ютерна томографія)
c. ВЕМ (Велоергометрія)
*d. ММТ (мануальне м'язове тестування)
e. НМГ (нейроміографія)

85. У пацієнта віком 64 роки раптово виник геморагічний інсульт. Яке із завдань є пріоритетним у гострому реабілітаційному періоді?
a. Адаптація до мовних порушень
b. Відновлення когнітивних функцій
c. Відновлення м'язової сили
*d. Профілактика ускладнень
e. Відновлення балансу

86. Що належить до допоміжних засобів, які прикріплені до тіла або кінцівки, для підтримки м'язово-скелетних функцій чи пов'язаних з рухом функцій та для корегування стану анатомічних структур?
a. Тростини та палиці для ходіння
*b. Ортези
c. Милиці передплічні
d. Протези
e. Ортопедичне взуття

87. Пацієнт віком 49 років переніс ампутації нижніх кінцівок на рівні верхньої третини гомілки зліва. Натепер активно використовує тимчасовий протез, веде активне життя у громаді та політичних заходах, член спільноти активної реабілітації. Проте пацієнт повністю уникає розваг, не може (не хоче) організовувати своє дозвілля. До яких порушень активності та участі відносяться ці обмеження?
a. Спілкування
b. Ходьба та пересування
*c. Життя у спільноті, соціальне та громадське життя
d. Порушення мови та мовлення
e. Комунікації

88. Який метод дозволяє обстежити показники фізичного розвитку, визначити статуру, склад тіла, силу окремих м'язових груп, ступінь рухливості в суглобах і зміни цих параметрів в процесі занять?
*a. Соматометричний
b. Соматоскопічний
c. Ультразвуковий
d. Соматографічний
e. Рентгенологічний

89. У пацієнта віком 80 років під час профілактичного обстеження виявлено: АТ - 160/100 мм рт. ст., ЧСС у спокої - 60/хв. Для профілактики розвитку ішемічної хвороби серця фізичний терапевт призначив аеробні терапевтичні вправи у межах цільової зони від 70% до 80% від максимальної частоти серцевих скорочень. Розрахуйте цільову частоту серцевих скорочень.
a. 130-140/хв
b. 104-124/хв
*c. 98-112/хв
d. 150-160/хв
e. 116-124/хв

90. Що є надійним прогностичним фактором щодо здатності дитини з церебральним паралічем самостійно пересуватися?
a. Наявність спастичності
*b. Здатність самостійно сидіти до 2-х років
c. Збережені примітивні рефлекси
d. Передчасні пологи (до 32-х тижнів)
e. Повзання до 3-х років

91. Який кардіореспіраторний результат очікується від літньої людини, яка бере участь у програмі аеробних тренувань?
a. Погіршення VO_2max, але збільшення швидкості ходьби
b. Відсутність змін ударного об'єму
*c. Покращення VO_2max
d. Відсутність змін у толерантності під час повсякденної діяльності
e. Відсутність змін ударного об'єму та зниження системного опору судин

92. Лікар ФРМ спостерігає, як фізичний терапевт розпочинає перше терапевтичне заняття з пацієнтом, який переніс гостре порушення мозкового кровообігу в басейні лівої мозкової артерії, направлене на навчання техніці підійматися сходами. Для забезпечення максимальної безпеки, де саме повинен знаходитись фізичний терапевт?
a. Праворуч від пацієнта на одну сходинку вище
b. Ліворуч від пацієнта на одну сходинку нижче
c. Ліворуч від пацієнта на одну сходинку вище
d. Позаду від пацієнта
*e. Праворуч від пацієнта на одну сходинку нижче

93. Руку пацієнта віком 24 роки затисло уламками в ділянці плеча. Пацієнт може рухати пальцями кисті, але сила м'язів знижена до 3/5 за ММТ. Яким є очікуваний термін повного відновлення функції м'язів кисті?
a. 12 тижнів
b. 4 тижні
c. 2 тижні
*d. 6 тижнів
e. 14 тижнів

94. Руку пацієнта віком 24 роки затисло уламками в ділянці плеча. Пацієнт може рухати пальцями кисті, але сила м'язів знижена до 3/5 за ММТ. Який вид пошкодження периферичних нервів найімовірніший у цьому разі?
a. Розтягнення
b. Аксонотмезис
c. Перерізання
*d. Невропраксія
e. Невротмезис

95. У пацієнтки віком 79 років 7 років тому було діагностовано хворобу Альцгеймера. Об'єктивно спостерігається: погіршення пам'яті - запам'ятовування короткотривале (кілька хвилин). Пацієнтка відчуває труднощі з підрахунком чисел, розумінням простих запитань та орієнтуванням в часі та місці, порушення судження, зрідка - марення, хвилювання. Схильна до блукання (включаючи загублення під час руху). Оцінка за MMSE (Mini–mental state examination) - 17 балів. Який висновок щодо стану когнітивної функції у пацієнтки?
a. Деменція тяжкого ступеня
b. Легкий когнітивний розлад
*c. Деменція середнього ступеня
d. Нормальна когнітивна функція
e. Деменція легкого ступеня

96. Пацієнту віком 56 років встановлено діагноз: ішемічний інсульт у басейні задньої нижньої мозочкової артерії, бульбарний синдром. Об'єктивно спостерігається: дисфагія, дизартрія, дисфонія. Що необхідно включити в програму реабілітаційних втручань в цьому разі?
a. Менеджмент спастичності
*b. Менеджмент порушень ковтання
c. Відновлення когнітивних функцій
d. Відновлення м'язової сили
e. Сенсорну інтеграцію

97. У пацієнтки віком 25 років із розсіяним склерозом спостерігається похитування в позі Ромберга, інтенційний тремор, похитування під час ходьби. Що необхідно включити в програму реабілітаційних втручань в цьому разі?
a. Відновлення когнітивних функцій
b. Відновлення кардіореспіраторної витривалості
*c. Відновлення балансу (статичного та динамічного)
d. Відновлення м'язової сили
e. Відновлення м'язового тонусу

98. Укажіть побічний (передбачуваний) ефект під час проведення анаеробних тренувань.
a. Зниження рівня ШОЕ
*b. Вироблення молочної кислоти
c. Збільшення жирових відкладень
d. Підвищення рівня ШОЕ
e. Підвищення вмісту холестерину в крові

99. Пацієнт, який переніс інсульт, готується до розширення рухового режиму з наступною вертикалізацією положення тіла. Сила якого м'яза визначає можливість утримання тулуба у вертикальному положенні?
a. Найширшого м'яза спини
b. Великого ромбоподібного м'яза
*c. М'яза-випрямляча хребта
d. Верхнього заднього зубчастого м'яза
e. Трапецієподібного м'яза

100. Після проведення проби Мартіне-Кушелевського у пацієнта збільшився артеріальний тиск з 120/80 мм рт. ст. до 170/95 мм рт. ст., а пульс - з 72/хв до 140/хв. Для якого типу реакції серцево-судинної системи на фізичне навантаження характерні такі зміни?
*a. Гіпертонічного
b. Нормотонічного
c. Дистонічного
d. Гіпотонічного
e. Східчастого

101. Завдяки якому методу можна досягти розвантаження міжхребцевих дисків і суглобів, зменшити тиск на корінці спинномозкових нервів?
a. Позиціонування
b. Дзеркальної терапії
c. Тейпування
*d. Витяжіння
e. Ізометричних терапевтичних вправ

102. У пацієнта після черепно-мозкової травми, під час огляду встановлено: оцінка за шкалою MoCA становить 27 балів, за тестом балансу Берга - 25 балів, індекс Бартеля - 80 балів. Який вид втручання необхідно призначити першочергово?
a. Тренування навичок самообслуговування
*b. Вправи на рівновагу
c. Бобат-терапію
d. Вправи на розвиток пам'яті та концентрації уваги
e. Тренування рухових навичок та умінь

103. Яка найчастіша причина смерті пацієнтів із ШВЛ-залежною тетраплегією, які вижили в перші 24 години?
a. ТЕЛА
b. Сепсис
c. Ниркова недостатність
*d. Пневмонія
e. Пролежнева інфекція

104. Пацієнтці віком 47 років встановлено діагноз: гострий комплексний регіональний больовий синдром (CRPS) I типу з набряком. Які медикаментозні засоби доцільно призначити в програмі реабілітації?
a. Ібупрофен
*b. Преднізолон
c. Диметилсульфоксид для місцевого застосування
d. -
e. Баклофен

105. Під час проведення поєдинку з боксу спортсмен отримав нокаут та втратив свідомість. Лікарем змагань діагностовано закриту черепно-мозкову травму. Якою є тактика ведення спортсмена щодо шпиталізації?
a. В залежності від часу втрати свідомості
*b. Є обов'язковою
c. За бажанням
d. Не є обов'язковою
e. -

106. Пацієнт віком 45 років скаржиться на відчуття пекучого болю в правій стопі, болісність під час носіння протеза. В анамнезі: трансфеморальна ампутація справа внаслідок мінно-вибухової травми 6 місяців тому. Який вид реабілітаційного втручання допоможе зменшити больовий синдром?
a. Еластичне бинтування кукси
b. Ерготерапія
*c. Дзеркальна терапія
d. Бімануальна терапія
e. Терапія обмеженням руху

107. Що з нижченаведеного належить до анаеробних вправ?
*a. Розгинання тулуба із положення лежачи на животі
b. Вправи на координацію
c. Ранкова гігієнічна гімнастика
d. Терапевтичні вправи на велотренажері середньої інтенсивності
e. Нордична ходьба

108. У пацієнта спостерігаються прояви спастичного лівостороннього геміпарезу. З метою збільшення обсягу рухів у суглобах паретичних кінцівок призначено пасивні вправи. Яку амплітуду рухів доцільно обрати у цьому разі?
a. Залежну від болю
b. Толерантну
*c. Максимальну
d. Малу
e. Помірну

109. У жінки під час проведення стимуляційної електронейроміографії серединного нерва на правому передпліччі в ділянці карпального каналу виявлено збільшення латентності періоду М-відповіді та зменшення швидкості проведення імпульсу. Який патологічний стан виник у пацієнтки?
a. Аксональне ураження
b. Нейротмезис
c. Міопатія
d. Радикулопатія
*e. Демієлінізація

110. Пацієнт віком 50 років скаржиться на біль за грудниною, який викликає ходьба по рівній місцевості в помірному темпі на відстань від 200-300 метрів. Під час проведення тестів з дозованим фізичним навантаженням пацієнт виконує навантаження 75 Вт. Який руховий режим необхідно призначити пацієнту?
*a. Щадний
b. Тренуючий
c. Інтенсивно-тренуючий
d. Вільний
e. Щадно-тренуючий

111. Пацієнту віком 22 роки з муковісцидозом проводиться постуральний дренаж і перкусія середньої частки правої легені. Яке положення пацієнта є найбільш оптимальним під час проведення процедури?
a. Лежачи на клині з піднятим лівим плечем на подушці з головою вище таза
*b. Лежачи на клині з піднятим правим плечем на подушці з головою нижче таза
c. Лежачи на животі з піднятим лівим плечем на подушці та головою в одній площині з тазом
d. Лежачи з піднятим правим плечем на подушці та головою в одній площині з тазом
e. Лежачи на клині з піднятим лівим плечем на подушці з головою нижче таза

112. Після вечірнього тренування, вранці рівень сечовини в крові у спортсмена підвищився до 8,5 ммоль/л. Наступного ранку реакція повторилася. Як оцінити отримані результати?
a. Помірне фізичне навантаження
b. Адекватна переносимість фізичного навантаження
c. Затяжний характер процесів відновлення
d. Недостатнє фізичне навантаження
*e. Надмірне фізичне навантаження

113. Спортсмен-спринтер на старті в момент відриву ноги від землі відчув біль по задній поверхні нижньої третини лівої гомілки. Під час обстеження виявлено, що у пацієнта відсутнє підошовне згинання лівої стопи. Яке з нижченаведених порушень функціонування, найімовірніше, буде встановлено в пацієнта?
*a. Порушення ходьби на "носках"
b. Порушення розгинання пальців стопи
c. Порушення ходьби на "п'ятках"
d. Порушення згинання у лівому колінному суглобі
e. Порушення згинання пальців стопи

114. У лежачого пацієнта в ділянці шкіри над крижовою кісткою спостерігаються: незначна поверхнева виразка з червоно-рожевим дном, рани пошкодженням епідерміса і, частково, дерми на тлі еритеми. Яка стадія пролежнів спостерігається у пацієнта?
a. Початкова
b. Четверта
*c. Друга
d. Третя
e. Перша

115. Як впливає вестибулярне навантаження на тонус м'язів?
a. Не впливає
*b. Збільшує тонус
c. Закономірність впливу не з'ясована
d. -
e. Знижує тонус

116. Яке дослідження проводиться з метою визначення життєвої ємності легень, її складових та оцінки форсованого видиху?
*a. Спірометрія
b. Вимірювання пікової швидкості видиху
c. Тест із затримкою дихання
d. Пікфлоуметрія
e. Спірометрична проба з бронхолітиком

117. Що належить до зовнішніх критеріїв дозування фізичних вправ?
*a. Обсяг, інтенсивність
b. Ознаки втоми
c. Економічні витрати
d. Показники ЧСС
e. Настрій під час процедури

118. На черговому засіданні міської ради були затверджені положення щодо включення ранньої реабілітації до плану ліквідації можливих наслідків воєнних конфліктів в охороні здоров'я з чітким розподілом функцій фахівців з реабілітації та визначенням реабілітаційних маршрутів. До якого з етапів боротьби зі стихійними лихами належить ця активність?
*a. Готовності
b. Прогнозування
c. Реагування
d. Відновлення
e. Пом'якшення наслідків

119. Яка шкала використовується для оцінки когнітивного статусу пацієнта?
a. FOUR
b. GCS
*c. MMSE
d. FIM
e. HADS

120. Що визначається як максимальний стимул під час дослідження нервової провідності протягом електронейроміографії?
a. Найвища інтенсивність подразника, яку може перенести пацієнт
*b. Стимул, за межами якого не відбувається подальшого збільшення викликаної амплітуди
c. Стимул, який на 20-30% перевищує порогову стимуляцію
d. Будь-який стимул, який перевищує пороговий стимул
e. Стимул, за межами якого відбувається подальше збільшення викликаної амплітуди

121. Яку структуру головного мозку лікар ФРМ оцінює під час обстеження функції зовнішнього дихання?
a. Проміжний мозок
*b. Довгастий мозок
c. Мозочок
d. Таламус
e. Середній мозок

122. У пацієнта віком 35 років з діагнозом: вертеброгенна торакалгія з правого боку в стадії загострення, пальпаторно діагностується напруження і болючість поперечно-остистих м'язів-ротаторів та багатороздільних м'язів праворуч в сегментах Th4-Th5-Th6-Th7. На МРТ виявлено дегенеративні зміни І-ІІА стадії. Яку техніку мобілізації і в якому напрямі необхідно застосувати в цьому разі?
a. -
b. Мобілізація за рахунок натискання пальцями лікаря на остисті відростки в фазі вдиху в направленні розгинання
c. Мобілізація за рахунок натискання пальцями лікаря на остисті відростки в фазі вдиху в направленні ротації вліво та розгинання
d. Мобілізація за рахунок натискання пальцями лікаря на остисті відростки в фазі вдиху в направленні ротації вліво
*e. Мобілізація за рахунок натискання пальцями лікаря на остисті відростки в фазі видиху в направленні ротації верхнього хребця вправо

123. Під час проведення мануально-м'язового тестування сили м'язів, що розгинають гомілку, лікар ФРМ встановив, що пацієнт може долати невеликий спротив, при цьому амплітуда руху у колінному суглобі була неповною. Який сегмент спинного мозку найімовірніше уражений в пацієнта?
a. L2
*b. L3
c. L4
d. L1
e. L5

124. Під час проведення проби з фізичним навантаженням для оцінки функціонального стану серцево-судинної системи у пацієнта було виявлено феномен "нескінченного тону". Для якого типу реакції така ознака є найбільш характерною?
a. Гіпертонічного
b. Гіпотонічного
c. Східчастого
*d. Дистонічного
e. Нормотонічного

125. Під час обстеження пацієнта з перенесеним гострим порушенням мозкового кровообігу за геморагічним типом лікар ФРМ фіксує порушення мовлення. Відзначається утруднення при вимові деяких звуків та їх поєднань, мова невиразна, нечітка, малозрозуміла з укороченим видихом на фоні прискореного та переривчастого дихання. При цьому зміст і логічність висловлень збережені, пацієнт розуміє звернене до нього мовлення. Яке порушення мовлення виникло в пацієнта?
a. Афазія
b. Дисфонія
*c. Дизартрія
d. Вербальна апраксія
e. Алалія

126. У тенісиста діагностовано тендиніт одного з м'язів поясу верхньої кінцівки, що зумовлює тертя сухожилка з акроміальним відростком лопатки. Сухожилок якого м'яза уражений?
a. Малого круглого
*b. Надостьового
c. Підостьового
d. Великого круглого
e. Дельтоподібного

127. Пацієнт під час візиту до лікаря ФРМ скаржиться на відчуття нестійкості та складнощі з утримання рівноваги. Який тест доцільно провести в цьому разі?
*a. Берга
b. Менделя-Беккера
c. Хофмана
d. Баре
e. Фукса-Розенталь

128. Відповідно до тесту Наваккі, яке навантаження для здорової нетренованої особи вказує на нормальний рівень фізичної працездатності?
a. 4,0 Вт/кг маси тіла
b. 2,0 Вт/кг маси тіла
c. 1,0 Вт/кг маси тіла
d. 5,0 Вт/кг маси тіла
*e. 3,0 Вт/кг маси тіла

129. Військовослужбовець отримав пошкодження спинного мозку внаслідок мінно-вибухової травми. Під час обстеження м'язової сили за мануальним м'язовим тестом встановлено, що відведення у плечовому суглобі з обох боків становить 5 балів, розгинання у правому зап'ястку - 5 балів, у лівому - 3 бали, розгинання у ліктьовому суглобі з обох боків - 2 бали. При оцінці поверхневої чутливості встановлено, що у сегментах С2-Т1 чутливість складала 2 бали, в сегменті Т2 - справа 2 бали, зліва - 1 бал, в сегменті Т3 - з обох боків 0 балів. Оцініть неврологічний рівень пошкодження спинного мозку за шкалою AIS.
a. С4
b. С8
c. С7
d. С5
*e. С6

130. У дитини віком 14 років з ДЦП виражений патерн спастичності у вигляді приведення стегна. Лікарем ФРМ введено ботулотоксин у великий привідний м'яз. Які результати очікуються в цьому разі?
a. Покращення опори на п'ятку
b. Полегшення під час носіння взуття
c. Покращення функції сидіння
*d. Полегшення гігієни періанальної зони
e. Покращення ходьби

131. Пацієнтка віком 30 років скаржиться на біль в шийному відділі хребта та надпліччі з іррадіацією вздовж правої руки, слабкість м'язів руки та кисті. В анамнезі встановлено діагноз: невропатії променевого нерва правої руки. За результатами мануального м'язового тестування отримані результати: розгиначі передпліччя - 3/5 та згиначі кисті - 4/5 балів. Яке інструментальне обстеження найбільш доцільно призначити в цьому разі?
a. Електронейроміографію
b. Рентгенографію кисті
c. Ультразвукове обстеження плеча
d. Рентгенографію шийного відділу хребта
*e. МРТ шийного відділу хребта

132. Що з нижченаведеного має найбільшу ефективність щодо попередження набряку кукси у гострому періоді реабілітації пацієнта після ампутації кінцівки?
*a. Компресійна терапія
b. Позиціонування
c. Тактильна стимуляція
d. Ідеомоторні вправи
e. Мобілізація рубця

133. Під час обстеження пацієнта, який переніс перелом лівої стегнової кістки та проходить лікування консервативним методом, встановлено, що обсяг згинання у лівому колінному суглобі - 140^o, а розгинання - 180^o. За результатами рентгенологічного обстеження лівого колінного суглобу патологічних змін не виявлено. Який вид обмеження рухливості спостерігається у пацієнта?
*a. М'язова контрактура
b. Кістковий анкілоз
c. Фібротична контрактура
d. Псевдом'язова контрактура
e. Десмогенна контрактура

134. У чоловіка спостерігається перевага поздовжніх розмірів тіла над поперечними - довгі та тонкі кінцівки, довга і тонка шия, вузькі плечі, крилоподібні лопатки, вузька та плоска грудна клітка, гострий надчеревний кут, слабко розвинені м'язи та незначні жирові відкладення. Укажіть тип тілобудови чоловіка.
*a. Астенічний
b. Гіперстенічний
c. Ендоморфний
d. Мезоморфний
e. Нормостенічний

135. Пацієнт віком 60 років скаржиться на швидке втомлення. Об'єктивно спостерігається: стоячи із заплющеними очима похитується, втрачає рівновагу, тонус скелетних м'язів знижений. Яка структура мозку найімовірніше уражена в пацієнта?
*a. Мозочок
b. Таламус
c. Прецентральна звивина кори великих півкуль
d. Гіпоталамус
e. Базальні ганглії

136. У пацієнтки віком 34 роки під час обстеження колінного суглоба було виявлено пошкодження і запальні зміни сухожилків та сухожилкових піхв, які в результаті призвели до обмеження його рухливості. Який тип контрактури виник у пацієнтки?
a. Неврогенний
*b. Тендогенний
c. Артрогенний
d. Міогенний
e. Десмогенний

137. Пацієнтка віком 43 роки скаржиться на те що не може утримати воду у роті, надути щоку. Своє захворювання пов'язує з переохолодженням. Об'єктивно спостерігається: очна щілина зліва розширена, око не закривається, при наморщуванні лоба складки не утворюються, лівий кут рота опущений. Зліва симптом Белла. Сльозотеча з очей. Мозочкових симптомів і розладу чутливості не виявлено. Під час подальшого обстеження пацієнтки який рефлекс знижується або не викликається у разі цієї патології?
a. Надбрівний рефлекс справа
b. Кон'юнктивальний рефлекс справа
*c. Надбрівний рефлекс зліва
d. Нижньощелепний зліва
e. Корнеальний рефлекс справа

138. Лікар ФРМ обстежує пацієнта із травмою спинного мозку. Який інструмент потрібно використати для оцінки тяжкості пошкодження спинного мозку?
*a. Шкалу ASIA
b. Шкалу Освестрі
c. Шкалу Морса
d. Тест Берга
e. MMSE

139. Під час обстеження пацієнта віком 30 років встановлено, що пацієнт не може самостійно розігнути ліву кисть у променево-зап'ястковому суглобі. Обсяг пасивних рухів (розгинання) у променево-зап'ястковому суглобі 90^o. Сила м'язів, що розгинають кисть - 2/5 балів за ММТ. З анамнезу відомо, що 2 місяці тому пацієнта було прооперовано з приводу вивиху голівки променевої кістки. Яка найімовірніша причина виникнення такої симптоматики?
a. Несвоєчасно встановлене пошкодження м'язів, що розгинають ліву кисть
b. Неякісна реабілітація
c. Нормальний процес відновлення
d. Суглобова контрактура променево-зап'ясткового суглобу
*e. Пошкодження нерва

140. У пацієнта з травмою спинного мозку на рівні С7 протягом ранньої мобілізації при спробах перевести пацієнта з положення лежачи у положення сидячи відбувалося різке зменшення артеріального тиску. Яке призначення буде найбільш оптимальним у цьому разі?
a. Перед переміщенням призначення дихальних вправ
b. Направлення пацієнта на консультацію до лікаря-кардіолога
c. Перенесення спроби переміщення на більш віддалені терміни після стабілізації артеріального тиску
*d. Надягання абдомінального бандажу перед переміщенням
e. Бинтування нижніх кінцівок

141. У пацієнта спостерігається сутулість постави, голова та шия витягнуті вперед. Ходьба дрібними кроками зі згинанням у колінах, відомими як "човгаюча хода". Швидко починати, зупинятися або змінювати напрямок руху складно, є тенденція до ретропульсії (падіння назад під час стояння). Яке порушення ходи виявлено в пацієнта?
a. Сенсорна хода
b. Міопатична хода
c. Геміплегічна/геміпаретична хода
*d. Паркінсонічна хода
e. Невропатична хода

142. Під час проведення спірометрії встановлено, що ОФВ1 - 78%, ОФВ1/ЖЄЛ - 74%. Який висновок можна зробити щодо стану функції зовнішнього дихання?
a. Показники відповідають нормі
b. Рестриктивні порушення
*c. Обструктивні порушення
d. -
e. Порушення змішаного типу

143. У пацієнта віком 40 років встановлено діагноз: закрита травма хребта, забій спинного мозку середнього ступеня тяжкості. Об'єктивно спостерігається: стан стабільний, млявий парапарез верхніх кінцівок і спастичний парапарез нижніх кінцівок. Який рівень ушкодження спинного мозку в пацієнта?
a. L2-L3
b. С1-C2
c. T12-L2
d. T1-T2
*e. С5-C7

144. Який провокаційний тест буде інформативним для діагностики уражень крижово-клубових суглобів?
a. TUG
*b. FABER
c. Тест болісної дуги
d. Crush
e. Pivot shift

145. У результаті перенесеної черепно-мозкової травми у пацієнта спостерігається часткове порушення поверхневої чутливості та сприйняття болю. Об'єктивно: під час дослідження уколом голкою з'являється надмірно інтенсивний біль на окремих ділянках шкіри. Який тип порушення чутливості спостерігається у пацієнта?
a. Гіперестезія
b. Парестезія
c. Дизестезія
*d. Гіпералгезія
e. Алодинія

146. Хто очолює мультидисциплінарну реабілітаційну команду?
a. Психотерапевт
b. Психолог
*c. Лікар фізичної та реабілітаційної медицини
d. Ерготерапевт
e. Фізичний терапевт

147. Пацієнту віком 45 років діагностовано: гострий інфаркт міокарда. Який обсяг реабілітаційної допомоги показаний пацієнту в гострому періоді захворювання?
a. Високий
b. Середній
*c. Низький
d. Помірний
e. Дуже високий

148. До стабілізаційного пункту принесли пораненого з ознаками кульового ураження шийного відділу хребта. Що є клінічною ознакою першої стадії спінального шоку?
a. Кома
*b. Арефлексія нижче рівня ураження
c. Спастичність і гіперрефлексія у кінцівках
d. Поява бульбокавернозного рефлексу
e. Зниження артеріального тиску, збільшення частоти дихання, пульсу

149. Хлопчик із прогресуючою м'язовою дистрофією Дюшена, неамбулаторна стадія, протягом довгого часу отримує лікування глюкокортикостероїдами. Яке типове ускладнення тривалого застосування таких препаратів необхідно враховувати під час планування та надання реабілітаційних послуг, зокрема із застосування терапевтичних вправ на розтягнення?
*a. Компресійні переломи хребців
b. Затримка статевого дозрівання
c. Затримка росту
d. Ожиріння
e. Підвищення рівня глюкози в крові

150. Якими є особливості поранень та їх реабілітаційного менеджменту під час катастроф та конфліктів?
*a. Часті інфекційні ускладнення
b. Наявність чіткого маршруту руху пацієнтів
c. Надання допомоги здійснюється переважно висококваліфікованими фахівцями
d. Чіткий документообіг гарантує зберігання та передачу необхідної інформації про характер поранення
e. Найбільш часті одиничні поранення

