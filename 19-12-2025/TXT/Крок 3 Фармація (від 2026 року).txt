1. Законодавство України регламентує порядок відпуску лікарських засобів та супутніх товарів з аптечних закладів. Якій групі населення заборонено продаж та доставка ліків?
a. Особам похилого віку
b. Підліткам 15-18 років
c. Покупцям із психічними захворюваннями
*d. Дітям до 14 років
e. Заборону не встановлено

2. У якому місці найкраще розташувати новий безрецептурний препарат у залі обслуговування з позицій мерчендайзингу?
a. У закритій шафі
b. Біля входу в аптеку
c. На нижній полиці
d. На верхній полиці
*e. На полиці на рівні очей

3. Відповідно до вимог чинного законодавства, фінансова звітність підприємства складається з п'яти обов'язкових документів. У якому з них буде відображено довгостроковий кредит аптечного закладу?
a. Звіті про фінансові результати
*b. Балансі підприємства
c. Примітках до фінансової звітності
d. Звіті про власний капітал
e. Звіті про рух грошових коштів

4. Який економічний показник дозволяє оцінити ефективність торгово-фінансової та виробничої діяльності аптеки?
a. Товарообіговість
b. Сальдо
c. Торговельні накладення
d. Інкрементальний показник
*e. Рентабельність

5. Яку основу використовують під час виготовлення мазей для дітей, якщо в рецепті немає інших вказівок?
a. Вазелін сорту "Для очних мазей"
*b. Стерильну вазелін-ланолінову (9:1)
c. Вазелін
d. Стерильну поліетиленоксидну
e. Стерильну вазелін-ланолінову (1:1)

6. Який лікарський засіб для симптоматичного лікування сезонного алергічного риніту належить до глюкокортикостероїдів місцевого застосування?
a. Нафазолін
b. Фенілефрин
c. Азеластин
*d. Беклометазон
e. Ксилометазолін

7. Під час контролю якості тирлича коренів виконується випробування "Показник гіркоти". Оскільки визначення проводиться різними експертами, то використовують розчин порівняння для розрахунку коефіцієнта кореляції експертів. Укажіть речовину, яка застосовується для приготування цього розчину.
a. Фруктози дигідрат
*b. Хініну гідрохлорид
c. Натрію хлорид
d. Глюкози моногідрат
e. Лимонна кислота

8. В аптечній технології лікарських засобів існують особливі (утруднені) випадки виготовлення водних розчинів. Укажіть умови розчинення кристалів міді сульфату у воді.
a. Розчиняють у гарячій воді
b. Розчиняють у насиченому розчині калію йодиду
*c. Подрібнюють із невеликою кількістю води перед розчиненням
d. Розчиняють у попередньо профільтрованій чи процідженій воді
e. Під час розчинення додають натрію гідрокарбонат

9. За що відповідає уповноважена особа суб'єкта господарювання, яка провадить господарську діяльність із роздрібної торгівлі лікарськими засобами?
*a. Функціонування системи якості
b. Фінансову звітність та облік
c. Закупівлю товарно-матеріальних цінностей
d. Облік та збереження майна
e. Взаємодію з органами місцевого самоврядування

10. Укажіть термін дії електронного рецепта, виписаного на рецептурному бланку форми №1 (ф-1), на лікарські засоби, крім наркотичних (психотропних), що підлягають відпуску за рецептом та повна вартість яких оплачується за рахунок коштів споживача.
a. 60 календарних днів
*b. 90 календарних днів
c. 20 календарних днів
d. 10 календарних днів
e. 30 календарних днів

11. Застосування якого з нижченаведених антибіотиків може викликати побічну дію - синдром "червоної людини"?
a. Доксицикліну
b. Азитроміцину
c. Стрептоміцину
*d. Ванкоміцину
e. Рифампіцину

12. У якому співвідношенні потрібно приготувати настій кореня алтеї, якщо в рецепті не зазначена кількість сировини?
a. 1:30
b. 1:5
*c. 1:20
d. 1:10
e. 1:1

13. За вмістом якої групи біологічно активних речовин проводять стандартизацію собачої кропиви трави згідно з вимогами ДФУ?
a. Полісахаридів
b. Ефірних олій
*c. Флавоноїдів
d. Алкалоїдів
e. Кумаринів

14. Який аналіз провів спеціаліст фармацевтичного підприємства, здійснивши порівняльні дослідження внутрішнього середовища і зовнішніх умов, проаналізувавши сильні та слабкі сторони, можливості та загрози?
a. VED
b. АВС
c. PEST
d. VEN
*e. SWOT

15. Укажіть перелік лікарських засобів, що відпускаються без рецепта для симптоматичного лікування болю у м'язах та спині з групи нестероїдних протизапальних та протиревматичних засобів для місцевого застосування.
a. Гепарин, Троксерутин, Есцин
*b. Ібупрофен, Індометацин, Німесулід
c. Хлорамфенікол, Декаметоксин, Кислота мефенамінова
d. Сульфадіазин срібла, Сульфатіазол, Сульфаніламід
e. Кислота ацетилсаліцилова, Метамізол натрію, Парацетамол

16. До якої фармакологічної групи належать клавуланова кислота й тазобактам?
a. Пеніциліни
b. Макроліди
c. Тетрацикліни
d. Фторхінолони
*e. Інгібітори beta-лактамаз

17. У монографії ДФУ "Цефотаксим для ін'єкцій" описано приготування випробовуваного розчину у воді, вільній від вуглецю діоксиду, і вказано, що одержаний розчин має бути прозорим. Укажіть речовину, з якою фахівець має порівняти одержаний розчин, щоб виконати це випробування.
a. Етанол
*b. Вода
c. Пентанол
d. Гліцин
e. Гідразин

18. Для пацієнтів із порушеннями функції якого органа існують обмеження щодо застосування лікарських засобів, які містять йод, під час симптоматичного лікування захворювань горла?
a. Серця
b. Нирок
c. Печінки
d. Підшлункової залози
*e. Щитоподібної залози

19. Залежно від змісту господарських операцій у фармації використовують різні види цін. Як називаються ціни, рівень яких штучно занижений, порівняно з цінами за звичайними комерційними операціями?
*a. Демпінгові
b. Договірні
c. Фіксовані
d. Регульовані
e. Монопольні

20. Пацієнт віком 42 роки з ревматоїдним артритом в анамнезі має виразкову хворобу дванадцятипалої кишки. Який лікарський засіб із групи НПЗЗ можна йому рекомендувати?
*a. Целекоксиб
b. Iндометацин
c. Напроксен
d. Диклофенак
e. Ацетилсаліцилову кислоту

21. Пацієнт віком 70 років хворіє на артеріальну гіпертензію та доброякісну гіперплазію передміхурової залози. Який препарат із групи антигіпертензивних лікарських засобів є препаратом вибору для цього пацієнта?
a. Клонідин
*b. Доксазозин
c. Лізиноприл
d. Бісопролол
e. Ірбесартан

22. Протягом скількох робочих днів ліцензіат, у разі ліквідації місця провадження господарської діяльності, зобов'язаний подати до органу ліцензування відповідну заяву щодо ліквідації місця провадження господарської діяльності?
a. 60
b. 30
c. 20
d. 15
*e. 10

23. Згідно з Настановою "Лікарські засоби. Належна практика зберігання", умови зберігання лікарських засобів (ЛЗ) повинні відповідати зазначеній у маркуванні інформації, яка враховує температуру зберігання та відносну вологість. Результати яких досліджень є основою для визначення умов зберігання?
a. Валідація методик
b. Кваліфікація фахівців
c. Сертифікація процесу
*d. Випробування стабільності ЛЗ
e. Прекваліфікація виробництва

24. Для очищення жирної шкіри використовують лікувально-косметичні лосьйони, до складу яких уводять кератолітичні компоненти. Яка з нижченаведених речовин має такі властивості?
*a. Кислота саліцилова
b. Метилцелюлоза
c. Розчин водню пероксиду
d. Гліцерин
e. Сік алое

25. Залежно від того, яка організація приймає стандарти, вони поділяються на міжнародні, регіональні та національні. Дайте визначення поняттю "національний стандарт".
a. Стандарт, прийнятий міжнародною організацією зі стандартизації та доступний для широкого кола користувачів
b. Документ, що встановлює правила, настанови чи характеристики щодо діяльності або її результатів
*c. Стандарт, прийнятий національним органом стандартизації та доступний для широкого кола користувачів
d. Документ, що містить систематизований звід або перелік будь-яких об'єктів і дає змогу віднайти об'єкт за новим позначенням
e. Регіональний стандарт, прийнятий європейською організацією зі стандартизації

26. Як можна класифікувати трудову адаптацію, що ґрунтується на пристосуванні до керівника та колег чи колективу і відображає загалом систему стосунків між людьми в процесі спільної праці?
a. Психофізіологічна
b. Первинна
c. Вторинна
*d. Соціально-психологічна
e. Професійна

27. При якому захворюванні лікар має право виписати рецепт на безоплатний або пільговий відпуск лікарських засобів пацієнту незалежно від основного захворювання?
a. Церебральному паралічі
b. COVID-19
c. Розсіяному склерозі
*d. СНІДу та ВІЛ-інфекції
e. Туберкульозі

28. Начальнику медичної служби військової частини в кінці фінансового року необхідно запланувати витребування медичного майна та техніки на наступний рік у мирний час. Як він буде здійснювати витребування медичного майна та техніки?
a. За фактичною потребою та з урахуванням їх забезпеченості до кінця року
*b. На підставі норм постачання та забезпеченості медичним майном на початок року
c. З урахуванням потреб та можливостей здійснення замовлень медичного майна
d. За власним бажанням військових частин
e. На підставі фактичних запитів військових частин

29. До аптеки звернулася жінка з алергічним ринітом. Вона працює диспетчером в аеропорту, має шлуночкову тахіаритмію і зараз приймає кетоконазол. Укажіть найоптимальніший антигістамінний засіб у цьому разі.
a. Азеластин
*b. Фексофенадин
c. Лоратадин
d. Левоцетиризин
e. Хлоропірамін

30. Яким чином визначається однорідність супозиторіїв екстемпорального виготовлення?
a. Мікроскопічно
b. Візуально на поперечному зрізі
c. За допомогою ситового аналізу
*d. Візуально на поздовжньому зрізі
e. Рефрактометрично

31. Які дії заборонені для підтримання ліцензіатом відповідності санітарного стану приміщень та устаткування аптеки вимогам санітарно-протиепідемічного режиму аптечних закладів?
a. Дезінфекція
*b. Сухе прибирання
c. Застосуванням мийних засобів
d. Використання окремого інвентаря
e. Дератизація

32. Під час надзвичайної ситуації у зоні дій медична рота бригади потребує організації ефективного медичного постачання. Яка структурна одиниця медичного постачання медичної роти буде відповідальна за ці завдання?
*a. Аптека медичної роти та медичний склад
b. Склад і пересувна ремонтна група
c. Аптека медичної роти та стабілізаційний пункт медичної роти
d. Аптека медичного пункту та пункт управління
e. Аптека медичного пункту та евакуаційний взвод

33. Укажіть речовину, водний розчин якої фармацевт фільтрує гарячим крізь паперовий фільтр.
a. Міді сульфат
b. Натрію тетраборат
c. Йод
d. Кислота борна
*e. Кальцію глюконат

34. До аптеки звернувся пацієнт зі скаргами на діарею і попросив відпустити йому лопераміду гідрохлорид у таблетках. Укажіть протипоказання до застосування лопераміду.
a. Хронічна діарея
b. Водяниста діарея
*c. Кров'яниста діарея
d. Діарея мандрівників
e. Гостра діарея

35. У яких умовах повинні зберігатися дієтичні добавки в аптечному закладі?
a. У сухому місці
b. Разом із рослинною сировиною
c. Разом із іншими лікарськими засобами
d. У темному місці
*e. Окремо від іншої продукції

36. Які противірусні засоби прямої дії, що є інгібіторами зворотної транскриптази ВІЛ, застосовуються для антиретровірусної терапії дорослих, підлітків і дітей?
a. Ацикловір, рибавірин
b. Уміфеновір, озельтамівір
c. Фамцикловір, валацикловір
*d. Ламівудин, зидовудин
e. Тилорон, інозин пранобекс

37. Порекомендуйте відвідувачу аптеки антигістамінний препарат для місцевого застосування при алергічному риніті.
*a. Азеластин
b. Нафазолін
c. Протаргол
d. Ксилометазолін
e. Оксиметазолін

38. Які вимоги висуваються до спеціалістів, що не працювали понад п'ять років за зазначеною у дипломі, сертифікаті (посвідченні) спеціальністю, для отримання допуску до провадження діяльності з виробництва (виготовлення) лікарських засобів в умовах аптеки, роздрібної торгівлі лікарськими засобами?
a. Проходження перепідготовки на циклах тематичного удосконалення
*b. Проходження перепідготовки на циклах спеціалізації зі спеціальності
c. Відвідування заходів безперервного розвитку (майстер-класів)
d. Участь у конференціях за напрямом професійної діяльності
e. Публікація статей у наукових журналах

39. До аптеки звернувся чоловік віком 25 років із застудою, основним симптомом якої є біль у горлі. Яку із нижченаведених скарг можна вважати "загрозливим" симптомом?
a. Підвищення температури тіла до субфебрильної
b. Незначна слабкість
*c. Порушення ковтання
d. Сухий помірний кашель
e. Нежить

40. Лікарські засоби якої групи повинні перш за все входити до складу тактичної індивідуальної медичної аптечки (IFAK), що використовується для надання домедичної допомоги пораненим під час бойових дій?
a. Знеболювальні
b. Протиалергійні
c. Протигрибкові
*d. Кровоспинні
e. Протизапальні

41. Які лікарські засоби за міжнародними непатентованими назвами передбачені для комплектації набору таблеток (Pill pack) у складі аптечок медичних загальновійськових індивідуальних (АМЗІ)?
a. Мелоксикам, лопераміду гідрохлорид, екстракт валеріани
b. Парацетамол, вугілля активоване, амброксол
*c. Парацетамол, мелоксикам, левофлоксацин
d. Мелоксикам, лоратадин, вугілля активоване
e. Левофлоксацин, амброксол, лопераміду гідрохлорид

42. Під час ідентифікації лікарської рослинної сировини, яка містить ефірні олії, звернули увагу на наявність залозок, що складаються з восьми клітин, розташованих у два ряди та чотири яруси. Представники якої родини мають таку особливість?
*a. Asteraceae
b. Pinaceae
c. Lamiaceae
d. Myrtaceae
e. Apiaceae

43. До аптеки надійшов рецепт, що містить фармацевтичну несумісність: begin Sulfuris 1,0 Olei Ricini 10,0 Spiritus aethylici 70% 20 ml Misce. Da. Signa: Наносити на уражені ділянки. Укажіть вид фармацевтичної несумісності.
*a. Незмішуваність інгредієнтів
b. Нерозчинність інгредієнтів
c. Коагуляція колоїдної системи
d. Розшарування емульсії
e. Хімічна взаємодія

44. Із якими біологічно активними речовинами, що містяться в корі крушини, пов'язаний проносний ефект препаратів цієї лікарської рослинної сировини?
*a. Антраценпохідними
b. Ксантонами
c. Полісахаридами
d. Кумаринами
e. Простими фенолами

45. Який лікарський засіб із групи інгібіторів АПФ рекомендовано використовувати як засіб "швидкої допомоги" при гіпертонічному кризі до прибуття бригади екстреної (швидкої) медичної допомоги?
a. Фуросемід
b. Ніфедипін
*c. Каптоприл
d. Нітрогліцерин
e. Амлодипін

46. Яку особливість фенолу кристалічного фармацевт повинен враховувати під час виготовлення олійного розчину?
a. Розчиняти за високої температури
b. Відважувати на пергаментному папері, тому що ця речовина залишає забарвлений слід
c. Швидко відважувати на пергаментному папері, тому що ця речовина летка та її пари здатні діяти на метал
*d. Відважувати на пергаментному папері, уникаючи торкання пальцями (можливі опіки)
e. Розчиняти за низької температури

47. Укажіть перелік лікарських засобів, які відпускаються без рецепта для симптоматичного лікування болю в горлі.
a. Ксилометазолін, Оксиметазолін, Трамазолін
b. Амброксол, Бромгексин, Карбоцистеїн
c. Сульфатіазол, Сульфаніламід, Хлорамфен
*d. Амбазон, Гексетидин, Декаметоксин
e. Ацетилсаліцилова кислота, Парацетамол, Метамізол натрію

48. Яку лікарську рослинну сировину з нижченаведеного можна рекомендувати пацієнту як відхаркувальний засіб?
a. Буркуну траву
*b. Подорожника великого листя
c. Вільхи супліддя
d. Розторопші плоди
e. Шипшини плоди

49. Укажіть ефірну олію, основним компонентом якої є цинеол.
a. Шавлієва
*b. Евкаліптова
c. Лимонна
d. М'ятна
e. Лавандова

50. Хто затверджує перелік життєво необхідного та найбільш важливого медичного майна, що утримується на медичних складах для забезпечення військ у надзвичайних ситуаціях мирного часу, згідно з Порядком постачання медичного майна Збройним Силам України в мирний час?
a. Військовий лікар
b. Начальник Держлікслужби з лікарських засобів
*c. Начальник служби забезпечення медичним майном
d. Начальник військово-польової аптеки
e. Начальник генерального штабу

51. Під час випробувань ацетилсаліцилової кислоти встановлено, що 1 г цієї субстанції розчиняється в 5 мл етанолу 96%. Яка розчинність ацетилсаліцилової кислоти відносно розчинника згідно з Державною Фармакопеєю України?
a. Малорозчинна
b. Дуже легкорозчинна
c. Частково розчинна
d. Помірно розчинна
*e. Легкорозчинна

52. Уміст якої групи біологічно активних речовин повинен контролювати фахівець у лікарській рослинній сировині "Дуба кора" згідно з вимогами ДФУ?
a. Алкалоїдів
b. Полісахаридів
c. Гідроксикоричних кислот
*d. Танінів
e. Флавоноїдів

53. Асистент фармацевта готує порошки, до складу яких входить натрію тетраборат. Укажіть особливість його введення до цієї лікарської форми.
a. Використовують тритурацію
*b. Розтирають зі спиртом етиловим
c. Застосовують метод "тришаровості"
d. Застосовують для затирання пор ступки
e. Додають в останню чергу

54. Який розчин готують, насипаючи лікарську речовину тонким шаром на велику поверхню води, залишаючи до розчинення?
*a. Протаргол
b. Коларгол
c. Танін
d. Рибофлавін
e. Іхтіол

55. Із якою метою під час надання домедичної та першої медичної допомоги використовується "оклюзійна торакальна пов'язка (наліпка) на гелевій основі з клапаном (або без клапана)", що передбачена Переліком лікарських засобів та медичних виробів, які повинні бути в складі аптечок медичних загальновійськових індивідуальних?
a. Зупинки масивної зовнішньої кровотечі при вогнепальному пораненні голови
b. Транспортної іммобілізації кінцівки при частковій ампутації
c. Зменшення тепловтрат чи перегрівання людського тіла в екстрених випадках
d. Знерухомлення кінцівки при відкритих переломах, де зламана кістка виступає назовні
*e. Перешкоджання потраплянню повітря в рану при зовнішньому відкритому пневмотораксі

56. Результати яких досліджень є критерієм відповідності генеричного лікарського засобу оригінальному та можливості їх взаємозамінності?
a. Рандомізованих клінічних досліджень
b. Порівняльних клінічних досліджень
*c. Біоеквівалентності
d. Розчинності при різних рН
e. Обмежених клінічних досліджень

57. При потенціометричному визначенні рН згідно з вимогами ДФУ вимірюють різницю потенціалів між двома електродами - індикаторним та електродом порівняння, які занурюються у випробовуваний розчин. Укажіть індикаторний електрод, придатний для цього визначення.
a. Стандартний
b. Платиновий
c. Кисневий
d. Металічний
*e. Скляний

58. Яку з нижченаведених допоміжних речовин можна застосовувати як антифрикційну речовину під час виготовлення таблеток?
a. Ацетилфталілцелюлозу
b. Ксиліт
c. Воду очищену
d. Натрію гідрокарбонат
*e. Тальк

59. Пацієнт віком 60 років із артеріальною гіпертензією тривалий час приймав клофелін. Через деякий час після покращення стану та нормалізації артеріального тиску він раптово припинив уживання препарату. Виникнення якої побічної реакції можливе у разі раптової відміни клофеліну?
a. Диспепсія та нудота
b. Сухий кашель
c. Біль в епігастрії
*d. Гіпертензивний криз
e. Зниження артеріального тиску

60. До якої категорії можна віднести очний імплант, матриця якого складається із кополімерів молочної та гліколевої кислоти, після введення поступово розчиняється і вивільнює активні фармацевтичні інгредієнти та не потребує видалення?
*a. Біорозчинні
b. Осмотичні
c. Дифузійні
d. Мінімси
e. Нерозчинні

61. Укажіть спосіб уведення атропіну сульфату до основи, яка містить ланолін і вазелін, під час виготовлення мазі за рецептом лікаря.
*a. Розчиняють у мінімальній кількості води, емульгують ланоліном
b. Розчиняють у спирто-водо-гліцериновій суміші (1:6:3) незалежно від прописаної кількості
c. Додають у вигляді порошку, подрібненого до максимального ступеня дисперсності
d. Розчиняють у частині основи
e. Розчиняють у всій основі

62. Розподіл рацемічної суміші дозволяє значно покращити фармакокінетичні та фармакодинамічні характеристики лікарського засобу. Рацемічним ізомером якого препарату є левофлоксацин?
a. Левоцетиризину
b. Ципрофлоксацину
c. Норфлоксацину
d. Геміфлоксацину
*e. Офлоксацину

63. Яка з нижченаведених речовин буде утворювати суспензійну мазь із вазелін-ланоліновою основою (1:1)?
a. Ментол
*b. Ксероформ
c. Протаргол
d. Танін
e. Олія оливкова

64. Дисперсну фазу косметичних гелів формують гелеутворювачі. Яка з нижченаведених речовин належить до природних рослинних гелеутворювачів?
*a. Пектин
b. Натрій карбоксиметилцелюлоза
c. Декстран
d. Колаген
e. Желатин

65. Фармацевт готує мікстуру, до складу якої входить натрію бромід, настойка валеріани та вода. Яку кількість концентрованого розчину натрію броміду 20% (1:5) використає спеціаліст, якщо кількість сухої речовини становить 3,0 г?
a. 10 мл
*b. 15 мл
c. 50 мл
d. 5 мл
e. 30 мл

66. Який наслідок чекає на завідувача аптеки через відсутність організаційного механізму управління системою адаптації персоналу або його декларативний характер?
a. Зниження витрат, необхідних для введення нового співробітника в справи
b. Визнання і сприйняття новим співробітником норм і цінностей колективу
c. Прийняття новим співробітником своєї соціальної ролі у колективі
*d. Високий рівень плинності кадрів, швидке звільнення нових співробітників
e. Налагоджена система нематеріальної мотивації

67. Пацієнту для лікування сечокам'яної хвороби, спричиненої уратними каменями, призначено препарат, механізм дії якого пов'язаний зі здатністю інгібувати фермент ксантиноксидазу. Укажіть цей препарат.
*a. Алопуринол
b. Урсодезоксихолева кислота
c. Домперидон
d. Ципрофлоксацин
e. Фуразидин

68. Який із факторів знижує рівень зацікавленості фахівця в активізації власних зусиль та прояву ініціативності для досягнення мети діяльності організації?
a. Корпоративна система професійного розвитку
b. Чітко визначені ключові показники ефективності діяльності
c. Розширення кола повноважень
d. Збіг цілей фахівця та організації
*e. Невизнання досягнутих успіхів

69. Укажіть періодичність зміни технологічного одягу та взуття працівниками аптечного закладу.
a. Не рідше ніж 1 раз на 10 днів
b. Не рідше ніж 1 раз на тиждень
*c. Не рідше ніж 2 рази на тиждень
d. Не рідше ніж 1 раз на місяць
e. Не рідше ніж 2 рази на місяць

70. Яку з нижченаведених лікарських речовин завжди дозують за масою під час приготування лікарських форм?
a. Кислоту хлористоводневу
*b. Гліцерин
c. Настойку валеріани
d. Спирт етиловий
e. Воду очищену

71. Згідно із законом України "Про лікарські засоби" в Україні лікарські засоби (ЛЗ) допускаються до застосування після їхньої державної реєстрації. Укажіть ЛЗ, які не підлягають державній реєстрації відповідно до цього Закону.
a. Увезені в Україну імпортні ЛЗ для реалізації на вітчизняному ринку
*b. Виготовлені в аптеці на замовлення лікувально-профілактичного закладу
c. Промислово виготовлені в Україні для експортування
d. Промислово виготовлені в Україні для лікування орфанних захворювань
e. Промислово виготовлені в Україні для лікування онкологічних хворих

72. Таблетки розчинні - це таблетки, які перед застосуванням розчиняються у воді. За яких умов потрібно досліджувати ці таблетки на розпадання?
a. Рідке середовище - кислота оцтова, температура 15-25^oС
b. Рідке середовище - розчин кислоти хлористоводневої, температура 15-25^oС
*c. Рідке середовище - вода, температура 15-25^oС
d. Рідке середовище - вода, температура 45-50^oС
e. Рідке середовище - фосфатний буферний розчин рН=6,8, температура 15-25^oС

73. Медичне сортування проводиться під час надзвичайних ситуацій, що пов'язані з великою кількістю поранених. На скільки сортувальних категорій розподіляються потерпілі та за якими категоріями?
a. Три сортувальні групи за станом здоров'я
b. Дві сортувальні групи за станом здоров'я та потребою в однорідних лікувальних та евакуаційних заходах
c. Дві сортувальні групи за потребою в евакуаційних заходах
d. На догоспітальному етапі медичне сортування не проводиться
*e. Чотири сортувальні групи за станом здоров'я та потребою в однорідних лікувальних та евакуаційних заходах

74. Яку процедуру потрібно застосувати при формуванні груп для проведення клінічного дослідження лікарського засобу, що дозволить мінімізувати  систематичні помилки та упередженість дослідника?
a. Абстрагування
b. Валідацію
c. Індивідуалізацію
*d. Рандомізацію
e. Формалізацію

75. Укажіть із нижченаведених лікарських засобів антибіотик полієнового ряду для лікування системних і локалізованих мікозів (кандидозів).
a. Азитроміцин
*b. Ністатин
c. Лінкоміцин
d. Клотримазол
e. Амікацин

76. Яку водну витяжку готують із суміші рослинного матеріалу та води, настоюють на киплячій водяній бані впродовж 30 хв, потім 10 хв охолоджують, проціджують і доводять до необхідного об'єму очищеною водою?
a. Густий екстракт
*b. Відвар
c. Настойку
d. Настій
e. Рідкий екстракт

77. Як називаються особи, що під час бойових дій отримали поранення, ураження чи захворювання, за станом здоров'я втратили боєздатність чи працездатність не менше ніж на одну добу та потрапили в медичні пункти або лікувальні заклади?
a. Незворотні втрати особового складу військ
b. Небойові санітарні втрати
c. Загальні втрати особового складу військ
*d. Бойові санітарні втрати
e. -

78. До лабораторії фармацевтичної компанії надійшла субстанція "Дилтіазему гідрохлорид". Який реактив використовують для аналізу цієї речовини на наявність домішки важких металів?
a. Калію тетрайодомеркурат
b. Гідроксихінолін
c. Тіогліколева кислота
d. Дифеніламін
*e. Тіоацетамід

79. У тактичній медицині під час надання домедичної допомоги пораненому застосовується правило "C–A–B–C" (сильна кровотеча, дихальні шляхи, дихання, кровообіг). Що передбачає це правило?
*a. Практику визначення ознак життя та порядок надання домедичної допомоги потерпілим
b. Практику встановлення діагнозу та порядок надання першої медичної допомоги потерпілим
c. Практику визначення логістичних шляхів та порядок медичної евакуації потерпілим
d. Практику встановлення пріоритетів та алгоритм медичного сортування потерпілим
e. Порядок діагностування хронічних захворювань та надання першої лікарської допомоги потерпілим

80. До аптеки звернувся відвідувач зі скаргами на кашель із утрудненим відходженням мокротиння. Який лікарський засіб із нижченаведених можна порекомендувати йому для симптоматичного лікування продуктивного кашлю?
a. Кодеїн
b. Бутамірат
c. Глауцин
d. Преноксдіазин
*e. Ацетилцистеїн

81. Який показник визначається діленням суми товарообігу на одного працівника середньоспискової чисельності аптеки?
a. Прибуток
b. Товарообіговість
c. Рентабельність
*d. Продуктивність праці
e. Торгові накладення

82. Укажіть лікарську форму для зовнішнього застосування, що містить суму рослинних екстрактів, диспергованих у липкій основі на основі каучуку, нанесеній на тканинні стрічки, і чинить місцеву дію.
a. Гідрогель
b. Ліпофільний гель
c. Крем ліпофільний
*d. Пластир нашкірний
e. Припарка

83. До аптеки звернувся відвідувач щодо герпетичного висипу на верхній губі. Укажіть лікарський засіб для етіотропної терапії.
a. Оксид цинку
*b. Ацикловір
c. Бензилбензоат
d. Перметрин
e. Повідон-йод

84. Яка побічна реакція найчастіше виникає під час застосування антацидів, що містять магній?
a. Закреп
b. Агранулоцитоз
*c. Послаблююча дія
d. Нефротоксичність
e. Гепатотоксичність

85. На кого із суб'єктів забезпечення цивільного захисту покладено завдання з організації надання домедичної допомоги постраждалим у зоні надзвичайної ситуації?
a. Кабінет Міністрів України
b. Центральний орган виконавчої влади, що забезпечує формування державної політики у сфері цивільного захисту
*c. Центральний орган виконавчої влади, що реалізує державну політику у сфері цивільного захисту
d. Раду міністрів Автономної Республіки Крим, обласні Київську та Севастопольську міські державні адміністрації
e. Службу медицини катастроф України

86. Який жарознижувальний лікарський засіб є препаратом вибору для дитини віком 7 місяців?
a. Парацетамол (таблетки)
b. Ацетилсаліцилова кислота (таблетки)
c. Ібупрофен (капсули)
*d. Парацетамол (суспензія)
e. Німесулід (порошок)

87. Під час візиту до лікаря-стоматолога з приводу видалення зуба у пацієнта після застосування місцевої анестезії розвинувся анафілактичний шок. Який лікарський засіб міг спричинити таку прогнозовану побічну реакцію?
*a. Лідокаїн
b. Лізиноприл
c. Лінкоміцин
d. Ловастатин
e. Лансопразол

88. В аналітичній лабораторії був визначений індекс набухання для лікарської рослинної сировини (ЛРС), що містить гетерополісахариди. Наявність якої речовини в ЛРС визначається у такий спосіб?
a. Муреїну
b. Хітину
*c. Слизу
d. Інуліну
e. Глікогену

89. На який мікроорганізм спрямована дія кларитроміцину, що призначили пацієнту з виразкою пілоричного відділу шлунка?
a. Mycoplasma pneumoniae
b. Haemophilus influenzae
c. Chlamydia pneumoniae
*d. Helicobacter pylori
e. Streptococcus pneumoniae

90. Який стабілізатор потрібно застосувати під час виготовлення екстемпорального 2%-го розчину новокаїну для ін'єкцій?
a. Кальцію карбонат
b. Калію гідроксид
c. Натрію хлорид
*d. Кислоту хлористоводневу
e. Натрію гідрокарбонат

91. Про який вид побічної реакції має повідомити фармацевт через карту-повідомлення за наявності у пацієнта реакції на використання лікарського засобу, характер або тяжкість проявів, що не призводить до смерті, не становить загрози для життя, не вимагає госпіталізації або збільшення терміну госпіталізації, не викликає стійкої або значної непрацездатності чи інвалідності та вроджених аномалій чи вад розвитку та не має іншої важливої медичної оцінки?
a. Серйозну
b. Незафіксовану
c. Непередбачену
*d. Несерйозну
e. Передбачену

92. Фармацевт виготовляє офтальмологічний лікарський засіб. Які допоміжні речовини використовує спеціаліст із метою запобігання контамінації та розмноження мікроорганізмів у ліках?
a. Стабілізатори
b. Пролонгатори
c. Розчинники
*d. Консерванти
e. Солюбілізатори

93. Згідно із Законом України "Про лікарські засоби", незареєстровані лікарські засоби дозволено ввозити на митну територію України, якщо вони у встановленому порядку дозволені до застосування на території США або держав-членів ЄС і розроблені для лікування особливих патологій. Для лікування яких захворювань можна ввозити такі ліки?
*a. Рідкісних (орфанних)
b. Гастроентерологічних
c. Неврологічних
d. Тропічних (малярії)
e. Онкологічних

94. Яку концентрацію спирту етилового використає фармацевт для виготовлення 1%-го розчину левоміцетину спиртового?
*a. 70%
b. 96%
c. 95%
d. 60%
e. 90%

95. На яких територіях заборонено провадити господарську діяльність із реалізації лікарських засобів через мобільні аптечні пункти?
a. У сільській місцевості у разі відсутності аптеки
*b. В обласних центрах та містах на території України з кількістю населення понад 100 тисяч осіб
c. У межах територій, де ведуться активні бойові дії, за переліком, затвердженим Мінреінтеграції
d. У сільській місцевості у разі відсутності аптечного пункту
e. У межах територій, на яких уведено надзвичайний стан, на період надзвичайного стану

96. Який центральний орган виконавчої влади реалізує державну політику у сфері контролю якості та безпеки лікарських засобів?
a. Міністерство охорони здоров'я України
b. Український науковий фармакопейний центр якості лікарських засобів
c. Всесвітня організація охорони здоров'я
*d. Державна служба України з лікарських засобів та контролю за наркотиками
e. Державний експертний центр

97. Який лікарський засіб використовують для лікування патології новонародженого, зумовленої дефіцитом сурфактанту, і як засіб неонатальної профілактики респіраторного дистрес-синдрому?
a. Глауцин
b. Бутамірат
c. Бромгексин
*d. Амброксол
e. Ацетилцистеїн

98. Через можливість виникнення яких побічних фармакологічних властивостей фторхінолони протипоказані пацієнтам віком до 14 років?
a. Гепатотоксичних
*b. Хондротоксичних
c. Нефротоксичних
d. Тератогенних
e. Кардіотоксичних

99. Пацієнт знаходиться в інфекційному відділенні в тяжкому стані. До одержання результатів бактеріологічного аналізу йому призначили цефтріаксон в/в 2 рази на день по 1,0 г. До якої фармакологічної групи належить цей лікарський засіб?
a. Карбапенеми
b. Пеніциліни
c. Аміноглікозиди
d. Монобактами
*e. Цефалоспорини

100. У рецептурно-виробничому відділі аптеки готують супозиторії методом виливання. Яку гідрофобну супозиторну основу використає фармацевт?
a. Желатинно-гліцеринову основу
b. Масло какао
*c. Бутирол
d. Масло лавра черешкового
e. Поліетиленоксидну основу

101. Кількісне визначення калію хлориду в субстанції, згідно з вимогами ДФУ, проводять методом осаджувального титрування з потенціометричною фіксацією кінцевої точки титрування. Який розчин є титрантом у цьому методі?
*a. Срібла нітрату
b. Амонію тіоціанату
c. Кислоти хлористоводневої
d. Калію нітрату
e. Кислоти азотної

102. Відпуск лікарських засобів з аптек може здійснюватися за паперовими або електронними рецептами. Скільки лікарських засобів можна виписати в одному електронному рецепті?
a. Два
*b. Один
c. Чотири
d. П'ять
e. Три

103. Про який вид побічної реакції має повідомити фармацевт до ДП "Державний експертний центр Міністерства охорони здоров'я України" через карту-повідомлення за наявності у пацієнта реакції на використання лікарського засобу, характер або тяжкість проявів якої узгоджуються з наявною інформацією про лікарський засіб в інструкції для медичного застосування зареєстрованого лікарського засобу?
*a. Передбачену
b. Несерйозну
c. Серйозну
d. Непередбачену
e. Незафіксовану

104. Під час обстеження немовляти лікар-неонатолог виявив передчасне закриття артеріальної (Боталової) протоки та легеневу гіпертензію. Відомо, що в ІІІ триместрі вагітності жінка скаржилася на біль у спині та для полегшення стану приймала піридоксин, парацетамол, індометацин, фуросемід, ціанокобаламін. Який із призначених препаратів міг спровокувати дефект?
a. Парацетамол
b. Піридоксин
c. Ціанокобаламін
d. Фуросемід
*e. Індометацин

105. До складу якої з нижченаведених рослин входять фітоестрогени?
*a. Хміль звичайний
b. Горицвіт весняний
c. Ефедра хвощова
d. Бузина чорна
e. Барвінок рожевий

106. Для якої рослинної сировини під час кількісного визначення ефірної олії перегонку продовжують, доки леткі сині компоненти сягнуть нижнього кінця конденсуючої системи?
a. Валеріани коренів
b. Гарбуза насіння
c. Калини плодів
*d. Ромашки квіток
e. Анісу плодів

107. До аптеки звернувся постійний відвідувач віком 69 років зі скаргами на сухий кашель. Фармацевт помітив, що цей відвідувач регулярно отримує в аптеці еналаприл за програмою "Доступні ліки". Що має зробити фармацевт?
a. Порекомендувати ліки від сухого кашлю
b. Запропонувати парові інгаляції
*c. Спрямувати відвідувача до лікаря для корекції антигіпертензивної терапії
d. Здійснити самостійно корекцію дози еналаприлу в бік зменшення
e. Замінити самостійно еналаприл на інший лікарський засіб із цієї групи

108. Яка ознака з нижченаведених характерна для відкритого перелому кісток кінцівки?
a. Зміна довжини кінцівки
b. Припухлість у ділянці ураження
c. -
d. Гематома в ділянці перелому
*e. Кровотеча з рани

109. Уміст магнію хлориду гексагідрату згідно з вимогами ДФУ визначають методом прямого комплексонометричного титрування. Укажіть титрант цього методу.
a. Калію хлорид
b. Натрію гідроксид
*c. Натрію едетат
d. Калію бромід
e. Калію гідроксид

110. За якими принципами здійснюється розподіл постачання медичного майна військовим частинам Збройних Сил України в мирний час?
a. За географічно-кліматичними зонами з урахуванням децентралізації постачання у позаплановому порядку
b. За рівнем забезпеченості гуманітарною допомогою від міжнародних постачальників у плановому порядку
*c. За територіальним принципом у плановому порядку з поєднанням централізованого та децентралізованого постачання
d. За територіальними громадами з урахуванням їх наближеності до кордону країни у позаплановому порядку
e. За пріоритетністю обласних центрів без урахування логістичних шляхів у плановому порядку

111. Фармацевт віком 59 років раптово втратив свідомість. Діагностовано ознаки клінічної смерті. Із яких дій потрібно починати реанімаційні заходи?
a. Уведення аміодарону чи лідокаїну
*b. Виконання зовнішнього масажу серця
c. Виконання конікотомії
d. Застосування потрійного прийому Сафара
e. Уведення атропіну та адреналіну

112. Яку домедичну допомогу потрібно надати потерпілому, якщо він має ознаки обструкції стороннім тілом, але може говорити, кашляти, дихати?
a. При кровотечі у плевральній порожнині
b. При підозрі на повну асфіксію
c. При підозрі на кульове поранення шиї
*d. При порушенні прохідності верхніх дихальних шляхів
e. При струсі головного мозку

113. Пацієнту призначено антидепресант, основним компонентом якого є сухий екстракт із трави звіробою. Про можливе виникнення якого побічного ефекту потрібно попередити пацієнта?
a. Нефротоксичність
b. Зниження артеріального тиску
*c. Фотосенсибілізацію
d. Гепатотоксичність
e. Порушення слуху

114. Яка побічна реакція може розвинутися під час тривалого застосування алюмінійвмісних антацидів у пацієнтів із нирковою недостатністю?
a. Гіперфосфатемія
*b. Енцефалопатія
c. Сухий кашель
d. Дисбактеріоз
e. Діарея

115. Який технологічний процес одержання таблеток доцільно обрати для лікарських речовин, що мають хорошу сипкість та спресовуваність?
a. Формування
*b. Пряме пресування
c. Компактування
d. Пресування з попередньою грануляцією
e. Вологе гранулювання

116. Маркетингові дослідження, які проводила аптечна мережа, показали, що попит на певну групу лікарських засобів не змінився, незважаючи на суттєве зростання вартості товару. Про який вид попиту йдеться?
a. Абсолютно нееластичний
b. Еластичний
*c. Нееластичний
d. Позитивний
e. Абсолютно еластичний

117. Асистент фармацевта готує дерматологічну суспензію, що містить сірку. Укажіть стабілізатор для цієї лікарської форми.
*a. Калійне мило
b. Ксантинова камедь
c. Твін-80
d. Метилцелюлоза
e. Желатоза

118. На які види поділяють медичне майно відповідно до облікової класифікації та Наказу Міністерства оборони України "Про затвердження Порядку постачання медичного майна Збройним Силам України в мирний час"?
a. Фармацевтичне та лікувальне
b. Лабораторне та санітарно-господарче
*c. Інвентарне та витратне
d. Спеціальне та споживче
e. Апаратне та інструментальне

119. Який метод застосовують у фармацевтичній промисловості під час виготовлення м'яких желатинових капсул без шва?
a. Нашарування
b. Плівковий
c. Занурення
d. Пресування
*e. Крапельний

120. Пацієнту з обструктивним бронхітом лікар призначив антибіотик із групи фторхінолонів, а також порекомендував на тлі їх прийому вживати велику кількість рідини - до 2-3 л на добу. Укажіть причину цієї рекомендації.
a. Для попередження гепатотоксичності препарату
b. Для отримання швидшого ефекту від препарату
c. Для запобігання кумуляції лікарського засобу
*d. Для запобігання утворенню голкоподібних кристалів у канальцях нирок
e. Для кращого всмоктування препарату

121. Під час аварії та вибуху на атомній електростанції (АЕС) у повітря було викинуто близько 30 кг радіоактивного йоду. Який із радіопротекторів доцільно застосовувати у цьому разі?
a. Лейцин
b. Азитроміцин
c. Унітіол
*d. Йодид калію
e. Цистамін

122. Яким методом проводять визначення кількісного вмісту ефірної олії у деревію траві відповідно до вимог ДФУ?
*a. Перегонки з водяною парою
b. Колориметрії
c. Спектрофотометрії
d. Титриметрії
e. Гравіметрії

123. Укажіть результат застосування амоксициліну для пацієнтки з діагнозом: тонзиліт, яка приймає комбіновані оральні контрацептиви.
*a. Зниження ефективності контрацепції
b. Підвищення ефективності антибактерійної терапії та контрацепції
c. Зниження антибактеріальної ефективності
d. Підвищення антибактеріальної ефективності
e. Підвищення ефективності контрацепції

124. Скільки років, не враховуючи поточного року, в електронній системі охорони здоров'я зберігаються електронні рецепти на відпущені аптекою наркотичні лікарські засоби?
a. 10
*b. 5
c. 3
d. 2
e. 1

125. До проявів якої негативної реакції чи наслідку може призвести застосування масляних розчинів назальних крапель для симптоматичного лікування алергії в дітей до 2-х років?
a. Підвищення артеріального тиску
b. Кандидозу верхніх дихальних шляхів
c. Розвиток порушень серцевого ритму
d. Виникнення закрепу
*e. Потрапляння їх у легені та розвиток пневмонії

126. Укажіть час розпадання гранул шипучих під час проведення фармако-технологічних досліджень згідно з вимогами ДФУ.
a. До 60 хв
*b. До 5 хв
c. До 45 хв
d. До 15 хв
e. До 30 хв

127. Який метод амортизації доцільно застосовувати до основних засобів, що в міру їх використання протягом корисного терміну зношуються рівномірно?
a. Кумулятивний
*b. Прямолінійний
c. Прискореного зменшення залишкової вартості
d. Виробничий
e. Зменшення залишкової вартості

128. Який вид контролю здійснює уповноважена особа аптеки під час надходження лікарських засобів від постачальника?
*a. Візуальний
b. Контроль при відпуску
c. Фізичний
d. Опитувальний
e. Хімічний

129. Яка форма кредитування передбачає можливість видачі й погашення кредиту декількома частинами (траншами) у межах встановленого ліміту та в зручному режимі для ведення бізнесу позичальника?
a. Кредит на купівлю транспорту
*b. Кредитна лінія
c. Строковий кредит
d. Лізинг
e. Овердрафт

130. Яка з команд медицини катастроф, що створені у складі центрів екстреної медичної допомоги та медицини катастроф, залучається до надання екстреної (швидкої) медичної допомоги постраждалим на місці події та їх медичної евакуації на догоспітальному етапі надання медичної допомоги?
a. Команда медицини катастроф другого типу
*b. Команда медицини катастроф першого типу
c. Бригада швидкої екстреної (швидкої) медичної допомоги
d. Команда медицини катастроф шостого типу
e. Команди медицини катастроф різних типів

131. Для визначення домішок поліциклічних ароматичних вуглеводнів використовують спектрофотометр. Який показник вимірюють цим приладом?
*a. Оптичну густину
b. Кут обертання
c. Динамічну в'язкість
d. Температуру плавлення
e. Температуру кипіння

132. Укажіть аналіз, за результатами якого лікарські засоби розподіляють на три групи відповідно до річного споживання.
*a. АВС
b. FMR
c. VED
d. VEN
e. XYZ

133. Із якою з фармакопей світу гармонізована будова Державної Фармакопеї України 2-го видання?
a. Фармакопеєю Німеччини
b. Фармакопеєю США
c. Британською Фармакопеєю
d. Японською Фармакопеєю
*e. Європейською Фармакопеєю

134. Яку форму влади демонструє лідер, використовуючи наявні у нього захоплюючі особисті характеристики та властивості, що охоче наслідуються підлеглими, які прагнуть бути такими самими, як він?
a. Законна
b. Заснована на примусі
c. Експертна
*d. Еталонна
e. Заснована на винагороді

135. Обсяг реалізації лікарського засобу "Анальгін таб. №10" падає, прибуток знижується, товар продається зі збитком. У якій фазі життєвого циклу перебуває товар?
a. Зростання
b. Розвитку та випробувань
c. Насичення
*d. Спадання
e. Зрілості

136. Укажіть із нижченаведеного переліку лікарську рослинну сировину, що містить ненасичені жирні кислоти та використовується для профілактики атеросклерозу.
a. Вільхи супліддя
b. Ехінацеї трава
c. Кропу плоди
*d. Гарбуза насіння
e. Дягелю кореневища

137. Наступного дня після виготовлення суспензії фармацевт помітив осідання твердих часток. Під час збовтування суспензія відновила свої властивості як гетерогенна система. Як називається цей процес?
a. Кінетична нестійкість
b. Термодинамічна стійкість
*c. Ресуспендованість
d. Коалесценція
e. Інверсія

138. Який лікарський засіб із нижченаведених є найефективнішим для лікування оперізувального герпесу (Herpes zoster)?
*a. Валацикловір
b. Римантадин
c. Тилорон
d. Інтерферон
e. Специфічний імуноглобулін

139. Фармацевт готує супозиторії методом викачування. Пропис містить екстракт красавки, стрептоцид, іхтіол та основу. Завдяки якій речовині, що входить до складу пропису та має склеювальні властивості, супозиторну масу готують без пластифікатора?
a. Екстракту красавки
b. Бутиролу
c. Стрептоциду
d. Маслу какао
*e. Іхтіолу

140. Укажіть косметичний засіб, що використовується для очищення шкіри від забруднень та злущування ороговілих клітин із поверхні шкіри.
a. Віск
*b. Скраб
c. Тонік
d. Пінка
e. Гель

141. Який термін дії електронного рецепта, виписаного на рецептурному бланку №3 (ф-3), на наркотичні (психотропні) лікарські засоби?
a. 15 календарних днів
*b. 10 календарних днів
c. 60 календарних днів
d. 20 календарних днів
e. 30 календарних днів

142. Надання фармацевтичної послуги ґрунтується на двох підходах: "фокус на товар (лікарські засоби)" та "фокус на пацієнта". Яка основна мета фармацевтичної послуги під час реалізації підходу "фокус на пацієнта"?
*a. Здоров'я пацієнта
b. Відпуск лікарських засобів
c. Залучення більшої кількості відвідувачів
d. Підвищення виручки
e. Прибуток

143. Укажіть лікарську форму, що є густою рідиною або драглеподібною масою, яка плавиться за температури тіла.
*a. Лінімент
b. Емульсія
c. Суспензія
d. Паста
e. Мазь

144. Укажіть речовину, під час виготовлення водного розчину якої, як розчинник використовують свіжоотриману, попередньо профільтровану, воду очищену.
a. Міді сульфат
b. Натрію хлорид
*c. Калію перманганат
d. Кислота борна
e. Етакредину лактат

145. Згідно з чинним законодавством екстемпоральні лікарські засоби підлягають внутрішньоаптечному контролю. Під час якого виду контролю проводиться перевірка загальної маси або об'єму лікарської форми?
a. Органолептичного
b. Опитувального
c. Хімічного
*d. Фізичного
e. Письмового

146. Для прийняття рішення про вибір методу лікування лікар зупинився на інформації, що ґрунтується на думці експертів. Якому рівню відповідає ця інформація згідно із засадами доказової медицини?
a. Обмежена достовірність - С
b. -
*c. Невизначена достовірність - D
d. Висока достовірність - А
e. Помірна достовірність - В

147. Який лікарський засіб із нижченаведених можна порекомендувати вагітній жінці для усунення симптомів печії?
a. Омепразол
b. Алюмінію фосфат
c. Алюмінію гідроксид
d. Вісмуту субцитрат
*e. Натрію альгінат

148. Яка побічна реакція може виникнути у разі тривалого застосування антигістамінних лікарських засобів першого покоління?
a. Ідіосинкразія
b. Канцерогенна дія
c. Тератогенна дія
d. Гіперреактивність
*e. Тахіфілаксія

149. Хто здійснює керівництво службою медицини катастроф - особливим видом аварійно-рятувальних служб, формування та працівники яких атестовані для надання екстреної (швидкої) медичної допомоги постраждалим безпосередньо в зоні надзвичайної ситуації та внесені до відповідних реєстрів аварійно-рятувальних служб?
a. Український науково-практичний центр екстреної медичної допомоги та медицини катастроф МОЗ України
b. Центр екстреної медичної допомоги та медицини катастроф
c. Органи місцевого самоврядування
d. Суб'єкт національного рівня координації функціонування служби медицини катастроф
*e. Міністерство охорони здоров'я України

150. Яку форму документації мають використати фармацевти, асистенти фармацевта усіх закладів охорони здоров'я незалежно від форм власності для повідомлення про будь-які випадки побічних реакцій лікарських засобів, вакцини, туберкуліну, відсутності ефективності лікарських засобів та несприятливих подій після імунізації/туберкулінодіагностики?
a. Ф-3
*b. Карту-повідомлення
c. Бланк-замовлення
d. Ф-1
e. Касовий ордер

