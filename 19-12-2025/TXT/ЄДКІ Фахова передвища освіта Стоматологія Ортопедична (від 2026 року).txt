1. Яким вимогам мають відповідати сплави, що використовуються в ортопедичній стоматології?
a. Зносостійкість, висока пластичність, пружність, мінімальна усадка, висока температура плавлення
b. Зносостійкість, висока температура плавлення, високі механічні властивості
*c. Біологічна індиферентність, антикорозійна стійкість, мінімальна усадка, невисока температура плавлення, високі механічні властивості
d. Антикорозійна стійкість, максимальна усадка, невисока температура плавлення, високі механічні властивості
e. Зносостійкість, біологічна індиферентність, мінімальна міцність та пружність, невисока температура плавлення

2. Укажіть інгібітори, що використовують для сповільнення реакції кристалізації гіпсу.
a. Метиловий спирт, тетраборат кальцію, поліпропиленгліколь, сульфатна кислота, сульфід тетраборату
*b. Тетраборат натрію, столярний клей, цукор, етиловий спирт
c. Метанол, нітрат заліза, сульфат срібла, оксид цинку, ефіри
d. Хлорид натрію, хлорид калію, сульфат натрію, сульфат калію, нітрат калію
e. Хлорид кальцію, сульфат цинку, нітрат срібла, метиловий спирт, хлористий натрій

3. Якої помилки припустилися, якщо під час перевірки конструкції протеза в пацієнта змикаються тільки бічні зуби з обох боків, а у фронтальній ділянці - щілина?
a. Помилки під час виготовлення прикусних шаблонів
*b. Визначена передня оклюзія
c. До роботи був прийнятий відбиток, що не відповідає вимогам
d. Визначена одна з бічних оклюзій
e. Неправильно були закріплені моделі під час гіпсування в оклюдатор

4. Які інструменти та матеріали в стоматологічній практиці мають піддаватися стерилізації?
*a. Усі інструменти та матеріали, які контактують з рановою поверхнею
b. Інструменти багаторазового використання
c. Усі інструменти та матеріали, що використовуються під час стоматологічних маніпуляцій
d. Інструменти одноразового використання
e. Нові інструменти та матеріали перед застосуванням

5. Укажіть, який метод гіпсування в кювету воскової композиції протеза застосовують з виставленими передніми зубами на приточці.
a. Косий
*b. Комбінований
c. Прямий
d. Зворотний
e. Обернений

6. Під час виготовлення пластмасового мостоподібного протеза технік зубний на лабораторному етапі проводить заміну воску на пластмасу. Яким методом виготовляється ця конструкція?
a. Паянням
b. Литтям
c. Дублюванням
*d. Полімеризацією
e. Спіканням

7. Укажіть методи виготовлення штучних коронок.
a. Штамповані, литі, опорні
*b. Штамповані, литі, шляхом полімеризації, шляхом обжигу
c. Тимчасові, штамповані, постійні
d. Тимчасові, опорні, постійні
e. Литі, опорні, комбіновані

8. Яку назву має здатність матеріалу чинити опір дії зовнішніх сил, не руйнуючись і не деформуючись?
a. Пластичність
b. Твердість
c. Жорсткість
*d. Міцність
e. Пружність

9. Після оброблення каркаса металокерамічної коронки твердосплавними фрезами технік зубний провів піскоструменеве оброблення. Як має виглядати поверхня каркаса після проведення піскоструменевого оброблення?
a. Гладка однорідна неблискуча поверхня
*b. Шорстка однорідна матова поверхня
c. Шорстка однорідна нематова поверхня
d. Гладка однорідна блискуча поверхня
e. Шорстка однорідна блискуча поверхня

10. Укажіть, які пластмаси належать до базисних.
a. Карбопласт, Фторакс, Протакрил
b. Стадонт, Фторакс, Акрел
c. Карбопласт, Протакрил, Редонт
d. Редонт, Етакрил, Протакрил
*e. Фторакс, Етакрил, Акрел

11. З якою метою на каркас металокерамічної коронки наносять та спікають опак?
a. Для знежирення каркаса перед нанесенням шарів дентину
b. Дає можливість з’єднання металу та кераміки
*c. Для усунення просвічування металевого каркаса
d. Для зняття внутрішнього напруження металу
e. Для збільшення текучості керамічного покриття

12. Що означає термін "адентія"?
a. Розміри коронок, що виходять за межі норми в бік збільшення
b. Розміри коронок, що виходять за межі норми в бік зменшення
c. Анатомічно неправильне положення одного або кількох зубів у зубному ряду
d. Збільшення кількості зубів
*e. Повна або ж часткова відсутність зубів

13. До якого типу пластмас за способом твердіння належить пластмаса "Синма-М"?
*a. Пластмаси гарячої полімеризації
b. Пластмаси подвійного твердіння
c. Пластмаси холодної полімеризації
d. -
e. Фотополімери

14. У якій кімнаті зубопротезної лабораторії проводять приготування пластмасового тіста?
a. Паяльній кімнаті у витяжній шафі
*b. Полімеризаційній кімнаті у витяжній шафі
c. Основній кімнаті за наявності місцевої витяжки
d. Полірувальній кімнаті за наявності місцевої витяжки
e. Будь-якій кімнаті за наявності загальної витяжки

15. Укажіть масове співвідношення порошку та рідини для приготування пластмасового тіста.
a. 2:5
b. 2:3
c. 5:1
*d. 2:1
e. 1:1

16. У пацієнта після року користування повним знімним пластинковим протезом відбувся перелом базису в ділянці фронтальних зубів. Яким матеріалом технік зубний проведе лагодження протеза?
a. Етакрил-02
b. Синма-М
*c. Редонт
d. Бакрил
e. Фторакс

17. Які є види лінійної кламерної фіксації протезів?
a. Точкова, лінійна, площинна
b. Міжальвеолярна, верхньощелепна, нижньощелепна
c. Внутрішньоротова, зовнішньоротова, комбінована
*d. Сагітальна, трансверзальна, діагональна
e. Міжщелепна, однощелепна, позащелепна

18. Виготовляючи знімний протез, під час підготовки моделей до роботи та креслення робочої моделі на ній необхідно нанести певні лінії. Які основні лінії наносять на робочу модель?
a. Межі протеза, естетичний центр, середину альвеолярного відростка, лінії ікол та лінію посмішки
b. Межі протезного поля, зіничну лінію, носо-вушну лінію, серединну лінію моделі
*c. Межі протеза, середину альвеолярного відростка, серединну лінію моделі, ділянки, що підлягають ізоляції
d. Межі протезного поля, середину альвеолярного відростка, лінію ікол, лінію посмішки
e. Середину альвеолярного відростка, серединну лінію моделі, ділянки, що ізолюють, лінію посмішки

19. Укажіть апарат, що відтворює вертикальні, сагітальні та трансверзальні рухи нижньої щелепи.
a. Медіатор
b. Калота
c. Оклюдатор
*d. Артикулятор
e. Бромштром

20. За допомогою якого апарата на моделі визначають паралельність стінок опорних зубів, наносять кламерну лінію та визначають вид і місце розташування кламерів?
a. Артикулятора
*b. Паралелометра
c. Оклюдатора
d. Вібростолика
e. Полімеризатора

21. Після обстеження пацієнта лікар-стоматолог-ортопед рекомендує виготовлення мікропротеза, що відновлює порушену анатомічну цілісність зуба. Яку конструкцію запропонував виготовити лікар?
a. Штучний зуб
*b. Вкладку
c. Імедіат-протез
d. Коронку
e. Капу

22. Техніку зубному треба зробити коронки для захисту препарованих зубів від впливу зовнішнього середовища на час проведення спеціальних підготовчих заходів перед протезуванням. Які коронки буде виготовляти технік?
a. Фіксувальні
b. Опорні
c. Відновлювальні
*d. Тимчасові
e. Напівкоронки

23. Яка послідовність нанесення шарів керамічного покриття на металевий каркас мостоподібного протеза?
a. Емалевий, дентинний, опаковий
b. Опаковий, емалевий, дентинний
c. Емалевий, опаковий, дентинний
*d. Опаковий, дентинний, емалевий
e. Дентинний, емалевий, опаковий

24. Яка оклюзійна крива проходить через жувальні поверхні молярів з правого та лівого боків у поперечному напрямку?
a. Вертикальна
b. Сагітальна
*c. Трансверзальна
d. Центральна
e. Фронтальна

25. У разі якого з'єднання кламер з'єднується з протезом нерухомо, а жувальний тиск передається опорним зубам через кламер?
a. Лабільного
b. Комбінованого
*c. Жорсткого
d. Напівлабільного
e. Сферичного

26. Як називається характерне для кожної людини змикання зубних рядів у центральній оклюзії, що враховують під час конструювання зубних рядів?
a. Висота прикусу
b. Артикуляція
c. Центральна оклюзія
*d. Прикус
e. Фізіологічний спокій

27. Назвіть елементи мостоподібного протеза.
a. Опорні елементи та базис
b. Проміжна частина та кламери
*c. Опорні елементи та проміжна частина
d. Оклюзійна накладка та проміжна частина
e. Опорні елементи та оклюзійна накладка

28. Що вважається найкращим орієнтиром під час моделювання коронки зуба?
a. Муляж
*b. Однойменний зуб протилежного боку
c. Однойменний зуб протилежної щелепи
d. Штучна коронка однойменного зуба
e. Зуб-антагоніст

29. Виберіть із нижченаведених варіантів причину, що обмежує використання металопластмасових коронок у сучасній клініці ортопедичної стоматології.
a. Біоінертні властивості
b. Щільне прилягання коронки
c. Необхідність полірування конструкції
*d. Стирання облицювального матеріалу
e. Низькі естетичні характеристики

30. Як називається відбиток, який відображає стан тканин протезного ложа під час функції?
*a. Функціональний
b. Демонстраційний
c. Активний
d. Анатомічний
e. Робочий

31. Якій зоні піддатливості слизової оболонки за Люндом відповідає характеристика: розміщена на альвеолярному відростку та вкрита туго натягнутою слизовою оболонкою, яка майже не має підслизового шару?
a. Залозиста
*b. Периферійна фіброзна
c. Жирова
d. -
e. Медіанна фіброзна

32. У якій стадії дозрівання акрилову пластмасу пакують у кювету під час компресійного пресування?
a. Піскоподібній
b. Твердій
c. Гумоподібній
d. Ниток, що тягнуться
*e. Тістоподібній

33. Яка мінімальна товщина каркаса металокерамічної коронки після його обробки дрібнодисперсними твердосплавними фрезами в результаті перевірки мікрометром?
a. 0,4 мм
b. 0,7 мм
*c. 0,3 мм
d. 0,6 мм
e. 0,5 мм

34. У якій ділянці зубного ряду показано конструювання зубів на приточуванні?
a. На нижній щелепі у фронтальному відділі
b. На будь-якій ділянці верхньої щелепи
*c. На верхній щелепі у фронтальному відділі
d. На нижній щелепі в бічному відділі
e. На верхній щелепі в бічному відділі

35. Укажіть, у якому випадку під час конструювання зубних рядів роблять накушувальну ділянку на піднебінній поверхні верхнього протеза.
a. Ортогнатичного співвідношення щелеп
b. Прогенічного співвідношення щелеп
c. -
*d. Прогнатичного співвідношення щелеп
e. Відкритого прикусу

36. Якою має бути форма поперечного перетину дуги бюгельного протеза на нижній щелепі?
a. Напівкругла, напівгрушеподібна, прямокутна
b. Напівкругла, трикутна, напівовальна
c. Напівгрушеподібна, квадратна, напівовальна
*d. Напівовальна, напівкругла, напівгрушеподібна
e. Напівкругла, прямокутна, пласка

37. На лабораторному етапі виготовлення куксової вкладки непрямим методом технік зубний гіпсує модель в артикулятор. У якій оклюзії проводиться гіпсування моделей?
a. Задній
b. Передній
*c. Центральній
d. Бічній лівій
e. Бічній правій

38. Зміщення якого уламка при двобічному ментальному переломі може спричинити асфіксію у потерпілого?
a. Великого
b. Бічних
c. Малого
*d. Середнього
e. -

39. Яке обладнання застосовують для спікання фарфорових коронок?
a. Звичайну муфельну піч
b. Сухожарову шафу
c. Високочастотну піч
*d. Спеціальну піч із вакуумом
e. Відкрите полум'я

40. Пацієнту з несправжнім суглобом нижньої щелепи зі значною рухомістю уламків планується виготовлення знімного пластинкового протеза. Яка конструкційна особливість цього протеза?
a. Протез із телескопічною коронкою
*b. Протез із шарніром
c. Пустотілий протез
d. Протез із ясенним пелотом
e. Протез із кламером

41. Яке розташування має цемент у структурі зуба?
a. Знаходиться в ділянці шийки зуба
*b. Знаходиться на поверхні кореня зуба
c. Знаходиться під шаром емалі
d. Укриває коронку зуба
e. Локалізований у порожнині зуба

42. До якої групи за класифікацією шин та апаратів належить проста шина Вебера?
a. Наясенних
b. Позаротових
c. Комбінованих
*d. Зубоясенних
e. Назубних

43. Чоловік віком 34 роки через постійні перебої з електропостачанням придбав дизельний генератор та розмістив його в гаражі під будинком. На наступний день його дружина відчула сонливість, головний біль, нудоту та запаморочення. Об'єктивно спостерігається: шкіра та видимі слизові оболонки рожевого кольору, ЧСС - 88/хв, ЧД - 23/хв. Отруєння якою речовиною, найімовірніше, відбувалося в постраждалої?
*a. Чадним газом
b. Природним газом
c. Метаном
d. Хлором
e. Аміаком

44. На етапі планування виготовлення бюгельного протеза лікар-стоматолог-ортопед та технік зубний визначають шлях, що відповідає рухові протеза від початкового контакту його кламерних елементів з опорними зубами до кінцевого розташування на тканинах протезного ложа. Яке поняття визначають спеціалісти в цьому разі?
a. Сагітальний різцевий шлях
b. Шлях виведення протеза
c. Трансверзальний різцевий шлях
*d. Шлях введення протеза
e. Сагітальний суглобовий шлях

45. У пацієнта під час стоматологічного прийому після введення анестетика з'явився щільний набряк повік, губ, носа, гавкаючий кашель, тяжке дихання та охриплість голосу. Який стан, найімовірніше, виник у пацієнта?
a. Анафілактичний шок
*b. Набряк Квінке
c. Напад бронхіальної астми
d. Аспіраційна асфіксія
e. Епілептичний напад

46. Укажіть, як розташовується відросток одноплечового гнутого утримувального кламера.
a. На апроксимальній поверхні зуба
b. Між екватором зуба та яснами
c. -
d. На вестибулярній поверхні зуба
*e. У базисі протеза на відстані 1-2 мм від моделі

47. Під час виготовлення повних знімних пластинкових протезів на одному з лабораторних етапів виготовляють прикусні шаблони з оклюзійними валиками. З якого воску проводять їх виготовлення?
a. Універсального
*b. Базисного
c. Бюгельного
d. Липкого
e. Моделювального

48. Для іммобілізації зіставлених уламків щелеп у правильному положенні показано виготовлення алюмінієвої дротяної шини Тігерштедта. Який інструмент треба застосувати?
a. Моделювальний шпатель
b. Мікрометр
c. Корнцанг
d. Металевий молоточок
*e. Крампонні щипці

49. З якою метою моделюють уступ між дугою та сідлоподібною частиною під час виготовлення воскової репродукції каркаса бюгельного протеза?
*a. З'єднати дугу із сідлоподібною частиною, утворивши місце ретенції пластмаси
b. Для зміцнення металевого каркаса протеза
c. -
d. З'єднати дугу із сідлоподібною частиною, відростком та тілом кламера
e. Для покращення естетичності протеза

50. Укажіть, які каталізатори можуть застосовуватися для прискорення реакції кристалізації гіпсу.
a. Хлорид кальцію, сульфат цинку, нітрат срібла, цукор, метанол
b. Тетраборат кальцію, етиловий спирт, цукор, сульфат кальцію
c. Метанол, столярний клей, метиловий спирт, поліпропіленгліколь
*d. Хлорид натрію, хлорид калію, сульфат калію, сульфат натрію, нітрат калію
e. Тетраборат натрію, столярний клей, цукор, етиловий спирт

51. Який етап під час виготовлення повного знімного протеза є наступним після визначення центрального співвідношення щелеп?
a. Постановка штучних зубних рядів
b. Остаточне моделювання базису протеза
*c. Гіпсування моделей в оклюдатор чи артикулятор
d. -
e. Попереднє моделювання базису протеза

52. Як поділяються ложки для відбитків за методом виготовлення?
a. Допоміжні та індивідуальні
*b. Індивідуальні та стандартні
c. Складні та розбірні
d. Робочі та допоміжні
e. Функціональні та складні

53. Із яких компонентів складаються замкові кріплення бюгельного протеза?
a. Матриці та кнопки
b. Кламера, патриці, матриці
c. Патриці та телескопа
d. Патриці та кнопки
*e. Патриці та матриці

54. У якому разі багатоланковий кламер застосовується як дуга бюгельного протеза на нижню щелепу?
a. Глибокого прикусу
b. Значної двосторонньої конвергенції бічних зубів
c. Значного нахилу альвеолярного відростка вперед
*d. Малого простору між дном ротової порожнини та ясенним краєм
e. Глибокого дна ротової порожнини

55. Укажіть, до апаратів якої дії належить капа Шварца.
*a. Функціональних
b. Механічних
c. Профілактичних
d. Ретенційних
e. Комбінованих

56. Недотримання яких правил може спричинити виникнення газової пористості пластмаси?
a. Дозування полімеру
b. Дозування мономера
c. Моделювання
d. Стабільного тиску
*e. Режиму полімеризації

57. У клініці ортопедичної стоматології виготовляють металокерамічний мостоподібний протез. Провели клінічний етап припасування металевого каркаса. Який наступний етап виготовлення протеза?
a. Фіксація протеза
*b. Нанесення керамічного облицювання
c. Паралелометрія
d. Зняття відбитків
e. Дублювання моделей

58. Який прилад використовує технік зубний на етапі обробки відлитого суцільнолитого каркаса бюгельного протеза для контролю його товщини?
a. Штангенциркуль
b. Лінійку
*c. Мікрометр
d. Сантиметрову стрічку
e. Товщиномір

59. Який кламер має розщеплені Т-подібні плечі?
a. Березовського
*b. Роуча
c. Аккера
d. Джексона
e. Бонвіля

60. Який інструментарій застосовує технік зубний для замішування гіпсу перед відливанням моделей?
a. Ножиці та фрези
b. Вібростолик та гумові рукавички
*c. Гумову чашку та металевий шпатель
d. Прес-кювету та керамічну чашку
e. Гумові рукавички та металеву миску

61. Яким чином край штучної коронки має охоплювати шийку природного зуба?
a. З одного боку
b. Довільно
*c. Щільно
d. Не повинен охоплювати шийку зуба, мати зазор до 1 мм
e. Не повинен охоплювати шийку зуба, мати зазор до 2 мм

62. Що треба змоделювати під час виготовлення суцільнолитого мостоподібного протеза з керамічним облицюванням з піднебінної поверхні - на верхній та язикової - на нижній щелепах для надання каркасу міцності та запобігання захворюванням тканин пародонта?
*a. Пришийкову гірлянду
b. Потовщену зону
c. Механічні зачепи
d. Стоншену зону
e. Ретенційні намистини

63. У наявності якого елемента полягає конструктивна відмінність апарата Хургіної від накушувальної пластинки Катца?
a. Перекидних петель
b. Похилої площини
*c. Ортодонтичного гвинта
d. Базису
e. Кламерів Адамса, Шварца

64. Укажіть основне застосування липкого воску під час виготовлення протезів у зуботехнічній лабораторії.
a. Виготовлення воскових шаблонів
b. Гравіювання шийки зуба на гіпсовому стовпчику
c. Моделювання анатомічної форми зуба
d. Моделювання проміжної частини незнімних протезів
*e. Тимчасове склеювання частин протезів перед паянням

65. Пацієнту в клініці виготовляють ортопедичну конструкцію. Її компонентами є система подвійних коронок: внутрішньої у вигляді ковпачка та зовнішньої у вигляді анатомічної форми зуба. Як називається ця коронка?
a. Напівкоронка
b. Комбінована
*c. Телескопічна
d. Екваторна
e. Тричетвертна

66. Під час виготовлення куксової вкладки непрямим методом пацієнту зняли робочий, допоміжний та оклюзійний відбитки. Яким буде наступний етап виготовлення конструкції?
a. Гіпсування моделей в артикулятор
b. Моделювання воскової репродукції
c. Оброблення та припасування на моделі
d. Литво
*e. Виготовлення моделей

67. У пацієнта на верхній щелепі наявний тільки зуб 13. Планується виготовити частковий знімний пластинковий протез. Який вид фіксації відносно розташування опорних зубів буде застосований на цій конструкції?
*a. Точкова
b. Трансверзальна
c. Площинна
d. Діагональна
e. Сагітальна

68. У пацієнта внаслідок ДТП відбувся перелом нижньої щелепи зі зміщенням. Потрібно застосувати апарат для переміщення уламка в правильне положення. Який апарат за механізмом дії буде застосовано?
a. Фіксувальний
b. Комбінований
*c. Репонувальний
d. Обтурувальний
e. Заміщувальний

69. Укажіть, якої помилки припустився технік зубний під час полімеризації пластмаси, якщо з'явилася пористість стиснення?
a. Недостатня кількість мономера
b. Випаровування мономера всередині формувальної маси, що полімеризується
*c. Недостатній об'єм маси, що полімеризується
d. Надлишок мономера в масі
e. Збільшення об'єму маси, що полімеризується

70. Технік зубний наносить шари керамічної маси на каркас металокерамічної конструкції. На яку ділянку майбутньої конструкції треба нанести наступний шар після спікання опакового шару?
a. Екватора коронкової частини
b. Ділянку ясен
*c. Пришийкового уступу
d. Жувальної поверхні
e. Апроксимальну

71. Чим може бути спричинений симптом "постукування" та "клацання" штучних зубів під час розмови в пацієнта, що користується знімним протезом?
a. Обмеженням простору для язика
*b. Завищеною висотою прикусу
c. Збільшенням меж базису протеза на нижній щелепі в під'язиковій ділянці
d. Збільшенням меж базису на піднебінні верхнього протеза
e. Заниженою висотою прикусу

72. У пацієнта поодинокі низькі клінічні коронки опорних зубів, які можна використати як елементи фіксації в часткових знімних протезах із використанням технологій литва. Яку систему доцільно застосувати в цьому разі?
a. Екваторних коронок
*b. Телескопічних коронок
c. Утримувальних кламерів
d. Пластмасових коронок
e. Опорних кламерів

73. Яке буде навантаження на опорні зуби під час зменшення площі оклюзійної поверхні проміжної частини мостоподібного протеза?
a. Збільшене
*b. Зменшене
c. Зростає поступово
d. Рівномірне
e. Не змінюється

74. Укажіть особливості постановки штучних зубів під час виготовлення часткового знімного пластинкового протеза за умови дефекту зубного ряду на верхній щелепі у фронтальній ділянці.
*a. Зі зміщенням у присінковому напрямку на 2/3 їх товщини від середини гребеня
b. Зі зміщенням у присінковому напрямку на всю їх товщину від середини гребеня
c. Зі зміщенням у піднебінному напрямку на всю їх товщину від середини гребеня
d. Зі зміщенням у піднебінному напрямку на 2/3 їх товщини від середини гребеня
e. Зі зміщенням у присінковому напрямку на 1/3 їх товщини від середини гребеня

75. Пацієнту віком 60 років планується виготовлення повного знімного протеза на верхню щелепу. Які дії треба виконати техніку зубному для збереження клапанної зони на відбитку?
a. Підрізання
b. Моделювання
c. Формування
*d. Окантовування
e. Склеювання

76. Для виготовлення металопластмасової коронки обов'язковим технологічним етапом є нанесення елементів ретенції на восковий ковпачок. З якою метою технік зубний наносить ретенційні елементи?
a. Для компенсацiї усадки металу
*b. Для механічної фіксації між пластмасою та металом
c. Для фіксації металопластмасової коронки
d. Для iзоляцiї пластмаси вiд гiпсу
e. Для ізоляції металу вiд пластмаси

77. Під час виготовлення металокерамічного мостоподібного протеза технік зубний припасовує металевий каркас на моделі. Яка відстань має бути від нього до зубів-антагоністів?
*a. 1,5 мм
b. 0,5 мм
c. 0,3 мм
d. 2,5 мм
e. 3,0 мм

78. Для моделювання якої частини зубного протеза використовують палички воску "Модевакс" синього кольору?
a. Базису
b. Коронкової
c. Кореневої
*d. Проміжної
e. Пришийкової

79. Назвіть елемент ливникової системи, завдяки якому можна уникнути утворення усадкових раковин та знизити ступінь усадки деталі.
a. Кільце
*b. Муфта
c. Ливник
d. Повітровід
e. Штифт

80. Укажіть групу дефектів зубних рядів за А.І. Бетельманом, за умови якої можна зіставити моделі в положенні центральної оклюзії без застосування шаблонів з прикусними валиками.
a. Друга
b. Третя
c. -
*d. Перша
e. Четверта

81. Укажіть, за рахунок чого відбувається фіксація штучних фарфорових зубів із акриловим базисом знімних протезів.
a. Хімічного з'єднання
*b. Механічного з'єднання
c. Гальванізації
d. Адгезії
e. Комбінованого з'єднання

82. На першому лабораторному етапі виготовлення металокерамічної коронки технік зубний відливає робочу частину розбірної моделі. Який вид гіпсу за класом твердості треба застосувати?
a. 3 клас
*b. 4 клас
c. 2 клас
d. 5 клас
e. 1 клас

83. Скільки метрів, згідно із санітарно-гігієнічними нормативами, має бути мінімальна висота стоматологічного кабінету?
a. 4,5
b. 2,5
c. 4
d. 2
*e. 3

84. Укажіть, у яких випадках технік зубний виготовляє розбірний незнімний мостоподібний протез.
a. Опорні зуби мають паралельність
*b. Опорні зуби або одна з опор значно нахилені один до одного в бік дефекту
c. Патологічна стертість природних зубів із завищенням висоти центральної оклюзії
d. Подовження зубо-альвеолярного відростка в ділянці відсутніх зубів із протилежної щелепи
e. Патологічна стертість природних зубів із заниженням висоти центральної оклюзії

85. Після відливання моделі техніку зубному необхідно провести її обрізання. Яким пристроєм треба скористатися в цьому разі?
a. Полімеризатором
*b. Тримером
c. Оклюдатором
d. Кюветою
e. Фрезерувальним станком

86. Під час виготовлення мостоподібного протеза технік зубний розпочав етап моделювання під облицювання пластмасою. Який лак потрібно використати для попередження просвічування металу крізь пластмасу?
a. Сепараційний
*b. Покривний
c. Манікюрний
d. Ізоляційний
e. Компенсаційний

87. Що визначає позначена на восковому валику "лінія усмішки"?
a. Відстань, на яку розмикаються зубні ряди
*b. Рівень шийок фронтальних зубів
c. Відстань між іклами верхньої щелепи
d. Рівень розслаблення м'язів
e. Розмір нижньої третини обличчя

88. Чому для виготовлення зубних протезів застосовують сплави, а не чисті метали?
a. Чисті метали недостатньо міцні
*b. Чисті метали не відповідають вимогам до конструкційних матеріалів
c. Сплави більш стійкі до корозії
d. Сплави дешевші за чисті метали
e. Сплави легше обробляються

89. Техніку зубному треба зробити безметалевий керамічний мостоподібний протез. Який метод для виготовлення цієї конструкції використає технік?
a. Лиття
b. Холодну полімеризацію
*c. Комп'ютерне фрезерування
d. Гарячу полімеризацію
e. Штампування

90. Яка мета вибілювання мостоподібних протезів?
a. Створення умов для полімеризації
*b. Видалення окалини
c. Усунення нерівності поверхні
d. Поліпшення естетичних показників
e. Підвищення корозійної стійкості

91. Застосування якого приладу є необхідною умовою для виготовлення вогнетривкої моделі?
a. Центрифуги
b. Муфельної печі
*c. Вібростолика
d. Паяльного апарата
e. Піскоструменевого апарата

92. Для відливання моделей технік зубний застосовує гіпс. Укажіть хімічну формулу напівводневого гіпсу, що застосовується в ортопедичній стоматології.
*a. (CaSO_4)_2 · H_2O
b. Ca_2SO_4 · H_2O_2
c. CaSO_4 · H_2O_2
d. Ca_2SO_4 · 2H_2O
e. CaSO_4 · 2H_2O

93. Який діаметр ортодонтичного дроту використовують для виготовлення кламера Адамса?
*a. 0,6 мм
b. -
c. 1,2 мм
d. 1,0 мм
e. 0,8 мм

94. Що включає індивідуальна профілактика стоматологічних захворювань?
a. Лікування захворювань пародонта
b. Професійне чищення зубів
c. Апаратний масаж ясен
*d. Чищення зубів, раціональне харчування
e. Лікування карієсу та його ускладнень

95. Як називають ділянку щелепи із приналежним їй зубом, коміркою, яснами, періодонтом, судинами і нервами?
a. Скронево-нижньощелепний суглоб
b. Оклюзійна крива
c. Центральна оклюзія
d. Фізіологічний прикус
*e. Зубощелепний сегмент

96. Які види робіт потребують виготовлення розбірної комбінованої моделі?
a. Повні знімні та металокерамічні незнімні протези
b. Часткові знімні та бюгельні протези
c. Повні знімні протези
d. Бюгельні протези з опорою на телескопічні коронки
*e. Суцільнолиті, керамічні та металокерамічні незнімні протези

97. Укажіть помилки та ускладнення, що виникають під час препарування каріозної порожнини.
a. Недотримання правил асептики та антисептики лікарем
b. Прогресування запального процесу в пульпі
*c. Перфорація дна каріозної порожнини
d. Неправильний вибір пломбувальних матеріалів
e. Неправильний вибір лікарських засобів

98. На лабораторному етапі виготовлення каркаса металокерамічного мостоподібного протеза з опорами на зуби 11 та 23 технік зубний моделює тіло протеза. Яку форму проміжної частини доцільно застосувати?
a. Сідлоподібну
b. Промивну
c. Довільну
d. Комбіновану
*e. Дотичну

99. Чоловік, який під час прийому їжі сміявся, жваво жестикулював, раптом рвучко підвівся, руками схопився за шию, почав інтенсивно кашляти, з'явилися ознаки задухи. Якою буде невідкладна допомога в цьому разі?
a. Стимулювати кашель
*b. Застосувати прийом Геймліха
c. Підняти його руки вгору
d. Закинути голову назад
e. Увести повітровід

100. Укажіть, у якій площині відображаються аномалії прикусу за класифікацією Енгля.
a. Оклюзійній
*b. Сагітальній
c. Діагональній
d. Трансверзальній
e. Вертикальній

101. Дайте визначення поняттю відбиток.
*a. Негативне зображення тканин протезного ложа та прилеглих до нього зон
b. -
c. Позитивне об'ємне зображення зубного ряду та прилеглих до нього зон
d. Частина протеза, у якій укріплюють штучні зуби та фіксувальні елементи
e. Позитивне об'ємне зображення тканин протезного ложа та прилеглих до нього зон

102. Які елементи знімних ортодонтичних конструкцій належать до фіксувальних?
a. Протрагуюча та рукоподібні пружини, пружина Коффіна
b. Кламери Шварца та Адамса, вестибулярна дуга, пружини Калвеліса
*c. Кламери Шварца та Адамса, вестибулярна дуга
d. Кламери Шварца та Адамса, вестибулярна дуга, протрагуюча пружина
e. Кламери Шварца та Адамса, вестибулярна дуга, піднебінна дуга, пружина Коффіна

103. У чоловіка віком 45 років спостерігається двосторонній кінцевий дефект зубного ряду на нижній щелепі, що обмежений іклами. Пацієнту планується виготовити бюгельний протез. До якого виду протезів він належить?
a. Повний знімний
b. Умовно знімний
c. Частковий знімний пластинковий
*d. Частковий знімний
e. Незнімний

104. Які недоліки мають металокерамічні конструкції?
a. Нещільне прилягання до кукси зуба, необхідність препарування зубів
b. Алергійні реакції на матеріали протеза, складність виготовлення
c. Недостатня естетичність конструкції, необхідність виготовлення розбірної моделі
*d. Значне препарування зубів, можливе стирання зубів-антагоністів
e. Незначне препарування зубів, легко знімаються

105. Для виготовлення каркаса бюгельного протеза застосовують лиття. Одним з матеріалів, що забезпечують цей процес, є формувальні суміші. На які групи їх поділяють?
a. Рослинні, мінеральні, синтетичні
b. Силіконові, тіоколові, альгінатні
c. Пластмасові, керамічні, сіталові
*d. Фосфатні, силікатні, гіпсові
e. Кобальто-хромові, титанові, нікель-хромові

106. Які показання існують до виготовлення штучних коронок?
a. Відновлення зруйнованої апроксимальної поверхні зуба
*b. Відновлення зруйнованої коронкової частини зуба та опори мостоподібного протеза
c. Для опори мостоподібного протеза
d. Відновлення естетичної норми
e. Відновлення зруйнованої вестибулярної поверхні зуба та опори мостоподібного протеза

107. Який віск необхідно використати для встановлення ливникової системи під час виготовлення суцільнолитого мостоподібного протеза?
a. Лавакс
b. Липкий
c. Базисний
d. Модевакс
*e. Восколіт

108. Пацієнту планують виготовити металокерамічний мостоподібний протез з опорою на два зуба. Який вид препарування опорних зубів найдоцільніше застосувати в цьому разі?
a. Паралельність сторін без уступу
b. У вигляді усіченого конуса без уступу
*c. У вигляді усіченого конуса з уступом
d. Паралельність сторін з уступом
e. У формі циліндра з уступом

109. Які штучні коронки виготовляють для утримання лікарських засобів, ортопедичних або щелепно-лицевих апаратів?
a. Тимчасові
*b. Фіксувальні
c. Шинувальні
d. Відновні
e. Опорні

110. Укажіть механічний метод фіксації часткових знімних протезів.
a. Принцип замикаючого клапана
b. Анатомічні утворення
*c. Кламери
d. Присмоктувальні пристрої Рауе
e. Під'язиковий простір

111. Для фіксації протезів, крім виду та ступеня атрофії, має значення форма коміркових відростків. Укажіть види вестибулярного схилу коміркових відростків.
*a. Пологий, прямовисний, з навісом
b. Пологий, грушеподібний, поперековий
c. Прямокутний, прямовисний, з навісом
d. Пологий, поперековий, прямокутний
e. Прямовисний, поперековий, з навісом

112. Визначте місце розташування тіла утримувального кламера.
a. На оральній поверхні зуба
b. На вестибулярній поверхні зуба
c. У базисі протеза вздовж його краю
d. У базисі протеза під штучними зубами
*e. На апроксимальній поверхні зуба

113. На етапі обстеження проводиться отримання альгінатних відбитків для виготовлення діагностичних моделей. Які засоби використовуються для знезараження цих відбитків?
a. Перекис водню 5%
b. Спирт етиловий 70%
c. Вода дистильована
*d. Глутаровий альдегід 2,5%
e. Хлорамін 0,1%

114. Укажіть, як встановлюють ікло на верхній щелепі під час конструювання зубного ряду за методом Васильєва в ортогнатичному співвідношенні щелеп?
a. -
b. Не торкається скла на 0,5 мм
*c. Різальним краєм торкається скла
d. Не торкається скла на 1 мм
e. Не торкається скла на 1,5 мм

115. У зуботехнічній лабораторії виготовляють металокерамічну конструкцію. Який технологічний етап треба виконати одразу після проведення литва та звільнення металевого каркаса конструкції від ливників?
a. Обробку етиловим ефіром
b. Ультразвукову обробку
c. Оксидування
*d. Обробку шліфувальними кругами та абразивними головками
e. Піскоструменеву обробку

116. Під час перевірки конструкції повних знімних протезів у клініці виявлено, що в пацієнта зменшена нижня третина обличчя та надмірно виражені носо-губні складки. Якої помилки припустилися під час виготовлення протеза?
a. Неправильно визначена центральна оклюзія
b. Помилка під час виготовлення прикусних шаблонів
c. Помилка під час гіпсування моделей в оклюдатор
d. Помилка під час конструювання штучного зубного ряду
*e. Неправильно визначена міжальвеолярна висота

117. У пацієнта після травми щелепно-лицевої ділянки звужена ротова щілина. У стоматологічній клініці виготовляється знімний протез для заміщення дефектів зубного ряду. Яка конструкційна особливість цього протеза?
a. Пустотілий
b. Має формувальну частину
c. З обтуратором
*d. Розбірний
e. З дублювальним зубним рядом

118. Чим обмежена ніша заглиблення підпоясового простору, що визначається під час проведення паралелометрії?
a. Сусіднім зубом, поверхнею зуба з боку дефекту та слизовою оболонкою ясен
b. Стержнем паралелометра, поверхнею зуба з боку дефекту та слизовою оболонкою щоки
*c. Стержнем паралелометра, поверхнею зуба з боку дефекту та слизовою оболонкою ясен
d. Стержнем паралелометра, слизовою оболонкою ясен та слизовою оболонкою язика
e. Слизовою оболонкою ясен, стержнем паралелометра та екватором сусіднього зуба

119. У якому вигляді представлений мономер у зубопротезних акрилових пластмасах?
a. Порошку
b. Крему
c. Пасти
d. Суспензії
*e. Рідини

120. Укажіть мету оксидування металевого каркаса перед нанесенням керамічної маси.
*a. Для утворення оксидів та хімічного з'єднання з опаковим шаром
b. Для усунення просвічування металу
c. Для міцності металевого каркаса
d. Для з'єднання з дентиновим шаром
e. Для знежирення металевого каркаса

121. Для відтворення анатомічної форми зуба технік зубний проводить етап, на якому здійснюється поступове нашарування розплавленого воску на всі поверхні кукси гіпсового зуба. Який етап виготовлення коронки проводить технік?
a. Копіювання
b. Виливання
c. Штампування
*d. Моделювання
e. Реструктурування

122. Які спеціальні інструменти використовують для визначення величини заглиблення (ніші) під час проведення паралелометрії?
a. Мікрометри
b. Фрезерувальні головки
c. Керамічні штифти
*d. Калібри
e. Горизонтальні кронштейни

123. Під час виготовлення штампованих коронок використовують апарат "Самсон". Яке його призначення?
a. Зняття наклепу
*b. Зменшення діаметра гільзи
c. Зменшення товщини стінки гільзи
d. Шліфування коронки
e. Збільшення розміру гільзи

124. На яку анатомічну структуру знімний частковий пластинковий протез з утримувальними кламерами передає більшу частину жувального тиску?
a. Власне жувальний м'яз порожнини рота
b. Природні зуби бічної групи
c. Природні зуби фронтальної групи
d. Слизову оболонку порожнини рота, природні зуби та жувальні м'язи
*e. Слизову оболонку порожнини рота

125. До якого типу належить кламер, що застосовується у разі середнього (типового) розташування межової лінії?
a. Ney 5 - Кільцевий
*b. Ney 1 - Аккера
c. Ney 3 - Комбінований
d. Ney 4 - Зворотної дії
e. Ney 2 - Роуча

126. Технік зубний виготовляє знімну ортопедичну конструкцію. Як називається система фіксації, що складається з опорних незнімних частин у вигляді коронок або надкоронкових ковпачків, між якими розміщена "штанга" - патриця?
a. Шарнірна
b. Замкова
c. Кламерна
d. Телескопічна
*e. Балкова

127. Під час виготовлення металокерамічної коронки після проведення етапу препарування зуба планується зняття відбитків. Який відбитковий матеріал треба застосувати для робочого відбитка, щоб якісно виготовити ортопедичну конструкцію?
a. Гіпс
b. Цинкоксидевгеноловий
c. Термопластичний
*d. Силіконовий
e. Альгінатний

128. Під час виготовлення знімних протезів використовують базисний віск. Укажіть, у якому вигляді він випускається.
*a. Прямокутні пластинки, 170x80x1,8 мм, рожевого кольору
b. Круглі пластинки, діаметром 82 мм і товщиною 0,5 мм, рожевого кольору
c. Прямокутні бруски, 40x9x8 мм, червоного або синього кольору
d. Ланцетоподібні палички, 82x8,5x1,8 мм, темно-жовтого кольору
e. Чотиригранні призми, 70x80x5 мм, білого кольору

129. Які компоненти є основними в стоматологічних фарфорових масах?
a. Каолін, гіпс, корунд
b. Каолін, кварц, гіпс
c. Каолін, кварц, апатит
*d. Каолін, кварц, польовий шпат
e. Каолін, тальк, боратне скло

130. Якими конструкційними елементами зумовлена сила дії механічно діючих ортодонтичних апаратів?
*a. Дугою, пружиною, гвинтом
b. Пелотом, кільцем, петлею
c. Базисом, щитом, пелотом
d. Лігатурою, накладкою, площиною
e. Плечем, відростком, тілом

131. Укажіть, чим характеризується ІІ клас ІІ підклас за Енглем у класифікації зубощелепних аномалій.
a. Верхні та нижні бічні зуби нахилені назад (орально)
*b. Верхні фронтальні зуби нахилені назад (орально), верхні різці щільно прилягають до нижніх та глибоко їх перекривають
c. Розширення верхнього зубного ряду з віялоподібним положенням та нахилом уперед верхніх фронтальних зубів, наявність між ними діастем і трем
d. Звуження нижнього зубного ряду з віялоподібним положенням та нахилом назад верхніх фронтальних зубів
e. Верхні фронтальні зуби нахилені уперед (вестибулярно), верхні різці щільно прилягають до нижніх і глибоко їх перекривають

132. Який елемент бюгельного протеза передає опорному зубу вертикальне жувальне навантаження, перешкоджає осіданню протеза під навантаженням та створює контакт протеза з опорним зубом?
a. Дуга протеза
b. Базис протеза
*c. Оклюзійна накладка
d. Утримувальний кламер
e. Сідло протеза

133. Яку функцію виконують ретенційні ортодонтичні апарати?
a. Нормалізують функцію ковтання
b. Запобігають можливому розвитку аномалій
c. Нормалізують функцію дихання
*d. Закріплюють результати ортодонтичного лікування
e. Усувають сформовані зубо-щелепні аномалії

134. Технік зубний отримав замовлення-наряд на виготовлення незнімної ортопедичної конструкції для протезування в ділянці двох видалених зубів. Який протез буде виготовляти технік?
a. Частковий знімний пластинковий
b. Повний знімний пластинковий
c. Бюгельний
d. Імедіат-протез
*e. Мостоподібний

135. Під час виготовлення бюгельного протеза технік зубний моделює дугу на верхній щелепі певних розмірів та у правильному розміщенні, що є запорукою об'єднання всіх елементів в єдине ціле. Якою має бути ширина дуги на верхній щелепі?
a. 16-20 мм
b. 1-2 мм
c. 3-4 мм
d. 11-15 мм
*e. 5-10 мм

136. Який прикус характеризується висуванням нижньої щелепи вперед?
a. Глибокий
*b. Прогенія
c. Відкритий
d. Прямий
e. Прогнатія

137. До якої групи належать матеріали для моделювання, лабораторні воски, ізоляційні та покривні матеріали, абразивні та полірувальні матеріали?
a. Полімерних
b. Металевих сплавів
*c. Допоміжних
d. Відбиткових
e. Основних

138. Як називається сполучення двох або кількох металів, при якому утворюється однорідна речовина, що має нові властивості, не притаманні жодному з компонентів?
a. Композиція
b. Елемент
c. Сполука
*d. Сплав
e. Полімер

139. Що забезпечується розширенням формувальних мас під час твердіння та нагрівання?
a. Підвищення якості сплаву
b. Зменшення дефектів литва
c. Створення гладкої поверхні
*d. Компенсація усадки металу
e. Зменшення затрат металу

140. Укажіть, що наносять на кінцевому лабораторному етапі виготовлення керамічної коронки?
a. Покривний лак
b. Дентин
*c. Глазур
d. Емаль
e. Плечову масу

141. Після обстеження пацієнта лікар-стоматолог-ортопед рекомендує виготовлення металевої вкладки. Який метод виготовлення вкладки застосує лікар, якщо вкладка моделюється в порожнині рота пацієнта?
a. Зовнішній
b. Комбінований
c. Зворотний
*d. Прямий
e. Внутрішній

142. Для виготовлення металокерамічної конструкції на металевий каркас наносять опаковий шар. Який технологічний етап технік зубний має виконати безпосередньо перед нанесенням опакового шару?
a. Піскоструменеве оброблення каркаса
b. Ультразвукове очищення каркаса
c. Гальванопластику
d. Повторне піскоструменеве оброблення каркаса
*e. Оксидування каркаса

143. Під час виготовлення штампованої коронки технік зубний дійшов до етапу кінцевого штампування. Укажіть методи цього етапу.
a. Внутрішній, посередній, комбінований
b. -
c. Зовнішній, посередній, комбінований
*d. Внутрішній, зовнішній, комбінований
e. Посередній, внутрішній, зовнішній

144. Укажіть умови для застосування замкових кріплень у бюгельних протезах.
a. Значний нахил опорного зуба у вестибулярний бік
b. Значний нахил опорного зуба у бік дефекту
c. Низька коронка опорного зуба
*d. Достатня висота клінічної коронки опорного зуба
e. Значний нахил опорного зуба в оральний бік

145. Де проходить межа базису часткового знімного пластинкового протеза на нижній щелепі в ділянці фронтальних природних зубів з оральної поверхні?
*a. Перекриває зуби на дві третини
b. Перекриває зуби наполовину
c. Доходить до рівня шийок зубів
d. Перекриває зуби на одну третину
e. Перекриває всю оральну поверхню зубів

146. Укажіть, хто позначає межі місця ізоляції піднебінного торуса на гіпсовій моделі.
a. Пацієнт
b. Сестра медична кабінету
*c. Лікар-стоматолог-ортопед
d. Адміністратор клініки
e. Технік зубний

147. Який головний недолік мостоподібного протеза з пластмаси?
*a. Низька міцність
b. Висока вартість
c. Недостатня фіксація
d. Складність виготовлення
e. Низька косметичність

148. У пацієнта діагностовано дефект коронки зуба. Для виготовлення вкладки непрямим методом лікар-стоматолог-ортопед підготував порожнину для вкладки. Який етап протезування має бути наступним?
a. Моделювання вкладки
*b. Отримання відбитка
c. Відливання вкладки
d. Виготовлення моделі
e. Виготовлення вкладки

149. Під час роботи технік зубний використовує фінагель. Укажіть його призначення.
a. Скальпель для зрізання воску
b. Ємкість для замішування пластмаси
c. Ніж для роботи з гіпсом
d. Шпатель для замішування гіпсу
*e. Виріз для обрізання моделей

150. Організовується зуботехнічна лабораторія при стоматологічній поліклініці. Яку мінімальну площу треба виділити відповідно до санітарних вимог на одного техніка зубного?
a. 3,5 м^2
b. 3,0 м^2
*c. 4 м^2
d. 4,5 м^2
e. 2,5 м^2

