1. Вагітна жінка віком 24 роки скаржиться на головний біль, що виник після стресової ситуації. Який із нижченаведених лікарських засобів є препаратом вибору для симптоматичного лікування?
a. Метамізол натрію
b. Ацетилсаліцилова кислота
c. Напроксен
d. Індометацин
*e. Парацетамол

2. Фармацевт-аналітик здійснює експрес-аналіз лікарської форми, що містить кальцію глюконат. Який реактив він використовує для ідентифікації катіона кальцію?
*a. Амонію оксалат
b. Калію піроантимонат
c. Міді (ІІ) сульфат
d. Натрію тетрафенілборат
e. Барію хлорид

3. Фармацевт приготував розчин глюкози 5%-й та додав стабілізатор Вейбеля - 5 мл. Який об'єм приготованого розчину?
a. 300 мл
*b. 100 мл
c. 1000 мл
d. 50 мл
e. 500 мл

4. Біологічно активні речовини цієї рослини мають секретолітичні, спазмолітичні, вітрогінні та слабкі сечогінні властивості. Її ефірна олія використовується для приготування кропової води. Укажіть із нижченаведеного цю рослину.
a. Глід криваво-червоний
b. Календула лікарська
c. Пижмо звичайне
d. Береза повисла
*e. Фенхель звичайний

5. Відділ маркетингу фармацевтичного підприємства розподілив споживачів на групи відповідно до певних критеріїв та ознак. Який метод маркетингу застосували в цьому разі?
a. Експертну оцінку ринку
b. Визначення частки ринку
c. Позиціонування
d. Диверсифікацію
*e. Сегментування ринку

6. Яка ймовірна причина неефективності ізосорбіду мононітрату, що виникла в пацієнта зі стенокардією напруги після двомісячного курсу перорального застосування?
a. Кумуляція
b. Фізична залежність
*c. Толерантність
d. Психічна залежність
e. Сенсибілізація

7. Фармацевт-аналітик проводить кількісне визначення субстанції дифенгідраміну гідрохлориду методом ацидиметрії в неводному середовищі. З якою метою він додає розчин ртуті (ІІ) ацетату?
*a. Зв'язування хлорид-іонів у малодисоційовану сполуку
b. Створення оптимального значення рН розчину
c. Прискорення випадіння в осад основи дифенгідраміну
d. Зміна густини розчину
e. Посилення гідролізу дифенгідраміну гідрохлориду

8. У лабораторії під час фармакогностичного аналізу досліджують ефірну олію лікарської рослини. Встановили, що до її складу входить до 80% цинеолу. Укажіть лікарську рослинну сировину, що є джерелом цієї ефірної олії.
*a. Folia Eucalypti
b. Folia Absinthii
c. Folia Мelissae
d. Folia Betulae
e. Folia Menthae piperitae

9. Укажіть лікарський засіб, який за хімічною будовою належить до фторованих похідних глюкокортикоїдів.
a. Ципрофлоксацину гідрохлорид
*b. Бетаметазону дипропіонат
c. Фторурацил
d. Гідрокортизону ацетат
e. Преднізолон

10. Пацієнту з Н. pylori-позитивною виразкою дванадцятипалої кишки треба призначити ерадикаційну терапію. Який антисекреторний засіб необхідно включити в схему терапії?
a. Атропіну сульфат
b. Платифілін
c. Фамотидин
d. Ранітидин
*e. Омепразол

11. Пацієнту віком 65 років із діагнозом ішемічна хвороба серця призначили антиагрегант - ацетилсаліцилову кислоту. Укажіть оптимальну добову дозу цього препарату.
a. 1000 мг
*b. 100 мг
c. 700 мг
d. 500 мг
e. 900 мг

12. Солодки корені містять сапоніни. Яка з нижченаведених реакцій підтверджує наявність цих речовин у лікарській рослинній сировині?
a. Із реактивом Фелінга
*b. Піноутворення
c. Із реактивом Моліша
d. Із реактивом Драгендорфа
e. Із залізом (ІІІ) хлоридом

13. Яким методом стерилізують очні краплі з бензилпеніциліну натрієвою сіллю?
a. Гарячим повітрям
b. Текучою парою
c. Парою під тиском
d. УФ-випромінюванням
*e. Не підлягає стерилізації

14. Фармацевт приготував ін'єкційний розчин аскорбінової кислоти. Яку речовину потрібно використати для стабілізації розчину?
a. Натрію цитрат
b. Натрію хлорид
c. Натрію бромід
d. Натрію ацетат
*e. Натрію сульфіт

15. У рецептурно-виробничому відділі аптеки готують водний витяг із трави термопсису. Які компоненти необхідно використати фармацевту для приготування цього водного витягу?
a. Траву термопсису, натрію хлорид, воду очищену
b. Настойку термопсису, воду очищену
c. Траву термопсису, воду очищену, розчин аміаку
*d. Траву термопсису, розчин кислоти хлористоводневої, воду очищену
e. Траву термопсису, натрію гідрокарбонат, воду очищену

16. У пацієнта з діагнозом туберкульоз після початку лікування почервоніли сеча, слина та слізна рідина. Який препарат може викликати такі симптоми?
a. Ципрофлоксацин
b. Бензилпеніциліну натрієва сіль
c. Ізоніазид
*d. Рифампіцин
e. Розчин йоду спиртовий

17. До лікаря звернулася пацієнтка зі скаргами на слизово-гнійні виділення з уретри та дискомфорт під час сечовипускання. Після обстеження виявлено Chlamydia trachomatis. Яку групу антибіотиків доцільно призначити для лікування цієї інфекції?
a. Пеніциліни
b. Карбапенеми
*c. Макроліди
d. Аміноглікозиди
e. Цефалоспорини

18. Адреналіну тартрат містить у своїй структурі два фенольні гідроксили. Розчин якої речовини потрібно використати для підтвердження їх наявності?
*a. Заліза (ІІІ) хлориду
b. Амонію оксалату
c. Магнію сульфату
d. Калію броміду
e. Натрію нітрату

19. Прокаїну гідрохлорид - лікарський засіб для місцевої анестезії. До похідних якої кислоти він належить за хімічною будовою?
a. Саліцилової
b. Фенілоцтової
c. Хромотропової
d. Сульфанілової
*e. п-Амінобензойної

20. Фармацевт-аналітик проводить випробування субстанції тіаміну гідроброміду. Розчин якої речовини він повинен використати як основний реактив під час визначення домішки сульфатів?
a. Натрію нітриту
*b. Барію хлориду
c. Натрію бензоату
d. Калію ацетату
e. Амонію оксалату

21. Який пероральний цукрознижувальний засіб потрібно призначити пацієнту віком 47 років із надмірною масою тіла та цукровим діабетом 2-го типу за неефективності дієтотерапії?
a. Метронідазол
*b. Метформін
c. Метопролол
d. Мелоксикам
e. Метоклопрамід

22. Глутамінова кислота за хімічною будовою належить до амінокислот аліфатичного ряду. Який метод застосовують для її кількісного визначення?
a. Броматометрії
b. Аргентометрії
c. Комплексонометрії
d. Нітритометрії
*e. Алкаліметрії

23. Порядок обігу наркотичних засобів, психотропних речовин і прекурсорів в аптечних закладах регулюється законодавством. Який з нижченаведених лікарських засобів належить до наркотичних?
a. Зопіклон
*b. Трамадол
c. Атропіну сульфат
d. Преднізолон
e. Спирт етиловий

24. Препарати коренів раувольфії зміїної використовують для лікування артеріальної гіпертензії. За вмістом якої речовини визначають справжність сировини?
a. Адонітоксину
b. Атропіну
*c. Резерпіну
d. Гіосціаміну
e. Вінбластину

25. Фармацевт-аналітик під час випробувань субстанції глюкози безводної повинен встановити значення питомого оптичного обертання. Яку величину йому необхідно виміряти для цього за допомогою поляриметра?
a. В'язкість
b. Оптичну густину
c. Показник заломлення
d. Температуру плавлення
*e. Кут обертання

26. Який документ повинен супроводжувати лікарські засоби іноземного виробництва?
a. Витяг із Державного реєстру лікарських засобів
b. Технічний регламент на лікарський засіб
c. Стандарт якості лікарського засобу
d. Паспорт письмового контролю
*e. Висновок про якість ввезеного в Україну лікарського засобу

27. Через 2 місяці постійного приймання антиаритмічного лікарського засобу в пацієнтки діагностовано порушення функції щитовидної залози у вигляді тиреотоксикозу. Який препарат міг викликати такий побічний ефект?
a. Пропафенон
b. Бісопролол
*c. Аміодарон
d. Новокаїнамід
e. Соталол

28. Лікарські препарати, що містять антраценпохідні, використовують як проносні засоби. Яка лікарська рослина з нижченаведених містить цю групу біологічно активних речовин?
a. Bidens tripartita
b. Eucalyptus globulus
c. Сalendula officinalis
*d. Frangula alnus
e. Salvia officinalis

29. Висушені плоди чорниці використовують як в'яжучий засіб. Наявністю яких речовин зумовлені в'яжучі властивості цієї лікарської рослинної сировини?
a. Алкалоїдів
b. Полісахаридів
*c. Танінів
d. Іридоїдів
e. Флавоноїдів

30. У пацієнта з діагнозом ішемічна хвороба серця та хронічна недостатність кровообігу після тривалого застосування одного з нижченаведених лікарських засобів розвинулася гіпокаліємія, що призвело до порушення серцевого ритму та м'язової слабкості. Побічною дією якого препарату є це ускладнення?
*a. Фуросеміду
b. Спіронолактону
c. Ніфедипіну
d. Лізиноприлу
e. Пропранололу

31. У жінки віком 47 років, яка тривалий час лікується з приводу інфільтративно-вогнищевого туберкульозу, різко знизився слух. Який із нижченаведених препаратів міг викликати таку побічну дію?
*a. Стрептоміцин
b. Етіонамід
c. Ізоніазид
d. Рифампіцин
e. Етамбутол

32. У рецептурно-виробничому відділі аптеки виготовляють супозиторії методом викачування. Укажіть основу, яку використовують для цього методу.
a. Желатин-гліцеринову
b. Мильно-гліцеринову
c. Бутирол
*d. Масло какао
e. Вітепсол

33. Унаслідок порушення умов зберігання субстанції магнію сульфату гептагідрату може відбуватися втрата кристалізаційної води. Як називається цей процес?
a. Відновлення
b. Окиснення
c. Полімеризація
*d. Вивітрювання
e. Гідроліз

34. Фармацевт аптеки має другу кваліфікаційну категорію. Яку обов'язкову форму підвищення кваліфікації потрібно пройти провізору для отримання першої кваліфікаційної категорії?
a. -
b. Стажування
*c. Передатестаційний цикл
d. Інтернатуру
e. Спеціалізацію

35. У пацієнта віком 52 роки на тлі застосування гепарину виникли ознаки передозування препарату. Який антидот потрібно застосувати в цьому разі?
a. Налоксон
*b. Протаміну сульфат
c. Ацетилцистеїн
d. Унітіол
e. Калію хлорид

36. За результатами інвентаризації в аптеці виявлено нестачу товару в межах природного збитку. За якими цінами цей товар буде списаний на витрати?
a. Договірними
b. Роздрібним
c. Заготівельними
*d. Оптовими
e. Контрактними

37. Укажіть фінансовий показник діяльності аптеки, величина якого визначає обсяг реалізації товару, при якому сукупний дохід дорівнює сукупним витратам.
*a. Точка беззбитковості
b. Товарообіг
c. Рентабельність
d. Рівень торгових накладень
e. Прибуток

38. Кількісне визначення пілокарпіну гідрохлориду фармацевт-аналітик проводить методом кислотно-основного титрування в неводному середовищі. Який розчин він використовує як титрант?
*a. Хлорну кислоту
b. Калію бромат
c. Натрію нітрит
d. Натрію гідроксид
e. Натрію едетат

39. Який пристрій використовують для диспергування лікарської речовини та гомогенізації мазей?
a. Дезінтегратори
*b. Тривалкову мазетерку
c. Дисмембратори
d. Ексцельсіор
e. Салазочну машину

40. З урахуванням якого стажу проводять розрахунок компенсацій за листком непрацездатності?
a. Трудового
*b. Страхового
c. Професійного
d. Загального
e. Профспілкового

41. Під час приготування складних порошків фармацевт використовував метод <<тришаровості>>. Яка з речовин належить до барвних?
a. Камфора
b. Стрептоцид
c. Сірка
d. Протаргол
*e. Етакридину лактат

42. Керівництво фармацевтичного підприємства проводить внутрішній аудит на дотримання вимог належної виробничої практики (GMP). Яку функцію менеджменту використовує керівництво?
a. Мотивування
*b. Контролювання
c. Організація
d. Планування
e. Регулювання

43. У чоловіка віком 69 років із діагнозом артеріальна гіпертензія під час обстеження виявили гіпертрофію передміхурової залози. Який антигіпертензивний засіб доцільно обрати для цього пацієнта?
*a. Доксазозин
b. Клонідин
c. Еналаприл
d. Амлодипін
e. Пропранолол

44. Фармацевт-аналітик встановлює кількісний вміст субстанції бензокаїну. Для цього він застосовує метод визначення амінного азоту в сполуках, що містять первинну ароматичну аміногрупу. Розчин якої речовини використовують як титрант у цьому методі?
a. Натрію гідроксиду
b. Калію бромату
c. Хлористоводневої кислоти
*d. Натрію нітриту
e. Срібла нітрату

45. Завідувач аптечним підприємством для уточнення умов постачання лікарських препаратів телефонує менеджеру оптової фармацевтичної фірми. До якого типу належать такі комунікації?
a. Горизонтальні
b. Міжрівневі
*c. Зовнішні
d. Вертикальні
e. Внутрішні

46. Для пацієнта віком 35 років лікар призначив калійзберігаючий діуретик. Який із нижченаведених препаратів належить до цієї групи?
a. Дилтіазем
b. Бісопролол
c. Празозин
*d. Триамтерен
e. Фуросемід

47. Фармацевтична фірма-виробник встановлює ціну на лікарський засіб, враховуючи його собівартість та надбавку до собівартості. До якої моделі ціноутворення належить цей метод?
a. Модель, що ґрунтується на ринковому попиті
*b. Витратна
c. Модель, що ґрунтується на пропозиції
d. Конкурентна
e. Беззбитковості

48. Ефірна олія якої рослини містить хамазулен, що утворюється з матрицину під час перегонки з водяною парою?
a. Valeriana offiсinalis
b. Melissa offiсinalis
c. Arniсa montana
*d. Сhamomila reсutita
e. Inula helenium

49. Фармацевт готує мікстуру, у складі якої прописані нашатирно-анісові краплі. Який тип дисперсної системи утвориться?
a. Емульсія
b. Істинний розчин
c. Розчин ВМС
d. Колоїдний розчин
*e. Опалесцентна мікстура

50. У пацієнта, який лікується з приводу гіпертонічної хвороби, з’явився кашель, проте ознаки застудного захворювання відсутні. Який із призначених препаратів міг викликати такий побічний ефект?
a. Парацетамол
b. Дротаверину гідрохлорид
c. Нітрогліцерин
*d. Еналаприл
e. Ацетилсаліцилова кислота

51. Який документ оформляється касиром аптеки в трьох примірниках під час інкасації коштів?
a. Заява на внесення готівки
b. Грошовий чек
*c. Супровідна відомість
d. Касова книга
e. Платіжне доручення

52. Яка тривалість відпустки у зв'язку з вагітністю та пологами?
a. 59 робочих днів
b. 90 календарних днів
*c. 126 календарних днів
d. 56 календарних днів
e. 70 робочих днів

53. Кору крушини та препарати на її основі використовують в медицині як проносні засоби. Які біологічно активні речовини виявляють при хроматографічній ідентифікації кори крушини згідно з вимогами ДФУ?
a. Панаксозиди
b. Пурпуреаглікозиди
*c. Глюкофрангуліни
d. Ланатозиди
e. Гінкгозиди

54. Лікар-стоматолог після видалення кісти верхньої щелепи, для профілактики післяопераційних бактеріальних ускладнень, призначив пацієнту перорально антибіотик, який проникає в кісткову тканину. Укажіть цей препарат.
a. Ніфуроксазид
b. Стрептоміцин
c. Амоксицилін
*d. Лінкоміцин
e. Кларитроміцин

55. До аптеки надійшов товар від постачальника. Під час приймання товару уповноважена особа виявила невідповідність кількості лікарських засобів. Який документ потрібно оформити уповноваженій особі?
a. Товарний звіт
b. Журнал обліку надходження товарів за групами
c. Договір купівлі-продажу
d. Реєстр лікарських засобів, які надійшли до суб'єкта господарської діяльності
*e. Акт про встановлену розбіжність у кількості та якості

56. Під час відпуску препарату заліза для перорального вживання фармацевту потрібно попередити пацієнта, що цей препарат не можна запивати молоком і вживати разом із ним молочні продукти. Яка причина цієї рекомендації?
a. Швидше всмоктується препарат
b. -
c. Пролонгується дія препаратів заліза
*d. Утворюються малорозчинні хелатні комплекси
e. Підсилюється активність препарату

57. Фармацевт-аналітик під час випробувань субстанції прокаїну гідрохлориду проводить реакцію з тіоацетамідним реактивом. Про наявність якої домішки свідчить поява коричневого забарвлення?
a. Кальцію
*b. Важких металів
c. Магнію
d. Калію
e. Алюмінію

58. Фармацевт аптеки через незадоволення умовами праці звільнився за власним бажанням і влаштувався на посаду медичного представника фармацевтичної компанії. Якому поняттю відповідає такий рух трудових ресурсів?
a. Вербування кадрів
b. Переведення працівника
*c. Плинність кадрів
d. Ротація кадрів
e. Підвищення на посаді

59. Які з нижченаведених методів менеджменту належать до соціально-психологічних?
a. Матеріальні стимули, що базуються на використанні посадових окладів, доплат, надбавок, премій тощо
b. Процес розподілу повноважень між керівниками технічного рівня управління
*c. План поліпшення умов праці на фармацевтичному підприємстві
d. -
e. Процес нарахування заробітної плати працівникам відділу збуту

60. До якого типу супозиторних основ належить поліетиленоксидна основа?
a. Силіконові
b. Вуглеводневі
*c. Гідрофільні
d. Гідрофобні
e. Дифільні

61. Для визначення справжності Fructus Sophora japonicae до витягу додали концентровану хлористоводневу кислоту і магнієву стружку. Спостерігається рожево-червоне забарвлення. Про присутність яких речовин свідчить ця реакція?
a. Антраценпохідних
*b. Флавоноїдів
c. Сапонінів
d. Кумаринів
e. Дубильних речовин

62. Ібупрофен -- похідне фенілпропіонової кислоти, що чинить протизапальну, аналгетичну та жарознижувальну дію. Який індикатор використовують під час його кількісного визначення методом алкаліметрії згідно з вимогами ДФУ 2-го видання?
a. Калію хромат
*b. Фенолфталеїн
c. Крохмаль
d. Протравний чорний
e. Ферум (ІІІ) амонію сульфат

63. Якість густих екстрактів оцінюють за різними показниками. Який максимальний вміст вологи в густих екстрактах згідно з вимогами ДФУ?
a. 50-60%
b. 97-100%
*c. 25-30%
d. 5-10%
e. 15-20%

64. Фармацевт-аналітик проводить кількісне визначення субстанції аскорбінової кислоти прямим йодометричним методом. Який індикатор він використовує?
a. Метиловий оранжевий
b. Мурексид
c. Фенолфталеїн
*d. Крохмаль
e. Бромфеноловий синій

65. Для медичного застосування у смородини чорної використовують два види лікарської рослинної сировини. Укажіть їх.
a. Плоди та корені
b. Плоди та кора
c. Квітки та листя
*d. Плоди та листя
e. Бруньки та плоди

66. Заміщення певних атомів водню стеранової системи глюкокортикостероїдів на атоми фтору веде до одержання похідних із посиленою протизапальною активністю. Який лікарський засіб є прикладом такої модифікації?
*a. Дексаметазон
b. Левотироксин натрію
c. Гідрокортизону ацетат
d. Фенілефрину гідрохлорид
e. Преднізолон

67. Для ідентифікації алкалоїдів у витяжці з лікарської рослинної сировини використовують загальноосадові реактиви. Укажіть із нижченаведеного такий реактив.
*a. Драгендорфа
b. Фреде
c. Ердмана
d. Віталі-Морена
e. Маркі

68. Фармацевтичне підприємство розробляє нові лікарські форми для своїх лікарських засобів. Який це напрям розвитку маркетингової товарної політики?
a. Диференціація
*b. Модифікація товару
c. Скорочення виробництва
d. -
e. Диверсифікація

69. На фармацевтичному підприємстві виготовляють настойки методом мацерації. Протягом якого часу проводять настоювання сировини?
a. 5 діб
b. 24 год
c. 12 год
d. 2 доби
*e. 7 діб

70. Укажіть назву готової лікарської форми, яка являє собою тверду желатинову капсулу для внутрішнього застосування, що містить суміш мікрокапсул із жировою оболонкою, які мають неоднаковий час вивільнення лікарських речовин.
a. Тубатина
*b. Спансула
c. Мікрогранула
d. Пелета
e. Гранула

71. Який вид маркетингу доцільно застосовувати фармацевтичній фірмі в разі спадного попиту на ліки?
a. Маркетинг, що розвивається
b. Стимулювальний маркетинг
c. Синхромаркетинг
*d. Ремаркетинг
e. Конверсійний маркетинг

72. Фірма-виробник планує реалізовувати новий лікарський засіб безпосередньо споживачам через мережу фірмових аптек. Який вид каналу розподілу вона використовує?
a. Однорівневий
*b. Прямого маркетингу (нульовий)
c. Дворівневий
d. Трирівневий
e. Чотирирівневий

73. У лабораторії фармацевтичного підприємства проводять вхідний контроль нікотинаміду. Згідно з монографією ДФУ 2-го видання водний розчин субстанції має бути прозорим. Із яким розчином необхідно порівняти випробовуваний розчин?
a. Метанолом
b. Ефіром
c. Хлороформом
d. Пропанолом-2
*e. Водою

74. Упродовж якого періоду в аптеці повинні зберігатися документи, що засвідчують факт купівлі лікарських засобів та виробів медичного призначення?
a. 10 років
b. 3 місяці
c. 5 років
d. 1 рік
*e. 3 роки

75. Під час обстеження в пацієнта виявлено атрофічний гастрит і В12-дефіцитну анемію. Який препарат доцільно призначити пацієнту?
a. Заліза фумарат
b. Еритропоетин
c. Фолієву кислоту
d. Натрію нуклеїнат
*e. Ціанокобаламін

76. Які методи очищення витяжки використовують під час виробництва настойок?
a. Діаліз, відстоювання
b. Денатурація, фільтрація, сорбція
c. Екстракційні методи очищення в системі рідина-рідина
d. Заміна розчинника, відстоювання, фільтрація
*e. Відстоювання за температури не вище ніж 10^оС, фільтрація

77. Відділ маркетингу фармацевтичної фірми встановив, що при незначному підвищенні ціни на лікарський засіб попит на нього значно знизився. Який це вид попиту?
*a. Еластичний
b. Нееластичний
c. Унітарний
d. Нераціональний
e. Раціональний

78. Для ідентифікації фенолу була проведена реакція з розчином натрію гіпохлориту концентрованого і розчином аміаку. У результаті з'явилося блакитне забарвлення, що згодом стало інтенсивнішим. Який продукт утворюється під час цієї реакції?
a. Мурексид
b. Полінітросполука
c. Метилсаліцилат
*d. Індофенол
e. Етилацетат

79. Фармацевт виготовляє складний порошок. Яку лікарську речовину подрібнюють без додавання допоміжної рідини?
a. Камфору
b. Тимол
c. Стрептоцид
*d. Цинку оксид
e. Ментол

80. У рецептурно-виробничому відділі аптеки необхідно приготувати 1% спиртовий розчин метиленового синього. Якої концентрації спирт необхідно використати?
a. 60%
b. 40%
c. 90%
*d. 95%
e. 70%

81. На хіміко-фармацевтичному підприємстві одержують субстанції з протимікробною активністю. Яку лікарську речовину синтезують шляхом конденсації 5-нітрофурфуролу із семікарбазидом?
*a. Нітрофурал
b. Хлорамфенікол
c. Сульфаніламід
d. Ампіцилін безводний
e. Ізоніазид

82. У кореневищі та коренях родовика лікарського містяться дубильні речовини. Який метод потрібно використовувати для визначення вмісту цих біологічно активних речовин згідно з ДФУ?
*a. Спектрофотометрії
b. Фотоелектроколориметрії
c. Хроматографії
d. Нефелометрії
e. Комплексонометрії

83. Фармацевт здійснює дослідження фармацевтичного ринку, використовуючи наукову періодичну літературу та статистичні дані. Який вид маркетингових досліджень при цьому здійснюється?
a. Спостереження
b. Опитування
*c. Кабінетні дослідження
d. Польові дослідження
e. Панельні дослідження

84. Фармацевт-аналітик проводить ідентифікацію субстанції клонідину гідрохлориду. Розчин якої речовини він повинен використати для підтвердження наявності хлорид-іонів?
*a. Срібла нітрату
b. Магнію сульфату
c. Калію гідроксиду
d. Цинку хлориду
e. Натрію гідрокарбонату

85. У лікарню доставлено дитину із симптомами отруєння, що супроводжується ураженням печінки. Зі слів бабусі відомо, що дитина випила флакон парацетамолу. Який із нижченаведених засобів можна використати як антидот у цьому разі?
*a. Ацетилцистеїн
b. Дефероксамін
c. Налоксон
d. Унітіол
e. Протаміну сульфат

86. Укажіть із нижченаведених речовину, що належить до групи пролонгаторів.
a. Вода
*b. Полівініловий спирт
c. Лактоза
d. Ніпагін
e. Цукор

87. До фармацевта звернувся пацієнт із проханням рекомендувати тонізуючий та адаптогенний засіб рослинного походження. Яка лікарська рослинна сировина має цей фармакологічний ефект?
a. Фенхелю плоди
*b. Лимонника насіння
c. Розторопші плоди
d. Льону насіння
e. Гарбуза насіння

88. За певним переліком груп населення та категорій захворювання лікарські засоби відпускаються безкоштовно та пільгово. Який термін дії безоплатних та пільгових рецептів із дня виписування?
a. 6 місяців
*b. 1 місяць
c. 18 місяців
d. 2 місяці
e. 12 місяців

89. Аптека відпускає лікарські засоби, вартість яких підлягає відшкодуванню, за електронними рецептами. Яка установа відшкодовує аптеці вартість відпущених ліків?
a. Державна фіскальна служба України
*b. Національна служба здоров'я України
c. Державна служба України з лікарських засобів та контролю за наркотиками
d. Міністерство праці і соціальної політики України
e. Державний експертний центр МОЗ України

90. Пацієнт віком 56 років із діагнозом артеріальна гіпертензія тривалий час приймає beta-адреноблокатор (бісопролол). У зв'язку з поліпшенням стану він раптово припинив застосування препарату, що викликало різке підвищення артеріального тиску. Як називається таке ускладнення терапії?
a. Знижена чутливість
b. Брадикардія
*c. Синдром відміни
d. Дисбактеріоз
e. Бронхоспазм

91. Проводять експрес-аналіз протикашльової мікстури, до складу якої входять натрію гідрокарбонат та екстракт трави термопсису. Яким методом можна визначити кількісний вміст натрію гідрокарбонату в цій мікстурі?
a. Нітритометрії
*b. Ацидиметрії
c. Перманганатометрії
d. Цериметрії
e. Аргентометрії

92. Як обліковуються в аптеці речовини та їх солі, що використовуються у виробництві та очищенні наркотичних і психотропних речовин?
a. Сильнодіючі речовини
b. Отруйні речовини
*c. Прекурсори
d. Психотропні речовини
e. Наркотичні речовини

93. Який обов'язковий складник реклами лікарських засобів для кінцевих споживачів згідно із законом України <<Про рекламу>>?
*a. Попередження, що самолікування може бути шкідливим для здоров'я
b. Посилання на випадки вдалого застосування ліків
c. Посилання на лікарський засіб як найбільш ефективний
d. Порівняння з іншими лікарськими засобами
e. Розміщення і згадка імен популярних людей, героїв кіно-, теле- та анімаційних фільмів, авторитетних організацій

94. Пацієнту віком 43 роки призначено препарат для базової терапії для лікування важкої форми ревматоїдного артриту. Укажіть цей лікарський засіб.
a. Німесулід
b. Преднізолон
*c. Метотрексат
d. Метилпреднізолон
e. Диклофенак натрію

95. Що з нижченаведеного при складанні бухгалтерського балансу потрібно віднести до необоротних активів?
a. Грошові кошти
b. Товари
c. Тара
d. Лікарська рослинна сировина
*e. Споруди

96. Фабрика фітопрепаратів заготовила лікарську рослинну сировину для виготовлення чаю протизапальної, сечогінної та антисептичної дії - Folia Uvae ursi. За вмістом якої біологічно активної речовини визначають доброякісність цієї сировини?
a. Рутину
b. Гіосціаміну
c. Мангіферину
*d. Арбутину
e. Келіну

97. Який індикатор використовується під час кількісного визначення парацетамолу в субстанції методом цериметрії?
*a. Фероїн
b. Натрію еозинат
c. Крохмаль
d. Калію хромат
e. Фенолфталеїн

98. Укажіть розмір податку на додану вартість (ПДВ) на лікарські засоби, що реалізуються аптекою.
a. 25%
*b. 7%
c. 15%
d. 10%
e. 5%

99. Для підтвердження тотожності трави буркуну провели лактонну пробу. Наявність якої групи біологічно активних сполук підтверджує ця реакція?
*a. Кумаринів
b. Серцевих глікозидів
c. Лігнанів
d. Антраценпохідних
e. Сапонінів

100. Касир аптеки зобов'язаний відображати усі прибуткові та видаткові касові операції у відповідній документації. Який документ оформлюється для видачі готівки під звіт?
a. Видаткова накладна
b. Касовий чек
*c. Видатковий касовий ордер
d. Прибуткова накладна
e. Розписка про видачу грошей

101. Пацієнту з остеоартрозом (гонартроз) та пептичною виразкою шлунка в анамнезі необхідно призначити нестероїдний протизапальний засіб. Який лікарський засіб буде найбезпечніший у цьому разі?
a. Ацетилсаліцилова кислота
b. Ібупрофен
c. Метамізол натрію
d. Індометацин
*e. Мелоксикам

102. Уживання інуліну покращує травлення та позитивно впливає на вуглеводний обмін. Яку рослину з нижченаведених використовують як джерело інуліну?
*a. Цикорій дикий
b. Астрагал шерстистоквітковий
c. Алтея лікарська
d. Звіробій плямистий
e. Гірчиця сарептська

103. Фармацевт-аналітик проводить кількісне визначення гліцерину тринітрату в етанольному розчині методом абсорбційної спектрофотометрії у видимому діапазоні після утворення забарвленого продукту внаслідок хімічних реакцій. Яку величину він повинен виміряти для випробовуваного розчину та розчину порівняння, щоб обчислити вміст лікарської речовини?
a. Кут обертання
*b. Оптичну густину
c. Температуру кипіння
d. Показник заломлення
e. рН розчину

104. Під час проведення інвентаризації в аптеці виявлені надлишки товарно-матеріальних цінностей. Укажіть дії інвентаризаційної комісії щодо надлишків.
*a. Оприбутковуються
b. Списуються
c. Проводиться службове розслідування
d. Підлягають знищенню
e. Підлягають вилученню

105. До якого виду податків належить податок на доходи фізичних осіб (ПДФО)?
a. Місцевих, непрямих
*b. Загальнодержавних, прямих
c. Загальнодержавних, непрямих
d. Місцевих, прямих
e. Особливих

106. Пацієнту з Н. pylori-асоційованою пептичною виразкою призначили курс лікування. Який із нижченаведених засобів потрібно призначити для проведення етіотропної фармакотерапії?
a. Фамотидин
b. Ранітидин
*c. Кларитроміцин
d. Сукральфат
e. Алюмінію гідроксид

107. Який із нижченаведених методів застосовують під час виробництва м'яких капсул зі швом?
a. Виливання
*b. Пресування
c. Крапельний
d. Занурення
e. Вдавлювання

108. Фармацевт-аналітик ідентифікує субстанцію цефтриаксон натрію. Який реагент він повинен використати для підтвердження наявності катіонів натрію?
a. Барію хлорид
b. Кальцію хлорид
*c. Калію піроантимонат
d. Амонію оксалат
e. Магнію сульфат

109. Аптека відпускає товар лікувально-профілактичним закладам. Як називаються заклади та організації, а також окремі особи, що заборгували перед підприємством?
a. Виробники
b. Кредитори
c. Постачальники
*d. Дебітори
e. Інвестори

110. Бронхіальна астма - це тяжке хронічне захворювання дихальних шляхів, що характеризується запаленням слизової оболонки та спазмом бронхів. Які лікарські засоби використовують у разі виникнення бронхоспазму?
a. М-холіноміметики
*b. beta_2-адреноміметики
c. alpha-адреноблокатори
d. Інгібітори холінестерази
e. alpha-адреноміметики

111. Спеціалісти відділу маркетингу фармацевтичного підприємства провели порівняльні дослідження внутрішнього середовища і зовнішніх умов, проаналізували сильні та слабкі сторони, можливості та загрози. Який спосіб аналізу вони використали?
a. VEN-аналіз
b. ABC-аналіз
c. PEST-аналіз
*d. SWOT-аналіз
e. Матрицю БКТ

112. Чоловіку віком 47 років із діагнозом дифузний токсичний зоб призначили антитиреоїдну терапію. Укажіть цей препарат.
a. Левотироксин натрію
*b. Тіамазол
c. Калію йодид
d. Глібенкламід
e. Тиротропін

113. Завідувача аптеки перевели на таку ж посаду іншої аптеки цієї самої мережі. Який вид руху трудових ресурсів відбувся на підприємстві?
a. Вертикальна ротація
b. Змішана ротація
c. Плинність кадрів
*d. Горизонтальна ротація
e. Діагональна ротація

114. Яка з нижченаведених олій є джерелом фосфоліпідів та використовується як сировина для виробництва антигельмінтних засобів?
a. Oleum Ricini
b. Oleum Amygdalarum
*c. Oleum Cucurbitaе
d. Oleum Lini
e. -

115. Кількісне визначення субстанції фенобарбіталу проводять методом алкаліметрії в неводному середовищі. Який реактив використовують як розчинник?
*a. Диметилформамід
b. Мурашина кислота
c. Оцтова кислота безводна
d. Оцтовий ангідрид
e. Етанол

116. Під час виробництва фітопрепаратів екстрагент, що залишився в сировині, видаляють і повертають у виробництво. Як називається цей процес?
a. Екстрагування
b. Ректифікація
*c. Рекуперація
d. Сублімація
e. Ліофілізація

117. Укажіть антимікробний лікарський засіб, в основі синтезу якого лежить взаємодія 6-амінопеніциланової кислоти із хлорангідридом фенілгліцину.
a. Бензойна кислота
b. Ізоніазид
c. Нітрофурал
d. Хлорамфенікол
*e. Ампіцилін безводний

118. Із препаратами якої фармакологічної групи заборонено поєднувати відхаркувальні засоби?
a. Деконгестантами
*b. Протикашльовими
c. Антибактеріальними
d. Полівітамінами
e. Муколітиками

119. Під час проведення мікроскопічного аналізу кореня алтеї потрібно визначити наявність у клітинах рослини крохмальних зерен. За допомогою якого реактиву можна це зробити?
a. Гідроксиду амонію
b. Концентрованої сульфатної кислоти
*c. Розчину Люголя
d. Спиртового розчину нафтолу
e. Розчину тимолу

120. Трава золототисячника звичайного підвищує апетит та входить до складу шлункових зборів. Яка діюча речовина зумовлює таку дію цієї сировини?
*a. Іридоїди
b. Алкалоїди
c. Сапоніни
d. Флавоноїди
e. Прості феноли

121. У фармацевтичній компанії існує декілька формальних і неформальних груп. Яка характерна риса формальних груп?
a. Виникають спонтанно
b. Виникають у результаті зацікавленості, симпатії
c. Чинять опір змінам в організації
*d. Створюються для здійснення виробничого процесу
e. Лідер групи отримує повноваження від групи

122. У рецептурно-виробничому відділі аптеки готують розчини. Яка речовина потребує гарячого розчинника?
a. Метамізол натрію
b. Натрію бромід
c. Пепсин
*d. Борна кислота
e. Фенілсаліцилат

123. Фармацевт-аналітик ідентифікував нікотинамід за виділенням аміаку під час кип'ятіння зразка субстанції з розчином натрію гідроксиду. Наявність якої функціональної групи зумовлює перебіг цієї реакції?
a. Альдегідної
b. Тіольної
*c. Амідної
d. Карбоксильної
e. Кетонної

124. Директор фармацевтичної фірми з метою зниження підприємницького ризику вирішив вилучити частину прибутку та вкласти гроші в ресторанний бізнес. Як називається розподіл зусиль та капіталовкладень між різними видами діяльності, результати яких безпосередньо не пов'язані?
a. Страхування
b. Банкрутство
*c. Диверсифікація
d. Індексація
e. Ліквідація

125. Під час виставки відвідувачам безкоштовно роздавали календарі, блокноти, ділові подарунки з логотипом фармацевтичної компанії. Як називається такий вид реклами?
a. Кінореклама
b. Зовнішня
c. Реклама на місці продажу
d. Друкована
*e. Сувенірна

126. У разі планового закриття аптеки для проведення ремонтних робіт чи технічного переобладнання необхідно завчасно повідомити про це Державну службу України з лікарських засобів та контролю за наркотиками. Не пізніше якого терміну потрібно це зробити?
a. 3 місяці
*b. 10 робочих днів
c. 1 місяць
d. Повідомлення не обов'язкове
e. 20 робочих днів

127. Папаверину гідрохлорид - лікарський засіб із групи алкалоїдів, що виявляє спазмолітичну дію. До похідних якого гетероциклу він належить за хімічною класифікацією?
*a. Ізохіноліну
b. Тропану
c. Пурину
d. Індолу
e. Фурану

128. За допомогою якої допоміжної речовини можна підвищити температуру плавлення мазевої основи?
a. Етанолу
b. Бензалконію хлориду
c. Пропіленгліколю
*d. Парафіну
e. Натрію лаурилсульфату

129. У пацієнта з діагнозом артеріальна гіпертензія та бронхіальна астма на тлі терапії стався напад бронхоспазму. Який лікарський засіб, найімовірніше, спричинив це ускладнення?
a. Амлодипін
b. Нітрогліцерин
c. Фенотерол
d. Верапаміл
*e. Пропранолол

130. У структурі сульфатіазолу міститься первинна ароматична аміногрупа. Яку реакцію повинен виконати фармацевт-аналітик для підтвердження її наявності?
*a. Утворення азобарвника
b. Утворення ауринового барвника
c. З натрію гідроксидом
d. Із ціанбромідом
e. Утворення індофенолу

131. У пацієнта віком 46 років діагностовано хронічний бронхіт. Який лікарський засіб можна придбати в аптеці для полегшення відходження густого та в'язкого харкотиння?
a. Бутамірат
b. Сальбутамол
c. -
d. Декстрометорфан
*e. Амброксол

132. Відділ маркетингу фармацевтичної фабрики встановив, що на ліки від застуди спостерігається сезонне коливання попиту. Укажіть цей тип попиту.
a. Негативний
*b. Нерегулярний
c. Латентний
d. Відсутній
e. Ірраціональний

133. Препарати коренів женьшеню виявляють тонізуючі й адаптогенні властивості, поліпшують розумову та фізичну працездатність. Препаратами якої лікарської рослинної сировини можна його замінити в разі відсутності в аптеці настойки женьшеню?
a. Radiсes Taraxaсi
b. Radiсes Glyсyrrhizae
c. Radiсes Tormentillae
d. Radiсes Сalami
*e. Radiсes Araliae mandshuriсae

134. До аптеки надійшов антипротозойний і антибактеріальний препарат метронідазол. Який п'ятичленний гетероцикл лежить в основі його молекули?
a. Тіазол
*b. Імідазол
c. Пірол
d. Фуран
e. Піразол

135. Укажіть метод амортизації, характерний для фармацевтичної промисловості та за якого амортизація нараховується пропорційно обсягу виконаної об'єктом роботи.
a. Кумулятивний метод
b. Метод зменшення залишкової вартості
c. Прямолінійний метод
*d. Виробничий метод
e. Метод прискореного зменшення залишкової вартості

136. Під час лікування хронічного бронхіту в пацієнта виникли диспептичні розлади, фотодерматит, порушення функції печінки. Який препарат із нижченаведених міг спричинити ці явища?
*a. Доксициклін
b. Кодеїну фосфат
c. Кислота аскорбінова
d. Ацетилцистеїн
e. Амброксол

137. Який час розпадання <<шипучих>> таблеток згідно з вимогами ДФУ?
a. 3 хв
*b. 5 хв
c. 15 хв
d. 60 хв
e. 30 хв

138. Як називають супозиторії, якщо їх виготовляють із водних суспензій і піддають глибокому заморожуванню?
a. Порожнисті
*b. Ліофілізовані
c. Пористі
d. Забарвлені
e. Багатошарові

139. Для якого лікарського засобу характерне наповнення лише 2/3 об'єму флакону перед стерилізацією?
a. Кальцію хлориду
b. Гексаметилентетраміну
c. Еуфіліну
*d. Натрію гідрокарбонату
e. Натрію хлориду

140. Фармацевтична компанія організовує науково-практичні конференції за участю лікарів та фармацевтичних працівників. Який елемент маркетингових комунікацій використовує ця фармацевтична фірма?
a. Прямий маркетинг
b. Мерчандайзинг
c. Персональний продаж
*d. Паблік рилейшнз
e. Стимулювання збуту

141. Який раціональний спосіб уведення магнію оксиду в олійну емульсію?
a. Подрібнення з водою, призначеною для розведення первинної емульсії
*b. Уведення за типом суспензії в готову емульсію
c. Розчинення в готовій емульсії
d. Розчинення у воді для приготування первинної емульсії
e. Розчинення в олії

142. Згідно з розрахунками відділу маркетингу фармацевтичного підприємства коефіцієнт еластичності попиту на вироби медичного призначення дорівнює 1. Який це вид еластичності попиту?
*a. Унітарний
b. Абсолютно нееластичний
c. Абсолютно еластичний
d. Еластичний
e. Нееластичний

143. У жінки віком 62 роки діагностовано гострий пієлонефрит. Лікар призначив гентаміцин. З анамнезу відомо, що пацієнтка приймає фуросемід. Укажіть можливе ускладнення при одночасному застосуванні цих препаратів.
a. Високий ризик розвитку алергічних реакцій
b. Високий ризик розвитку судом
c. Посилення гематотоксичності гентаміцину
*d. Посилення ототоксичності аміноглікозидів
e. Потенціювання гепатотоксичної дії аміноглікозидів

144. Лікар прописав мікстуру, що містить кілька видів лікарської рослинної сировини. Укажіть види сировини, витяжку з яких можна виготовити в одній інфундирці.
a. М'яти листя, крушини кора
b. М'яти листя, мучниці листя
c. М'яти листя, льону насіння
*d. М'яти листя, ромашки квіти
e. М'яти листя, алтеї корені

145. Настойку Fructus capsici застосовують як відволікаючий та подразнювальний засіб при невралгіях, радикулітах та міозитах. Яка біологічно активна речовина цієї лікарської рослинної сировини зумовлює таку дію?
*a. Капсаїцин
b. Колхіцин
c. Ефедрин
d. Схізандрин
e. Інулін

146. Яку настойку на фармацевтичному підприємстві готують у співвідношенні 1:2?
a. Беладони
b. Собачої кропиви
c. М'яти
d. Звіробою
*e. Софори

147. Фармацевт-аналітик аптеки під час кількісного визначення розчину глюкози 10% використовує рефрактометр. Яку величину вимірюють за допомогою цього приладу?
*a. Показник заломлення
b. Оптичну густину
c. Динамічну в'язкість
d. Температуру плавлення
e. Кут обертання

148. Відвар із якої лікарської рослинної сировини треба процідити негайно після зняття з водяної бані?
a. Горицвіту трави
*b. Дуба кори
c. Конвалії квітів
d. М'яти перцевої трави
e. Термопсису трави

149. Хто надає дозвіл на відпуск лікарських засобів до структурних підрозділів аптеки при позитивному результаті вхідного контролю?
a. Бухгалтер
*b. Уповноважена особа
c. Фармацевт, який працює на зміні
d. Юрист
e. Представник постачальника

150. Чоловіку в післяопераційному періоді тривалий час уводили промедол. У пацієнта виникли психічні та соматичні порушення після відміни препарату. Яке явище спостерігається в цьому випадку?
*a. Абстинентний синдром
b. Тахіфілаксія
c. Ідіосинкразія
d. Синдром обкрадання
e. Синдром рикошету

