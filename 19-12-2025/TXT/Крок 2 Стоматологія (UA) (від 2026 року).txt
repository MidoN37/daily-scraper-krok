1. У чотирнадцятирічної дівчини під час огляду лікар-стоматолог виявив глибоку каріозну порожнину на жувальній поверхні зуба 16, що сполучається з пульповою камерою. Зондування сполучення та перкусія зуба безболісні. Реакція на температурні подразники відсутня. Слизова оболонка ясен у ділянці зуба 16 без змін. На рентгенограмі зуба 16 спостерігається деформація періодонтальної щілини у вигляді її нерівномірного розширення. Виберіть, з нижченаведених, оптимальний матеріал для постійної обтурації кореневих каналів зуба 16.
a. Паста на основі гідроксиду кальцію
b. Препарат на основі мінералтріоксидагрегату
c. Паста на основі цинку оксиду та евгенолу
*d. Гутаперча із силером
e. Препарат на основі фенолу

2. Який кут бічного суглобового шляху встановлено в середньоанатомічному артикуляторі?
a. 33^о
b. 110^о
*c. 17^о
d. 40^о
e. 23^о

3. Тринадцятирічна дівчинка скаржиться на бiль та кровоточивiсть ясен пiд час уживання їжi, неприємний запах з рота, загальну слабкiсть, головний бiль та підвищення температури тіла до 37,5^оС, що турбують протягом двох днiв. Об’єктивно спостерігається: слизова оболонка ясен верхньої та нижньої щелеп набрякла, яскраво гiперемована, болісна та легко кровоточить від дотику. Ясеннi сосочки вкритi нальотом брудно-сiрого кольору, пiсля видалення якого залишається ерозована поверхня. Прикус глибокий. Вiдзначається значне нашарування м’якого зубного нальоту. Регiонарнi лiмфатичнi вузли дещо збiльшенi, болiснi пiд час пальпацiї. Установіть клінічний діагноз.
*a. Гострий виразковий гiнгiвiт
b. Генералiзований пародонтит
c. Гострий катаральний гiнгiвiт
d. Хронічний гiпертрофiчний гiнгiвiт
e. Хронiчний катаральний гiнгiвiт

4. Батьки десятирічної дівчинки звернулися до лікаря-стоматолога для санації порожнини рота дитини. Під час огляду виявлено глибокі відкриті фісури зубів 14 та 24, емаль яких слабомінералізована, щільна. КПВ+кп=2+3=5. Значення індексу Green-Vermillion дорівнює 1,9. Визначте тактику лікаря-стоматолога в цьому разі.
*a. Неінвазивна герметизація фісур
b. Аплікації антисептичними препаратами
c. Інвазивна герметизація фісур
d. Профілактичне пломбування
e. Аплікації фторидвмісними препаратами

5. У чоловіка віком 32 роки після травмування в ДТП спостерігається обмеження відкривання рота, відчуття оніміння шкіри в підочній ділянці ліворуч, верхньої губи та крила носа, біль у лівій виличній ділянці, що посилюється під час відкривання рота. Пальпаторно визначається симптом ''сходинки'' по вилицево-щелепному з лівого боку. Який попередній діагноз?
a. Перелом виличної кістки без зміщення
*b. Перелом виличної кістки зі зміщенням
c. Перелом виличної дуги
d. Перелом верхньої щелепи за Ле Фор ІІ
e. Перелом верхньої щелепи за Ле Фор ІІІ

6. Чоловік віком 36 років скаржиться на різкий біль у лівому СНЩС з іррадіацією у вухо, головний біль, неможливість вживання їжі, обмеження відкривання рота. Об'єктивно спостерігається: обличчя асиметричне через набряк у ділянці лівого СНЩС, відкривання рота обмежене до 15-20 мм. Біль посилюється при мінімальних рухах нижньої щелепи, пальпація суглоба викликає сильний біль. Який діагноз найімовірніший у цьому разі?
*a. Гострий артрит лівого СНЩС
b. Хронічний артрит лівого СНЩС
c. Артроз лівого СНЩС
d. Синдром больової дисфункції СНЩС
e. Анкілоз лівого СНЩС

7. Чоловік віком 29 років скаржиться на біль у порожнині рота, неможливість вживання їжі, підвищення температури тіла до 38^оС. З анамнезу відомо, що декілька днів тому в пацієнта було гостре харчове отруєння. Об'єктивно спостерігається: колір обличчя блідий, гіперсалівація, на слизовій оболонці губ, щік, ясен, дна порожнини рота наявні різко болісні виразки, укриті брудно-сірим нальотом. Регіонарні лімфатичні вузли збільшені, болючі під час пальпації. Який імовірний діагноз?
*a. Виразково-некротичний стоматит Венсана
b. Міліарно-виразковий туберкульоз
c. Багатоформна ексудативна еритема
d. Акантолітична пухирчатка
e. Стоматит Сеттона

8. Дванадцятирічна дiвчинка скаржиться на підвищення температури тіла до 38,2^оC, бiль у порожнинi рота пiд час уживання їжi, кровоточивiсть ясен, неприємний запах з рота, що з'явилися три днi тому. Об'єктивно спостерігається: ясенний край верхньої та нижньої щелеп набряклий, гіперемований, вкритий брудно-сiрим нальотом, місцями з ерозіями, різкоболісний та легко кровоточить від дотику. Яку групу лiкарських препаратiв треба насамперед застосувати під час мiсцевого лiкування захворювання?
*a. Знеболювальні
b. Ферменти
c. Кератопластики
d. Антисептики
e. Протизапальнi

9. Жінка віком 52 роки скаржиться на косметичні дефекти зубів, які помітила декілька років тому. Об'єктивно спостерігається: на вестибулярних поверхнях у пришийкових ділянках премолярів та різців щілиноподібні дефекти в межах плащового дентину, утворені гладенькими, блискучими поверхнями. Шийки зубів оголені, ясна щільні, блідо-рожевого кольору. Зондування дефектів безболісне. Установіть діагноз.
a. Некроз твердих тканин зубів
b. Ерозія твердих тканин зубів
*c. Клиноподібний дефект
d. Середнє неактивне каріозне ураження
e. Патологічна стертість зубів

10. Пацієнту планується проведення ортопедичного лікування через часткову відсутність зубів на нижній та верхній щелепах. Що використовують для переносу в артикулятор даних про положення верхньої щелепи відносно шарнірної вісі СНЩС?
a. Оклюдатор
b. Паралелометр
*c. Лицьову дугу
d. Допоміжні відбитки
e. Прикусні шаблони

11. У жінки віком 45 років під час рентгенологічного обстеження перед протезуванням через відсутність зубів 24, 25 виявлено деструкцію кісткової тканини невеликих розмірів із чіткими контурами в апікальній ділянці кореня зуба 23. Кореневий канал зуба 23 запломбований на 2/3 довжини негомогенним пломбувальним матеріалом, постійна композитна пломба без дефектів. Перкусія зуба безболісна, слизова оболонка альвеолярного відростка цієї ділянки звичайного кольору. Яка тактика лікаря-стоматолога щодо зуба 23?
a. Зробити резекцію верхівки кореня
b. Провести курс фізіотерапії
c. Провести повторне рентгенологічне обстеження через 6 місяців
*d. Провести повторне ендодонтичне лікування
e. Видалити зуб

12. Пацієнту віком 26 років лікар-стоматолог встановив діагноз: середнє неактивне ураження карієсом зуба 24. Який метод знеболювання найдоцільніше застосувати під час лікування в цьому разі?
a. Неінгаляційний наркоз
b. Провідникову анестезію
c. Інгаляційний наркоз
*d. Інфільтраційну анестезію
e. Аплікайційну анестезію

13. Жінка віком 28 років звернулася до лікаря-стоматолога зі скаргами на наявність припухлості в ділянці альвеолярного відростка верхньої щелепи з лівого боку, яку виявила випадково. Відкривання рота вільне. Об'єктивно спостерігається: у ділянці альвеолярного відростка верхньої щелепи ліворуч у проєкції коренів зубів 22, 23 деформація у вигляді округлого ущільнення, безболісного під час пальпації. Зуби 22, 23, 24 інтактні. На рентгенограмі виявлено ділянку розрідження кісткової тканини з чіткими межами, розміром до 1 см у діаметрі, розташовану між коренями зубів 22 і 23, періодонтальна щілина їх збережена, корені диверговані. ЕОД у межах норми. Установіть попередній діагноз.
a. Амелобластома
*b. Глобуломаксилярна кіста
c. Носопіднебінна кіста
d. Цементома
e. Фолікулярна кіста

14. Батьки дванадцятирічного хлопчика скаржаться на наявність білих плям на передніх зубах верхньої щелепи в дитини, що з'явилися пів року тому, чутливість зубів від хімічних подразників. Під час огляду на вестибулярних поверхнях у пришийкових ділянках зубів 13, 12, 11, 21, 22, 23 виявлено крейдоподібні плями, емаль над якими втратила блиск, шорстка під час зондування. Яким буде попередній діагноз?
a. Системна гіпоплазія емалі
b. Початкове неактивне ураження карієсом
*c. Початкове активне ураження карієсом
d. Флюороз зубів
e. Середнє активне ураження карієсом

15. Мати тримісячної дівчинки скаржиться на періодичне попадання їжі в порожнину носа дитини під час годування. Під час огляду виявлено щілинний дефект в межах м'якого піднебіння. Установіть попередній діагноз.
a. Ізольоване часткове незрощення твердого та м'якого піднебіння
b. Ізольоване приховане незрощення піднебіння
c. Комбіноване незрощення піднебіння
d. Ізольоване повне незрощення твердого та м'якого піднебіння
*e. Ізольоване часткове незрощення м'якого піднебіння

16. Жінка вiком 34 роки звернулася до лiкаря-стоматолога з тримісячним хлопчиком масою тiла 3400 г (пiд час народження 2850 г), у якого спостерiгається вроджене повне незрощення верхньої губи. Цілісність альвеолярного вiдростка та пiднебiння збереженi. Дитина народилася вiд другої вагiтностi. Пологи були затяжними, накладалися акушерськi щипцi. У родині чоловiка були подiбнi вади. Укажiть імовірну причину народження хворого хлопчика.
a. Травма під час пологів
b. Гіпотрофія новонародженого
c. Вік матері
*d. Спадковість
e. Друга вагітність

17. Жінка віком 36 років звернулася до лікаря-стоматолога зі скаргами на руйнування бічного зуба нижньої щелепи. Об'єктивно спостерігається: на жувальній та мезіальній поверхнях зуба 46 глибока каріозна порожнина, міжзубний контакт порушений. Лікар планує виготовлення вкладки. До якого класу, за класифікацією Блека, належить ця порожнина?
*a. ІІ
b. І
c. ІV
d. ІІІ
e. V

18. Шестирічній дівчинці проводиться лікування гострого дифузного пульпіту зуба 85 методом вітальної екстирпації пульпи. Матеріал якої групи найдоцільніше використати в цьому разі для постійної обтурації кореневих каналів?
a. Пасти на основі епоксидної смоли з гутаперчевими штифтами
b. Склоіономерні цементи
c. Цинк-фосфатні цементи
*d. Цинк-евгенольні пасти
e. Пасти на основі гідроксиду кальцію

19. Чотирнадцятирічна дівчинка звернулася до лікаря-стоматолога зі скаргами на збільшення розміру ясенних сосочків у ділянці фронтальних зубів верхньої та нижньої щелеп. Під час огляду виявлено, що ясенні сосочки гіперемовані, набряклі, перекривають коронки зубів на 1/2 висоти, кровоточать від дотику. Зміни в якій системі організму найчастіше відіграють найважливішу роль в етіології цього захворювання?
a. Імунній системі
b. Серцево-судинній системі
*c. Ендокринній системі
d. Травній системі
e. Центральній нервовій системі

20. Батьки п'ятирічної дівчинки скаржаться на різке підвищення температури тіла в дитини до 39^оС, слабкість, біль у горлі, відмову від їжі, висип на тілі. Об'єктивно спостерігається: слизова оболонка порожнини рота суха, язик яскраво-червоного кольору з набряклими сосочками, слизова оболонка мигдаликів, піднебінних дужок та м’якого піднебіння різко гіперемована. Визначається підщелепний лімфаденіт. На шкірі обличчя та шиї, крім носогубного трикутника, виявлено яскраво-червоний дрібний висип, що місцями зливається. Установіть попередній діагноз.
a. Гострий псевдомембранозний кандидоз
b. Інфекційний мононуклеоз
*c. Скарлатина
d. Кір
e. Дифтерія

21. Пацієнту віком 37 років діагностовано гострий остеомієліт нижньої щелепи праворуч у ділянці зубів 45, 46, 47. Під час обстеження виявлено симптом Венсана. Укажіть ознаки цього симптому.
a. Наявність інфільтрату з обох боків альвеолярного відростка
b. Інтенсивний біль у ділянці причинного зуба
c. Рухомість причинного та сусідніх зубів
d. Болісна перкусія причинного та сусідніх зубів
*e. Відчуття оніміння м'яких тканин нижньої губи та підборіддя

22. Пацієнт віком 35 років перебуває на лікуванні у відділенні щелепно-лицевої хірургії з діагнозом гострий одонтогенний остеомієліт нижньої щелепи. Для контролю якості лікування та визначення подальшої тактики планується проведення контрольного рентгенологічного обстеження. У які терміни від початку захворювання можна виявити перші ознаки деструкції кісткової тканини на рентгенограмі?
a. Через 2-3 дні
b. Через тиждень
c. Через 4-5 днів
d. Через місяць
*e. До кінця 2-го тижня

23. Батьки трирічної дівчинки звернулися до лікаря-стоматолога-ортодонта зі скаргами на естетичний дефект. З анамнезу відомо, що дитина має звичку смоктати язик. Під час огляду виявлено вертикальну щілину у фронтальній ділянці розміром 5 мм. Який ортодонтичний апарат показано для лікування цієї патології?
*a. Пластинка Крауса
b. Пластинка Шонхера
c. Активатор Дасса
d. Диск Фріеля
e. Пластинка Кербітца

24. Проводиться ендодонтичне лікування зуба 46 з приводу хронічного фіброзного періодонтиту. Кореневі канали вузькі, склерозовані. Який засіб доцільно використати під час розширення кореневих каналів для покращення їх механічного оброблення?
a. Амінокапронову кислоту
b. Ортофосфорну кислоту
*c. ЕДТА
d. Гіпохлорит натрію
e. Хлоргексидину біглюконат

25. До лікаря-стоматолога звернулася жінка віком 30 років зі скаргами на наявність порожнини в зубі верхньої щелепи праворуч. Під час огляду на жувальній поверхні зуба 16 виявлено каріозну порожнину з широким вхідним отвором у межах навколопульпарного дентину. Каріозна порожнина не сполучається з пульповою камерою зуба, виповнена щільним пігментованим дентином. Зондування дна та стінок каріозної порожнини, термопроба та перкусія безболісні. ЕОД - 12 мкА. Який імовірний дiагноз?
a. Середнє неактивне ураження карієсом
b. Хронічний гангренозний пульпіт
c. Хронічний фіброзний пульпіт
d. Хронічний фіброзний періодонтит
*e. Глибоке неактивне ураження карієсом

26. Жінка віком 32 роки скаржиться на наявність білих та пігментованих плям на зубах. Мешкає в місцевості з вмістом фтору в питній воді - 1,7 мг/л. Установлено діагноз: флюороз, крейдяно-крапчаста форма. Використання яких зубних паст показано в цьому разі?
a. Що містять рослинні екстракти
*b. Кальційфосфатвмісні
c. Високоабразивні
d. Фторвмісні
e. Триклозанвмісні

27. Чоловік віком 56 років скаржиться на біль та припухлість у лівій щічній ділянці, прогресування асиметрії обличчя, яку помітив два місяці тому. Об'єктивно спостерігається: парез мімічних м'язів обличчя ліворуч, горбистий інфільтрат без чітких меж у лівій привушно-жувальній ділянці, шкіра над ним стоншена, ціанотичного кольору. Пальпуються збільшені регіонарні лімфовузли з лівого боку. Відкривання рота обмежене до 2,5 см. З протоки лівої привушної залози слина не виділяється. Який попередній діагноз?
a. Кіста привушної залози
b. Гострий неепідемічний паротит
*c. Аденокарцинома
d. Хронічний лімфаденіт
e. Хронічний сіалоаденіт

28. Пацієнту віком 58 років з дефектом нижнього зубного ряду лікар-стоматолог виготовляє бюгельний протез. Під час планування конструкції кламерів їх жорсткі елементи розташували в зоні між оклюзійною поверхнею та межовою лінією опорного зуба. У якій зоні має розміщуватися опорна частина опорно-утримувального кламера?
a. Ретенційній
b. Клапанній
c. Нейтральній
d. Гінгівальній
*e. Оклюзійній

29. Новонародженій дівчинці встановлено діагноз вроджене одностороннє повне незрощення верхньої губи з деформацією шкірно-хрящового відділу носа. Укажіть оптимальний вік дитини для оперативного лікування.
a. 12 місяців
b. 10-та доба життя
c. 18 місяців
d. 24 місяці
*e. 6 місяців

30. Чотирнадцятирічний хлопець скаржиться на біль у горлі, нежить, підвищення температури тіла до 38-39^оC, що спостерігається протягом 5-ти днів. Під час обстеження виявлено ознаки катарального стоматиту, тонзиліту, фарингіту, збільшення лімфатичних вузлів уздовж грудино-ключично-соскоподібного м'яза у вигляді ланцюга, які під час пальпації рухомі та малоболісні. Піднебінні мигдалики різко гіперемовані, укриті нальотом, що легко знімається. Який попередній діагноз?
a. Дифтерія
*b. Інфекційний мононуклеоз
c. Герпетична ангіна
d. Скарлатина
e. Гострий кандидозний стоматит

31. Пацієнту віком 24 роки вперше діагностовано слинокам'яну хворобу з локалізацією каменя в протоці піднижньощелепної слинної залози. Виберіть найдоцільнішу тактику лікування.
*a. Видалення каменя
b. Видалення слинної залози
c. Літотрипсія
d. Медикаментозне лікування
e. Операція марсупіалізація

32. У пацієнта віком 63 роки із повною втратою зубів (верхня щелепа - ІІ тип за Шредером, нижня щелепа - ІІ тип за Келлером) спостерігається "стареча прогенія". Які фактори обумовлюють механізм її розвитку?
a. Базальні дуги вужчі, ніж альвеолярні на верхній та нижній щелепах
b. Базальна дуга на верхній щелепі ширша, ніж альвеолярна, а базальна дуга на нижній щелепі вужча, ніж альвеолярна
*c. Базальна дуга на верхній щелепі вужча, ніж альвеолярна, а базальна дуга на нижній щелепі ширша, ніж альвеолярна
d. Базальні дуги ширші, ніж альвеолярні на верхній та нижній щелепах
e. Базальні та альвеолярні дуги рівні за шириною на верхній та нижній щелепах

33. Пацієнту віком 20 років з початковим активним ураженням карієсом зуба 22 лікар-стоматолог планує провести курс ремінералізувальної терапії. Які препарати найчастіше для цього використовуються?
*a. Кальцію та фтору
b. Магнію та калію
c. Калію та фосфору
d. Фтору та стронцію
e. Хлору та натрію

34. Після обстеження одинадцятирічної дівчинки лікар-стоматолог-ортодонт встановив діагноз мікродентія верхніх різців. Який метод діагностики використовується для визначення пропорційності розмірів постійних різців верхньої та нижньої щелеп?
a. Howes
b. Korkhauz
c. Gerlach
*d. Tonn
e. Pont

35. Чоловік віком 26 років звернувся до лікаря-стоматолога зі скаргами на асиметрію обличчя, що виникла через болісну припухлість у лівій привушній ділянці 3 дні тому, підвищення температури тіла до 37,2^oC. З анамнезу відомо: два тижні тому пацієнт переніс ГРЗ. Об'єктивно спостерігається: у лівій привушно-жувальній ділянці щільний округлий малорухомий помірно болісний інфільтрат діаметром до 2 см. З протоки привушної слинної залози виділяється прозора слина. Установіть попередній діагноз.
a. Загострення хронічного паротиту
b. Хвороба Мікуліча
c. Гострий гнійний паротит
d. Плеоморфна аденома привушної залози
*e. Псевдопаротит Герценберга

36. Юнака шпиталізовано після ДТП із травмою м'яких тканин правої привушно-жувальної ділянки. У пацієнта не закривається праве око, опущений кут рота праворуч. Ушкодження якої анатомічної структури призвело до появи цих симптомів?
a. Вивідної протоки привушної слинної залози
b. Паренхіми привушної слинної залози
c. Мімічних м'язів
d. Капсули привушної слинної залози
*e. Лицевого нерва

37. Сума поперечних розмірів яких зубів лежить в основі побудови діаграми Хаулея-Гербера-Гербста і взята за радіус АВ?
a. 31, 32, 33
*b. 11, 12, 13
c. 31, 32, 41, 42
d. 51, 52, 61, 62
e. 11, 12, 21, 22

38. Жінка віком 28 років звернулася до лікаря-стоматолога зі скаргами на періодичну появу нориці на яснах у ділянці проєкції кореня зуба 11 та неприємні відчуття в зубі. Раніше зуб лікували з приводу хронічного періодонтиту. Двічі проводилося переліковування кореневого каналу зуба, але позитивний результат не був досягнутий. На прицільній рентгенограмі зуба 11 виявлено: кореневий канал запломбований на всю довжину, у ділянці його верхівки спостерігається вогнище рентгенологічного просвітління розмірами до 0,8 см. Який метод лікування доцільно застосувати в цьому разі?
*a. Резекцію верхівки кореня
b. Повторне ендодонтичне лікування
c. Реплантацію
d. Видалення
e. Спостереження упродовж року

39. Жінка віком 36 років скаржиться на відчуття печіння, болісність та кровоточивість ясен. Об'єктивно спостерігається: ясна верхньої та нижньої щелеп набряклі, яскраво гіперемовані, кровоточать під час зондування. Наявні пародонтальні кишені глибиною до 4 мм із серозно-гнійним ексудатом. Патологічна рухомість зубів І ступеня. На рентгенограмі виявлено нерівномірну резорбцію міжальвеолярних перегородок до 1/2 їх висоти з явищами дифузного остеопорозу губчастої речовини. Укажіть ступінь та перебіг генералізованого пародонтиту в пацієнтки.
a. III ступінь, хронічний перебіг
b. I ступінь, хронічний перебіг
*c. IІ ступінь, загострений перебіг
d. I ступінь, загострений перебіг
e. IІ ступінь, хронічний перебіг

40. Батьки двомісячного хлопчика звернулися до лікаря-стоматолога з приводу вродженого дефекту верхньої губи в дитини. Об'єктивно спостерігається: щілиноподібний дефект тканин верхньої губи ліворуч, що проходить через всі тканини губи та на 4 мм не доходить до носового ходу. Цілісність альвеолярного відростка та твердого піднебіння збережена. Установіть діагноз.
*a. Вроджене неповне лівостороннє незрощення верхньої губи
b. Вроджене приховане лівостороннє незрощення верхньої губи
c. Косе незрощення обличчя
d. Вроджене повне лівостороннє незрощення верхньої губи
e. Вроджене неповне двостороннє незрощення верхньої губи

41. Жінка віком 28 років скаржиться на наявність порожнини в зубі нижньої щелепи ліворуч. Об'єктивно спостерігається: дефект твердих тканин зуба 36 типу МОД, зуб вітальний. На рентгенограмі змін у періапікальних тканинах зуба 36 не виявлено. Відновлення анатомічної та функціональної цілісності зуба проводиться шляхом виготовлення вкладки непрямим методом. Під час першого відвідування лікар відпрепарував порожнину зуба. Який етап протезування має бути наступним?
a. Відливання вкладки
*b. Отримання відбитка
c. Фіксація вкладки
d. Відливання моделі
e. Моделювання вкладки

42. Пацієнтка віком 30 років скаржиться на безболісну припухлість у ділянці нижньої щелепи праворуч, що з'явилася 6 місяців тому та повільно збільшується в розмірах. Об'єктивно спостерігається: на тілі нижньої щелепи в ділянці зубів 45, 46 новоутворення розміром 2,5x1,5 см, безболісне під час пальпації, має щільну консистенцію. Шкірні покриви та слизова оболонка над ним у кольорі не змінені, рухомі. Порожнина рота санована. Зуби на нижній щелепі інтактні. Чутливість нижньої губи не змінена. Регіонарні лімфатичні вузли не пальпуються. Під час рентгенологічного обстеження виявлено полікістозне утворення в ділянці тіла нижньої щелепи праворуч із чіткими межами. Який попередній діагноз?
a. Остеосаркома
*b. Амелобластома
c. Одонтома
d. Фолікулярна кіста
e. Одонтогенна фіброма

43. Пацієнтці віком 39 років показано видалення зуба 36 через руйнування його біфуркації. Коронкову частину зуба видалено разом із медіальним коренем. Дистальний корінь зуба 36 зруйнований нижче рівня ясен. Який інструмент найдоцільніше застосувати для видалення дистального кореня зуба 36?
a. Кутовий елеватор на себе
b. Дзьобоподібні щипці, що сходяться
c. Багнетоподібні кореневі щипці
d. Прямий елеватор
*e. Кутовий елеватор від себе

44. У семирічного хлопчика діагностовано загострення хронічного гранулюючого періодонтиту зуба 75. Коронка зуба 75 зруйнована на 3/4. Під час обстеження дитина поводила себе спокійно та відповідала на запитання. Хлопчик соматично здоровий. Виберіть доцільний метод знеболювання для видалення зуба в цьому разі.
a. Аплікаційна анестезія
b. Внутрішньовенний наркоз
c. Масковий наркоз
*d. Провідникова анестезія
e. Інфільтраційна анестезія

45. Пацієнту віком 54 роки планується виготовлення бюгельного протеза для верхньої щелепи. Робочий відбиток знято силіконовим, а допоміжний - альгінатним відбитковим матеріалом. Скільки моделей треба відлити для виготовлення одного бюгельного протеза?
a. Одну робочу та одну допоміжну
b. Одну робочу та дві допоміжні
c. Дві робочі та дві допоміжні
d. Одну робочу модель
*e. Дві робочі та одну допоміжну

46. Під час підготовки до протезування в пацієнта віком 38 років виявлено перфорацію дна пульпової камери в ділянці біфуркації коренів зуба 46. Об'єктивно спостерігається: зубний ряд безперервний, зуб 46 стійкий, пародонтальних кишень у цій ділянці не виявлено. На рентгенограмі кореневі канали зуба 46 запломбовано на всю довжину, патологічних змін у періапікальній ділянці коренів не виявлено. У ділянці біфуркації коренів зуба 46 незначна резорбція верхівки міжкореневої перегородки. Який вид зубозберігальної операції показано в цьому разі?
a. Ампутація
*b. Коронаро-радикулярна сепарація
c. Реплантація
d. Резекція
e. Гемісекція

47. Лікар-стоматолог-ортодонт проводить пацієнту з дистальною оклюзією клінічний тест за Ешлером-Бітнером для диференціальної діагностики. Виявлено поліпшення форми та профілю обличчя. Яка це форма дистальної оклюзії згідно з цими результатами тесту?
*a. Недостатній розвиток нижньої щелепи
b. Надмірний розвиток верхньої щелепи
c. Недостатній розвиток верхньої щелепи
d. Порушення росту та розвитку обох щелеп
e. Надмірний розвиток нижньої щелепи

48. З якою метою використовують алмазні бори з червоним маркуванням?
a. Для фінішного полірування композитних пломб
b. Універсальне застосування
c. Для розкриття каріозних порожнин
*d. Для попереднього полірування пломб із композиту
e. Для швидкого видалення тканин зуба

49. Чоловік віком 49 років звернувся до лікаря-стоматолога зі скаргами на самовільний, нападоподібний, іррадіюючий біль у ділянці нижньої щелепи праворуч, що періодично виникає протягом останнього року. Напади болю виникають спонтанно, іноді під час нахилу голови, тривають 20-30 хв. Об'єктивно спостерігається: генералізована патологічна стертість зубів І-ІІ ступеня. На жувальній поверхні зуба 46 велика композитна пломба. На рентгенограмі в пульповій камері зуба 46 виявлено щільне утворення розміром 3 мм. Перкусія та термопроба слабопозитивна. ЕОД - 35 мкА. Який імовірний діагноз?
a. Гострий обмежений пульпіт
b. Невралгія ІІІ гілки трійчастого нерва
c. Хронічний глибокий карієс
*d. Хронічний конкрементозний  пульпіт
e. Хронічний фіброзний періодонтит

50. Чоловік віком 42 роки скаржиться на періодичний біль у ділянці зуба 48. Об'єктивно спостерігається: зуб 48 частково прорізався своїми дистальними горбиками, слизова оболонка блідо-рожева, безболісна під час пальпації, відкривання рота в повному обсязі. На рентгенограмі визначається медіально-косе положення зуба 48 до зуба 47. Виберіть хірургічний метод лікування.
a. Висічення каптура
b. Коронаро-радикулярна сепарація
*c. Атипове видалення зуба 48
d. Розтин каптура
e. Типове видалення зуба 48

51. Семирічному хлопчику показано проведення вестибулопластики на нижній щелепі. До якої патології найчастіше призводить мілкий присінок порожнини рота?
*a. Захворювання тканин пародонта
b. Парафункція мімічних м'язів
c. Глибокий прикус
d. Затримка росту щелепи
e. Тісне розташування фронтальних зубів

52. У тринадцятирічного хлопчика під час лікування глибокого активного ураження карієсом зуба 25 на етапі препарування лікар-стоматолог випадково перфорував пульпову камеру в проєкції рога пульпи. Яка подальша тактика лікаря-стоматолога?
a. Провести діатермокоагуляцію пульпи
b. Провести вітальну екстирпацію пульпи
c. Застосувати девіталізувальну пасту
d. Запломбувати каріозну порожнину склоіономерним цементом
*e. Застосувати матеріал групи МТА

53. Дванадцятирічна дівчинка скаржиться на біль у роті під час їжі, що турбує декілька днів. Об'єктивно спостерігається: на слизовій оболонці перехідної складки у фронтальній ділянці нижньої щелепи дві ерозії овальної форми з облямівкою гіперемії, укриті жовтуватим нальотом, розміром 5 і 7 мм. З анамнезу відомо, що подібні ерозії були рік тому. Який імовірний діагноз?
a. Синдром Бехчета
*b. Хронічний рецидивний афтозний стоматит
c. Афти Сетона
d. Гострий герпетичний стоматит
e. Афти Беднара

54. У трирічної дівчинки на жувальній поверхні зуба 74 лікар-стоматолог виявив каріозну порожнину, що розташована в межах плащового дентину. Підриті краї емалі мають матово-білий колір. Дентин каріозної порожнини світлий, м'який, знімається пластами. Зондування емалево-дентинної межі чутливе. Реакція на холодовий подразник болісна, швидко минає після його усунення. Який матеріал доцільно використати для пломбування каріозної порожнини в цьому разі?
a. ICON
b. Композитний пломбувальний матеріал
c. Амальгаму
d. Цинкфосфатний цемент
*e. Склоіономерний цемент

55. Під час огляду пацієнта віком 58 років лікар-стоматолог виявив деформацію та зменшення в розмірах язика, що має синюшно-червоний колір та щільну консистенцію. На слизовій оболонці піднебіння спостерігається гумозна інфільтрація. Установіть попередній діагноз.
a. Ромбоподібний глосит
b. Складчастий язик
c. Десквамативний глосит
*d. Третинний період сифілісу
e. Вроджена аномалія язика

56. Чоловік віком 48 рокiв звернувся до лікаря-стоматолога зi скаргами на ниючий бiль у дiлянцi зуба 48, що посилюється під час накушування, погiршення самопочуття та пiдвищення температури тiла до 37,5^оC) Об'єктивно спостерігається: у ретромолярнiй дiлянцi набряк та гiперемiя слизової оболонки, дистальна стінка інтактного зуба 48 вкрита слизовим каптуром, пiд час пальпацiї якого відзначається різкий біль та виділення гнійного ексудату. Який імовірний діагноз?
a. Флегмона піднижньощелепної ділянки
b. Гострий гнiйний перiостит
c. Гострий гнійний перiодонтит
d. Гострий гнійний альвеоліт
*e. Гострий гнійний перикоронарит

57. Під час ендодонтичного лікування зуба 26 з приводу хронічного гранулюючого періодонтиту лікар-стоматолог провів іригацію кореневих каналів антисептиком, що має здатність проникати в структури біоплівок, руйнувати їх та викликати розчинення органічних тканин. Який антисептик застосував лікар?
a. Розчин перекису водню
b. Розчин хлоргексидину
*c. Розчин гіпохлориту натрію
d. Фізіологічний розчин
e. Розчин фурациліну

58. Тринадцятирічна дівчинка скаржиться на набряк та кровоточивість ясен під час чищення зубів протягом останніх пів року. Об'єктивно спостерігається: слизова оболонка ясен у ділянці фронтальних зубів верхньої щелепи набрякла, має ціанотичне забарвлення. Ясенні сосочки округлої форми, пастозні, збільшені в розмірах та перекривають коронкові частини зубів на 1/3 висоти. Відзначається вестибулярне положення зубів 13 і 23. Який попередній діагноз?
a. Локалізований пародонтит І ступеня
b. Генералізований пародонтит І ступеня
c. Хронічний катаральний гінгівіт
*d. Хронічний гіпертрофічний гінгівіт
e. Гострий катаральний гінгівіт

59. Чоловіку віком 75 років виготовляють повні знімні протези на верхню та нижню щелепи. На етапі перевірки воскової конструкції протеза зі штучними зубами в порожнині рота визначається контакт між бічними зубами та відсутність його на передніх зубах. Якої помилки припустилися в цьому разі?
a. Відсутність контакту між прикусними валиками у фронтальній ділянці
*b. Фіксація передньої оклюзії
c. Відсутність контакту між прикусними валиками в бічних ділянках
d. Помилка під час постановки зубів
e. Деформація робочої моделі

60. Чоловік віком 42 роки скаржиться на різкий біль та клацання в правому СНЩС, печіння в ділянці правого зовнішнього слухового проходу. З анамнезу відомо, що пацієнт нещодавно переніс гострий стрес. Об'єктивно спостерігається: обличчя симетричне, прикус за ортогнатичним типом. Нижня щелепа під час відкривання рота має зета-подібні рухи, з короткотривалими моментами блокування в суглобі та болем. Під час внутрішньоротової пальпації ділянок латеральних крилоподібних м’язів пацієнт відчуває біль праворуч. На томограмах патологічних змін контурів кісткових структур суглобових поверхонь не виявлено. Який імовірний діагноз?
a. Ревматоїдний артрит СНЩС
b. Гострий післятравматичний артрит СНЩС
c. Фіброзний анкілоз СНЩС
*d. Нейромускулярний синдром СНЩС
e. Деформівний артроз СНЩС

61. Жінка віком 27 років на третьому місяців вагітності звернулася до лікаря-стоматолога зі скаргами на постійну кровоточивість та збільшення ясен, неприємний запах з рота. Об'єктивно спостерігається: ясна верхньої та нижньої щелепи ціанотичного кольору, набряклі, укривають коронки зубів на 1/2, під час зондування кровоточать. Яка тактика лікаря після усунення місцевих подразнювальних факторів?
a. Електрокоагуляція ясенних сосочків
b. Поверхнева склерозуюча терапія
c. Глибока склерозуюча терапія
d. Гінгівотомія
*e. Фітотерапія

62. Батьки десятирічного хлопчика скаржаться на незначну деформацію в ділянках кутів нижньої щелепи в дитини та нічні больові напади, що спостерігаються кілька місяців. Під час огляду виявлено асиметрію обличчя через збільшення об'єму кістки в ділянці кутів нижньої щелепи. Утворення пальпаторно щільні, горбисті, безболісні. На рентгенограмі визначається нерівномірне витончення кортикального шару з просвітленнями кулястої та овальної форми, що нагадують бджолині стільники, розділені щільними кістковими перетинками, відсутність чітких меж зі здорової кісткою. Який попередній діагноз?
a. Остеосаркома
b. Одонтома
c. Амелобластома
d. Остеоїд-остеома
*e. Фіброзна дисплазія

63. Під час огляду отриманого із зуботехнічної лабораторії готового повного знімного пластинкового протеза лікар-стоматолог виявив наявність характерного "мармурового" малюнка у вигляді білуватих розводів на поверхні та в товщі базисної пластмаси, з якої виготовлено протез. Яка ймовірна причина їх появи?
a. Недостатня кількість пластмасового тіста під час пакування
b. Порушення температурного режиму полімеризації
c. Недостатній тиск на пластмасове тісто під час полімеризації
d. Недостатнє полірування протеза
*e. Недостатня кількість мономера в пластмасовому тісті під час пакування

64. Жінка віком 69 років скаржиться на сухість, відчуття печіння в порожнині рота, що турбують декілька тижнів. З анамнезу відомо: протягом останніх двох років пацієнтка користується знімними пластинковими протезами. Об'єктивно спостерігається: слизова оболонка твердого піднебіння та спинки язика яскраво-червоного кольору, гіперемована, набрякла. У межах протезного ложа визначається невелика кількість сіро-білого нальоту, що легко знімається. У кутах рота - тріщинки. Які лікарські засоби використовуються для етіотропного лікування цього захворювання?
*a. Протигрибкові
b. Антигістамінні
c. Противірусні
d. Антипротозойні
e. Антибіотики

65. Лікар-стоматолог-ортопед, який має стаж роботи 7 років 6 місяців, відповідно до професійного стандарту, одержав І кваліфікаційну категорію. Яким має бути стаж роботи згідно із затвердженими нормативами для наступної атестації?
a. 15 років
b. 8 років
*c. 10 років
d. 9 років
e. 12 років

66. У дванадцятирічного хлопчика в ділянці зуба 46 виникає тривалий ниючий біль після вживання гарячої їжі. Об'єктивно спостерігається: коронка зуба 46 брудно-сірого кольору з глибокою каріозною порожниною, виповнена розм'якшеним дентином та сполучається з пульповою камерою зуба. Глибоке зондування каріозної порожнини болісне. Тепловий подразник викликає біль, що повільно вщухає. Який діагноз найімовірніший?
a. Хронічний фіброзний пульпіт
b. Хронічний гранулюючий періодонтит
c. Хронічний глибокий карієс
*d. Хронічний гангренозний пульпіт
e. Хронічний гіпертрофічний пульпіт

67. Дев'ятирічному хлопчику встановлено діагноз повний вивих зуба 21. З анамнезу відомо: після травми минуло 20 год, дитина хворіє на цукровий діабет. Виберіть доцільну лікувальну тактику.
a. Пломбування кореневого каналу пастою, що містить кальцій, реплантація, фіксація зуба
*b. Зуб не підлягає реплантації та збереженню
c. Реплантація, фіксація зуба з наступним спостереженням
d. Резекція верхівки кореня, реплантація, фіксація зуба
e. Пломбування кореневого каналу амальгамою, реплантація, фіксація зуба

68. Чоловік віком 55 років звернувся до лікаря-стоматолога зі скаргами підвищену чутливість зубів під час вживання кислої, холодної або твердої їжі. Об'єктивно спостерігається: висота коронок зубів зменшена на 1/3, оклюзійні поверхні зубів мають плоску форму із загостреними краями емалі та оголенням щільного блискучого дентину. Який імовірний діагноз?
a. Системна гіпоплазія емалі
b. Гіперестезія
c. Клиноподібні дефекти
*d. Патологічна стертість зубів
e. Ерозія твердих тканин зубів

69. Чотирнадцятирічний хлопчик, проводячи досліди на уроці хімії, отримав травматичний опік обличчя. Об'єктивно спостерігається: на місці пошкодження шкіра зневоднена, укрита щільним сухим струпом з чіткими межами та смугою гіперемії по периферії, струп заглиблений у шкіру. Назвіть найімовірніший травматичний агент.
a. Лужний
b. Термічний
*c. Кислотний
d. Сольовий
e. Променевий

70. Жінка віком 45 років скаржиться на вивих скронево-нижньощелепного суглоба, що часто повторюється. Об'єктивно спостерігається: відсутні другі та треті моляри на обох щелепах. Діагностовано звичний вивих скронево-нижньощелепного суглоба. Який метод лікування цієї пацієнтки найдоцільніший?
a. Масаж
b. Міогімнастика
c. Повна іммобілізація рухів нижньої щелепи
d. Проведення фізіотерапевтичних процедур
*e. Обмеження відкривання рота

71. Чоловіку віком 82 роки показано виготовлення повного знімного пластинкового протеза на нижню щелепу. Наявна незначна атрофія альвеолярного відростка. На етапі припасування індивідуальної ложки за методикою Гербста вона скидається під час доторкання кінчиком язика до лівої щоки при напівзакритому роті. Назвіть ділянку, на якій треба вкоротити край ложки.
a. Уздовж щелепно-під'язикової лінії з лівого боку
b. Від ікла до ікла з вестибулярного боку
c. На відстані 1 см від середньої лінії на під'язиковому краї ложки ліворуч
*d. На відстані 1 см від середньої лінії на під'язиковому краї ложки праворуч
e. Біля вуздечки язика

72. У пацієнта з вогнепальним пораненням обличчя, розривом тканин піднебіння та глотки наростає дихальна недостатність. Під час дихання звисаючий клапоть з рани частково, а іноді й повністю, закриває вхід у гортань. Розвиток якого виду асфіксії можна припустити в цьому разі?
a. Стенотичної
*b. Клапанної
c. Обтураційної
d. Аспіраційної
e. Дислокаційної

73. Чоловік віком 27 років звернувся до лікаря-стоматолога зі скаргами на зміну положення зуба 32 після травми та біль, що посилюється під час відкушування їжі. Об'єктивно спостерігається: набряк нижньої губи, гематома слизової оболонки в ділянці зуба 32, рухомість зуба I ступеня, невелике його зміщення в сагітальному напрямку. На рентгенограмі виявлено розширення періодонтальної щілини зуба 32. Установіть діагноз.
a. Повний вивих зуба 32
b. Перелом кореня зуба 32
c. Вбитий вивих зуба 32
*d. Неповний вивих зуба 32
e. Забій зуба 32

74. Дев'ятирічна дівчинка скаржиться на появу болісних висипань на губах. Об'єктивно спостерігається: червона облямівка губ набрякла, гіперемована, укрита тріщинками та численними кров'янистими кірками. На шкірі навколо губ наявні дрібні пухирці з серозним вмістом, що в окремих ділянках зливаються між собою. Спостерігається мацерація та мокнуття шкіри, особливо в кутах рота. Який тип хейліту розвинувся в пацієнтки?
*a. Екзематозний
b. Актинічний
c. Ексфоліативний
d. Атопічний
e. Метеорологічний

75. У пацієнта, якому діагностовано генералізований пародонтит І ступеня тяжкості, загострений перебіг, спостерігається зниження титру секреторного IgA в ротовій рідині. Про що, найімовірніше, свідчать ці показники?
a. Стабілізацію патологічного процесу
b. Підвищення рівня неспецифічної резистентності організму
c. Зменшення активності запального процесу в тканинах пародонту
*d. Зниження захисних функцій слизової оболонки порожнини рота та несприятливий перебіг захворювання
e. Зниження рівня сенсибілізації організму

76. Дівчинці, яка народилася з частковою розщелиною піднебіння, показано виготовлення обтуратора. Який оптимальний вік дитини для виготовлення обтуратора в разі розщелини піднебіння?
*a. Перші дні після народження
b. 2 роки
c. 1 рік
d. 3-4 роки
e. 5-6 років

77. Пацієнту планується ендодонтичне лікування зуба 21 через загострення хронічного пульпіту. Лікар-стоматолог вибирає інструменти для лікування. Для чого використовують спредер?
a. Розширення кореневих каналів
b. Визначення довжини кореневих каналів
*c. Пломбування кореневих каналів
d. Видалення пульпи з кореневих каналів
e. Визначення прохідності кореневих каналів

78. Юнак віком 20 років звернувся до лікаря-стоматолога зі скаргами на косметичний дефект переднього верхнього зуба. Під час огляду на вестибулярній поверхні зуба 22 виявлено крейдоподібну пляму. Яке з додаткових методів обстеження буде найінформативнішим у цьому разі для проведення диференційної діагностики та встановлення діагнозу?
a. Холодова проба
b. Електроодонтометрія
*c. Забарвлення 2% розчином метиленового синього
d. Люмінесцентна діагностика
e. Рентгенографія

79. Батьки одинадцятирічного хлопчика звернулися до лікаря-стоматолога зі скаргами на біль та кровоточивість ясен під час їжі в дитини, неприємний запах з рота, підвищення температури тіла до 37,4^оС. З анамнезу відомо: нещодавно хлопчик перехворів ГРВІ. Об'єктивно спостерігається: слизова оболонка ясен яскраво гіперемована, легко кровоточить від дотику, верхівки ясенних сосочків укриті сіруватим некротичним нальотом, після видалення якого оголюється виразкова поверхня. Велика кількість зубного нальоту. Який імовірний збудник цього захворювання?
a. Стафілококи
b. Дріжджоподібні гриби
c. Вірус герпесу
*d. Анаеробна мікрофлора
e. Стрептококи

80. До лікаря-стоматолога звернулася чотирнадцятирічна дівчина зі скаргами на сильний тривалий біль у ділянці зуба верхньої щелепи ліворуч. Діагностовано гострий дифузний пульпіт зуба 26. Який метод лікування найдоцільніше застосувати?
a. Девітальну пульпотомію
b. Вітальну пульпотомію
c. Біологічний метод
*d. Вітальну пульпектомію
e. Девітальну пульпектомію

81. Пацієнта шпиталізовано із травмою обличчя після падіння з велосипеда. Об'єктивно спостерігається: у виличній та підочній ділянці ліворуч рана із помірною кровотечею, що має нерівні краї. Шкіра навколо неї гіперемована та вкрита точковими крововиливами. Яку назву має рана, що виникла під впливом вказаних чинників?
a. Рублена
*b. Забійна
c. Різана
d. Колота
e. Розтрощена

82. Батьки трирічної дівчинки скаржаться на появу в дитини болісних висипань на губах та відмову від вживання їжі, підвищення температури тіла до 38^oС. Під час огляду на шкірі навколоротової ділянки виявлено до 10-ти дрібних пухирців з прозорим вмістом. На слизовій оболонці губ спостерігається декілька ерозій округлої форми, діаметром 1-3 мм. Визначаються гострий катаральний гінгівіт та підщелепний лімфаденіт. Виберіть засоби для етіотропного лікування.
*a. Противірусні
b. Антибіотики
c. Протигрибкові
d. Протизапальні
e. Антигістамінні

83. Юнак віком 16 років після тренування з кікбоксингу скаржиться на біль у правій привушно-жувальній ділянці, відсутність змикання зубів, порушення мовлення та жування. Об'єктивно спостерігається: підборіддя зміщене ліворуч, рот напіввідкритий, бічні рухи нижньої щелепи обмежені, з правого боку попереду від козелка вуха – западання м'яких тканин. Установіть попередній діагноз.
a. Перелом правого суглобового відростка нижньої щелепи
*b. Правобічний передній вивих нижньої щелепи
c. Лівобічний передній вивих нижньої щелепи
d. Лівобічний задній вивих нижньої щелепи
e. Правобічний задній вивих нижньої щелепи

84. Шестирічній дівчинці показано видалення нижніх молочних центральних різців з приводу зміни прикусу. Зуби рухомі III-го ступеня. Виберіть оптимальний вид місцевого знеболювання.
a. Провідникове
b. Інгаляційний наркоз
c. Інфільтраційне
*d. Аплікаційне
e. Внутрішньокісткове

85. Пацієнту віком 34 роки лікар-стоматолог виготовив металокерамічну коронку на зуб 11. Препарування зуба проведено відповідно до всіх вимог. На якому етапі виготовлення проводили ретракцію ясен?
a. Після припасування каркаса
b. Перед припасуванням каркаса
c. Після зняття відбитка
d. Після фіксації коронки
*e. Перед зняттям відбитка

86. Чоловік віком 28 років звернувся до лікаря-стоматолога зі скаргами на біль у зубі нижньої щелепи ліворуч під час вживання солодкого, що зникає відразу після усунення подразника. Об'єктивно спостерігається: на жувальній поверхні зуба 34 каріозна порожнина з вузьким вхідним отвором, виповнена м'яким слабко пігментованим дентином. Зондування дна болісне, сполучення з пульповою камерою не визначається. Термодіагностика позитивна, короткотривала. Який імовірний діагноз?
a. Гострий обмежений пульпіт
b. Хронічний фіброзний пульпіт
c. Середнє активне ураження карієсом
*d. Глибоке активне ураження карієсом
e. Гострий дифузний пульпіт

87. Жінка віком 51 рік скаржиться на відчуття печіння та поколювання спинки та бічних поверхонь язика, що зникає під час їжі, але посилюється увечері, сухість у роті, спотворення смакових відчуттів. Уперше подібні відчуття з'явилися рік тому після психічної травми, з плином часу відчуття посилюються. З анамнезу відомо: пацієнтка хворіє на анацидний гастрит, цукровий діабет, погано спить. Під час огляду слизова оболонка язика блідо-рожевого кольору з незначною кількість білуватого нальоту, без виражених патологічних змін. Який найімовірніший діагноз?
a. Глосит Гунтера-Міллера
b. Гангліоніт під'язикових гангліїв
*c. Глосодинія
d. Кандидознй глосит
e. Десквамативний глосит

88. Дворічна дівчинка отримала травму зубів. Об'єктивно спостерігається: коронки зубів 51 та 61 коротші від сусідніх на 1/3, слизова оболонка в ділянці цих зубів гіперемована, набрякла. На рентгенограмі періодонтальна щілина в апікальній частині коренів зубів 51 і 61 відсутня. Яка лікувальна тактика буде оптимальною в цьому разі?
a. Лігатурне шинування
b. Видалення зубів 51, 61
c. Репозиція зубів 51 і 61
*d. Диспансерне спостереження
e. Реплантація

89. Пацієнту проводять ендодонтичне лікування зуба 11 через загострення хронічного пульпіту. Лікар-стоматолог провів інструментальне та медикаментозне оброблення кореневого каналу. Для пломбування каналу планується застосувати методику гарячої вертикальної конденсації гутаперчі. Виберіть інструмент для конденсації філера.
a. Спредер
*b. Плагер
c. Гутаконденсор
d. К-файл
e. Коренева голка

90. Жінці віком 68 років виготовляють повні знімні протези на обидві щелепи. Об'єктивно спостерігається: альвеолярні відростки щелеп незначно атрофовані, слизова оболонка помірно піддатлива. Отримані анатомічні відбитки. Який етап протезування буде наступним для цієї пацієнтки?
a. Перевірка конструкції протезів
*b. Виготовлення індивідуальних ложок
c. Отримання функціональних відбитків
d. Визначення центрального співвідношення щелеп
e. Виготовлення воскових базисів з прикусними валиками

91. Чоловіка віком 43 роки шпиталізовано з приводу виробничої травми правої половини обличчя. З анамнезу відомо: пацієнт травмувався близько 3-х год тому, свідомість не втрачав. Об'єктивно спостерігається: у ділянці правої щоки визначається рана 5x3 см, неправильної форми, з нерівними краями. Якщо розвести краї рани видно нерухомі зуби. З боку порожнини рота - розрив слизової оболонки щоки. Прикус не порушено. Який вид хірургічної обробки треба провести в цьому разі?
a. Первинну пізню хірургічну обробку
b. Вторинну хірургічну обробку
c. Первинну відтерміновану хірургічну обробку
d. -
*e. Первинну ранню хірургічну обробку

92. До лікаря-стоматолога-хірурга звернувся чоловік віком 44 роки для встановлення зубних імплантатів. Планується проведення двоетапної імплантації в ділянці відсутніх зубів 15, 16, 17. За який мінімальний термін відбувається повна остеоінтеграція імплантатів на верхній щелепі?
a. 2 місяці
b. 3 місяці
c. 12 місяців
d. 9 місяців
*e. 6 місяців

93. Після проведеного обстеження пацієнту віком 34 роки встановлено діагноз синдром Мелькерсона-Розенталя. Який симптомокомплекс характерний для цього синдрому?
*a. Макрохейліт, складчастий язик та парез лицевого нерва
b. Зуби Гетчінсона, вроджена глухота, вроджена сліпота
c. Ромбоподібний глосит, екзематозний хейліт та парез лицевого нерва
d. Червоний плоский лишай, гіпертонічна хвороба, цукровий діабет
e. Складчастий язик, атопічний хейліт та неврит трійчастого нерва

94. Жінка віком 55 років звернулася до лікаря-стоматолога зі скаргами на печіння в порожнині рота під час вживання подразнюючої їжі, відчуття шорсткості, незвичайний вигляд слизової оболонки щік. З анамнезу відомо: пацієнтка хворіє на хронічний холецистит. Об'єктивно спостерігається: у порожнині рота є штучні коронки із різнорідних металів. На тлі незміненої слизової оболонки щік у ретромолярному просторі є ділянки висипання дрібних папул білястого кольору, що зроговіли і злегка підвищуються над її рівнем, утворюючи малюнок кільцеподібної форми та не знімаються під час пошкрябування. Установіть попередній діагноз.
a. Верукозна лейкоплакія
b. Вторинний сифіліс
*c. Червоний плоский лишай
d. Червоний вовчак
e. Гострий псевдомембранозний кандидоз

95. До лікаря-стоматолога звернувся чоловік віком 25 років зі скаргами на наявність поодиноких поперечних борозен на коронках деяких зубів верхньої щелепи. Дефекти було виявлено одразу після прорізування зубів. З анамнезу відомо: у дитинстві до року в пацієнта відзначалися часті ГРВІ. Об'єктивно спостерігається: на середині коронкової частини зубів 16, 11, 21, 26 поодинокі горизонтальні заглиблення (перехват) у межах емалі. Борозни не забарвлюються метиленовим синім. Який імовірний діагноз?
a. Недосконалий амелогенез
b. Гіперплазія емалі
*c. Системна гіпоплазія емалі
d. Ерозія твердих тканин зуба
e. Флюороз

96. Пацієнту встановлено попередній діагноз: рецидивний герпетичний стоматит. Наявність яких клітин під час проведення цитологічного методу дослідження підтвердить цей діагноз?
a. Атипових мононуклеарів
*b. Гігантських багатоядерних клітин
c. Клітин Тцанка
d. Клітин Гоше
e. Клітин Німана-Піка

97. Чоловік віком 32 роки скаржиться на біль та важкість у правій половині обличчя, закладеність носа та густі виділення з правої половини носа, біль у зубах верхньої щелепи праворуч, підвищення температури тіла до 38^оС. Об'єктивно спостерігається: передня поверхня верхньої щелепи праворуч набрякла, болісна під час пальпації. У порожнині рота виявлено зруйнований зуб 15, перкусія якого болісна. На рентгенограмі виявлено ділянку деструкції кісткової тканини з нечіткими контурами біля верхівки кореня зуба 15 та затемнення гайморової пазухи праворуч. Який імовірний діагноз?
a. Гострий гнійний періостит верхньої щелепи
b. Хронічний гранулюючий періодонтит
c. Загострення хронічного періодонтиту
*d. Гострий гнійний одонтогенний гайморит
e. Гострий риногенний гайморит

98. Жінка віком 34 роки скаржиться на наявність темно-коричневих плям на передніх зубах верхньої щелепи. З анамнезу відомо, що плями вперше виявлені близько двох років тому. Об'єктивно спостерігається: пігментовані ділянки емалі коричневого кольору з чіткими межами на контактних поверхнях зубів 22, 23. Зондування безболісне, поверхня плям шорстка, зонд не затримується. Після висушування пустером поверхня плям втратила блиск, стала матовою. Перкусія та термодіагностика безболісні. ЕОД - 4 мкА. Який імовірний діагноз?
a. Середнє неактивне ураження карієсом
b. Флюороз
*c. Початкове неактивне ураження карієсом
d. Тетрациклінові зуби
e. Місцева гіпоплазія емалі

99. У чотирнадцятирічного хлопчика двобічний перелом нижньої щелепи в ділянці ментальних отворів. На тлі перелому наростає клініка порушення дихання. Яка причина розвитку асфіксії?
a. Рясне слиновиділення
*b. Зміщення кореня язика з фрагментом нижньої щелепи дозаду
c. Формування гематоми дна порожнини рота
d. Наявність сторонніх тіл у порожнині рота
e. Набряк слизової оболонки порожнини рота

100. Пацієнтці віком 35 років виготовляють незнімний металокерамічний мостоподібний протез. Одержано двошарові відбитки С-силіконовим матеріалом "Спідекс". Відбитки відправлені на знезараження. Який антисептичний розчин треба застосувати для їх оброблення?
a. 70%-й розчин спирту
b. 0,5%-й розчин перекису водню
c. 1,5%-й розчин двовуглекислої соди
d. 3%-й розчин хлораміну
*e. 0,5%-й розчин гіпохлориту натрію

101. Батьки чотирирічної дівчинки скаржаться на наявність дефектів на зубах верхньої щелепи в дитини. Об'єктивно спостерігається: у пришийкових ділянках вестибулярних поверхонь різців верхньої щелепи дефекти, які не перетинають емалево-дентинного сполучення та мають вигляд ділянок крейдоподібно зміненої емалі з видимим руйнуванням її структури. Під час зондування визначається шорстка, розм'якшена поверхня. Реакція на холодові подразники відсутня. Який імовірний діагноз?
*a. Середнє активне ураження карієсом
b. Початкове неактивне ураження карієсом
c. Середнє неактивне ураження карієсом
d. Початкове активне ураження карієсом
e. Глибоке активне ураження карієсом

102. Восьмирічній дівчинці після обстеження встановлено діагноз тортоаномалія латеральних різців верхньої щелепи з дефіцитом місця в зубній дузі через макродентію зубів. Для профілактики вестибулярного положення іклів проведено серійне видалення зубів за Hots. Яка правильна послідовність видалення зубів?
a. Перші молочні моляри, перші премоляри, молочні ікла
b. Перші молочні моляри, молочні ікла, другі премоляри
*c. Молочні ікла, перші молочні моляри, перші премоляри
d. Перші молочні моляри, молочні ікла, перші премоляри
e. Другі різці, молочні ікла та перші молочні моляри

103. Чоловік віком 45 років звернувся до лікаря-стоматолога для протезування. Об'єктивно спостерігається: відсутні зуби 46, 47, 48, беззубий альвеолярний відросток значно атрофований. Зуби-антагоністи інтактні, з добре вираженими горбами. Прийнято рішення про виготовлення металокерамічних коронок з опорою на внутрішньокісткові імплантати. Що дозволить запобігти оклюзійному перевантаженню імплантатів?
a. Виведення коронок із прикусу
b. Зменшення висоти горбів зубів-антагоністів
c. Поглиблення фісур на коронках
*d. Зменшення ширини коронок
e. Зменшення висоти коронок

104. Чоловік віком 37 років скаржиться на наявність на червоній облямівці нижньої губи білястої плями. Об'єктивно спостерігається: на тлі візуально незміненої червоної облямівки нижньої губи посередині між кутом рота і серединною лінією ділянка ураження сірувато-білого кольору, неправильної (полігональної) форми, 7х4 мм, що ледь западає відносно рівня червоної облямівки. Поверхня її вкрита дрібними щільно прикріпленими лусочками. Під час пальпації не виявлено ущільнення основи ураження, а при бічній пальпації ураження відчувається поверхневе ущільнення. Регіонарні лімфовузли - без змін. Який попередній діагноз?
a. Рак нижньої губи
b. Лейкоплакія, плоска форма
*c. Обмежений передраковий гіперкератоз
d. Червоний плоский лишай
e. Абразивний преканцерозний хейліт Манганотті

105. Жінка віком 54 роки скаржиться на наявність новоутворення на нижній губі, що з'явилося 6 місяців тому та протягом останніх 20-ти днів почало різко збільшуватися в розмірах. Об'єктивно спостерігається: на червоній облямівці нижньої губи вузол округлої форми сіро-червоного кольору, який дещо виступає над прилеглими тканинами, відмежований, з лійкоподібним вдавленням посередині, заповненим роговими масами. Під час пальпації утворення щільне, рухоме, безболісне. Який діагноз найімовірніший?
a. Папілома
b. Хейліт Манганотті
c. Бородавчастий передрак
*d. Кератоакантома
e. Лейкоплакія бородавчаста

106. Чоловік віком 50 років скаржиться на новоутворення в лівій половині лобної ділянки, що з'явилося 2 місяці тому та повільно збільшується. Новоутворення щільно-еластичне, має округлу форму, рухоме, безболісне. Шкіра над ним у кольорі не змінена, на поверхні визначається крапкова втягнутість, з якої виділяються білуваті маси з неприємним запахом. Установіть попередній діагноз.
*a. Атерома
b. Ліпома
c. Екзофітна форма раку шкіри
d. Кератоакантома
e. Фіброма

107. Хлопець віком 21 рік звернувся до лікаря-стоматолога-ортодонта зі скаргами на значну вираженість підборідної складки. Об'єктивно спостерігається: зменшена нижня третина обличчя, значно виражена підборідна складка. Під час внутрішньоротового огляду виявлено відсутність контактів між фронтальними зубами в положенні центральної оклюзії, сагітальна щілина 4 мм, передньо-щічний горбик першого верхнього моляра змикається з одноіменним горбиком першого нижнього моляра. Для якої патології характерні ці ознаки?
a. Мезіальної оклюзії
b. Глибокого прикуса
c. Відкритого прикуса
d. Перехресного прикуса
*e. Дистальної оклюзії

108. Чоловіку віком 40 років виготовляють металокерамічний мостоподібний протез для верхньої щелепи. Пацієнт з'явився на клінічний етап припасування металевого каркаса конструкції. Який матеріал треба застосувати під час корекції, щоб досягти повного припасування каркаса до опорних зубів?
a. Базисний віск
b. Базову силіконову масу
c. Копіювальний папір
*d. Коригувальну силіконову масу
e. Масу "Ортокор"

109. Жінка віком 62 роки скаржиться на сильний нападоподібний біль у ділянці лівої половини нижньої щелепи тривалістю 1-3 хв. Біль виникає під час розмови, умивання та дотику до шкіри. Під час рентгенологічного обстеження нижньої щелепи патологічних змін кісткової тканини не виявлено. Установіть попередній діагноз.
*a. Невралгія 3-ї гілки трійчастого нерва
b. Неврит 3-ї гілки трійчастого нерва
c. Неврит лицевого нерва
d. Гангліоніт крилопіднебінного вузла
e. Невралгія 2-ї гілки трійчастого нерва

110. До лікаря-стоматолога звернулася жінка віком 24 роки в терміні вагітності 22 тижні зі скаргами на гострий біль у ділянці зуба 38. Алергологічний анамнез не обтяжений. Об'єктивно спостерігається: коронка зуба 38 зруйнована на 2/3, перкусія різко болісна. Показано видалення зуба. Який анестетик із нижченаведених є препаратом вибору для вагітних пацієнток?
*a. Артикаїн
b. Мепівакаїн
c. Новокаїн
d. Лідокаїн
e. Бупівакаїн

111. Батьки трирічної дівчинки скаржаться на руйнування зубів верхньої щелепи в дитини. Об'єктивно спостерігається: на жувальних поверхнях зубів 54 та 55 каріозні порожнини в межах плащового дентина, емаль та дентин у ділянках ураження розм'якшені, легко видаляються екскаватором. Дитина відмовляється від препарування, її психоемоційний стан нестабільний. Який метод лікування доцільно застосувати в цьому разі?
a. Ремінералізувальну терапію
*b. ART-методику
c. Інвазивну герметизацію
d. ІCON
e. Неінвазивну герметизацію

112. На прийом до лікаря-стоматолога-хiрурга звернувся пацієнт, якому показано видалення зуба. Для виконання цієї маніпуляції лікар вибрав S-подiбнi щипці без шипів на щічках. Який зуб буде видаляти лікар?
a. 17
b. 26
c. 34
*d. 14
e. 41

113. Пацієнт віком 65 років під час видалення зуба поскаржився на різку слабкість, сильний розпираючий загруднинний біль, що іррадіює під ліву лопатку. Об'єктивно спостерігається: блідість шкірних покривів, ціаноз губ, АТ - 90/60 мм рт. ст., тони серця ритмічні, ослаблені, пульс ниткоподібний. Після триразового прийому нітрогліцерину біль не зменшився. Який стан, імовірно, розвивається в пацієнта?
a. Гіпертонічний криз
b. Напад стенокардії
c. Кардіогенна форма анафілактичного шоку
*d. Інфаркт міокарда
e. Колапс

114. Дванадцятирічну дівчинку шпиталізовано через травмування під час падіння з висоти. Після обстеження встановлено діагноз: забійно-рвана рана щоки, закрита черепно-мозкова травма, струс головного мозку. До яких пошкоджень належить ця травма?
a. Множинні
*b. Поєднані
c. Поодинокі
d. Комбіновані
e. Ізольовані

115. Жінка віком 34 роки звернулася до лікаря-стоматолога зі скаргами на короткотривалий біль від температурних подразників у ділянці зубів 34, 35. Об'єктивно спостерігається: видимі поверхні зубів 34, 35 інтактні, контактні поверхні не вдається обстежити через щільне розташування зубів. Який із наведених нижче методів дослідження найінформативніший, якщо припускається наявність каріозних порожнин на контактних поверхнях зубів?
a. Вітальне фарбування
b. Зондування
c. Перкусія
*d. Рентгендіагностика
e. Електроодонтодіагностика

116. Чоловік віком 52 роки скаржиться на неприємні відчуття під час ковтання, появу ерозій на слизовій оболонці порожнини рота. З анамнезу відомо: перші симптоми захворювання виникли понад місяць тому. Об'єктивно спостерігається: ерозії яскраво-червоного кольору з уривками пухирів на незміненій слизовій оболонці м'якого піднебіння, щік та ясен. Слизова оболонка легко відшаровується. Симптом Нікольського позитивний. Які препарати необхідно призначити для лікування насамперед?
a. Протигрибкові засоби
*b. Кортикостероїди
c. Антибіотики
d. Нестероїдні протизапальні засоби
e. Протеолітичні ферменти

117. Дворічна дівчинка перебуває на лікуванні з приводу гострого герпетичного стоматиту важкої форми. Період згасання хвороби. Якими лікарськими засобами для місцевого оброблення слизової оболонки порожнини рота треба доповнити арсенал препаратів саме в цей період?
a. Антисептиками
b. Знеболювальними
*c. Кератопластичними
d. Протеолітичними ферментами
e. Противірусними

118. Жінка віком 50 років під час протезування зубів раптово поскаржилася на задишку та відчуття "скутості" у грудній клітці. У пацієнтки спостерігається свистяче дихання з подовженим видихом та кашель. Із анамнезу відомо, що такі симптоми виникають після попереднього контакту з алергенами чи повітряними іритантами. Який невідкладний стан виник у пацієнтки?
*a. Напад бронхіальної астми
b. Хронічне обструктивне захворювання легенів, загострення
c. Гостра серцева недостатність
d. Гостра дихальна недостатність
e. Алергічний риніт

119. Жінка віком 25 років скаржиться на гострі тривалі напади болю в ділянці нижньої щелепи праворуч, що провокуються різними подразниками. Біль виникає також самовільно вночі, іррадіює у праве вухо. Після клінічного обстеження встановлено діагноз гострий дифузний пульпіт зуба 46. Який найпоширеніший шлях проникнення інфекції в пульпу?
*a. З каріозної порожнини по дентинних канальцях
b. Через дельтоподібні відгалуження кореневого каналу
c. Лімфогенне інфікування через верхівку кореня зуба
d. Ретроградно через апікальний отвір
e. Гематогенне інфікування через верхівку кореня зуба

120. Під час проведення припасовки каркаса металокерамічного мостоподібного протеза виявлено, що каркас контактує із зубами-антагоністами в положенні ЦО, доходить до уступів на опорних зубах, має товщину 0,3 мм. Яка тактика лікаря-стоматолога в цьому разі?
a. Визначити ділянки, що заважають накладанню мостоподібного протеза
b. Зішліфувати металевий каркас у ділянках контакту із зубами-антагоністами
c. Отримати відбиток зі встановленим каркасом
d. Відправити каркас на наступний лабораторний етап
*e. Допрепарувати опорні зуби, зняти робочий відбиток

121. До лікаря-стоматолога звернувся чоловік віком 30 років зі скаргами на припухлість у ділянці верхньої губи. З анамнезу відомо: останні три дні турбував сильний біль у передньому верхньому зубі, що посилювався під час накушування. Об'єктивно спостерігається: асиметрія обличчя через набряк верхньої губи, носо-губна складка ліворуч згладжена. У порожнині рота перехідна складка на рівні зубів 11, 21, 22 набрякла, гіперемована, болісна під час пальпації. На рентгенограмі виявлено ознаки деструкції кісткової тканини в ділянці верхівки кореня зуба 21 діаметром 3-4 мм, кореневий канал зуба 21 запломбований на 2/3 довжини. Діагностовано гострий гнійний періостит верхньої щелепи від зуба 21. Виберіть доцільну тактику лікування.
a. Видалення зуба 21, періостеотомія, протизапальна терапія
b. Видалення зуба 21, періостеотомія
c. Повторне ендодонтичне лікування зуба 21, протизапальна терапія
d. Видалення зубів 11, 21, 22, періостеотомія, протизапальна терапія
*e. Повторне ендодонтичне лікування зуба 21, періостеотомія, протизапальна терапія

122. Пацієнту віком 57 років із відсутністю бічних зубів на верхній щелепі виготовляють частковий знімний пластинковий протез. Прикус за ортогнатичним типом. На яку висоту з піднебінного боку базис протезу має перекривати коронки фронтальних зубів?
a. На 2/3 висоти коронок
b. До рівня шийок
c. На всю висоту коронок
d. На 1/2 висоти коронок
*e. На 1/3 висоти коронок

123. Дівчині віком 15 років лікар-стоматолог встановив попередній діагноз: локалізований пародонтит. Який інструмент треба застосувати для вимірювання глибини пародонтальних кишень?
a. Ендодонтичну лінійку
b. Пародонтологічний ніж
*c. Пародонтологічний зонд
d. Кюрета Gracey
e. Ґудзиковий зонд

124. Під час огляду дванадцятирічної дівчинки лікар-стоматолог на медіально-контактній поверхні зуба 46 виявив каріозну порожнину в межах плащового дентину, стінки та дно якої пігментовані, щільні. Реакція на температурні подразники відсутня. Препарування зуба в ділянці емалево-дентинного з'єднання болісне. КПВ+кп=2. Виберіть оптимальний пломбувальний матеріал у цьому разі.
*a. Фотополімерний композит
b. Амальгама
c. Цинк-фосфатний цемент
d. Силікофосфатний цемент
e. Склоіономерний цемент

125. Чоловік віком 43 роки пiд час видалення зуба поскаржився на рiзкий головний бiль, запаморочення, нудоту, миготiння перед очима, вiдчуття жару, тремтiння в усьому тiлi. Об'єктивно спостерігається: пацієнт збуджений, гіперемія шкiри шиї та обличчя, тахікардія, АТ - 190/110 мм рт. ст. Який невідкладний стан. ймовірно, розвинувся в пацієнта?
a. Гостре порушення мозкового кровообігу
*b. Гіпертонічний криз
c. Анафiлактичний шок
d. Iнфаркт мiокарда
e. Напад стенокардiї

126. Лікар-стоматолог проводить ендодонтичне лікування зуба 46 з приводу хронічного фіброзного пульпіту. Для проходження та розширення кореневих каналів лікар обрав Step-back техніку. На першому етапі здійснено проходження кореневого каналу та визначено робочу довжину. Який наступний етап згідно з цією методикою має провести лікар?
*a. Формування апікального упору
b. Вирівнювання стінок кореневого каналу
c. Розкриття верхівкового отвору
d. Формування верхньої третини кореневого каналу
e. Формування середньої третини кореневого каналу

127. У дівчини віком 16 років лікар-стоматолог виявив ділянки емалі білого кольору, що втратили природний блиск у пришийкових ділянках зубів 11 та 21. Поверхня емалі під час зондування гладенька, щільна. Термодіагностика негативна. Пошкоджені ділянки забарвлюються 2%-м водним розчином метиленового синього. Для лікування планується застосувати метод інфільтрації. Виберіть матеріал для виконання цієї методики.
a. Гідроксидкальційвмісна паста
b. Компомер
c. Склоіономерний цемент
*d. ICON
e. Розчин нітрату срібла

128. Батьки восьмирічної дівчинки звернулися до лікаря-стоматолога-ортодонта для профілактичного огляду дитини. Об'єктивно спостерігається: нижня губа виступає, форма верхнього зубного ряду трапецієвидна, нижнього - відповідає нормі. Між верхніми та нижніми передніми зубами сагітальна щілина 2 мм, перші постійні моляри змикаються за ІІІ класом Енгля. Який апарат треба застосувати для лікування патології прикусу в цьому разі?
*a. Регулятор функції Френкля ІІІ типу
b. Брекет-систему
c. Пластинку Шонхера
d. Пропульсор Мюлемана
e. Регулятор функції Френкля І типу

129. Чоловік віком 31 рік скаржиться на біль у верхній щелепі та рухомість верхніх зубів праворуч. З анамнезу відомо, що періодично з'являються кров'янисті виділення з правої половини носа. Об'єктивно спостерігається: зуби верхньої щелепи з правого боку рухомі, деформація альвеолярного відростка. На рентгенограмі виявлено гомогенне затемнення правої верхньощелепної пазухи, деструкція медіальної кісткової стінки у вигляді "цукру, що тане". Який попередній діагноз?
a. Специфічний верхньощелепний синусит
b. Остеосаркома верхньої щелепи
c. Амелобластома верхньої щелепи
d. Хронічний остеомієліт верхньої щелепи
*e. Рак верхньої щелепи

130. Чоловік віком 44 роки звернувся до лікаря-стоматолога для санації порожнини рота. Під час огляду виявлено, що коронка зуба 17 повністю зруйнована. Після проведення додаткових методів обстеження встановлено діагноз хронічний гранулюючий періодонтит зуба 17. Показано видалення зуба. Яку провідникову анестезію треба застосувати в цьому разі?
a. Торусальну
b. Різцеву та інфраорбітальну
c. Плексуальну
*d. Туберальну та палатинальну
e. Інфраорбітальну та палатинальну

131. Жінка віком 39 років скаржиться на загальне нездужання, головний біль, підвищення температури тіла до 38^oC, біль у порожнині рота. Подібний стан виникає періодично, частіше в осінньо-весняний період. Об'єктивно спостерігається: на різко гіперемованій та набряклій слизовій оболонці щік, губ та м'якого піднебіння - еритематозні плями, пухирці, що розкрилися, та ерозії, укриті фібринозним нальотом. Симптом Нiкольського негативний. Гіперсалівація. Підщелепні лімфатичні вузли збільшені, рухомі, злегка болісні під час пальпації. Який найімовірніший діагноз?
a. Хронічний рецидивний герпес
b. Хронічний рецидивний афтозний стоматит
c. Вульгарна пухирчатка
*d. Багатоформна ексудативна еритема
e. Червоний плоский лишай, ерозивно-виразкова форма

132. Жінка віком 53 роки скаржиться на стирання зубів на нижній щелепі, хрускіт у скронево-нижньощелепному суглобі, зміну рис обличчя. Об'єктивно спостерігається: висота нижньої третини обличчя знижена, носогубні складки різко виражені, кути рота опущені. Зуби 48, 47, 46, 36, 37, 38 відсутні. Зуби на нижній щелепі, що залишилися, стерті до рівня ясен. Міжальвеолярна висота 8 мм. Як правильно досягнути перебудови міотатичних рефлексів та необхідної висоти прикусу?
*a. Поетапно назубоясенними капами
b. Одномоментно назубними капами
c. Хірургічним шляхом
d. Одномоментно зубними протезами
e. Шляхом "вколочування" верхніх зубів

133. Чоловік віком 47 років звернувся до лікаря-стоматолога зі скаргами на наявність на нижній губі безболісного пухлиноподібного розростання, що з'явилося місяць тому. Об'єктивно спостерігається: на тлі візуально незміненої червоної облямівки нижньої губи утворення до 6 мм у діаметрі та висотою 3 мм, з горбистою поверхнею синюшно-червоного кольору, зверху вкрите сіруватими лусочками. Пальпаторно утворення безболісне, помірно-щільної консистенції, без інфільтрату в основі та по периферії. Регіонарні лімфатичні вузли не пальпуються. Який попередній діагноз?
a. Обмежений передраковий гіперкератоз
b. Рак нижньої губи
c. Кератоакантома
d. Піогенна гранульома
*e. Бородавчастий передрак червоної облямівки

134. Батьки п'ятимісячного хлопчика звернулися до лікаря-стоматолога зі скаргами на плаксивість та відмову дитини від уживання їжі, підвищення температури тіла до 37,3^оС, почервоніння ясен. Під час огляду виявлено яскраво гіперемовані з ділянками ціанозу набряклі ясна фронтальної частини нижньої щелепи. Установіть найімовірнішу причину запалення ясен.
a. Герпетична інфекція
b. Скарлатина
c. Інфекційний мононуклеоз
d. Гострий кандидоз
*e. Прорізування зубів

135. П'ятирічній дівчинці через ранню втрату молочних других молярів були виготовлені знімні протези. Через який період часу треба їх замінити?
a. 2 роки
b. 2,5 роки
*c. 0,5 року
d. 1,5 року
e. 1 рік

136. Пацієнта шпиталізовано до відділення щелепно-лицевої хірургії з діагнозом: травматичний відкритий правосторонній ментальний перелом нижньої щелепи зі зміщенням відламків. Укажіть напрямок типового зміщення великого відламка.
a. Донизу та назовні
b. Вгору та в бік перелому
c. Тільки в бік перелому
*d. Донизу та в бік перелому
e. Вгору та назовні

137. Пацієнту віком 65 років виготовляють повні знімні протези для верхньої та нижньої щелеп. Виявлено виражене прогенічне співвідношення щелеп. Якими будуть особливості постановки зубів у цих протезах?
a. Нижню зубну дугу скорочують на два моляри
*b. Верхню зубну дугу скорочують на два премоляри
c. Верхню зубну дугу скорочують на два моляри
d. Зуби фронтальної частини ставлять на приточці
e. Нижню зубну дугу скорочують на два премоляри

138. Під час профілактичного огляду тринадцятирічного хлопчика лікар-стоматолог виявив застійну гіперемію ясенного краю у фронтальній ділянці верхньої та нижньої щелеп. Відмічається кровоточивість ясен під час чищення зубів. КПВ=1. Зубні пасти з яким вмістом доцільно рекомендувати пацієнту для індивідуальної гігієни порожнини рота?
a. Сполук кальцію
b. Амінофторидів
*c. Екстракти трав
d. Сольових добавок
e. Натрію фторида

139. У десятирічного хлопчика в пунктаті шийних лімфатичних вузлів виявлено клітини Пирогова-Лангханса. Який з нижченаведених діагнозів підтверджується цим клітинним складом пунктату?
*a. Туберкульозний лімфаденіт
b. Хронічний неспецифічний лімфаденіт
c. Актиномікоз
d. Сифіліс
e. Лімфогранулематоз

140. Пацієнтці віком 55 років планується виготовлення знімних протезів на обидві щелепи з опорою на імплантати. Вибирається вид імплантації, необхідна кількість імплантатів та їх розташування. Використання якого додаткового метода дослідження дозволить здійснити це найефективніше?
a. Ультразвукова денситометрія
b. Прицільна рентгенографія
c. Вивчення діагностичних моделей
*d. Комп'ютерна томографія
e. Оклюзіографія

141. Чоловік віком 62 роки звернувся до лікаря-стоматолога для видалення зуба 48. Під час огляду пацієнт раптово втратив свідомість. Об'єктивно спостерігається: дихання та пульс повільні, голова нахилена, руки зігнуті в ліктях і зап'ястках, ноги витягнуті, щелепи стиснені. Розпочалися клонічні судоми, пінисте слиновиділення. Зіниці не реагують на світло, широкі. За 1,5 хв відбулося розслаблення м'язів. Свідомість сплутана. Який імовірний діагноз?
a. Напад пароксизмальної тахікардії
*b. Епілептичний напад
c. Гостре порушення мозкового кровообігу
d. Непритомність
e. Гіпертонічний криз

142. Жінка віком 65 років звернулася до лікаря-стоматолога зі скаргами на наявність слабкоболісної виразки на слизовій оболонці язика, що виникла два-три тижні тому. З анамнезу відомо: у пацієнтки хронічна недостатність кровообігу. Об'єктивно спостерігається: на бічній поверхні язика неглибока виразка діаметром до 1 см, укрита сіро-білим нальотом. Колір навколишньої слизової оболонки без змін. Під час пальпації виразка м'яка, помірно болісна. Порожнина рота санована. Який вид виразки, ймовірно, виявлено в цьому разі?
a. Туберкульозна
b. Ракова
c. Декубітальна
*d. Трофічна
e. Сифілітична

143. Пацієнту із частковою відсутністю зубів на верхній щелепі, І клас за Кеннеді, виготовляють бюгельний протез із кламерною фіксацією. Провели зняття відбитків, відлили моделі, визначили та зафіксували центральне співвідношення щелеп. Який лабораторний етап має бути наступним?
*a. Вивчення робочої моделі в паралелометрі
b. Розкреслення каркасу протеза
c. Отримання вогнетривкої моделі
d. Дублювання моделі
e. Встановлення ливникової системи

144. Чоловік віком 47 років звернувся до лікаря-стоматолога зі скаргами на біль у горлі ліворуч, що посилюється під час розмови та ковтання, обмеження відкривання рота, порушення загального стану. Об'єктивно спостерігається: обличчя симетричне, різке обмеження відкривання рота та неможливість зміщення щелепи праворуч. Слизова оболонка в ділянці лівої крило-щелепної складки гіперемована, болісна. Пальпується болісний інфільтрат на внутрішній поверхні кута нижньої щелепи ліворуч. Який діагноз можна припустити?
a. Флегмона лівого приглоткового простору
*b. Флегмона лівого крило-щелепного простору
c. Абсцес щелепно-язикового жолобка
d. Гострий гнійний перикоронарит у ділянці зуба 38
e. Паратонзилярний абсцес

145. Пацієнт віком 45 років скаржиться на біль та хрускіт у ділянці СНЩС під час рухів нижньої щелепи. Об'єктивно спостерігається: обличчя симетричне, під час відкривання рота нижня щелепа незначно зміщується ліворуч. Зубні ряди збережені. Для встановлення діагнозу планується проведення рентгенологічного обстеження СНЩС. Який вид рентгенологічного обстеження буде найінформативнішим?
a. Ортопантомографія
b. Рентгенографія за методом Парма
*c. Комп'ютерна томографія СНЩС
d. Телерентгенографія
e. Рентгенографія за методом Шюллера

146. У пацієнта діагностовано односторонній лінійний перелом у ділянці кута нижньої щелепи. Проведено іммобілізацію шляхом накладення двощелепної назубної дротяної шини із зачіпними петлями та міжщелепною еластичною тягою. Загоєння відбувалося без ускладнень. Через який проміжок часу треба зняти шини?
a. 2 тижні
*b. 3 тижні
c. 7 днів
d. 10 днів
e. 1 місяць

147. Восьмирічний хлопчик 4 доби тому вдома вдарився підборіддям. Після травми з'явилася припухлість у цій ділянці, а через 2 доби посилився біль та підвищилася температура тіла. Об'єктивно спостерігається: у ділянці підпідборіддя значний набряк тканин, шкіра над ним гіперемована, ціанотична, під час пальпації виявлено болісний, щільний інфільтрат з ділянкою розм'якшення. Прикус не порушений, відкривання рота необмежене. Температура тіла 37,5^оC) Установіть попередній діагноз.
a. Перелом нижньої щелепи
*b. Нагноєна гематома підпідборідної ділянки
c. Запальний інфільтрат тканин підпідборідної ділянки
d. Гематома підпідборідної ділянки
e. Посттравматичний набряк тканин підпідборідної ділянки

148. Пацієнт віком 29 років через два дні після видалення зуба 46 скаржиться на ниючий біль у ділянці альвеоли видаленого зуба. Об'єктивно спостерігається: гіперемія та набряк слизової оболонки в ділянці альвеоли, кров'яний згусток відсутній, лунка частково заповнена залишками їжі. Який попередній діагноз?
a. Гострий гнійно-некротичний альвеоліт
b. Гострий гнійний альвеоліт
c. Хронічний обмежений остеомієліт
d. Неврит альвеолярного нерва
*e. Гострий серозний альвеоліт

149. Під час огляду десятирічного хлопчика лікар-стоматолог виявив повернуті навколо осі центральні різці нижньої щелепи. Яка це аномалія?
*a. Тортооклюзія
b. Інфраоклюзія
c. Супраоклюзія
d. Ретенція
e. Транспозиція

150. Пацієнту віком 44 роки після комплексного обстеження лікар-стоматолог встановив діагноз: генералізований пародонтит, II ступінь, загострений перебіг. Останнім часом пацієнт спостерігає погіршення самопочуття, спрагу, сухість у порожнині рота, свербіж шкіри. Яке додаткове дослідження треба насамперед провести цьому пацієнту?
a. Визначення вмісту вітаміну C в крові
b. Загальний розгорнутий аналіз крові
c. Імунологічне дослідження крові
d. Визначення вмісту заліза в крові
*e. Визначення вмісту глюкози в крові

