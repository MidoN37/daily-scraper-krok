1. Лікар на прийомі, маючи дані про спосіб життя пацієнта віком 37 років, звернув увагу на те, що на організм пацієнта впливають різні групи факторів ризику. Який відсоток становить спосіб життя людини у структурі факторів ризику, що впливають на стан здоров'я населення?
a. 30%
b. 10%
*c. 50%
d. 20%
e. 40%

2. Нова Зеландія оголосила надзвичайну ситуацію, оскільки циклон ''Габріель'' спричинив масштабні повені, зсуви, величезні океанські хвилі та спровокував евакуацію населення. Унаслідок катаклізмів 225 тисяч мешканців Нової Зеландії залишилися без світла, дороги зруйновані. До якого виду належить ця надзвичайна ситуація?
*a. Природного характеру
b. Техногенного характеру
c. Соціального характеру
d. Суспільного характеру
e. Воєнного характеру

3. Проводилося дослідження ефективності лікування артеріальної гіпертензії новим лікарським засобом у порівнянні з традиційною терапією. У дослідженні взяли участь 3000 осіб, яких розділили на дві ідентичні групи відповідно до віку, статі, стадії перебігу хвороби тощо. Одна група отримувала лікування новим препаратом, інша - традиційну терапію (контрольна група). Досліджувані не знали, яку терапію вони отримували. Який тип дослідження застосовувався?
a. Перехресне дослідження
b. Проспективне когортне дослідження
c. Дослідження ''випадок-контроль''
d. Подвійне сліпе контрольоване рандомізоване дослідження
*e. Сліпе контрольоване рандомізоване дослідження

4. Діаграма Ішікави, відома як діаграма ''риб'ячої кістки'' (Fishbone Diagram), є одним із семи основних інструментів вимірювання, оцінювання, контролю та покращення якості виробничих процесів, у тому числі в медичній галузі. Які питання дозволяє вирішити побудова цієї діаграми в процесі вирішення проблеми?
a. Демонструє успіх виробничих процесів у закладі
b. Дозволяє визначити тенденції змін поширення хвороб
*c. Допомагає встановити причинно-наслідкові (каузальні) зв'язки
d. Демонструє вектор виробничих процесів у закладі
e. Ілюструє види діяльності закладу

5. Досліджують сезонні коливання захворюваності на ГРВІ протягом року. Який із методів потрібно використати для візуалізації даних у цьому разі?
*a. Радіальну діаграму
b. Криву Каплана-Мейєра
c. Секторну діаграму
d. Лісову діаграму (forest plot)
e. ROC-криву

6. Укажіть основні групи населення, які підлягають обов'язковому обстеженню на ВІЛ.
a. Особи, які мають контакти з хворими на ВІЛ/СНІД
b. Працівники комерційного сексу
*c. Донори крові
d. Особи з наркотичною залежністю
e. Особи з нетрадиційною сексуальною орієнтацією

7. Фармацевтична компанія проводить клінічне випробування нового лікарського засобу за участю людини. Усі особи, які виявили бажання взяти участь у дослідженні, були належно поінформовані про характер та значення клінічного випробування, вплив та ризики, після чого їм було запропоновано підписати документ, що підтверджував це усвідомлене добровільне рішення. Укажіть цей документ.
a. Угода на дослідження
b. Контракт на дослідження
*c. Інформована згода
d. Клінічна угода
e. Інформаційний лист

8. До лікаря сімейної практики звернувся пацієнт зі скаргами на порушення роботи шлунково-кишкового тракту. Збираючи анамнез, лікар встановив, що пацієнт не займається фізичною активністю, із підліткового віку в його раціоні переважають вуглеводи в середньому 500 г на добу, білків пацієнт вживає 60 г, а жирів - лише 30 г на добу. Яка група негативних детермінантів визначається в цього пацієнта?
a. Спадкові
b. Харчові
*c. Поведінкові
d. Біологічні
e. Соціально-економічні

9. Під час проведення мета-аналізу вивчається, наскільки показник, що розглядається, коливається в різних дослідженнях. Який із методів потрібно використати для візуалізації коливань та усереднення даних у цьому разі?
a. Радіальну діаграму
b. Криву Каплана-Мейєра
c. Секторну діаграму
*d. Лісову діаграму (forest plot)
e. ROC-криву

10. Під час обстеження жінки віком 55 років встановлено наявність таких факторів ризику: обтяжений спадковий анамнез, безпліддя, постменопаузальне ожиріння, уживання алкоголю, куріння. Які першочергові управлінські дії доцільно застосувати для такої пацієнтки?
a. Опитування
b. Направлення на швидкий тест на ВІЛ
c. Направлення на санаторно-курортне лікування
d. Направлення на стаціонарне лікування
*e. Направлення на мамографію

11. Через значне поширення серед населення територіальної громади хронічних захворювань серцево-судинної системи керівництво вирішило підготувати комунікаційну стратегію з метою первинної профілактики хронічних неінфекційних захворювань. Який етап повинен бути першим при підготовці та проведенні вказаної стратегії?
a. Визначення цілей
b. Планування програми
c. Вибір цільових груп
d. Вибір каналів та механізмів реалізації
*e. Оцінка ситуації

12. У країні, що розвивається, відзначається зростання рівня життя населення в результаті реалізації ефективної міжрегіональної національної програми. Укажіть основний індикатор економічного розвитку країни, що є найповнішим показником сумарного обсягу виробництва товарів і послуг за певний період та характеризує стан економіки в країні.
*a. Валовий внутрішній продукт (ВВП)
b. Валовий національний продукт (ВНП)
c. Валові приватні внутрішні інвестиції (ВПВІ)
d. Державні інвестиції
e. Сальдо первинних доходів

13. Визначте основний міжнародний документ, який забезпечує право на найвищий досяжний рівень здоров'я.
a. Конвенція ООН про ліквідацію всіх форм дискримінації щодо жінок
b. Алма-Атинська декларація ВООЗ
c. Конституція України
*d. Статут ВООЗ
e. Оттавська Хартія

14. Після отриманого трагічного повідомлення у чоловіка виник сильний пекучий біль у ділянці серця з іррадіацією у ліву руку та лопатку, виражена загальна слабкість, є відчуття нестачі повітря та тривоги. Який патологічний стан, імовірно, виник у цього чоловіка?
a. Мозковий інсульт
*b. Інфаркт міокарда
c. Гіпертонічний криз
d. Алкогольне отруєння
e. Депресія

15. До лікаря звернувся пацієнт віком 48 років, який проживає в зоні, що постраждала від аварії на ЧАЕС, зі скаргами на нудоту, блювання, головний біль, гарячку та розлади шлунково-кишкового тракту. Яка група факторів ризику найбільше вплинула на стан здоров'я пацієнта?
a. Спосіб життя
b. Стан медичної допомоги
c. Фізіологічні фактори
*d. Стан довкілля
e. Генетичні фактори

16. Протягом останніх 5-ти років серед населення громади спостерігається постійне зростання захворюваності на дифтерію. Які профілактичні заходи слід запланувати та організувати в громаді з метою стабілізації показників захворюваності?
*a. Вакцинацію від дифтерії
b. Лікування контактних осіб
c. Лікування хворих на дифтерію
d. Медикаментозну профілактику дифтерії
e. Виявлення носіїв дифтерії

17. Із метою оцінки демографічної ситуації в області фахівцю з громадського здоров'я доручили визначити рівні народжуваності, смертності та природного приросту за минулий рік. Які показники слід використати для визначення вказаних рівнів?
a. Стандартизації
b. Екстенсивні
*c. Інтенсивні
d. Співвідношення
e. Наочності

18. У регіоні спостерігається зростання летальності від інсульту. Ситуація вимагає оцінки ефективності роботи неврологічних стаціонарних відділень регіону. Визначте одиницю спостереження у цьому разі.
a. Забезпеченість населення ліжками неврологічного профілю
b. Своєчасність звернення до неврологічного стаціонару
c. Оснащення діагностичним обладнанням неврологічного стаціонару
d. Укомплектованість стаціонарів лікарями-неврологами
*e. Неврологічний стаціонар

19. У якому дослідженні проводиться тривале вивчення стану здоров'я однієї сукупності осіб за допомогою багаторазової реєстрації певних показників через встановлені проміжки часу з метою визначення динаміки їх зміни та взаємовпливу?
a. Повторному
b. Когортному
c. Трендовому
d. Оперативному
*e. Лонгітюдному

20. Відділ із контролю за вакцинацією населення проводить розрахунок потреб у вакцинах для щеплення дітей до 1-го року згідно з Календарем щеплення на наступний рік. Який демографічний показник потрібно взяти для розрахунку?
*a. Кількість новонароджених
b. Чисельність вакцинованих у минулому році
c. Кількість відмов з вакцинації за рік
d. Природний приріст населення
e. Чисельність населення

21. На території об'єднаної громади постійно проживає населення чисельністю 46500 осіб, із яких: 7500 - діти віком до 14 років, 26500 - особи віком від 15 до 49 років, а решта - 50 років і старше. Який тип вікової структури населення характерний для вказаної громади?
a. Статичний
b. Прогресивний
c. Стаціонарний
d. Динамічний
*e. Регресивний

22. Створення та забезпечення функціонування системи епіднагляду за демографічним станом населення передбачає вивчення показників смертності за віком, статтю та причинами. Який обліковий документ є джерелом інформації для дослідження показників смертності?
a. Свідоцтво про смерть
b. Медична карта амбулаторного пацієнта
c. Виписка із журналу обліку померлих
*d. Лікарське свідоцтво про смерть
e. Історія хвороби

23. Громадське об'єднання бере участь у конкурсі проєктів, метою якого є зменшення рівня тяжкості неінфекційних хвороб, запобігання передчасній смертності та підвищення тривалості життя населення. Що першочергово необхідно врахувати під час складання плану комунікації?
a. Демографічну ситуацію
b. Кількість видатків
c. Поширеність хвороб
*d. Цільову аудиторію
e. Чисельність населення

24. Відповідно до наукових досліджень (А. І. Robbins, 1980) визначено чотири групи провідних детермінант, що впливають на здоров'я населення. Яке співвідношення за питомою вагою між групами провідних детермінант здоров'я встановлено автором дослідження?
a. Спосіб життя - 35%; генетика - 25%; довкілля - 15%; медицина - 25%
*b. Спосіб життя - 50%; генетика - 20%; довкілля - 20%; медицина - 10%
c. Спосіб життя - 40%; генетика - 10%; довкілля - 30%; медицина - 20%
d. Спосіб життя - 30%; генетика - 20%; довкілля - 20%; медицина - 30%
e. Спосіб життя - 45%; генетика - 25%; довкілля - 25%; медицина - 5%

25. Пацієнт звернувся до свого сімейного лікаря (з яким у нього підписана декларація) зі скаргами на біль у поперековій ділянці. Після ретельного обстеження лікар вирішив направити пацієнта на консультацію до лікаря-нефролога. Яким медичним працівникам у цьому разі доступні персоналізовані дані пацієнта в електронній системі охорони здоров'я (усі дані про пацієнта, які містяться у декларації, а також медична інформація та призначення)?
a. Тільки лікарю, до якого пацієнт приходить за направленням
b. Тільки лікарю, з яким підписана декларація
c. Тільки пацієнт сам може вирішити, кому він надає доступ
d. Будь-якому медичному працівнику цього ЗОЗ
*e. Тільки лікарю, з яким підписана декларація, та лікарю, до якого пацієнт приходить за направленням

26. Із метою створення найбільш репрезентативної вибірки рекомендується відбирати учасників дослідження у випадковому порядку. Як називається процес випадкового відбору учасників та їх розподілу на експериментальну і контрольну групи?
a. Сортування
b. Розмежування
c. Нормальний розподіл
*d. Рандомізація
e. Селекція

27. Через виникнення спалаху гепатиту А в сусідньому населеному пункті фахівцю з громадського здоров'я доручено розробити план заходів щодо профілактики вказаного захворювання в громаді. Які специфічні профілактичні заходи повинні бути включені до плану?
a. Санітарно-просвітницька робота серед населення щодо шляхів інфікування
b. Контроль за дотриманням норм на об'єктах громадського харчування
c. -
d. Обстеження населення на наявність вірусу гепатиту А
*e. Активна імунопрофілактика з використанням інактивованих вакцин

28. Досліджується, як використання нової тактики лікування вплине на виживаність пацієнтів, у порівнянні зі стандартною методикою. Який із методів потрібно використати для візуального порівняння виживаності пацієнтів в обох групах?
a. Секторну діаграму
*b. Криву Каплана-Мейєра
c. Радіальну діаграму
d. Лісову діаграму (forest plot)
e. ROC-криву

29. Вірогідність розвитку, прогресування та несприятливого результату захворювань підвищують потенційно небезпечні для здоров'я фактори. Укажіть, які фактори належать до ендогенних некерованих?
a. Сонячна радіація, геологічні особливості ґрунту
b. Забруднення води, ґрунту, повітря
c. Стан медичного обслуговування населення
d. Артеріальна гіпертензія, підвищений цукор крові
*e. Вік, стать

30. Оберіть правильну характеристику показника середнього споживання солі мешканцями України, який становить 12,6 г на добу згідно з результатами проведеного у 2019 році дослідження STEPS.
a. Є порівняно низьким показником для забезпечення необхідної кількості мікроелементів у щоденному раціоні
b. Не перевищує гранично допустимих норм вмісту мікроелементів у щоденному раціоні
c. Є нормальним (історично та культурно обумовленим) рівнем споживання солі для мешканців цього регіону
*d. Більше ніж удвічі перевищує рекомендовану ВООЗ норму
e. Більше ніж утричі перевищує рекомендовану ВООЗ норму

31. Досліджуються зміни структури смертності за останні 5 років. Який із методів потрібно використати для візуалізації даних у цьому разі?
a. ROC-криву
b. Дендрограму (tree diagram)
*c. Внутрішньостовпчикову діаграму
d. Криву Каплана-Мейєра
e. Лісову діаграму (forest plot)

32. Дослідник порівнював ефективність нового методу лікування гіпертензії з використанням плацебо в експериментальній групі, що складалась із 10 осіб, та контрольній групі теж із 10 осіб. Укажіть найбільш імовірну причину того, що отримані результати виявилися статистично недостовірними (Р>0,05).
a. Невелика тривалість лікування
b. Неоднорідні групи
c. Незначна відносна різниця показників
d. Незначна абсолютна різниця показників
*e. Мала кількість спостережень

33. Обласний центр контролю та профілактики хвороб вирішив провести опитування серед населення щодо впливу територіальних факторів ризику на рівень здоров'я. Що може бути критерієм ''винятку'' з вибірки цього дослідження?
a. Відсутність офіційного працевлаштування більше 1-го року
b. Відсутність вищої освіти
c. Невідвідування закладів охорони здоров'я протягом року
d. Відсутність декларації з сімейним лікарем
*e. Проживання на території досліджуваного регіону менше 1-го року

34. Досліджується структура первинної захворюваності в області. Який із методів потрібно використати для візуалізації даних у цьому разі?
a. ROC-криву
b. Криву Каплана-Мейєра
c. Радіальну діаграму
d. Лісову діаграму (forest plot)
*e. Секторну діаграму

35. Укажіть міжнародний документ, у якому зазначено, що досягнення здоров'я неможливе без первинної медико-санітарної допомоги, яка має бути доступна всім.
a. Рамкова конвенція ВООЗ боротьби проти тютюну
b. Міжнародні медико-санітарні правила
*c. Алма-Атинська декларація ВООЗ
d. Гельсінська заява щодо здоров'я у всіх політиках
e. Оттавська хартія

36. В одному з районів спостерігається підвищений рівень захворюваності на меланому. Для його зменшення проаналізовано чинники, що впливають на розвиток меланоми, зокрема й зовнішні. Що із нижченаведеного належить до фізичних канцерогенів?
a. Ультразвукові хвилі
b. Електричний струм
*c. Ультрафіолетове випромінювання
d. Електромагнітне поле
e. Інфрачервоне випромінювання

37. Оцінюються метрики продуктивності нового діагностичного тесту. Який із методів потрібно використати для візуалізації даних у цьому разі?
a. Секторну діаграму
b. Лісову діаграму (forest plot)
c. Радіальну діаграму
*d. ROC-криву
e. Криву Каплана-Мейєра

38. Всесвітня організація охорони здоров'я (ВООЗ) надає Україні інструкції та методологічні рекомендації щодо впровадження сучасних технологій лікування, реформування національної системи охорони здоров'я, впровадження нових методів та форм профілактики захворювань. Яку функцію ВООЗ виконує в цьому разі?
a. Планування
b. Посередницьку
*c. Наукового супроводу
d. Організаційну
e. Мотиваційну

39. У колективі закладу охорони здоров'я прийнято спізнюватися на роботу, трапляються випадки неузгодженості дій співробітників, відсутня чіткість щодо контролю дій підлеглих з боку керівника. Укажіть стиль управління в цій ситуації.
a. Авторитарний
*b. Ліберальний
c. Комбінований
d. -
e. Демократичний

40. Сімейний лікар оцінює стан здоров'я своїх пацієнтів, які мають ризик розвитку захворювань серцево-судинної системи. За якою шкалою розраховується сумарний ризик розвитку фатального серцево-судинного захворювання?
a. МАВР
*b. SCORE
c. ASIST
d. STATA
e. EPIC

41. Для регіону характерний високий рівень захворюваності на ендемічний зоб. Які харчові продукти слід рекомендувати населенню для вживання з метою профілактики виникнення вказаного захворювання?
a. Молоко та молочні продукти
b. М'ясо та м'ясні продукти
c. Зернові продукти
*d. Рибу та морепродукти
e. Овочі та фрукти

42. На сьогодні у зв'язку із надзвичайною ситуацією, яка склалася через руйнування Каховської ГЕС, підтопленням значних територій, міграцією населення, існує загроза поширення інфекційних захворювань, спільних для людей і тварин. Укажіть одне з таких захворювань.
*a. Лептоспіроз
b. Гепатит В
c. ВІЛ-інфекція
d. Туберкульоз
e. Холера

43. Лікар під час стажування в Африці надавав допомогу пацієнтам із гарячкою Ебола. За 21 день після повернення зі стажування йому встановлено діагноз: геморагічна гарячка Ебола. Яких заходів має вжити головний лікар закладу охорони здоров'я у цьому разі?
a. Призначити iмуномодулятори з профiлактичною метою
b. Ізолювати протягом 10-ти днів увесь персонал відділення, який знаходився безпосередньо в контакті з хворим лікарем
*c. Ізолювати протягом 21-го дня увесь персонал відділення, який знаходився безпосередньо в контакті з хворим лікарем
d. Призначити контактному персоналу iмуноглобулiн
e. Ізолювати протягом 3-х днів увесь персонал відділення, який знаходився безпосередньо в контакті з хворим лікарем

44. Які управлінські підходи необхідні для усунення нерівностей у здоров'ї?
*a. Вплив на соціальні детермінанти
b. -
c. Вплив на екологічні детермінанти
d. Вплив на психологічні детермінанти
e. Вплив на поведінкові детермінанти

45. Комісія територіальної громади з благоустрою зафіксувала незадовільні умови проживання громадян певного селища. До якої групи детермінант належить цей фактор?
*a. Соціально-економічні
b. Екологічні
c. Доступ до медичних послуг
d. Поведінкові
e. Генетичні

46. Обласний департамент охорони здоров'я проводить аналіз рівня смертності немовлят в області та визначає, наскільки він залежить від керованих причин, пов'язаних із недоліками в організації медичної допомоги дітям. Який показник найбільш точно це відображає?
a. Показник перинатальної смертності в різні періоди
*b. Питома вага неонатальної смертності в загальній смертності немовлят
c. Показник смертності немовлят за календарний місяць
d. Показник смертності дітей у віці до 1-го року
e. Питома вага постнатальної смертності в загальній смертності немовлят

47. Проведено дослідження впливу додаткових психотерапевтичних методик на лікування пацієнтів із тривожними розладами. У дослідження включено сорок осіб із тривожними розладами. Додатково до медикаментозної терапії з усіма пацієнтами проводили розвантажувальні психотерапевтичні сеанси двічі на тиждень впродовж трьох місяців. Який із варіантів відповіді описує цей дизайн дослідження?
a. Випадок-контроль
b. Рандомізоване клінічне
c. Перехресне
d. Когортне
*e. Серія випадків

48. Фахівець із громадського здоров'я на прохання сімейного лікаря проводив інформаційно-роз'яснювальну роботу з метою залучення населення до скринінгового обстеження щодо наявності серцево-судинних захворювань. Під час бесіди фахівець допоміг визначити присутнім індекс маси тіла (ІМТ), показники якого були в межах 18,5-28,9 кг/м^2. Особам, з якими показниками ІМТ, було рекомендовано звернутися до сімейного лікаря для обстеження щодо наявності фактора ризику хвороб серцево-судинної системи?
a. 18,5-19,9 кг/м^2
b. 20,0-22,9 кг/м^2
*c. 25,0-28,9 кг/м^2
d. 23,0-24,9 кг/м^2
e. -

49. У мешканців Закарпатської області впродовж багатьох років спостерігається явище йододефіциту та поширення захворювань, пов'язаних із ним. Яку назву має це явище?
a. Епідемія
b. Кластер
*c. Ендемія
d. Пандемія
e. Спалах

50. Вкажіть, скільки часу повинні займатися фізичною активністю здорові дорослі люди різного віку згідно рекомендацій ВООЗ?
a. 180 і більше хвилин на день
*b. 30 і більше хвилин на день
c. 2 години щодня
d. 15-20 хвилин на день
e. 3 години через день

51. У промисловій зоні міста було проведено дослідження викидів у повітря заводів, які там розташовані. Паралельно цеховими лікарями цих підприємств досліджувалися рівні захворюваності працівників на обструктивний бронхіт та бронхіальну астму. Укажіть показник, за допомогою якого можливо встановити зв'язок між викидами та захворюваністю.
a. Стандартизований показник
b. Коефіцієнт варіації
*c. Коефіцієнт кореляції
d. Критерій Ст'юдента
e. Критерій співвідношення

52. Керівник підрозділу запросив на нараду найбільш авторитетних у колективі співробітників із метою обговорення можливих варіантів графіку роботи в літній період. Укажіть стиль управління в цій ситуації.
a. Ліберальний
b. Авторитарний
c. Комбінований
*d. Демократичний
e. -

53. Укажіть суспільно-небезпечні явища, які не регулюються міжнародними медико-санітарними правилами.
a. Заходи у відповідь на поширення хвороб на рівні суспільної охорони здоров'я, що співмірні з ризиками для здоров'я населення та обмежені ними
b. Оберігання від поширення хвороб
c. Боротьби з хворобами
d. Міжнародне поширення хвороб
*e. Міжнародне поширення тероризму

54. Середній зріст вибірки студентів 1-го курсу становить 170 см зі стандартним відхиленням 8 см. Укажіть, які додаткові дані потрібно знати, щоб обчислити довірчий інтервал для середнього зросту студентів 1-го курсу.
a. Кількість студентів усіх курсів
b. Кількість студентів 1-го курсу зі зростом 170 см
c. Наданих в умові даних достатньо, додаткових не потрібно
*d. Кількість студентів у досліджуваній вибірці
e. Кількість усіх студентів 1-го курсу

55. За даними Державної служби статистики країни встановлено, що серед працівників охорони здоров'я 83% становлять жінки. Серед лікарів частка жінок становить 62% загальної чисельності, середнього медичного персоналу - 94%. За національним обліком, чисельність лікарів становить 57,6 тис. осіб, лікарок - 99,3 тис., медичних сестер - 294 тис., медичних братів - 19 тис. Найбільш точно охарактеризуйте стан медичної галузі країни з урахуванням гендерного аспекту.
a. Визначається вертикальна сегрегація
b. Визначена лише галузева гендерна сегрегація
c. Присутні ознаки гендерного дисбалансу
*d. Спостерігається гендерний дисбаланс та галузева гендерна сегрегація
e. -

56. В одній із областей України зареєстровано поширення заразної хвороби тварин, що значно перевищує звичайний рівень захворюваності цією хворобою на відповідній території. Як називається ця небезпечна ситуація?
a. Епіфітотія
*b. Епізоотія
c. Стихійне лихо
d. Епідемія
e. Аварія

57. Ґрунт є середовищем, що може бути причиною поширення серед населення інфекційних захворювань. Яке інфекційне захворювання вражає людину після контакту із зараженим ґрунтом?
*a. Ботулізм
b. Туберкульоз
c. Сальмонельоз
d. Гепатит А
e. Лептоспіроз

58. В одному з районів міста для вивчення захворюваності населення на інфаркт міокарда в амбулаторно-поліклінічному відділенні організовано статистичне дослідження. Як об'єкт дослідження взято кожного мешканця району, що звертався до закладу охорони здоров'я. Який вид статистичного дослідження буде використовуватися?
*a. Суцільне спостереження
b. Основного масиву
c. Комбіноване дослідження
d. Монографічний опис
e. Вибіркове спостереження

59. Під час соціологічного дослідження було проведено опитування певної категорії населення щодо обізнаності у поведінкових факторах ризику виникнення неінфекційних захворювань. Що з нижченаведеного належить до поведінкових факторів ризику?
a. Психологічне середовище в колективі
*b. Споживання недостатньої кількості овочів та фруктів
c. Забруднення навколишнього середовища
d. Рівень доходів
e. Вік та стать

60. Вікова структура населення суттєво впливає на стан популяційного здоров'я та визначає потребу в послугах охорони здоров'я. Що характерно для вікової структури населення України?
a. Невелика питома вага осіб старшого віку і велика питома вага осіб молодого віку
*b. Велика питома вага осіб старшого віку і невелика молодого віку
c. Велика питома вага осіб дитячого віку та осіб старшого віку
d. Велика питома вага осіб працездатного і молодого віку
e. Невелика питома вага осіб дитячого віку та осіб старшого віку

61. Яка управлінська стратегія визначена основною в політиці Всесвітньої організації охорони здоров'я у сфері громадського здоров'я в ХХІ столітті?
*a. Міжгалузева взаємодія
b. Розвиток державного управління
c. Удосконалення управління системою охорони здоров'я
d. Удосконалення діяльності Міністерства охорони здоров'я
e. Підвищення ролі місцевих адміністрацій

62. У чоловіка, який хворіє на цукровий діабет, суттєво погіршився стан здоров'я, виникли ускладнення. Після лікування в стаціонарі його було направлено до місцевого санаторію. До якого комплексу заходів належить цей випадок?
a. Моніторингу захворюваності
b. Первинної профілактики
*c. Третинної профілактики
d. Скринінгу захворюваності
e. Вторинної профілактики

63. Через тривалі сильні дощі на території області сталося руйнування захисної дамби. Унаслідок надзвичайної ситуації у двох районах цієї області було затоплено декілька населених пунктів, постраждало 67 осіб, 3 мешканці загинуло. Було затоплено 271 житловий будинок, де проживали близько 1000 мешканців. Визначте рівень надзвичайної ситуації природного характеру.
a. Місцевий
b. Об'єктовий
*c. Регіональний
d. Світовий
e. Державний

64. У громаді реалізується програма попередження травматизму та його наслідків. Якій цільовій групі населення необхідно реалізовувати заходи третинної профілактики дорожньо-транспортного та побутового травматизму?
a. Працівникам підприємств
*b. Особам із наслідками травм
c. Загальному населенню
d. Водіям транспортних засобів
e. Пішоходам

65. Індекс людського розвитку - це інтегральний показник, що розраховується щорічно для міждержавного порівняння і вимірювання рівня життя, грамотності, освіченості та довголіття, як основних характеристик людського потенціалу досліджуваної території. Укажіть показник, який застосовується для підрахунку індексу розвитку людського потенціалу.
a. Якість життя
b. Умови життя
*c. Очікувана тривалість життя населення країни
d. Стиль життя
e. Рівень реальних доходів населення

66. Суттєвий результат у переконанні людей відмовитися від шкідливих звичок, наприклад кинути палити, дає просвітницька робота. Елементом якого виду маркетингу є така діяльність?
a. Демаркетингу
b. Ремаркетингу
c. Синхромаркетингу
*d. Протидіючого
e. Конверсійного

67. В окремій місцевості розроблена регіональна програма громадського здоров'я щодо протидії неінфекційним захворюванням. Визначте структуру, яка має право погодити проєкт концепції регіональної програми.
a. Верховна Рада України
b. Центр громадського здоров'я МОЗ України
*c. Виконавчий комітет обласної або місцевої ради
d. ВООЗ
e. МОЗ України

68. Проводиться дослідження впливу куріння на виникнення раку легень. Для цього отримано дані на популяційному рівні про чисельність курців і кількість випадків раку легень у 50-ти містах. Потім обраховано коефіцієнт кореляції між явищами і зроблено відповідні висновки. Дизайн якого дослідження описано?
a. Клінічний експеримент
b. Когортне
*c. Екологічне
d. Випадок-контроль
e. Опис серії випадків

69. Генеральний директор комунального некомерційного підприємства ''Міська лікарня'' провів зустріч із персоналом лікарні. На цій зустрічі були заслухані доповіді щодо результатів роботи лікарні та оцінки якості надання медичних послуг за попередній рік, а також була презентована програма роботи на наступний рік. Яка функція керівника представлена?
a. Керівництво
b. Контроль
*c. Планування
d. Організація
e. Коригування

70. Представниками неурядової організації було вирішено провести адвокаційну кампанію з метою впливу на рівень поширеності неінфекційних захворювань серед мешканців громади. Із чого потрібно розпочинати цю інтервенцію відповідно до принципів адвокації?
a. З аналізу некерованих факторів ризику
b. З аналізу впливу на керовані фактори ризику
c. З аналізу цільової аудиторії
*d. З аналізу місцевих потреб та вимог людей
e. З аналізу нормативної бази

71. Через значне поширення серед населення області ожиріння та надлишкової маси тіла було вирішено розробити інформаційні матеріали щодо раціонального харчування. Яке рекомендоване обмеження споживання у структурі енергетичної цінності харчового раціону повинно бути включено до вказаного матеріалу?
a. Вуглеводів до 50%
b. Білків до 10%
c. -
*d. Жирів до 30%
e. Клітковини до 40%

72. У громаді серед населення за останній рік виявлено велику кількість випадків ВІЛ-інфекції на четвертій стадії (стадії СНІДу), що значно перевищує кількість виявлених випадків на інших стадіях цієї хвороби. Про недостатню організацію якого процесу свідчить така ситуація?
a. Інформаційно-просвітницька робота щодо інфікування серед молоді
b. Лікування осіб зі встановленим діагнозом ВІЛ-інфекції
c. Залучення до доконтактної профілактики ВІЛ-інфекції
*d. Залучення до добровільного консультування і тестування на наявність ВІЛ
e. Моніторинг стану пацієнтів із ВІЛ-інфекцією

73. В одному з районів показник смертності немовлят за звітний період становив 13,8 випадків на 1000 новонароджених, у той час як в іншому районі цей показник - 12,4. Який статистичний метод потрібно застосувати для порівняння цих показників?
*a. Стандартизації
b. Кореляційного аналізу
c. Визначення достовірності різниці між показниками
d. Нормування інтенсивних показників
e. Динамічного аналізу

74. Якість і безпека питної води за хімічним складом формується на основі вмісту окремих хімічних елементів. Який хімічний елемент із нижченаведених може викликати водну інтоксикацію серед споживачів?
*a. Свинець
b. Алюміній
c. Залізо
d. Кальцій
e. Марганець

75. У 2022 році в регіоні було зареєстровано зниження рівня вакцинації дітей за календарем щеплень, у зв'язку з чим вирішено організувати програму підтримки імунопрофілактики в суспільстві. Що повинно стати першим кроком для налагодження ефективної підтримки імунопрофілактики серед населення регіону?
a. Проведення інформаційно-освітньої роботи серед батьків
b. Підвищення кваліфікації працівників охорони здоров'я
c. Залучення засобів масової інформації
d. Налагодження доброзичливих відносин із населенням
*e. Проведення ситуаційного аналізу в області

76. На виконання Закону України ''Про заходи щодо попередження та зменшення вживання тютюнових виробів і їх шкідливого впливу на здоров'я населення'' від 2009 року в місті підвищено ціни на тютюнові вироби, заборонено паління в громадських місцях, проведено роз'яснювальні роботи з населенням щодо шкоди паління, розміщено наочну інформацію на вулицях міста. Укажіть рівень стратегічного планування розробки проєкту.
a. Національний
*b. Муніципальний
c. Регіональний
d. Міжрегіональний
e. Міжнародний

77. На виробництві цеховим лікарем було відмічено, що в групі робітників, які зловживають алкоголем та тютюнопалінням, значно знизилася продуктивність праці. До яких суспільних втрат відноситься зниження продуктивності праці на виробництві?
a. Медико-біологічних
b. Екзогенних
*c. Економічних
d. Соціальних
e. Нормативно-правових

78. Посадова особа органу державного нагляду (контролю) за дотриманням вимог санітарного законодавства у відповідній сфері має право ухвалювати рішення про тимчасове припинення виробництва та/або обігу продукції, виконання робіт, надання послуг, що становлять загрозу для здоров'я та/або життя людини. Укажіть максимальний термін тимчасового припинення виробництва та/або обігу продукції, виконання робіт, надання послуг, що становлять загрозу для здоров'я та/або життя людини.
a. На термін не більше ніж 30 календарних днів
*b. На термін не більше ніж 10 календарних днів
c. На термін не більше ніж 1 рік
d. На термін не більше ніж 3 роки
e. На термін не більше ніж 10 робочих днів

79. Який нормативно-правовий документ регламентує захист населення в умовах надзвичайної ситуації?
*a. Кодекс цивільного захисту населення
b. Основи законодавства України про охорону здоров'я
c. Закон України ''Про забезпечення санітарного та епідемічного благополуччя населення''
d. Закон України ''Про захист населення від інфекційних хвороб''
e. Закон України ''Про охорону навколишнього середовища''

80. Проводиться пілотне дослідження ефективності нового препарату, у порівнянні зі стандартним. Дослідник виявив статистично значущу різницю між дією препаратів, яка була підтверджена в подальших дослідженнях. Як можна описати висновки, зроблені дослідником у цьому разі?
a. -
*b. Альтернативна гіпотеза прийнята правильно
c. Альтернативна гіпотеза прийнята неправильно
d. Нульова гіпотеза прийнята правильно
e. Нульова гіпотеза прийнята неправильно

81. Проводиться дослідження щодо оцінки впливу куріння на систолічний артеріальний тиск (САТ). Відібрано 2 гомогенні вибірки по 100 осіб у кожній, перша група - курці, друга - ні. Який статистичний тест необхідно використати для оцінки достовірності відмінностей отриманих результатів, якщо розподіл значень САТ відрізняється від нормального?
a. Критерій Ст'юдента для пов'язаних вибірок
b. -
c. T-критерій Вілкоксона
d. Критерій Ст'юдента для незалежних вибірок
*e. U-критерій Манна-Уітні

82. Який перший етап розробки програм сприяння здоров'ю?
a. -
b. Визначення цілей
c. Розробка системи оцінки і моніторингу
*d. Оцінка потреб
e. Розробка втручання

83. Створення та забезпечення функціонування системи епіднагляду за демографічним станом населення передбачає дослідження показників народжуваності населення. Який обліковий документ є джерелом інформації для вивчення показників народжуваності?
a. Історія розвитку новонародженого
b. Історія пологів
c. Свідоцтво про народження
d. Обмінна карта
*e. Медичне свідоцтво про народження

84. Із якою метою використовується індекс DALY?
a. Для визначення втрачених років життя через непрацездатність
b. Для з'ясування причин дитячої смертності
c. Для вимірювання впливу захворюваності на певну нозологію у регіоні
d. Для оцінки якості життя населення
*e. Для кількісної оцінки загальної тяжкості хвороб, травм та факторів ризику

85. На станцію екстреної (швидкої) медичної допомоги міста надійшов виклик про значну дорожньо-транспортну пригоду (ДТП). У результаті ДТП зіткнулося 2 легкових автівки та перевернувся рейсовий автобус. На момент виклику є інформація про 15 потерпілих із травмами різного ступеня тяжкості. Яка оптимальна кількість бригад екстреної (швидкої) медичної допомоги повинна бути направлена до місця події?
a. 5 бригад
*b. 9 бригад
c. 12 бригад
d. 6 бригад
e. 15 бригад

86. Для дослідження розбіжностей у рівні здоров'я населення вирішено провести дослідження соціального градієнта. Що означає соціальний градієнт здоров'я?
a. Не встановлено ні залежності здоров'я від рівня прибутків, ні її відсутності
b. Зворотна залежність рівня здоров'я від рівня прибутків
*c. Пряма залежність рівня здоров'я від рівня прибутків
d. -
e. Відсутність залежності рівня здоров'я від рівня прибутків

87. Комунальне некомерційне підприємство ''Міська поліклініка'' подало заяву до Головної акредитаційної комісії щодо проведення акредитації. Який із нижченаведених документів обов'язково у двомісячний термін із дня подання заяви повинна розглянути комісія на предмет його відповідності переліку, визначеному Порядком?
a. Загальну характеристику району обслуговування
b. Звіт про медичну допомогу в районі обслуговування лікувального закладу (ф.12)
*c. Результати самоаналізу діяльності закладу щодо якості медичної допомоги
d. Акредитаційний сертифікат терміном на 3 роки
e. Табель оснащення закладу

88. Укажіть систему, за якої гроші слідували за пацієнтом, що мав право вільного вибору лікаря; лікар отримував гонорар за кількість курованих хворих, а також підвищений гонорар за окремі категорії пацієнтів, зокрема дітей чи людей похилого віку, а також мешканців бідних районів; лікування стаціонарних хворих проводилося за рахунок коштів, які виділялися лікарю, тож лікар був зацікавлений у профілактичних заходах, адже чим менше хворіли пацієнти, тим більше коштів у нього залишалося.
a. Тетчер
b. Бісмарка
*c. Беверіджа
d. Джорджа
e. Семашка

89. Проводиться дослідження впливу куріння на виникнення раку легень. Для цього відібрано дві групи: учасники першої - курці, учасники другої - ні. Протягом тривалого часу в учасників дослідження будуть фіксувати випадки виникнення досліджуваного захворювання. По закінченню терміну спостереження розраховують необхідні статистичні показники і роблять висновки про вплив фактора на результат. Дизайн якого дослідження описано?
a. Випадок-контроль
b. Екологічне
c. Клінічний експеримент
d. Опис серії випадків
*e. Когортне

90. В одній із областей України зареєстровано поширення заразної хвороби рослин, що значно перевищує звичайний рівень захворюваності на цю хворобу на відповідній території. Як називається ця небезпечна ситуація?
*a. Епіфітотія
b. Епізоотія
c. Епідемія
d. Стихійне лихо
e. Аварія

91. Жінка віком 29 років з терміном вагітності 35 тижнів знаходилася на диспансерному обліку у зв'язку з цукровим діабетом 1-го типу, з наявністю ускладнень у вигляді нефропатії. У пацієнтки розвинулася еклампсія тяжкого ступеня. Інтенсивна терапія, проведена в стаціонарі пологового будинку, належного ефекту не дала, і пацієнтка померла. Який це вид смертності?
a. Перинатальна смертність
*b. Материнська смертність
c. Загальна смертність
d. Неонатальна смертність
e. Рання неонатальна смертність

92. Якісне збалансоване харчування сприяє гарному самопочуттю, знижує ризик нездорового збільшення ваги та розвиток неінфекційних захворювань. Вкажіть рекомендовану Всесвітньою організацією охорони здоров'я щоденну кількість споживання овочів і фруктів для дорослих?
a. Щонайменше 500 г
b. Щонайменше 300 г
c. Щонайменше 200 г
d. -
*e. Щонайменше 400 г

93. Інтегральним показником суспільного прогресу країн світу є Індекс людського розвитку, що поєднує в собі характеристики здоров'я населення, освіти та рівня життя. Який показник здоров'я входить до Індексу людського розвитку?
a. Показник інвалідності населення
b. Рівень смертності населення
*c. Середня очікувана тривалість життя
d. Рівень захворюваності на основні соціально-значущі захворювання
e. Рівень загальної захворюваності населення

94. Провести оцінку якого показника можна за допомогою Національного рахунку охорони здоров'я (НРОЗ)?
a. Прибутків
*b. Витрат
c. -
d. Вартості
e. Цін

95. Молода жінка проживає поблизу 100-кілометрової зони від діючої АЕС, викурює одну пачку цигарок на день, тому стурбована ризиком виникнення у неї раку. Що з нижченаведеного насамперед сприятиме зменшенню ризику виникнення раку?
a. Щорічне обстеження у гінеколога
b. Проведення щорічної мамографії
*c. Відмова від куріння
d. Переїзд до іншого населеного пункту
e. Проведення щорічного тесту на приховану кров

96. Унаслідок економічної кризи чоловік віком 45 років втратив роботу, має лише випадковий підзаробіток, згодом розлучився та почав зловживати алкоголем, що негативно позначилося на його здоров'ї. Що характеризує його нинішнє становище?
a. Якість життя
*b. Стиль життя
c. Рівень життя
d. Уклад життя
e. Традиції, побут

97. За умов сучасного ритму життя люди часто скаржаться на порушення та недостатню тривалість сну. Укажіть оптимальну тривалість сну, що забезпечує здоров'я людини.
a. 10-11 год
b. 4-5 год
c. 5-6 год
d. 9-10 год
*e. 7-8 год

98. Під час вивчення проявів нерівності щодо здоров'я населення різних регіонів було виявлено відмінності у впливі окремих чинників на здоров'я. Які з нижченаведених чинників обумовлюють нерівність у здоров'ї?
a. Поведінкові
b. Кліматичні
c. -
*d. Економічні
e. Біологічні

99. Під час дослідження успішності непрацюючих здобувачів університету та тих, які поєднують навчання з роботою, було виявлено, що середній бал у непрацюючих становив 8,7±0,09, у тих, які поєднують навчання з роботою - 6,8±0,05. Обчисленням якого коефіцієнта (критерію) можна оцінити суттєвість різниці цих результатів?
a. Критерій Колмогорова-Смирнова
b. Критерій знаків (z-критерій)
c. Т-критерій Вілкоксона
d. Критерій відповідності (критерій chi^2)
*e. Коефіцієнт вірогідності (t-критерій Ст'юдента)

100. Максимальна користь для здоров'я дітей раннього віку досягається за умов дотримання всіх рекомендацій щодо фізичної активності та тривалості сну протягом доби. Укажіть рекомендовану Всесвітньою організацією охорони здоров'я тривалість сну у дітей віком 3-4 роки.
a. 12-15 год
b. 7-10 год
c. -
d. 8-11 год
*e. 10-13 год

101. Спеціаліст громадського здоров'я розробляє заходи щодо зменшення впливу на здоров'я громади факторів ризику. Який вид харчування об'єднує таку групу факторів: недостатнє щоденне споживання фруктів та овочів, відсутність контролю за вмістом жирів та вуглеводів у харчових продуктах, надмірне вживання солі та цукру?
a. Фітнес-харчування
*b. Незбалансоване харчування
c. Спеціальне харчування
d. Повноцінне харчування
e. Раціональне харчування

102. У двох подібних за складом населення областях довгий час спостерігалися близькі за значеннями інтегральні показники здоров'я. Однак поява та збільшення відмінностей у поширеності хвороб на цих територіях останніми роками зумовили пошук причин цих явищ, зокрема й медико-демографічного характеру. Які дані є необхідними для оцінки природного руху населення?
a. Смертність немовлят
b. Смертність від окремих захворювань, середня очікувана тривалість життя
c. Спеціальний показник народжуваності, нетто-коефіцієнт відтворення
d. Загальна смертність, брутто-коефіцієнт відтворення
*e. Народжуваність, смертність, природний приріст

103. На території Сумської області виявлено стихійне захоронення решток овець. За результатами експертизи встановлено, що падіж пов'язаний із захворюванням тварин на сибірку. До якого виду, залежно від характеру походження, належить надзвичайна ситуація?
a. -
*b. Природного характеру
c. Соціального характеру
d. Воєнного характеру
e. Техногенного характеру

104. Для перевірки гіпотензивного ефекту препарату відібрано 100 людей з артеріальною гіпертензією, яким призначили прийом цього препарату. Для оцінки статистичної значущості результатів буде порівняно значення систолічного артеріального тиску (САТ) до початку лікування та через тиждень після початку. Який статистичний метод потрібно використати, якщо розподіл значень САТ відрізняється від нормального?
a. Критерій Ст'юдента для незалежних вибірок
b. Критерій Ст'юдента для пов'язаних вибірок
c. -
*d. Т-критерій Вілкоксона
e. U-критерій Манна-Уітні

105. Фахівця з громадського здоров'я запросили провести інформаційно-роз'яснювальне заняття для школярів старших класів щодо безпечного статевого життя. На яких контрацептивних засобах слід наголосити під час заняття з метою профілактики поширення серед молоді інфекцій, що передаються статевим шляхом?
a. Посткоїтальних контрацептивах
b. Внутрішньоматкових спіралях
c. Гормональних таблетках
*d. Презервативах
e. Сперміцидах

106. Заклад охорони здоров'я, що надає первинну медичну допомогу, закупив систему для визначення глікозильованого гемоглобіну, який дозволяє виявляти прихований цукровий діабет (предіабет) та розробляти програму профілактики розвитку діабету для кожного пацієнта. Кому необхідно проводити такий скринінг?
a. Усім підліткам від 15 до 18 років
b. Усім жінкам
*c. Вагітним жінкам
d. Новонародженим дітям
e. Усім чоловікам

107. Фахівцю з громадського здоров'я доручили провести аналіз захворюваності на ВІЛ-інфекцію за 10-річний період. Який вид графічного зображення найбільш доцільно використати для якісної візуалізації статистичних даних?
a. Секторну діаграму
*b. Лінійну діаграму
c. Радіальну діаграму
d. Картодіаграму
e. Діаграму розсіювання

108. Визначте ресурси, які додатково можна використати для досягнення прийнятного рівня здоров'я населення світу відповідно до Алма-Атинської декларації ВООЗ.
a. -
b. Світові ресурси, що витрачаються на розвиток туризму
c. Світові ресурси, що витрачаються на розвиток медицини країн
*d. Світові ресурси, які витрачаються на озброєння та військові конфлікти
e. Ресурси країн, спрямовані на розвиток економіки

109. Укажіть найдієвіший спосіб профілактики на індивідуальному рівні, зважаючи на значення внеску у ризик розвитку НІЗ кожного виду детермінант.
*a. Ведення здорового способу життя
b. Щорічно проходити повне медичне обстеження
c. Переїзд для проживання в більш безпечний регіон з екологічного погляду
d. Перереєструватися на обслуговування в приватний заклад охорони здоров'я
e. Укласти декларацію із сімейним лікарем у найкращій сімейній амбулаторії міста

110. До лікаря на прийом звернулася мати десятирічної дівчинки з метою оцінки здоров'я дитини. Лікар пояснив, що здоров'я людини залежить від впливу різних детермінант. Серед них важливу роль відіграють біологічні фактори. Що з нижченаведеного належить до біологічних факторів?
a. Спадковість, фізичний розвиток, гіподинамія
b. Рухова активність, спосіб життя
*c. Спадковість, конституція, рівень статевої зрілості, вік
d. Генетичний фактор, рівень статевої зрілості, багатодітна сім'я
e. Темпи росту, стан здоров'я матері, неповна сім'я

111. Вивчається кореляція між рівнем глюкози крові та рівнем систолічного артеріального тиску. Який із методів потрібно використати для візуалізації даних у цьому разі?
a. ROC-криву
*b. Діаграму розсіювання
c. Дендрограму (tree diagram)
d. Лісову діаграму (forest plot)
e. Криву Каплана-Мейєра

112. Лікар загальної практики-сімейної медицини проаналізував віковий склад серед населення, яке він обслуговує. Його здивував той факт, що найвищий відсоток (35%) становлять особи похилого віку. Що обов’язково повинен врахувати лікар для організації надання медичної допомоги особам похилого віку?
a. Велику кількість неускладнених захворювань
*b. Велику кількість тривалих хронічних захворювань
c. Збільшення гострих інфекційних захворювань
d. Збільшення захворювань із нетяжким типовим перебігом
e. Сезонний характер захворювань

113. Чоловік віком 45 років звернувся до сімейного лікаря, який провів збір анамнезу та встановив, що на пацієнта впливають ендогенні керовані фактори ризику. Які з нижченаведених факторів належать до ендогенних керованих?
a. Вік, стать
b. Недоліки медицини, спадковість
*c. Артеріальна гіпертензія, дисліпідози
d. Клімат, природні умови
e. Стан довкілля, спосіб життя

114. Держава за допомогою протиепідемічних заходів здійснює безпосередній вплив на епідемічний процес та зниження інфекційної захворюваності, що в подальшому призводить до ліквідації епідемічного перебігу деяких інфекційних хвороб. Одним із протиепідемічних заходів є проведення імунопрофілактики. Для якого захворювання не існує засобів імунопрофілактики?
a. Краснухи
b. Кашлюка
*c. Шигельозу
d. Епідемічного паротиту
e. Кору

115. Фонди соціального страхування отримували дві третіх суми внесків безпосередньо від робітників й одну третю від працедавців. Із цих коштів оплачувалися лікування, пенсії, допомога по безробіттю. Згодом ці фонди перетворилися на лікарняні каси, а потім - у страхові компанії. Для якої системи притаманний такий механізм формування фондів соціального страхування?
a. Тетчер
*b. Бісмарка
c. Семашка
d. Джорджа
e. Беверіджа

116. Спеціальне дослідження, проведене серед осіб молодого віку, дозволило з'ясувати, що між частотою артеріальної гіпертензії та наявністю в анамнезі черепно-мозкової травми існує кореляційний взаємозв'язок. Розрахований коефіцієнт кореляції дорівнює +0,85. Оцініть силу і напрямок зв'язку.
*a. Прямий, сильний
b. Зворотний, сильний
c. Зворотний, середній
d. Відсутній зв'язок
e. Прямий, середній

117. Показання глюкози крові пацієнтки з діабетом за останні 2 тижні коливалися в межах 7-7,4 ммоль/л, за винятком двох вимірювань 19 і 21 ммоль/л під час останнього епізоду кетоацидозу. Ураховуючи цей набір даних, на який із представлених показників найбільш суттєво вплинуть ці 2 додаткові екстремальні значення?
*a. Середнє арифметичне
b. Третій квартиль
c. Медіану
d. Моду
e. Перший квартиль

118. Пацієнтка прийшла на консультацію до сімейного лікаря. Під час прийому лікар провів із нею освітню бесіду щодо принципів раціонального збалансованого харчування, вживання алкоголю, рекомендованої фізичної активності. Укажіть, який вид профілактики проведено в цьому разі?
a. Популяційну
b. Третинну
c. -
d. Вторинну
*e. Первинну

119. Через складні погодні умови на автотрасі відбулося зіткнення вантажівки та рейсового автобуса. Внаслідок дорожньо-транспортної пригоди загинуло 6 осіб, травмовано 20 осіб. До якого виду, залежно від характеру походження, належить ця ситуація?
a. Надзвичайна ситуація воєнного характеру
b. Надзвичайна ситуація природного характеру
c. Ця ситуація не належить до надзвичайних
d. Надзвичайна ситуація соціального характеру
*e. Надзвичайна ситуація техногенного характеру

120. Яка з нижченаведених характеристик стосується сліпого дослідження?
a. Ні пацієнт, ні лікар не знають, яке лікування отримує пацієнт
*b. Пацієнт не знає, а лікар знає, яке лікування отримує пацієнт
c. Отримані дані обробляються не за місцем його проведення, а незалежною стороною
d. Отримані дані обробляються за місцем проведення дослідження
e. Усі учасники (лікарі, пацієнти, організатори) знають, який препарат використовується для конкретного хворого

121. Онкологічна патологія займає провідне місце в структурі загальної захворюваності та смертності населення. Який фактор ризику розвитку онкологічного захворювання є найсуттєвішим?
a. Вірус герпесу
b. Стрес
*c. Тютюнопаління
d. Надлишкова маса тіла
e. Старіння

122. За певною групою населення (без ішемічної хвороби серця) було встановлено 5-річне спостереження з метою виявлення нових випадків ішемічної хвороби серця під впливом ендо- та екзогенних факторів. Який вид епідеміологічного дослідження був використаний у цьому разі?
a. ''Випадок-контроль''
b. Експериментальний
c. Одномоментний
d. Описовий
*e. Проспективний

123. Під час оцінки взаємозв'язку між віком та ожирінням існує прямий середньої сили кореляційний зв'язок. У яких межах має бути значення коефіцієнта кореляції?
a. Від (-0,30) до (-0,99)
b. Від (-0,70) до (+0,70)
c. Від (+0,70) до (+0,99)
*d. Від (+0,30) до (+0,69)
e. Від (-0,70) до (-0,99)

124. Проводиться дослідження впливу куріння на виникнення раку легень. Для цього відібрано дві групи людей: учасники першої групи мають в анамнезі рак легень, учасники другої - ні. Після цього з'ясовують, хто з учасників зазнав впливу фактора, а хто ні. Потім розраховують необхідні статистичні показники і роблять висновки про вплив фактора на результат. Дизайн якого дослідження описано?
a. Клінічний експеримент
b. Когортне
c. Опис серії випадків
d. Екологічне
*e. Випадок-контроль

125. Вірогідність розвитку, прогресування та несприятливого результату захворювань підвищують потенційно небезпечні для здоров'я фактори. Укажіть, які фактори належать до екзогенних некерованих?
a. Вік, стать
b. Забруднення води, ґрунту, повітря
c. Стан медичного обслуговування населення
*d. Сонячна радіація, геологічні особливості ґрунту
e. Артеріальна гіпертензія, підвищений рівень глюкози в крові

126. До сімейного лікаря звернулася жінка віком 35 років. Під час проведення антропометричних вимірювань було визначено: індекс маси тіла - 18,2 кг/м^2, окружність талії - 75 см. Дайте оцінку індексу маси тіла та ризику можливого розвитку серцево-судинної патології.
a. Зайва вага, ризик можливого розвитку серцево-судинної патології низький
b. Недостатня вага, ризик можливого розвитку серцево-судинної патології високий
*c. Недостатня вага, ризик можливого розвитку серцево-судинної патології низький
d. Нормальна маса тіла, ризик можливого розвитку серцево-судинної патології низький
e. Недостатня вага, ризик можливого розвитку серцево-судинної патології підвищений

127. До якого виду епідеміологічного нагляду належить проведення інтегрованого біоповедінкового дослідження серед людей, що вживають наркотики ін'єкційним шляхом?
a. Пасивного
b. Першого покоління
*c. Дозорного
d. Ретроспективного
e. Рутинного

128. Недостатня фізична активність є одним із важливих факторів ризику, які є причиною смерті в глобальному вимірі. Всесвітньою організацією охорони здоров'я розроблено Глобальні рекомендації з фізичної активності для здоров'я. Укажіть рекомендовану тривалість фізичної активності помірної інтенсивності для дорослого населення у віковій групі 18-64 роки впродовж тижня?
a. Не менше ніж 90 хв
b. Не менше ніж 120 хв
c. -
*d. Не менше ніж 150 хв
e. Не менше ніж 60 хв

129. Центром громадського здоров'я України запропонована ідея створення національної програми ''Здоровий спосіб життя''. Який орган державної влади повинен розглядати концепцію такої державної цільової програми та приймати рішення щодо її затвердження?
a. Міністерство охорони здоров'я України
b. Органи медичного самоврядування
*c. Кабінет Міністрів України
d. Верховна Рада України
e. Конституційний Суд України

130. На металургійному комбінаті великого промислового міста працює 230 осіб, що проживають у сільській місцевості, які щоденно витрачають 2 год часу на дорогу до комбінату і назад. Визначте, яку міграцію за тривалістю здійснюють робітники.
a. Сезонну
b. Постійну
*c. Маятникову
d. Щоденну
e. Виробничу

131. Укажіть основні об'єкти епідеміологічного нагляду у разі епідемії сибірки.
a. Лікувально-профілактичні заклади
*b. Ферми, тваринницькі господарства
c. Організації, що займаються санітарно-гігієнічним обслуговуванням населення
d. Продовольчі склади, зерносховища
e. Джерела водопостачання

132. У закладі первинної медичної допомоги при виконанні професійних обов'язків сталася аварійна ситуація: сестра медична вкололася голкою після проведення венепункції пацієнту з потенційним позитивним ВІЛ-статусом. Після проведення заходів екстреної постконтактної профілактики сестрі медичній рекомендовано розпочати 28-денний курс антиретровірусної терапії (АРТ). Протягом якого періоду з моменту аварійної ситуації доцільно розпочати вказаний курс АРТ з метою попередження інфікування ВІЛ?
a. 80 год
*b. 72 год
c. 96 год
d. 92 год
e. 120 год

133. Для оцінки характеру і тенденцій епідемії ВІЛ/СНІД у клініці Інституту епідеміології та інфекційних хвороб було впроваджено поглиблений епідеміологічний нагляд серед різних груп населення із серологічним компонентом включно. Який тип системи епіднагляду застосовано в цьому разі?
a. За факторами ризику
b. За спалахами хвороб
c. Демографічний
*d. Дозорний
e. За біологічними чинниками

134. У громаді було вирішено сформувати річний план вторинної профілактики хронічних неінфекційних захворювань. Які заходи серед населення громади необхідно включити до такого плану?
a. Посилення інформаційно-освітньої роботи щодо здорового способу життя
b. Організація реабілітаційних заходів після інфаркту міокарда
c. Інформування щодо раціонального харчування
*d. Організація скринінгу на виявлення артеріальної гіпертензії
e. Проведення туберкулінодіагностики

135. Під час вивчення впливу пасивного паління на захворюваність населення на рак легенів встановлено, що показник відношення шансів становив 1,0. Який висновок із нижченаведених є правильним?
a. Підвищений ризик, тобто частота впливу чинника вища в групі хворих, ніж у групі здорових
b. Підвищений ризик, тобто частота впливу чинника вища в групі здорових, ніж у групі хворих
c. Знижений ризик, тобто частота впливу чинника вища в групі хворих, ніж у групі здорових
d. Знижений ризик, тобто частота впливу чинника вища в групі здорових, ніж у групі хворих
*e. Відсутність ефекту, тобто частота впливу чинника однакова в групі хворих і в групі здорових

136. Укажіть, хто з перерахованих осіб є суб'єктом збереження лікарської таємниці?
a. Близький родич пацієнта
b. Пацієнт
*c. Лікуючий лікар
d. -
e. Член сім'ї пацієнта

137. Лікар проводив корекцію поведінки пацієнта з ожирінням щодо дієти з метою зниження маси тіла та запобігання розвитку цукрового діабету. Який вид профілактики застосовується?
a. Третинна
b. Первинна
c. Групова
d. Індивідуальна
*e. Вторинна

138. За результатами моніторингу отримано дані про стан навколишнього середовища і здоров'я населення за рік. Який метод статистичної обробки даних необхідно використовувати для оцінки ступеня впливу чинників навколишнього середовища на здоров'я населення?
a. Метод стандартизації
b. Аналіз динамічного ряду
c. Розрахунок відносних і середніх величин
d. Метод оцінювання достовірності відмінностей
*e. Кореляційний аналіз

139. Чоловік віком 59 років довгий час курить до 8-9 сигарет на день та має надмірну масу тіла. Після значного фізичного навантаження у нього раптово виникли головний біль, запаморочення, короткочасна втрата свідомості. Він не може чітко вимовляти слова та піднімати праву руку, ворушити правою ногою. Яке захворювання можна запідозрити у цього чоловіка?
a. Інфаркт міокарда
b. Гострий тонзиліт
*c. Мозковий інсульт
d. Депресію
e. Гіпертонічний криз

140. Який метод фармакоекономічного аналізу використовується для оцінки і порівняння альтернатив при ідентичній (однаковій) клінічній, профілактичній ефективності медичних технологій, програм, фармацевтичних засобів, а також при різних формах або умовах застосування лікарського засобу, профілактичної медичної технології, які мають однаковий терапевтичний ефект?
a. ''Витрати-ефективність''
b. ''Витрати-корисність''
c. ''Загальна вартість захворювання''
d. ''Витрати-вигода''
*e. ''Мінімізація витрат''

141. У приватній офтальмологічній клініці відзначається зниження цін на медичні послуги та товари медичного призначення. Це призвело до збільшення купівельної спроможності населення. Як називається кількісний показник, що відображає ступінь кількісних змін запропонованих товарів і послуг у відповідь на зміну їхніх цін?
a. Еластичність пропозиції
b. Сумація
c. Еластичність попиту
*d. Коефіцієнт еластичності пропозиції
e. Капітація

142. Яка інфекційна хвороба не входить до ''Переліку нозологічних форм інфекційних хвороб, що мають міжнародне значення''?
a. COVID-19
*b. Кір
c. Віспа (натуральна)
d. Малярія
e. Холера

143. Унаслідок надзвичайної ситуації в одній із областей України постраждало понад 100 осіб та було порушено нормальні умови життєдіяльності більш ніж на 3 доби у понад 10 тис. осіб. Який рівень цієї надзвичайної ситуації?
a. Міждержавний
b. Об'єктовий
c. Регіональний
d. Місцевий
*e. Державний

144. Із метою оптимізації системи заходів профілактики туберкульозу та підвищення їхньої ефективності були проведені групові інтерв'ю (6-8 осіб) із сімейними лікарями різних амбулаторій ЗПСМ для визначення та обговорення їхньої думки щодо цього питання. Який метод якісного дослідження було застосовано?
a. "Випадок-контроль"
*b. Фокус-група
c. Когортне дослідження
d. Лонгітюдне дослідження
e. Крос-секційне дослідження

145. Фахівцю із громадського здоров'я доручили сформувати цільову групу для проведення вакцинації від папіломавірусної інфекції. Яку категорію населення слід першочергово включити у вказану цільову групу?
a. Хлопці-підлітки
*b. Дівчата-підлітки
c. Діти до 1 року
d. Особи з виявленим вірусом
e. Вагітні жінки

146. Кількість іммігрантів в Україні (тобто іноземців, які проживають за посвідками на постійне проживання) становить 250 тис. осіб, із них 75,2 тис. проживають за посвідками на тимчасове проживання. Це переважно іноземні студенти, які навчаються в Україні протягом 5-6 років. Який це вид міграції за тривалістю?
a. Внутрішня
b. Маятникова
c. Постійна
d. Сезонна
*e. Тимчасова

147. Що обов'язково передбачає готовність до надзвичайної ситуації в охороні здоров'я?
a. Проведення досліджень
b. Моніторинг ситуації
*c. Складання або перегляд плану дій у надзвичайних ситуаціях
d. Проведення консультування
e. Обмін інформацією

148. Територія порту в районі катастрофи танкера з розливом токсичних відходів хімічного виробництва знаходиться під постійним моніторингом служби з ліквідації наслідків. Постраждалих під час аварії шпиталізовано. Здорове населення порту в районі забруднення води на відстані 3 км відселено в інші райони, організована доставка води, продуктів харчування, теплих речей. Проводиться дегазація хімічних речовин на місці катастрофи, збір загиблих риби і тварин. Захворюваність населення в межах сезонних коливань. Який характер цієї надзвичайної ситуації?
a. Соціально-політичний
b. Військовий
c. Природний
d. Політичний
*e. Техногенний

149. Як впливає розвинений ринок медичних послуг на збільшення тривалості життя, поліпшення здоров'я, збереження генофонду нації?
*a. Опосередковано
b. Добре
c. Безпосередньо
d. Погано
e. Не впливає

150. При землетрусі сталося руйнування великої кількості багатоповерхових будинків, в окремих місцях виникли пожежі, з'явилася величезна кількість потерпілих, у тому числі загиблих. Бригади служби ЕМД та МК надавали екстрену медичну допомогу в умовах дефіциту персоналу та ресурсів, розподіляючи потерпілих на певні групи залежно від стану, медичних показань та терміновості потреби в евакуації. Як називається процес розподілу потерпілих за такими принципами?
a. Екстрене сортування
b. Розподіл хворих
*c. Медичне сортування
d. Медична евакуація
e. Медичне групування

