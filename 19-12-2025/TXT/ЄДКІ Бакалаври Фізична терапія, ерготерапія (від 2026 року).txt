1. Чоловік віком 46 роки з індексом маси тіла - 30,2 кг/м^2 скаржиться на зниження фізичної та розумової працездатності. Професійна діяльність пов'язана з роботою за комп'ютером. Інші скарги відсутні. Вправи якої спрямованості та інтенсивності доцільно рекомендувати пацієнту?
a. Анаеробні, субмаксимальної інтенсивності
b. Анаеробні, великої інтенсивності
c. Анаеробні, помірної інтенсивності
d. Аеробні, субмаксимальної інтенсивності
*e. Аеробні, помірної інтенсивності

2. Пацієнту віком 66 років, який хворіє на ішемічну хворобу серця, з метою розроблення ефективної комплексної програми фізичної терапії призначено проведення функціональної проби для оцінки швидкості його адаптаційних можливостей на фізичне навантаження з визначенням часу відновлювальних процесів. Якою пробою визначається здатність серцево-судинної системи відновлюватися після занять фізичними вправами?
a. Генчі
*b. Мартіне-Кушелевського
c. Руф'є
d. Штанге
e. Вальсальви

3. Пацієнт віком 69 років за 6 місяців після ендопротезування правого колінного суглоба перебуває на довготривалій реабілітації. Який тест доцільно застосувати фізичному терапевту для оцінки швидкості ходьби?
a. Тест Ласега
b. Тест Філіпса
*c. 10-метровий тест ходьби
d. 6-хвилинний тест ходьби
e. Тест "Встань та йди"

4. Який із нижченаведених варіантів відповідей характеризує фізичні вправи у відкритому кінематичному ланцюгу?
a. Відтворення функціональних схем рухів
*b. Більш вільний та швидкий рух, але менша стабільність
c. Багатосуглобові вправи із залученням декількох м'язових груп
d. Збільшення компресійних сил стосовно сил зсуву
e. Залучення в роботу м'язів - агоністів, синергістів та антагоністів

5. У пацієнтки віком 67 років гостре порушення мозкового кровообігу, виражений геміпарез. В анамнезі: цукровий діабет, нестабільна гемодинаміка, високий ризик утворення пролежнів. Який проміжок часу є оптимальним для зміни положення тіла пацієнтки для профілактики пролежнів?
a. Кожні 6 годин
b. Кожні 4 години
*c. Кожні 2 години
d. 1 раз на добу
e. 2 рази на добу

6. Новонародженій дитині виконується погладжування щоки праворуч. Оберіть рефлекторну відповідь, яка буде вказувати на зрілий пошуковий рефлекс.
*a. Поворот голови праворуч та відкривання рота
b. Поворот голови ліворуч та закривання рота
c. Поворот голови праворуч та закривання рота
d. -
e. Поворот голови ліворуч та відкривання рота

7. Завданням комплексних реабілітаційних програм фізичної терапії пацієнтів хворих на ішемічну хворобу серця є покращення метаболічного забезпечення міокардіальних функцій через зниження потреби міокарда в кисні й адекватну його доставку. Завдяки чому реалізується сприятливий вплив індивідуально спланованих систематичних фізичних навантажень на гемодинаміку?
a. Зростанню артеріального тиску і звуженню коронарних артерій
b. Зростанню артеріального тиску й розширенню коронарних артерій
c. Зростанню частоти серцевих скорочень і розширенню коронарних артерій
*d. Зменшенню частоти серцевих скорочень і розширенню коронарних артерій
e. Зниженню артеріального тиску і звуженню коронарних артерій

8. Пацієнт віком 62 роки перебуває на підгострому періоді реабілітації після перенесеного інсульту в басейні середньої мозкової артерії. Яка шкала є оптимальною для визначення можливості здійснення самостійної діяльності пацієнта та формування цілей ФТ?
a. Освестрі
b. Ренкіна
*c. Функціональної незалежності (FIM)
d. Хокінса
e. Візуальна аналогова шкала (VAS)

9. Передчасно народжене немовля досягло координації в моделі "смоктання-ковтання-дихання". Соску якої форми буде рекомендовано для збереження смоктального рефлексу?
*a. Округлої
b. Циліндричної
c. Симетричної плоскої
d. -
e. Асиметричної плоскої

10. Для встановлення толерантності до фізичних навантажень та складання програми реабілітації для пацієнта після перенесеного інфаркту міокарда фізичний терапевт запланував проведення тредмілергометрії. Який тип навантаження при тредмілергометрії найчастіше застосовують у цьому разі?
a. Зі східчастим збільшенням навантаження з періодами відпочинку
b. Зі східчастим зменшенням навантаження
*c. Зі східчастим збільшенням навантаження без періодів відпочинку
d. З рівномірним навантаженням
e. З постійно зростаючим навантаженням

11. Пацієнт скаржиться на експіраторну задишку. Об'єктивно виявлено: чутно дистанційні хрипи, положення ортопное, лице набрякле, ціанотичне, допоміжна мускулатура грудної клітки бере участь в акті дихання. Грудна клітка збільшена, у стані максимального вдиху, екскурсія її різко зменшена. Під час пальпації грудна клітка ригідна, голосове тремтіння ослаблене по всіх полях. При порівняльній перкусії відчувається гучний коробковий перкуторний звук у всіх полях, при топографічній - екскурсія нижнього краю легень різко обмежена. Аускультативно: ослаблене везикулярне дихання з подовженим видихом, сухі свистячі хрипи різної тональності (високі, низькі). Укажіть наявний синдром ураження системи дихання.
*a. Синдром бронхоспазму
b. Синдром порожнини в легені
c. Синдром гідротораксу
d. Синдром емфіземи
e. Синдром пневмотораксу

12. Пацієнт скаржиться на змішану задишку. Об'єктивно виявлено: тахіпное, відставання однієї половини грудної клітки в акті дихання та згладженість міжреберних проміжків на цьому боці. Під час пальпації цього боку грудної клітки не визначається голосове тремтіння, при порівняльній перкусії виявляється тимпанічний звук. Аускультативно - над зоною тимпанічного перкуторного звуку везикулярне дихання відсутнє. Укажіть наявний синдром ураження системи дихання.
a. Синдром гідротораксу
*b. Синдром пневмотораксу
c. Синдром порожнини в легені
d. Синдром емфіземи
e. Синдром бронхообструкції

13. У пацієнта в анамнезі гостре порушення мозкового кровообігу. Об'єктивно виявлено: правобічний геміпарез. На досягнення якої цілі в довготривалому реабілітаційному періоді буде спрямовувати програму фізичний терапевт?
*a. Удосконалення навичок самообслуговування
b. Удосконалення дихальних рухів
c. Покращення самопочуття
d. Профілактика болю
e. Профілактика виникнення контрактур

14. Які функції нижньої кінцівки будуть порушені при розриві двоголового м'яза стегна, що виник у результаті падіння з висоти?
a. Розгинання стегна та гомілки
*b. Розгинання стегна та згинання гомілки
c. Згинання та пронація гомілки
d. Супінація стопи
e. Згинання стегна та гомілки

15. Який метод обстеження пацієнтів із патологією органів дихання використовують під час перевірки голосового тремтіння, визначення тургору, вологості шкіри, тонусу м'язів, товщини підшкірного жирового шару та периферичних лімфатичних вузлів?
a. Ларингоскопію
b. Перкусію
c. Мануально-м'язове тестування
*d. Пальпацію
e. Аускультацію

16. До фізичного терапевта звернувся військовослужбовець після перелому правої великогомілкової кістки. Наразі права нижня кінцівка знерухомлена гіпсовою іммобілізацією до нижньої третини стегна. Які вправи можна призначити пацієнту?
a. Пасивні вправи для колінного суглоба
b. Активні динамічні вправи для колінного суглоба
c. Пасивні вправи для гомілковостопного суглоба
d. Ізотонічні вправи для м'язів гомілки
*e. Ізометричні вправи для м'язів гомілки

17. Укажіть причину виникнення дефекту ходьби "підйом на носок" у пацієнта із протезом на трансфеморальному рівні.
a. Жорсткий протез стопи
*b. Занадто довгий протез
c. Приймальна гільза в зігнутому положенні
d. Контрактура відвідних м'язів стегна
e. Слабкість м'язів задньої поверхні стегна

18. У пацієнта спостерігається розлад рухової функції верхньої кінцівки після геморагічного інсульту. Для оцінки якого показника використовують шкалу Ашфорта, шкалу оцінки інвалідизації та шкалу стійкості до пасивних рухів у цьому разі?
a. Сили м'язів
b. Діапазону рухів
*c. Спастичності
d. Точності та координованості рухів
e. Активності в повсякденному житті

19. У чоловіка раптово виникли сильний біль у лівій половині грудної клітки, кашель, рясне кровохаркання, температура тіла підвищилася до 38,2^оС. Під час обстеження встановлено, що ліва половина грудної клітки дещо відстає в акті дихання. Під час аускультації прослуховується крепітація і шум тертя плеври. Установіть попередній діагноз.
a. Бронхіальна астма
b. Емфізема
*c. Пневмонія
d. Хронічний бронхіт
e. Гострий бронхіт

20. Під час огляду фізичний терапевт оцінює амплітуду рухів у груднинно-ключичному суглобі пацієнта. Навколо якої вісі можливе піднімання та опускання ключиці?
a. Вертикальної
b. Поперечної
*c. Сагітальної
d. Горизонтальної
e. Фронтальної

21. Пацієнт із обмеженою рухливістю, який проходить реабілітацію після травми, перебуває на етапі відновлення ходьби. Під час одного з сеансів він починає відчувати невпевненість у рухах і може впасти. Як потрібно організувати процес, щоб уникнути падінь?
a. Дозволити пацієнту рухатися без обмежень, щоб стимулювати його самостійність і впевненість
*b. Використовувати спеціальний пояс для страхування пацієнта під час ходьби, щоб знизити ризик падінь
c. -
d. Проводити заняття лише в присутності медичного персоналу, щоб мати додаткову підтримку за необхідності
e. Страхувати пацієнта лише в кінці заняття, коли він наближається до завершення вправ

22. У постінсультного пацієнта з геміпарезом за результатами мануально-м'язового тестування сила двоголового м'яза стегна становить 1 бал. Якому кваліфікатору МКФ для функцій організму відповідає зазначений показник сили м'язів?
a. 1
b. 0
c. 2
d. 4
*e. 3

23. Пацієнтка віком 65 років із діагнозом: остеопороз - має високий ризик падінь та переломів. Які з нижченаведених терапевтичних вправ є найбільш ефективним для профілактики падінь та зменшення ризику переломів?
a. Вправи для рівноваги та для розслаблення
b. Вправи для розтягнення та аеробні вправи
c. Вправи для розслаблення та аеробні вправи
*d. Вправи для рівноваги та сили
e. Вправи на силу та для розтягнення

24. Яке положення потрібно надати суглобу під час оцінки пасивних додаткових рухів?
a. Вимушене
*b. Нещільно укладене
c. Щільно укладене
d. Анатомічне
e. Індивідуальне

25. Оберіть мобілізаційний прийом, який використовується при згинальній контрактурі в променево-зап'ястковому суглобі, з урахуванням правила опуклості-вгнутості.
*a. Ковзання вниз
b. Ковзання латерально
c. Ковзання медіально
d. -
e. Ковзання вгору

26. Постінсультний пацієнт у післягострий період реабілітації скаржиться на зниження чутливості, виражену слабкість м'язів у руці та помірний біль у плечі. Якої доказової стратегії втручання необхідно дотримуватися з метою попередження сублюксації та болю в плечі пацієнта?
a. Тейпування плеча, пасивні вправи, розтирання плеча здоровою рукою
*b. Правильне позиціювання кінцівки, підтримувальні пов'язки, щадне ставлення до руки
c. Обмеження усіх рухів в плечовому суглобі, підтримування руки за два суглоби, носіння бандажа
d. -
e. Сидіння в кріслі з підлокотниками, ортез на променево-зап'ястковий суглоб, масаж руки

27. Укажіть правильну позицію рук фізичного терапевта при страхуванні пацієнта під час ходьби.
a. Обидві руки страхують за пояс
*b. Одна рука страхує за пояс, інша тримає за плече
c. Одна рука розміщена на куприку, інша - попереду грудей
d. Одна рука тримає за плече
e. Одна рука розміщена на стегнах, інша тримає за плече

28. Пацієнт віком 56 років проходить ранній етап реабілітації після тотального ендопротезування кульшового суглоба. Яку модель ходьби необхідно застосовувати в цьому разі?
a. Чотириточкову з милицями
*b. Триточкову з милицями
c. Двоточкову з милицями
d. З шестипроменевими палками
e. З ходунками

29. Що є протипоказанням до постурального дренажу?
a. Артеріальна гіпертензія
*b. Легенева кровотеча
c. Субфебрильна температура
d. Емфізема легень
e. Наявність бронхоектазів

30. Що з нижченаведеного є протипоказанням для фізичної терапії при гастриті в підгострій стадії?
*a. Виражений больовий синдром
b. Підвищення секреторної функції
c. Зміна апетиту
d. Зниження секреторної функції
e. Диспептичні явища

31. Який клінічний інструмент використовується для оцінювання тяжкості та рівня пошкодження спинного мозку?
a. Шкала SCIM
b. Шкала FIM
c. Шкала VFM
*d. Шкала ASIA
e. Шкала COVS

32. Які заходи рекомендовано комбінувати з метою виховання координаційних навичок і відновлення тактильної, м'язової та суглобової чутливості в решті кінцівки під час стояння та ходіння з протезом?
a. Вправи на координацію та спротив, апаратна фізіотерапія, загартовування
b. Силові вправи, вправи на тренування дрібної моторики, бальнеопроцедури
c. Масаж, вправи на опір і витривалість, загартовування
d. Вправи на тренажерах, вправи зі складною координацією, гігієнічні процедури
*e. Масаж, вправи на розвиток рівноваги, догляд за шкірою кукси

33. Чоловік віком 62 роки переніс ішемічний інсульт у басейні середньої мозкової артерії правої півкулі 3 місяці тому. Об'єктивно спостерігається: виражена спастичність у лівій верхній кінцівці, особливо у згиначах кисті та лікті (за шкалою Ашфорт - 3 бали). Пацієнт має труднощі в розгинанні руки, утриманні предметів та виконанні функціональних рухів. Яка техніка фізичної терапії є найбільш ефективною для зменшення спастичності в цьому разі?
a. Виконання швидких і різких рухів у суглобах
b. Тренування сили тільки в ураженій кінцівці без участі здорової
c. Застосування холодових компресів на спастичні м'язи
*d. Використання методики повільного розтягування спазмованих м'язів
e. Позиціонування в середньофізіологічному положенні

34. Оберіть один зайвий пункт зі шкали повсякденної активності Бартел.
a. Приймання їжі, купання, вмивання, акт дефекації, сечопускання
b. Користування туалетом, ходьба по сходах, одягання та купання
c. Приймання їжі, купання, вмивання, одягання
d. Купання, одягання, користування туалетом, приймання їжі
*e. Приймання їжі, одягання, ходьба по сходах, біг по рівній поверхні

35. Укажіть метод функціональної діагностики, що досліджує електричні потенціали, які виникають в міокарді з їх подальшим графічним зображенням.
a. Полікардіографія
b. Ультразвукове дослідження серця
c. Фонокардіографія
*d. Електрокардіографія
e. Ехокардіографія

36. Який основний метод проведення інструктажу з правильного користування допоміжним засобом?
*a. Демонстрація
b. Страхування
c. Підтримка позитивного психоемоційного стану
d. Підбадьорювання
e. Фасилітація

37. Який спірографічний показник вважається найкращим для оцінки ступеня обструкції дихальних шляхів?
*a. Об'єм форсованого видиху за першу секунду (ОФВ1)
b. Хвилинний об'єм дихання (ХОД)
c. Максимальна вентиляція легень (МВЛ)
d. Функціональна залишкова ємність легень (ФЗЄ)
e. Форсована життєва ємність легень (ФЖЄЛ)

38. З якого положення треба починати вертикалізацію пацієнта, який тривалий час перебував у ліжку після гострого порушення мозкового кровообігу?
a. Латерального або бокового положення лежачи
*b. Положення Фаулера
c. Положення лежачи на животі
d. Дорсально лежачи
e. Положення стоячи

39. Фізичний терапевт проводить обстеження колінного суглоба пацієнта з підозрою на пошкодження передньої хрестоподібної зв'язки. Пацієнт лежить на спині, коліно зігнуте під кутом приблизно 30^о. Фізичний терапевт однією рукою стабілізує стегно, а іншою намагається змістити великогомілкову кістку вперед. Який тест використовується в цьому разі для оцінки надмірного зміщення великогомілкової кістки?
a. Тест Х'юстона
b. Тест передньої висувної шухлядки
c. Тест Патріка
*d. Тест Лахмана
e. Тест МакМюррея

40. Укажіть, у якому випадку проводиться протинабрякова терапія та терапія, спрямована на покращення трофіки тканин, особливо м'язів, збереження амплітуди рухів у проксимальному суглобі, зняття больового синдрому, наявність трофічних розладів, тренування на опірність тканин, профілактика контрактур.
a. Сформованої кукси
b. Фантомної кінцівки
c. Фантомного болю
*d. Несформованої кукси
e. Закритої травми периферійних нервів

41. Пацієнт з бронхіальною астмою перебуває на стаціонарному етапі лікування. Після завершення бронхоспазму асистент фізичного терапевта рекомендує використовувати терапевтичні дихальні вправи. Укажіть ці вправи.
a. Дихання з форсованим вдихом
b. Швидке глибоке дихання
c. Дихання з форсованим видихом
*d. Дихальні вправи з промовою звуків на подовженому видиху
e. Повільне дихання без вольового керування

42. Укажіть допоміжний засіб, який у разі неправильного використання може викликати компресійну нейропатію у зв'язку з пахвовою, передплечовою або зап'ястною компресією серединного нерва.
a. Тростини
b. Реабілітаційні бруси
c. Ходунки
d. Крісло колісне
*e. Милиці

43. Пацієнт за призначенням фізичного терапевта виконує вправу "планка". Укажіть характерну особливість статичної роботи м'язів у цьому разі.
a. Відносно пізнє настання втоми
b. Наявне переміщення
*c. Значне напруження
d. Значне скорочення м'яза
e. Незначне напруження

44. Пацієнт віком 37 років із клінічним діагнозом: нестабільний нефіксований перелом хребта на рівні Th12-L1, забій спинного мозку, нижня параплегія. Яка амплітуда згинання прямої ноги при виконанні пасивних вправ у нижніх кінцівках такого пацієнта?
*a. Не більше 60^о
b. Не більше 50^о
c. Не більше 90^о
d. Не більше 70^о
e. Не більше 80^о

45. Постізометричну релаксацію використовують для ліквідації міогенних контрактур. Після закінчення ізометричного напруження м'язів пацієнта фізичний терапевт легко й повільно виконує пасивне розтягування м'язів. Упродовж скількох секунд він це робить?
*a. 6-10
b. До 5
c. 16-20
d. 10-15
e. 21-25

46. У пацієнта віком 34 роки під час заняття терапевтичними вправами спостерігається: прискорене дихання, невисока пітливість та незначне почервоніння шкіри. Чоловік не має ніяких скарг та безпомилково виконує вказівки. Укажіть рівень втоми в пацієнта.
a. Значний
b. Втома відсутня
c. Різкий
*d. Незначний
e. Виражений

47. Укажіть особливості позиціонування пацієнтів, які перенесли ендопротезування кульшового суглоба, у перші дні.
*a. У положенні лежачи на спині, оперована нога в положенні відведення
b. Таких рекомендацій немає
c. У положенні на неоперовану сторону тіла, між колінами розміщений валик
d. У положенні на оперованому боці, щоб суглоб набув правильної позиції
e. У зручному положенні, немає значення, на якому боці

48. Жінка віком 35 років має синдром зап'ясткового каналу. Скаржиться на те, що не може друкувати більше 10 хв, перш ніж біль стане непереборним. Які заходи фізичної терапії та ерготерапії застосовуватимуться з метою зменшення больових відчуттів у перші 5 днів?
a. Покращення мобільності променево-зап'ясткового суглоба та ергономіка робочого місця
b. Ортезування та зміцнення м'язів передпліччя
c. Покращення нейром'язового контролю
d. Розтягування м'язів передпліччя почергово з ортезуванням
*e. Ортезування почергово з вправами з полегшених вихідних положень

49. Пацієнту віком 65 років діагностовано СОVID-19. SpO_2 - 70%. Яке позиціонування може посприяти значному підвищенню показників сатурації?
a. Напівсидячи
b. На правому боці
*c. На животі
d. На спині
e. На лівому боці

50. Правильне положення пацієнта під час мануально-м'язового тестування дозволяє запобігти включенню в рух інших м'язів при оцінюванні сили відповідного м'яза. Яке вихідне положення пацієнта передбачено для оцінювання сили чотириголового м'яза на 4 бали?
a. Лежачи на спині, ноги розігнуті
b. Лежачи на животі з зігнутою ногою, яка тестується
c. Лежачи на боці, зверху розігнута нога, яка тестується
*d. Сидячи на кушетці зі звішеними ногами
e. Сидячи на кушетці з витягнутими ногами

51. Після родової травми в новонародженої дитини спостерігається: обмеження руху верхньої кінцівки, гіпорефлексія, м'язова атрофія. До якого виду рухових порушень належать ці зміни нервової системи?
a. Пірамідальні порушення
b. Міастенія
c. Порушення верхнього мотонейрона
*d. Порушення нижнього мотонейрона
e. Бульбарні розлади

52. Після оперативного лікування колінного суглоба в пацієнта сформувалася післяіммобілізаційна м'язова контрактура. Для збільшення амплітуди руху пацієнт самостійно розгинає колінний суглоб, утримуючи його у крайній можливій точці амплітуди за допомогою напруження чотириголового м'яза. Як називається цей тип розтягнення?
a. Постізометричний
b. Балістичний
c. Пасивний
d. Динамічний
*e. Активний

53. Під час опитування ерготерапевтом пацієнтка надала таку інформацію: "Я працюю бібліотекаркою та навчаюся на курсах медсестринства…". До якого домену МКФ належить отримана інформація про пацієнтку?
a. Функції
*b. Участь
c. Фактори середовища
d. Особистісні фактори
e. Активність

54. У чоловіка під час дослідження встановлено відсутність усіх видів чутливості на правій половині тіла. Який вид порушення чутливості спостерігається в пацієнта?
a. Гіперестезія
b. Гіпестезія
c. Парестезія
*d. Анестезія
e. Каузалгія

55. Під час вибору допоміжних засобів пересування орієнтуються на величину кута в ліктьовому суглобі. Який кут згинання в ліктьовому суглобі рекомендований при виборі тростини (ходунків, милиць, паралельних брусів)?
*a. 15-20^о
b. 10-15^о
c. 20-25^о
d. 25-30^о
e. 5-10^о

56. Із якою метою проводиться профілактика респіраторних ускладнень в осіб із ураженням шийного відділу хребта в гострому періоді хребетно-спинномозкової травми?
a. Збільшення екскурсії діафрагми
b. Збільшення екскурсії грудної клітки
c. Попередження ателектазу
*d. Забезпечення вентиляції легень
e. Видалення мокротиння з трахіобронхіального дерева

57. До фізичного терапевта звернулася пацієнтка віком 61 рік за повторною консультацією. Вона 2 тижні виконувала призначену програму кардіореабілітації за післягострим періодом після інфаркту міокарда. Пацієнтка зазначила, що стала почувати себе краще, може проходити більшу дистанцію та виконувати значний обсяг побутових навантажень без задишки. Яку динаміку функціонального показника роботи серця, найімовірніше, буде встановлено під час обстеження у цьому разі?
a. Збільшення кінцево-діастолічного об'єму лівого шлуночка
b. Збільшення активності синусового вузла правого передсердя
c. Зменшення максимального споживання кисню
d. Збільшення частоти серцевих скорочень у спокої
*e. Збільшення фракції викиду лівого шлуночка

58. Пацієнт скаржиться на затерплість та оніміння безіменного пальця та мізинця правої кисті. Під час огляду виявлено: порушення згинання та шкірної чутливості цих пальців, долонного згинання кисті, зведення і розведення пальців кисті, а також приведення великого пальця кисті. Міжкісткові, а також м'язи підвищення мізинця частково атрофовані (починає формуватися "пазуриста лапа"). Який нерв уражений в пацієнта?
a. Серединний
b. М'язово-шкірний
c. Променевий
*d. Ліктьовий
e. Присередній шкірний нерв передпліччя

59. Пацієнт з тяжкою травмою головного мозку в післягострому періоді реабілітації самостійно не переміщується, є ризик аспірації. Який з варіантів позиціонування після приймання їжі доцільно обрати в цьому разі?
a. Напівлежачи на животі
*b. Напівлежачи на спині з піднятим узголів'ям ліжка принаймні на 30-45^о
c. Лежачи на спині
d. Латеральне або бокове положення лежачи
e. -

60. У чоловіка віком 68 років - геморагічний інсульт, бал за шкалою ком Глазго - 8. Який із заходів фізичної терапії застосовують у перші 4 дні в реанімаційному відділенні?
a. Активні дихальні вправи
b. Позиціонування та активні вправи
c. Дренажні положення та динамічні вправи
*d. Позиціонування та пасивні вправи
e. Активні динамічні вправи

61. Чоловіку віком 38 років, у результаті воєнної травми виконано трансфеморальну ампутацію лівої кінцівки. Функціонування верхніх кінцівок значних обмежень не має, проживає у приватному секторі, де середовище не безбар'єрне. Який допоміжний засіб реабілітації доцільно обрати на період передпротезної реабілітації?
a. Рама для ходьби
b. Палиця
c. Крісло колісне
*d. Милиці пахвові
e. Ролатор

62. Під час проведення проби з фізичним навантаженням реакція серцево-судинної системи характеризувалася підвищенням систолічного артеріального тиску більше ніж на 70 мм рт. ст., а показник діастолічного становив більше 95 мм рт. ст. Який iз нижченаведених типів реакцій спостерігається в пацієнта?
a. Астенічний
b. Нормотонічний
*c. Гіпертонічний
d. Дистонічний
e. Гіпотонічний

63. Пацієнта віком 56 років шпиталізовано зі скаргами на інтенсивний пекучий біль за грудниною, який іррадіює в ліву руку, лопатку, нижню щелепу, триває більше години та не знімається нітрогліцерином. Встановлено діагноз: інфаркт міокарда. Якою буде основна мета першого (стаціонарного) етапу реабілітації для цього пацієнта?
a. Покращення функціонального стану серцево-судинної системи, формування адекватного колатерального кровообігу в міокарді
*b. Протидія негативним впливам тривалого ліжкового режиму та підготовка пацієнта до повернення до нормальної повсякденної діяльності
c. Забезпечення психологічної підтримки пацієнта, повернення до професійної діяльності
d. Підготовка пацієнта до повернення до професійної діяльності, зниження факторів ризику
e. Поступове підвищення рівня функціональної здатності, зниження факторів ризику серцево-судинних захворювань

64. Пацієнт із травмою спинного мозку на рівні Th6 після стабілізації стану проходить реабілітацію. Він має параплегію, збережену силу м'язів верхніх кінцівок і труднощі з підтриманням рівноваги в сидячому положенні. Тренування якої навички першочергово необхідне пацієнту для самостійного пересаджування в крісло колісне?
a. Утримання положення стоячи у вертикалізаторі протягом 5 хв
*b. Переміщення в різних напрямках в положенні сидячи з опорою на руки
c. Нахилу тулуба вперед без опори на руки
d. Утримання балансу сидячи без опори на руки протягом 1 хв
e. Переносу ваги тіла на нижні кінцівки в положенні сидячи

65. Під час огляду грудної клітини пацієнта асистент фізичного терапевта встановив, що ребра розташовані майже горизонтально, міжреберні проміжки широкі, передньо-задній та поперечний розміри практично однакові, нижня апертура грудної клітки широка, епігастральний кут тупий. Обидві половини грудної клітки симетрично беруть участь у диханні. Для якої форми грудної клітки характерні виявлені ознаки?
a. Астенічної
b. Діжкоподібної
c. Плоскої
*d. Конічної
e. Циліндричної

66. У пацієнта перелом середньої третини плечової кістки. Йому накладено гіпсову пов'язку й рекомендовано курс ЛФК. На які періоди поділяється курс ЛФК цього пацієнта, залежно від етапів і термінів його лікування?
a. Догоспітальний, госпітальний, загальний
b. Ліжковий, напівліжковий, вільний
c. Стаціонарний, амбулаторно-поліклінічний
*d. Іммобілізація, постіммобілізація, відновний
e. Щадний, функціональний, тренувальний

67. Чоловік віком 45 років скаржиться на задишку, що посилюється під час незначного фізичного навантаження та малопродуктивний кашель. В анамнезі: ХОЗЛ. Укажіть найбільш інформативний метод для визначення дихальної недостатності в пацієнта.
a. Рентгенографія органів грудної клітки
*b. Спірографія
c. Комп'ютерна томографія легень
d. Бронхоскопія
e. Бронхографія

68. Які клінічні ознаки свідчитимуть про погіршення стану пацієнта, що хворіє на бронхіальну астму?
a. Експіраторна задишка з подовженим видихом, вологі хрипи
b. Експіраторна задишка з подовженим видихом, крепітація
c. Інспіраторна задишка, клекочуче дихання
*d. Експіраторна задишка з подовженим видихом, сухі свистячі хрипи
e. Інспіраторна задишка з подовженим видихом, сухі свистячі хрипи

69. Укажіть найефективніший спосіб профілактики пролежнів у пацієнтів з хребетно-спинномозковою травмою.
*a. Часта зміна положення тіла
b. Повноцінне харчування
c. Протипролежневі матраци та подушки
d. Мазі з трофічностимулювальними властивостями
e. Гігієна тіла

70. Які заходи фізичної терапії доцільно використати з метою відновлення стереогнозу?
*a. Впізнання предмета шляхом його обмацування із заплющеними очима
b. Визначення із заплющеними очима цифри, що накреслена на шкірі
c. Відчуття пасивних рухів у пальцях верхніх і нижніх кінцівок
d. Визначення напрямку руху шкірної складки
e. Визначення здатності сприймати відокремлено два подразники одночасно

71. У дворічного хлопчика діагностовано периферичний параліч Дюшена-Ерба праворуч, зумовлений травматичним ураженням верхнього стовбура плечового сплетення. Під час об'єктивного обстеження пацієнта виявлено: значне зниження згинально-ліктьового та п'ястково-променевого рефлексів праворуч, розлади поверхневої чутливості на зовнішній поверхні плеча і передпліччя, болючість у надключичній ямці праворуч при натисканні. Які ще порушення спостерігатимуться в пацієнта?
a. -
b. Приведення плеча та розгинання в ліктьовому суглобі
c. Приведення плеча та згинання в ліктьовому суглобі
d. Відведення плеча та розгинання в ліктьовому суглобі
*e. Відведення плеча та згинання в ліктьовому суглобі

72. Пацієнтці віком 16 років після перенесеної гострої правосторонньої пневмонії для запобігання розвитку спайок призначено лікувальний масаж. Укажіть правильну послідовність прийомів проведення лікувального масажу при захворюваннях органів дихання.
a. Вібрація, розминання, погладжування, розтирання
b. Погладжування, розминання, розтирання, вібрація
c. Погладжування, вібрація, розминання, розтирання
d. Розтирання, погладжування, розтирання, вібрація
*e. Погладжування, розтирання, розминання, вібрація

73. Як називається захисний рефлекс розтягування, що запобігає перерозтягуванню м'язів?
a. Тонічний рефлекс
*b. Міотатичний рефлекс
c. Сухожильний рефлекс
d. Аутогенне гальмування
e. Сегментарний рефлекс

74. Після поранення в ділянці пахвової ямки пацієнт відчуває труднощі з розгинанням і приведенням плеча до тулуба, а також обертанням його досередини. Який м'яз ушкоджено в пацієнта?
a. Триголовий м'яз плеча
b. Надостьовий
*c. Великий круглий
d. Двоголовий м'яз плеча
e. Дельтоподібний

75. Під час обстеження пацієнта з наслідками ЧМТ за тестом "Встань та йди" було отримано результат - 15 с. Яка здатність до переміщення у цього пацієнта?
a. Переважно обмежена здатність до переміщення
b. Обмежена здатність до переміщення
c. Вільна здатність до переміщення
*d. Переважно незалежна здатність до переміщення
e. Порушена здатність до переміщення

76. Укажіть метод фізичної терапії, який доцільно застосовувати при пневмонії з метою збільшення надходження антибіотиків до легеневої тканини.
a. Інгаляції з морською сіллю
b. Спелеотерапія
*c. Дихальні вправи
d. Точковий масаж
e. Бальнеотерапія

77. Як має рухатися фахівець, страхуючи пацієнта під час спуску зі сходів?
a. Стояти позаду пацієнта та переходити після того як пацієнт зробив крок
b. Переходити одночасно з пацієнтом
c. Стояти на рівні з пацієнтом та рухатись одночасно з ним
*d. Стояти нижче пацієнта та переходити на сходинку нижче, після того як пацієнт зробив крок
e. Стояти двома ногами на одній і тій самій сходинці при кожному кроці пацієнта

78. Військовослужбовець віком 30 років отримав вогнепальне поранення нижньої кінцівки, що призвело до порушення ходьби та необхідності використання допоміжних засобів. Під час реабілітації фізичний терапевт проводить оцінку стану пацієнта. Він ураховує не тільки обсяг рухів у суглобах та м'язову силу, а й емоційний стан пацієнта, рівень соціальної підтримки, архітектурну доступність житла та доступність транспорту для відвідування реабілітаційного центру. Який принцип використовує терапевт у цій ситуації відповідно до МКФ?
a. Медичну модель
b. Лише психологічну модель
c. Соціальну модель
d. Діагностичний підхід
*e. Біопсихосоціальний підхід

79. Упродовж якого часу рекомендовано позиціонувати пацієнта з ішемічним інсультом в одному положенні для профілактики контрактур?
a. 9-10 год
*b. 1-2 год
c. 7-8 год
d. 3-4 год
e. 5-6 год

80. Пацієнтка віком 66 років перебуває на консультації у фізичного терапевта після нещодавно перенесеного гострого інфаркту міокарда. Під час обстеження виявлено: ЧСС - 88/хв, АТ - 148/89 мм рт. ст., тест "встань та йди" - 22 с. Які вправи протипоказані для цієї пацієнтки?
*a. Зі статичним напруженням
b. На координацію рухів
c. На витривалість на велотренажері
d. На розтягнення м'яких тканин
e. Дихальні вправи із подовженням видиху

81. Яку стратегію потрібно вибрати для реалізації завдання із вдосконалення навичок пересідання на рівновисокі поверхні особою з наслідками хребетно-спинномозкової травми на рівні С7 (ASIA С)?
a. Пересідання з вербальною допомогою фізичного терапевта
b. Пересідання з частковою допомогою фізичного терапевта
c. Пересідання з відпрацюванням належного рівня рівноваги тіла
*d. Пересідання за допомогою ковзкої поверхні
e. Пересідання з повною допомогою фізичного терапевта

82. Укажіть неврологічний рівень пошкодження спинного мозку, за якого прогностично пацієнт з ASIA A-В буде здатний до навчання ходьби за допомогою ортезів і милиць.
a. S2-S4
b. L1-L2
c. L1-Th11
*d. L2-L3
e. L4-S1

83. Під час оцінки результатів проби Мартіне-Кушелевського виявилося, що в пацієнта збудливість пульсу більше 80%, час відновлення пульсу 5 хв. Визначте тип реакції, якщо артеріальний тиск до навантаження - 120/80 мм рт. ст., а після навантаження - систолічний значно підвищився, діастолічний значно знизився (180/50 мм рт. ст.).
a. Нормотонічний
b. Східчастий
c. Астенічний
d. Гіпертонічний
*e. Дистонічний

84. Пацієнт через місяць після черепно-мозкової травми демонструє ознаки 4 рівня когнітивного функціонування Ранчо. Яке втручання буде оптимальним для цього пацієнта?
a. Заняття тривалістю 20 хв з виконанням подвійних завдань
b. Заняття тривалістю 40 хв з виконанням простих команд
c. -
d. Заняття з гучним звуковим супроводженням тривалістю 30 хв
*e. Заняття тривалістю до 20 хв у спокійному оточенні з виконанням простих команд

85. Фізичний терапевт працює у клініці з високим навантаженням. Через нестачу персоналу він змушений часто залишатися після зміни, пропускати перерви та відчуває емоційне виснаження. Останнім часом у нього знизилася концентрація, з'явилися проблеми зі сном і дратівливість. Який підхід найбільш ефективно сприятиме його психологічній безпеці?
a. Формування стійкості до стресу шляхом прийняття високого темпу роботи як неминучого професійного виклику без надмірного фокусування на власному самопочутті
b. Посилена концентрація на виконанні професійних обов’язків із максимальним залученням у робочий процес, що сприятиме підтримці дисципліни та ефективності
c. Використання стратегій емоційного дистанціювання у взаємодії з пацієнтами та колегами для зниження психологічного навантаження
d. -
*e. Оптимізація робочого графіка з поступовим упровадженням чітких меж між роботою та відпочинком, включаючи раціональне планування перерв

86. Постінсультному пацієнту діагностовано: лівобічний геміпарез, виражений у руці, помірний у нозі. Після обстеження ерготерапевтом верхньої кінцівки пацієнту призначено такі втручання: компресійний одяг, електростимуляцію, тривале виконання пасивних рухів у підвищеному положенні, підняття кінцівки під час відпочинку. Про наявність якого ускладнення паретичної кінцівки свідчать призначені втручання?
*a. Набряку
b. Болю
c. Сублюксації
d. Спастичності
e. Контрактури

87. Пацієнтка віком 61 рік скаржиться фізичному терапевту на задишку під час ходьби, що змушує її зупинятися для відновлення дихання, після проходження дистанції до 100 м. Із анамнезу відомо, що 8 тижнів тому вона була виписана з кардіологічного стаціонару, де перебувала через інфаркт міокарда. Фізичний терапевт для оцінювання використав Шкалу вираженості задишки (modified Medical Research Council (mMRC), рекомендовану МОЗ України. Яким є рівень задишки в цієї пацієнтки?
a. 2
b. 0
c. 1
*d. 3
e. 4

88. Під час проведення аускультації над нижньою частиною легень не вислуховується дихання. Для якого захворювання це характерно?
a. Пневмонії
b. Муковісцидозу
c. Бронхоектатичної хвороби
*d. Ексудативного плевриту
e. Сухого плевриту

89. Пацієнтка віком 67 років, проходить повторний курс реабілітації після ішемічного інсульту в басейні правої середньої мозкової артерії. Скаржиться на обмеженість рухів у лівих кінцівках, слабкість та порушення рухів у кінцівках, головний біль, коливання АТ, хиткість під час ходьби. Який тест доцільно застосувати для виміру функціональної рухливості та ризику падінь у пацієнтки, що не вимагає спеціального обладнання та багато часу?
a. "2-хвилинний тест ходьби" (2MWT)
b. Шкала рівноваги Берга (BBS)
c. "10-метровий тест ходьби" (10MWT)
*d. "Встань та йди" (TUG)
e. Динамічний індекс ходьби (DGI)

90. Жінка віком 42 роки після підняття важкого предмета відчула різкий біль у попереково-крижовому відділі хребта з іррадіацією в сідницю та по передній поверхні стегна і внутрішній поверхні гомілки праворуч. Об'єктивно спостерігається: напружені м'язи поперекової ділянки, сколіоз, випрямлення поперекового лордозу, обмеження рухів у поперековому відділі хребта та болючість під час глибокої пальпації паравертебральних точок L4-S1 праворуч. Симптом Ласега позитивний з правого боку. Ахіловий рефлекс праворуч не викликається. Гіпестезія по зовнішньому краю правої стопи. Який найімовірніший діагноз?
a. Люмбалгія
b. Люмбоішіалгія
*c. Радикулопатія S1
d. Радикулопатія L5
e. Люмбаго

91. Які завдання фізичної терапії будуть пріоритетними в перші три дні хребетно-спинномозкової травми?
a. Навчання навичок самообслуговування
*b. Профілактика ускладнень
c. Навчання навичок переміщення
d. Відновлення втрачених функцій
e. Сприяння процесам нейропластичності

92. Чому на початку реабілітації травм плечового суглоба надається перевага вправам у закритому кінематичному ланцюзі?
a. Ізольована робота певних м'язових груп
b. Відтворення певних схем рухів
c. Менша стимуляція пропріоцептивної чутливості
*d. Менша швидкість руху, але більша стабільність
e. Залучення в роботу м'язів-антагоністів та синергістів

93. Які вправи доцільно рекомендувати пацієнтам, що хворіють на гіпертонічну хворобу в різних стадіях, з метою зниження артеріального тиску?
a. Ізотонічні
b. Ритмопластичні
*c. Дихальні із затримкою дихання на видиху
d. Ізометричні
e. Дихальні із затримкою дихання на вдиху

94. Пацієнтка віком 27 років перебуває 5 день у неврологічному відділенні після операції зі стабілізації хребта на рівні хребців Т11-L1. З анамнезу відомо, що місяць тому, після дорожньо-транспортної пригоди, жінка була шпиталізована до лікарні з діагнозом перелом хребта на рівні Т12 з повним пошкодженням спинного мозку. Фізичний терапевт планує на занятті навчити пацієнтку техніці самостійної стимуляції кашлю. Яке вихідне положення протипоказане для пацієнтки під час проведення цієї процедури?
a. Лежачи на правому боці
b. Лежачи на лівому боці
c. Сидячи
d. Лежачи на животі
*e. Лежачи на спині

95. Які дії виконує фізичний терапевт при маніпуляційному втручанні "мануальна вібрація"?
a. Вібрацію середньої частоти на грудну клітку під час видиху пацієнта
*b. Вібрацію високої частоти на стінку грудної клітки під час видиху пацієнта
c. Вібрацію низької частоти на грудну клітку під час вдиху пацієнта
d. Вібрацію високої частоти на стінку грудної клітки під час вдиху пацієнта
e. Вібрацію низької частоти на стінку грудної клітки під час видиху пацієнта

96. Пацієнт скаржиться, що не може розігнути верхню кінцівку в ліктьовому, променево-зап'ястковому та п'ястково-фалангових суглобах, відвести великий палець, а також здійснити супінацію передпліччя та кисті. Який нерв, найімовірніше, пошкоджено?
a. М'язово-шкірний
*b. Променевий
c. Серединний
d. Ліктьовий
e. Присередній шкірний нерв передпліччя

97. Які дії має виконувати фізичний терапевт для підвищення ефективності дренажної позиції в разі накопичення мокротиння і гною в бронхах у пацієнта?
a. Під час затримки дихання виконувати вібраційний масаж
b. Під час вдиху натискати на відповідну ділянку грудної клітки, виконуючи вібраційний масаж
c. Під час затримки дихання натискати на відповідну ділянку грудної клітки
d. Під час затримки дихання виконувати легке постукування на відповідній ділянці грудної клітки
*e. Під час видиху натискати на відповідну ділянку грудної клітки, виконуючи вібраційний масаж

98. Фізичний терапевт проводить мануальне м'язове тестування привідних м'язів стегна. Який принцип є основним правилом тестування та оцінювання м'язової сили?
a. Розслаблення та подолання
b. -
*c. Напруження та подолання
d. Напруження та розслаблення
e. Розслаблення та напруження

99. Після проведення фізичної терапії пацієнту з дорсопатією шийного відділу хребта дано рекомендації і продемонстровано виконання вправ із самоопором для м'язів шиї. Як активуються м'язи при виконанні таких вправ?
a. Напруження м'язів-синергістів без включення м'язів-антагоністів
*b. Одночасне напруження м'язів-синергістів та м'язів-антагоністів
c. -
d. Розслаблення м'язів-синергістів та напруження м'язів-антагоністів
e. Напруження м'язів-синергістів та розслаблення м'язів-антагоністів

100. У пацієнтки віком 56 років, яка хворіє на бронхіальну астму, об'єктивно спостерігається: обличчя ціанотичне, шийні вени набухлі, кашляє, під час дихання чути свистячі хрипи, жінка налякана. Яке положення необхідно надати пацієнтці для полегшення стану?
a. Лежачи з піднятим головним кінцем
*b. Ортопное
c. Стоячи
d. Лежачи на животі
e. Лежачи з піднятими ногами

101. Під час огляду пацієнта з бронхіальною астмою фізичний терапевт встановив, що передньо-задній розмір грудної клітки збільшений переважно у верхній частині, ребра мають горизонтальне положення, міжреберні проміжки розширені, над- та підключичні ямки згладжені. Для якої форми грудної клітки характерні виявлені ознаки?
a. Конічної
b. Обструктивної
c. Циліндричної
d. Астматичної
*e. Емфізематозної

102. Для проведення реабілітації пацієнта після перенесеного інфаркту міокарда необхідно оцінити толерантність до фізичного навантаження. Який діагностичний метод потрібно застосувати в цьому разі?
a. Пікфлоуметрію
b. Плавання
c. Пульсоксиметрію
*d. Велоергометрію
e. Електрокардіографію

103. У пацієнта віком 67 років під час огляду виявлено: відсутність пропріоцептивної та тактильної чутливості шкіри верхньої кінцівки та верхньої половини тулуба. Про ураження якого провідного шляху це свідчить?
a. Спинномозково-оливного
b. Переднього спинномозково-мозочкового Говерса
c. Спинномозково-покрівельного
*d. Клиноподібного пучка Бурдаха
e. Тонкого пучка Голля

104. Пацієнтка віком 32 роки має в анамнезі: рецидивно-ремітуючий розсіяний склероз. Під час обстеження виявлено: дискоординація рухів, порушення балансу та хитання при ходьбі. Який патологічний стан виник у пацієнтки?
*a. Атаксія
b. Анозогнозія
c. Афазія
d. Апраксія
e. Астереогнозія

105. Пацієнт віком 45 років скаржиться фізичному терапевту на біль у спині та обмеження рухів у грудному відділі хребта. В анамнезі: травма спини 5 років тому. Для оцінки рухливості хребта фізичний терапевт вирішив провести тест Отта. Під час виконання тесту фізичний терапевт відзначив нормальну рухливість хребта. На скільки сантиметрів збільшується відстань під час виконання тесту Отта при нормальній рухливості хребта?
*a. 3,5-5
b. 0,5-3
c. 7-10
d. 8-9,5
e. 1-2

106. Яку концептуальну модель практики використовує у своїй професійній діяльності ерготерапевт, коли аналізує заняттєву активність та важливі для особи заняття з метою їх покращення, враховуючи вплив середовища та наратив самої особи?
a. Модель KAWA "Річка"
*b. Модель "Особа-середовище-заняття-виконання" (PEOP)
c. Канадська модель виконання заняття та залучення (CMOP-E)
d. Модель процесу ерготерапевтичного втручання (OTIPM)
e. Модель заняттєвої активності людини (MOHO)

107. Виконуючи з пацієнтом вправи для розтягування м'язів кульшового суглоба, фізичний терапевт звернув увагу на патологічні зміни, які є протипоказанням до виконання таких вправ. Укажіть це протипоказання.
a. Укорочення сухожилків
b. Порушення постави
c. Патологічно стягувальні рубці
d. Обмежений діапазон рухів
*e. Гіпермобільність суглоба

108. Яку шкалу використовують в ерготерапії для стандартизованої оцінки рівня розвитку великих моторних функцій у дітей із церебральним паралічем?
a. FIM
b. CFCS
c. MACS
*d. GMFCS
e. FMS

109. Пацієнтка віком 35 років перебуває в терапевтичному відділенні з приводу пневмонії. Загальний стан задовільний, єдине, що турбує жінку, це погане відходження мокротиння під час кашлю, що створює для неї дискомфорт. Який елемент масажу необхідно застосувати, щоб полегшити відходження мокротиння?
a. Погладжування
b. Вижимання
*c. Вібрацію
d. Розтирання
e. Розминання

110. Військовослужбовець віком 42 роки переніс вогнепальне поранення нижньої кінцівки, що спричинило обмеження в пересуванні. Після виписки з лікарні він мав розпочати курс фізичної терапії, але зіткнувся з труднощами. Реабілітаційний центр розташований за 10 км від його місця проживання, а чоловік не має власного транспорту. Громадський транспорт у його районі відсутній, а таксі коштує дорого. Водночас він мотивований до реабілітації та має високий рівень фізичної витривалості. Який із нижченаведених аспектів є "фактором середовища" (e) за МКФ, що впливає на реабілітацію пацієнта?
a. Больовий синдром у нозі
b. Обмеження рухів у суглобі
c. Рівень мотивації до реабілітації
d. Його фізична витривалість
*e. Відсутність доступного громадського транспорту

111. Пацієнт віком 64 роки після ендопротезування кульшового суглоба тренує навички ходьби сходами. Де повинен перебувати фізичний терапевт під час страхування пацієнта?
a. -
b. Позаду і збоку від пацієнта, притримуючи пояс для страхування однією рукою, а іншою - руку пацієнта
c. Дещо позаду і збоку від пацієнта, притримуючи пояс для страхування двома руками
*d. Дещо позаду і збоку від пацієнта, притримуючи пояс для страхування однією рукою, а іншою - надпліччя пацієнта
e. Позаду від пацієнта, притримуючи пояс для страхування двома руками

112. Фізичний терапевт вимірює амплітуду рухів у надп'ятково-гомілковому суглобі пацієнта. Навколо якої вісі відбувається згинання та розгинання стопи із загальним обсягом до 60-70^о?
a. Поздовжньої
b. Сагітальної
*c. Фронтальної
d. Поперечної
e. Горизонтальної

113. Пацієнт скаржиться на змішану задишку. Об'єктивно виявлено: тахіпное, відставання однієї половини грудної клітки в акті дихання та згладженість міжреберних проміжків на цьому боці. У нижньому відділі цього боку грудної клітки під час пальпації не визначається голосове тремтіння, при порівняльній перкусії виявляється притуплений звук, а при топографічній - обмеження рухомості нижнього краю легені. Під час аускультації над зоною притуплення перкуторного звуку везикулярне дихання відсутнє, а вище цієї зони - ослаблене. Який наявний синдром ураження системи дихання?
*a. Синдром гідротораксу
b. Синдром порожнини в легені
c. Синдром емфіземи
d. Синдром пневмотораксу
e. Синдром бронхообструкції

114. Які індивідуальні соціальні чинники потрібно враховувати під час опитування пацієнта?
a. -
*b. Професія, хобі, сімейний стан, наявність домашніх тварин, тип і поверх помешкання
c. Професія, матеріальне становище, сімейний стан, наявність домашніх тварин
d. Соціальний статус, сімейний стан, наявність домашніх тварин, тип помешкання
e. Професія, сімейний стан, хобі, хороші побутові умови

115. Постінсультному пацієнту віком 60 років діагностовано: спастичний геміпарез, спастичність м'язів-згиначів верхньої кінцівки становить 3-4 бали за шкалою Ашфорта, больовий синдром. Яке втручання ерготерапії є оптимальним для пацієнта з урахуванням ступеня спастичності?
*a. Ботулінотерапія
b. Тривале статичне розтягнення м'язів
c. Вібраційний масаж
d. Ортезування
e. Теплові процедури

116. Пацієнту віком 27 років, який хворіє на бронхіальну астму, сімейний лікар призначив 20 профілактичних сеансів переривчастої гіпоксичної терапії на стадії ремісії захворювання. Який очікуваний ефект дозованих інтервальних гіпоксичних тренувань сприятиме попередженню виникнення наступного загострення хвороби?
a. Зниження тонусу гладеньких м'язів мікросудин
b. Підвищення тонусу гладеньких м'язів бронхіол
*c. Зниження тонусу гладеньких м'язів бронхіол
d. Підвищення ефективності мукоциліарного кліренсу
e. Підвищення тонусу гладеньких м'язів мікросудин

117. Що дозволяє оцінити Бартел Індекс (BI) у пацієнтів, які перенесли інсульт?
a. Когнітивні функції
*b. Рівень самообслуговування
c. Силу м'язів
d. Короткотривалу пам'ять
e. Тонус м'язів

118. Пацієнт після інсульту має порушення ходьби, часто спотикається через слабкість ураженої ноги, відзначається обмежена активна дорсальна флексія стопи (проявляється "падінням стопи" під час кроку). Який підхід у фізичній терапії буде найбільш ефективним у цьому разі?
a. Надання пацієнту милиць без навчання техніки ходьби
b. Виконання вправ лише в положенні лежачи для збільшення сили м'язів
c. Вправи виключно на верхні кінцівки, оскільки відновлення ходьби можливе пізніше
*d. Використання ортеза для стопи та тренування правильного патерна ходьби
e. Повна відмова від ходьби, щоб уникнути падінь

119. Фізичний терапевт проводить прийом пацієнтів, серед яких є особи з ознаками респіраторних захворювань. Він хоче мінімізувати ризик інфікування та дотримуватися правил індивідуального захисту. Який засіб індивідуального захисту він має обов'язково використовувати під час контакту з пацієнтом?
a. Гумові чоботи та спеціальний ізоляційний костюм
b. Захисний екран або окуляри як єдиний засіб захисту
*c. Респіратор або маску для захисту дихальних шляхів
d. Будь-який елемент захисту, який терапевт вважає достатнім
e. -

120. Жінка віком 49 років, викладач, скаржиться на біль у попереку та скутість у поперековому відділі хребта під час здійснення побутової діяльності. Яке доступне функціональне дослідження доцільно застосувати, щоб дослідити амплітуду руху хребта в цьому разі?
a. Тест Форестьє
*b. Тест Шобера
c. Тест з 6-хвилинною ходьбою
d. Тест Отта
e. Проба підборіддя-груднина

121. Асистенту фізичного терапевта необхідно оцінити рівень задишки під час фізичного навантаження в пацієнта віком 50 років з хронічним обструктивним захворюванням легень, який амбулаторно проходить реабілітацію. Який тест або шкалу треба застосувати для суб'єктивної оцінки задишки під час фізичних навантажень?
a. Шкалу Берга
b. Тест 2-хвилинної ходьби
*c. Шкалу Борга
d. Тест 6-хвилинної ходьби
e. Шкалу NYHA

122. Що є протипоказанням для проведення тесту на толерантність до фізичного навантаження?
a. Артеріальна гіпертензія
b. Серцева недостатність І ступеня
c. Синусова тахікардія
d. Поодинокі екстрасистоли
*e. Коронарна недостатність із частими нападами стенокардії

123. Під час обстеження виявлено, що пацієнт не може здійснити підошвове згинання стопи та пальців, але при цьому він може стояти на п'ятках, але не може стояти на пальцях. Який нерв, найімовірніше, пошкоджено?
a. Бічний підошвовий
b. Сідничний
*c. Великогомілковий
d. Задній шкірний нерв стегна
e. Загальний малогомілковий

124. У постінсультного пацієнта з помірним лівобічним геміпарезом у післягострий період реабілітації спостерігається порушення селективного рухового контролю, згинальна синергія в руці, розгинальна - у нозі, спастичність м'язів 2-3 бали за шкалою Ашфорта. Який із тестів є оптимальним для оцінювання сили м'язів нижніх кінцівок пацієнта з урахуванням зазначених проявів?
*a. Моторний контроль вертикалізації
b. Мануальний м'язовий тест
c. Тест 6-и хвилинної ходьби
d. Time Up and Go Test
e. Тест 4-ох квадратного кроку

125. Під час дослідження моделі ходи в пацієнта спостерігається втрата природного замаху руки та перетягування ураженої ноги півколом. Який це тип аномальної ходи?
a. Атактичний
b. Невропатичний
*c. Геміплегічний
d. Міопатичний
e. Паркінсонічний

126. Як правильно зробити вимір сили кисті методом динамометрії?
a. У вiдведенiй убiк прямiй руцi, одноразово
b. У пiднятiй руцi, різко
c. У вiдведенiй убiк зiгнутiй у лiктi руцi, тричi
d. В опущенiй вниз руцi, одноразово
*e. У вiдведенiй убiк прямiй руцi, тричі

127. Передчасно народжена дитина щоденно отримує до 10-12 стресових процедур догляду, зокрема забір крові. Яку шкалу застосовують для вимірювання процедурного болю недоношених і доношених немовлят?
a. NBAS
*b. NIPS
c. -
d. N-PASS
e. Шкалу ВАШ

128. Передчасно народжене немовля (скоригований вік 36 тижнів) має підвищений рівень розвитку апное. Укажіть позиціонуюче положення для здійснення орального годування через соску.
a. -
b. Горизонтальне положення на спині
*c. Альтернативне положення на спині
d. Альтернативне положення "живіт до живота"
e. Вертикальне положення (сидячи)

129. У разі ураження якого рівня спинного мозку пацієнту надається повна допомога під час прийому їжі?
a. С5-С6
b. Т1-Т2
c. С6-С7
d. С7-С8
*e. С1-С4

130. Яка мета використання допоміжних засобів у роботі з пацієнтами?
a. Навчити його нових навичок, які можуть знадобитися в житті
b. Тренування сили нижніх кінцівок
c. Запобігання пасивно-активній роботі з пацієнтом
*d. Забезпечити пацієнту більшу мобільність під час відновлення його здатності пересуватися
e. Зменшення проявів слабкості м'язів

131. Яку здатність людини ерготерапевту дозволяє оцінити універсальний опитувальник "активності у повсякденному житті" (Activities of Daily Living-ADL)?
a. Задоволеність від виконання певної діяльності
b. Інструментальну активність повсякденного життя
*c. До самостійного існування
d. Діяльність в аспекті її важливості для пацієнта
e. Заняттєву активність

132. Пацієнт віком 73 роки хворіє на хворобу Паркінсона, акінетико-регідну форму. Після тестування визначена IV стадія хвороби за модифікованою шкалою Хена та Яра. Якому рівню рухової активності відповідає ця стадія хвороби в пацієнта?
*a. Істотне обмеження рухової активності, але залишається можливим самостійне пересування
b. Помірне обмеження рухової активності, пацієнт потребує істотної сторонньої допомоги в повсякденному житті
c. Легке обмеження рухової активності, пацієнт не потребує сторонньої допомоги
d. Помірне обмеження рухової активності, легка залежність пацієнта від сторонньої допомоги в повсякденному житті
e. Істотне обмеження рухової активності, пацієнт не може самостійно пересуватися

133. Укажіть найбільш ефективне положення для зменшення болю та полегшення екскурсії грудної клітки для пацієнта з плевритом на ліжковому режимі.
a. На здоровому боці
b. На спині
c. На животі
*d. На хворому боці
e. Напівсидячи

134. Пацієнт скаржиться на біль та оніміння в ділянці передпліччя та кисті правої руки, які посилюються вночі та під час роботи за комп'ютером. Фізичний терапевт провів два тести: запропонував пацієнту зігнути кисть максимально вниз та утримувати в такому положенні руку протягом 30–60 с; виконав постукування в ділянці зап'ястя та середини передпліччя. Про компресію якого нерва свідчитимуть позитивні результати цих тестів?
a. Дистальної гілки плечового нерва
b. Ліктьового
c. Променевого
*d. Серединного
e. Міжкісткового нерва передпліччя

135. Після перенесеної травми пацієнт не може зігнути праве плече в плечовому суглобі та привести його до тулуба. Який м'яз було травмовано?
*a. Дзьобо-плечовий
b. Підлопатковий
c. Плечовий
d. Малий круглий
e. Великий круглий

136. Чоловік віком 25 років потрапив до лікувального закладу внаслідок гіпотонічного кризу. Після надання допомоги і проведення лікування його стан поліпшився. Які терапевтичні вправи найбільш доцільно призначити для цього пацієнта?
a. Пасивні фізичні вправи для великих м'язових груп
b. Активні фізичні вправи для малих м'язових груп
*c. Швидкісно-силові вправи та вправи з невеликим обтяженням
d. Вправи з швидкою зміною положення тіла у просторі
e. Дихальні вправи із затримкою дихання на видиху

137. У передчасно народженої дитини оцінюється здатність до орального годування. Укажіть фазу ковтання, під час якої будуть активно задіяні нижня щелепа, язик, м'яке та тверде піднебіння з частковим залученням губ.
a. Фарингеальна
b. -
*c. Ротова
d. Езофагеальна
e. Початкова езофагеальна

138. Як називається вільний у просторі рух, що виконується дистальним сегментом кінцівки?
*a. Вправа з відкритим кінематичним ланцюгом
b. Функціональна вправа
c. Поступальна вправа
d. Зворотна вправа
e. Вправа із закритим кінематичним ланцюгом

139. Чоловіку віком 60 років два дні тому виконано ендопротезування правого кульшового суглоба. Укажіть обмеження, яких повинен дотримуватися пацієнт упродовж 3-х місяців.
a. Відводити пряму нижню кінцівку більше ніж на 30^о
*b. Сідати під кутом більше ніж на 90^о між тулубом та нижніми кінцівками
c. Лягати на здоровий бік із подушкою між ногами
d. Піднімати пряму кінцівку на 30^о при розігнутому коліні
e. Підніматися сходами

140. Під час обстеження пацієнта виявлено спастичність двоголового м'яза верхньої кінцівки з оцінкою 1+ за модифікованою шкалою Ашфорта. Що буде демонструвати двоголовий м'яз з такою оцінкою під час пасивного розгинання передпліччя?
*a. Незначне підвищення м'язового тонусу, що проявляється хапанням, з мінімальним опором протягом подальшої (менше половини) амплітуди руху
b. Незначне підвищення м'язового тонусу, що проявляється хапанням, з подальшим розслабленням або мінімальним опором в кінці амплітуди руху
c. Помірне підвищення м'язового тонусу, що проявляється хапанням, з незначним опором протягом подальшої (більше половини) амплітуди руху
d. Значне підвищення м'язового тонусу, пасивні рухи утруднені
e. -

141. Пацієнту віком 37 років встановлено діагноз: повне ушкодження спинного мозку на рівні Т5. Під час занять у ліжку раптово почервонів та поскаржився на різкий головний біль і серцебиття, розпливчатість перед очима, сильну пітливість. Під час обстеження артеріальний тиск становив 185/100 мм рт. ст. Які дії повинен здійснити фізичний терапевт як домедичну допомогу в цьому разі?
*a. Надати пацієнту положення сидячи та повідомити лікаря
b. Залишити пацієнта в положенні лежачи без подушки та повідомити лікаря
c. Виконати з пацієнтом дихальну гімнастику та повідомити лікаря
d. Швидко забезпечити доступ свіжого повітря та повідомити лікаря
e. Вдягнути на ноги еластичні панчохи та стискальний корсет на живіт

142. Рентгенологічно в пацієнта діагностовано перелом плечової кістки в ділянці міжгорбкової борозни. Сухожилок якого м'яза може бути насамперед травмований уламками кістки в цьому разі?
a. Дельтовидного м'яза
b. Найширшого м'яза спини
*c. Двоголового м'яза плеча
d. Великого грудного м'яза
e. Великого круглого м'яза

143. Постінсультний пацієнт віком 62 роки: післягострий період реабілітації, вертикалізований у положення сидячи, труднощі з утриманням балансу. Яке тренування для покращення самостійного сидіння є оптимальним для такого пацієнта?
a. Вправи з підйомом таза, лежачи в ліжку
*b. Тренування з дотягуванням випрямленою рукою, сидячи
c. -
d. Вправи з імітації ходьби, сидячи
e. Тренування опорної функції рук, сидячи

144. Чим зумовлений мінімальний час кардіотренування незалежно від рівня здоров'я?
a. Функціональним станом дихальної та серцево-судинної систем
*b. Адаптацією дихальної та серцево-судинної систем до фізичного навантаження
c. Зростанням інтенсивності обміну речовин під час кардіотренування
d. Поступовим утворенням достатньої кількості енергії для роботи на витривалість
e. Дотриманням загальних умов застосування аеробних терапевтичних вправ у фізичній терапії

145. Пацієнту віком 45 років встановлено діагноз: негоспітальна лівобічна нижньодольова пневмонія. Укажіть дренажне положення, яке буде сприяти відходженню мокротиння.
a. На лівому боці з піднятим головним кінцем
*b. На правому боці з опущеним головним кінцем
c. На лівому боці з опущеним головним кінцем
d. Зміна положення тіла не вплине на відходження мокротиння
e. На правому боці з піднятим головним кінцем

146. Під час стоматоскопічного та антропометричного огляду чоловіка виявлено перевагу поздовжніх розмірів тіла над поперечними: довгі та тонкі кінцівки, довга та тонка шия, вузькі плечі, вузька та плоска грудна клітка, гострий епігастральний кут, крилоподібні лопатки, сутулість, тонка, суха і бліда шкіра, слабо розвинені м'язи та незначні жировідкладення. До якого типу тілобудови належить пацієнт (за Черноруцьким)?
a. Нормостенічного
b. Гіперстенічного
c. Атонічного
*d. Астенічного
e. Гіпостенічного

147. Фізичному терапевту необхідно визначити структуру походження за характером болю в пацієнта. Який біль має такі характеристики: глибокий, свердлячий, локалізований?
a. Фасціальний
b. Нервовий
c. М'язовий
*d. Кістковий
e. Судинний

148. У пацієнта віком 48 років - лівобічний гонартроз 2 ступеня, пошкодження медіального меніска лівого колінного суглоба. Виражений больовий синдром. Який метод обстеження дозволить визначити обсяг активних рухів у пошкодженому суглобі?
a. Комп'ютерна томографія
b. Рентгенографія
c. Пальпація
d. Мануально-м'язове тестування
*e. Гоніометрія

149. Під час оцінювання рівня спастичності двоголового м'яза плеча за шкалою Ашфорта фізичний терапевт відчуває опір м'яза протягом усього руху, але пасивний рух виконано в повній амплітуді. Якою кількістю балів за шкалою Ашфорта можна оцінити спастичність м'яза в цьому разі?
a. 4
b. 0
*c. 2
d. 1
e. 3

150. Пацієнт віком 72 роки потрапив до лікувального закладу внаслідок гіпертонічного кризу. Після проведеного лікування його стан частково поліпшився. Укажіть одне з основних завдань терапевтичних вправ при гіпертонічній хворобі.
*a. Покращення діяльності ЦНС, усунення порушень процесів регуляції артеріального тиску
b. Попередження екстракардіальних чинників кровообігу
c. Стимулювання психоемоційного стану пацієнта і зниження рухового режиму
d. Пригнічення обміну речовин у міокарді та колатерального кровообігу
e. -

