1. Який найімовірніший шлях передачі вірусних гепатитів В, С та ВІЛ-інфекції в лікувально-профілактичних закладах у разі порушення правил асептики та санітарно-протиепідемічного режиму?
*a. Парентеральний
b. Водний
c. Аліментарний
d. Повітряно-краплинний
e. Контактний

2. Лікар-стоматолог проводить лікування гострого глибокого карієсу зуба 27. Який метод дослідження можна застосувати для визначення рівня некректомії?
a. Термопробу
*b. Фарбування карієс-маркером
c. Люмінесцентну діагностику
d. ЕОД
e. Метод трансілюмінації

3. Назвіть відбитковий матеріал, що належить до альгінатної групи і використовується для виготовлення часткового знімного пластинкового протеза.
*a. Ypeen
b. Протакрил
c. Ортокор
d. Speedex
e. Репін

4. Перед початком прийому пацієнта лікар-стоматолог провів оброблення рук із метою видалення та знищення транзиторної патогенної та умовно-патогенної мікрофлори. Яку назву має оброблення, що попереджає розповсюдженню інфекції через руки?
a. Миття рук
b. Стерилізація рук
c. Хірургічна обробка рук
d. -
*e. Гігієнічна обробка рук

5. Пораненому надається допомога згідно з алгоритмом MARCH. Якою літерою позначено етап виявлення черепно-мозкових травм?
a. C
*b. H
c. M
d. A
e. R

6. Яка кількість коренів та кореневих каналів найчастіше спостерігається в нижньому першому і другому премолярах?
a. Один корінь, два канали
b. Два корені, два канали
*c. Один корінь, один канал
d. Три корені, три канали
e. Два корені, один канал

7. Пацієнту віком 25 років проводять пломбування зубів 44, 45 та 46. Для ізоляції відпрепарованих порожнин від ротової рідини використовують тонкий квадрат з латексу. За допомогою якого інструмента зроблено отвори для ізоляції зубів?
a. Байонетні щипці
b. Крампонні щипці
c. Щипці-затискачі
*d. Щипці-пробійник
e. Щипці для накладання кламерів

8. Лікар-стоматолог під час препарування каріозної порожнини ІІ класу за Блеком вибрав техніку тунельного методу. Який пломбувальний матеріал раціонально застосовувати в разі вибору цієї методики?
a. Макрофільний композит
*b. Текучий композит
c. Мікрофільний композит
d. Склоіономерний цемент
e. Гібридний композит

9. Під час оброблення каріозної порожнини лікар-стоматолог видаляє всі патологічно змінені тканини зуба. Що спричиняє зміну кольору коронки зуба після неякісного препарування каріозної порожнини?
a. Перегрів та запалення пульпи зуба
b. Значне стоншення шару емалі
c. Опік твердих тканин зуба
d. Запалення та пошкодження ясенного сосочка
*e. Розм'якшений дентин насичується пігментами

10. На прийомі в лікаря-стоматолога через емоційне напруження та страх перед маніпуляцією пацієнт відчув дискомфорт, відчуття нудоти, запаморочення, шум у вухах, неясність зору, нестачу повітря, появу холодного поту, оніміння язика, губ, кінчика носа. Який невідкладний стан, найімовірніше, виник у пацієнта?
a. Анафілактичний шок
b. Алергічна реакція
c. Колапс
*d. Непритомність
e. Асфіксія

11. Пацієнту з гострим періодонтитом зуба 47 проведено інфільтраційну анестезію в ділянці набряклих тканин навколо зуба. Після введення анестетика пацієнт не відчув змін. Чому ефект знеболювання не настав?
a. Лікування не потребує знеболювання
b. -
c. Алергічна реакція на анестетик
d. Недостатня кількість введеного препарату
*e. Неправильно вибраний вид анестезії

12. Під час стоматологічного прийому лікар одягнув нову медичну маску. Як часто треба змінювати маску?
a. Кожні 6 год
b. Кожні 4 год
c. Кожні 5 год
*d. Кожні 2 год
e. Кожні 3 год

13. Лікар-стоматолог проводить пломбування каріозної порожнини ІІ класу за Блеком. У каріозну порожнину після нанесення адгезивної системи потрапила кров. Яка тактика в цьому разі?
a. Промити та висушити каріозну порожнину, нанести адгезив
b. Обробити каріозну порожнину 3%-м перекисом водню, нанести адгезив
c. Обробити каріозну порожнину спиртом, нанести адгезив
*d. Повторне кислотне протравлювання емалі та дентину та нанесення адгезиву
e. Провести повторне протравлювання дентину, нанести адгезив

14. Після використання ендодонтичного інструментарію помічник лікаря-стоматолога провів його дезінфекцію та передстерилізаційне очищення. Яка мета дезінфекції?
a. Знищення залишків лікарських препаратів
b. Механічне знищення забруднень
c. Знищення умовно-патогенних видів мікроорганізмів
d. Знищення білкових, жирових забруднень
*e. Знищення патогенних та умовно-патогенних видів мікроорганізмів

15. Вагітна жінка віком 26 років звернулася до лікаря-стоматолога для професійної гігієни порожнини рота. Які насадки треба підготувати для проведення завершального етапу видалення зубних відкладень?
*a. Гумові ковпачки
b. Мануальні скейлери
c. Флосети
d. Міжзубні йоржики
e. Міжзубні стимулятори

16. Лікар-стоматолог проводить визначення індексу гігієни Федорова-Володкіної в дітей молодшого шкільного віку. Який розчин треба підготувати для проведення цієї процедури?
a. Еритрозину
b. Фуксину
*c. Йодисто-калієвий
d. Метиленового синього
e. Фурациліну

17. Дівчина віком 15 років скаржиться на біль та кровоточивість ясен під час вживання їжі та чищення зубів. Об'єктивно спостерігається: слизова оболонка ясен у ділянці нижніх і верхніх фронтальних зубів набрякла, гіперемована, має ціанотичний відтінок. Ясенні сосочки кровоточать від дотику, збільшені в розмірах і перекривають коронкові частини зубів на 1/3 їхньої висоти. На зубах верхньої та нижньої щелеп встановлена незнімна ортодонтична конструкція (брекет-система). Установіть попередній діагноз.
a. Виразковий гінгівіт
b. Фіброматоз ясен
c. Генералізований пародонтит
d. Катаральний гінгівіт
*e. Гіпертрофічний гінгівіт

18. У чотирирічної дівчинки під час огляду лікар-стоматолог виявив каріозну порожнину на жувальній поверхні зуба 55 у межах плащового дентину з широким вхідним отвором. Дно та стінки каріозної порожнини щільні, пігментовані, під час зондування безболісні. Який матеріал найдоцільніше застосувати для пломбування?
a. Полікарбоксилатний цемент
b. Амальгаму
*c. Склоіономерний цемент
d. Цинк-фосфатний цемент
e. Силікофосфатний цемент

19. Які інструменти необхідно підготувати для проведення обстеження стоматологічного пацієнта?
a. Штопфер, дзеркало стоматологічне, пінцет
b. Дзеркало стоматологічне, пінцет стоматологічний, екскаватор
c. Екскаватор, гладилка, дзеркало стоматологічне
*d. Зонд зубний зігнутий, дзеркало стоматологічне, пінцет стоматологічний
e. Зонд зубний зігнутий, шпатель, пінцет

20. Для яких маніпуляцій використовують спредер під час ендодонтичного лікування?
a. Вертикальної конденсації гутаперчевих штифтів у кореневому каналі
b. Внесення пломбувального матеріалу в кореневий канал
*c. Латеральної конденсації гутаперчевих штифтів у кореневому каналі
d. Розпломбування кореневих каналів під час повторного ендодонтичного лікування
e. Горизонтальної конденсації гутаперчевих штифтів у кореневому каналі

21. Під час лікування карієсу пацієнту було встановлено пломбу з амальгами без ізоляційної прокладки. Яке ускладнення може розвинутися в цьому разі?
*a. Запалення пульпи
b. Папіліт
c. Верхівковий періодонтит
d. Випадіння пломби
e. Вторинний карієс

22. Які інструменти використовують для оброблення твердих тканин зуба під час препарування каріозних порожнин?
a. Карборундові головки, плагери
b. Кулясті бори, матриці
c. Карборундові головки, фініри
d. Кулясті бори, плагери
*e. Кулясті бори, екскаватор

23. До комплексної програми профілактики основних стоматологічних захворювань входить обстеження стану тканин пародонту. Який діагностичний індекс треба застосувати, щоб оцінити потребу в лікуванні захворювань тканин пародонту в дітей віком 15 років?
a. Індекс Рамф'єрда
b. OHІ-S (Гріна-Вермільйона)
c. PMA (Парма)
*d. CPITN (ВООЗ)
e. PІ (Рассела)

24. Пацієнтка звернулася до лікаря-стоматолога зі скаргами на естетичний дефект. Під час огляду виявлено, що зуб 11 змінений у кольорі (рожево-фіолетового відтінку). З анамнезу відомо: зуб був раніше ендодонтично лікований. Яка помилка під час едодонтичного лікування може спричинити ці наслідки?
a. Виведення пломбувального матеріалу за верхівку кореневого каналу
b. Травма периапікальних тканин
c. Перфорація стінки кореневого каналу
d. Недостатнє механічне оброблення кореневого каналу
*e. Неправильний вибір пломбувального матеріалу

25. Пацієнтці віком 35 років встановлено діагноз: ерозія твердих тканин зубів 11, 21, 34, 35, 44, 45. Який матеріал треба підготувати для пломбування в цьому разі?
a. Амальгаму
b. Силікатний цемент
c. Склоіономерний цемент
d. Композитний матеріал хімічної полімеризації
*e. Композитний матеріал світлової полімеризації

26. Лікар-стоматолог під час профілактичного огляду запропонував пацієнту розжувати таблетку синього кольору, а потім сполоснути ротову порожнину. Для чого лікар проводить цю процедуру?
a. Виявлення запального процесу в яснах
b. Виявлення запального процесу на слизовій оболонці ротової порожнини
c. Контролю крайового прилягання пломб на зубах
d. Виявлення каріозних порожнин
*e. Контролю гігієнічних навичок пацієнта

27. Який з елементів будови скронево-нижньощелепного суглоба має еліпсоподібну форму, у 2-3 рази більший за суглобову головку, укритий хрящем, знаходиться на скроневій кістці?
a. Суглобова капсула
b. Суглобова головка
c. Суглобовий горбок
d. Внутрішньосуглобовий диск
*e. Суглобова ямка

28. Лікар-стоматолог проводить лікування хронічного середнього карієсу зуба 11. Пломбування каріозної порожнини буде здійснюватися композитним матеріалом світлового твердіння. Яка лампа необхідна для роботи з композитними матеріалами світлового твердіння?
a. Кварцева
b. Люмінесцентна
*c. Фотополімерна
d. Солюксова
e. Світлодіодна

29. Укажіть, чи можна накладати стискальну пов'язку або джгут при пораненні в шию та кровотечі з сонної артерії.
*a. Так, можна. Але з протилежного боку кровотечі піднімається рука вгору, охоплюючи голову, та накладається пов'язка
b. Так, можна. Але проводиться трахеотомія
c. Ні, не можна. Інакше буде механічна асфіксія, бо пов'язка накладається на усю шию
d. Так, можна. Але з боку кровотечі піднімається рука вгору, охоплюючи голову, та накладається пов'язка
e. Ні, не можна. Інакше буде гіпоксія мозку, що не сумісна з життям

30. Пацієнту показано видалення зубів 21, 22 через загострення хронічного періодонтиту. Коронкові частини зубів 21, 22 зруйновані на 1/2. Який інструмент треба вибрати для видалення?
*a. Прямі щипці
b. Байонетні щипці
c. S-подібні щипці
d. Кутовий елеватор
e. Дзьобоподібні щипці

31. Пацієнту проводиться ендодонтичне лікування зуба 43. Для антисептичного оброблення та видалення ошурків з кореневого каналу використовується розчин гіпохлориту натрію. Яка концентрація цього антисептика використовується для іригації кореневого каналу?
a. 12%
*b. 3%
c. 9%
d. 6%
e. 0,03%

32. Яке з передракових захворювань слизової оболонки порожнини рота та червоної облямівки губ належить до факультативних передраків із низькою потенціальною злоякісністю?
a. Абразивний преканцерозний хейліт Манганотті
b. Бородавчастий передрак червоної облямівки губ
*c. Папіломатоз піднебінний
d. Обмежений передраковий гіперкератоз червоної облямівки губ
e. Еритроплакія Кейра

33. У клініку хірургічної стоматології звернувся пацієнт для видалення зуба 13. Які щипці треба приготувати лікарю-стоматологу-хірургу для проведення цієї операції?
a. Зігнуті по ребру із щічками, що не змикаються
b. S-подібні
c. Багнетоподібні
*d. Прямі
e. Зігнуті по ребру із щічками, що змикаються

34. На терапевтичному прийомі лікар-стоматолог використовує алмазні бори, що відрізняються за розміром робочої частини, властивостями алмазу, щільністю посадки алмазного зерна. Який середній розмір зерна в алмазного бора з червоним маркуванням?
a. 180 мкм
b. 30 мкм
c. 100 мкм
*d. 50 мкм
e. 135 мкм

35. Яка помилка під час пломбування каріозних порожнини може призвести до виникнення папіліту, гінгівіту, пародонтиту?
a. Завищення висоти оклюзії на пломбі
*b. Відсутність контактного пункту
c. Неправильний вибір пломбувального матеріалу
d. Неправильне накладання ізоляційної прокладки
e. -

36. Який інструментарій на ортопедичному прийомі використовує лікар-стоматолог для вигинання кламерів?
a. Елеватор
*b. Крампонні щипці
c. Зонд
d. Пінцет
e. Байонетні щипці

37. Який час перебування (експозиції) стоматологічного інструментарію в дезінфекційному розчині 3%-го хлораміну?
a. 90 хв
b. 45 хв
c. 30 хв
d. 50 хв
*e. 60 хв

38. Скільки зубів має повний сформований тимчасовий прикус?
a. 24
b. 18
c. 32
d. 12
*e. 20

39. Укажіть назву частини порожнини рота, що обмежена губами і щоками зовні та зубами і яснами зсередини.
a. Перехідна складка рота
*b. Присінок порожнини рота
c. Ретромолярна ділянка
d. Слизова оболонка рота
e. Власне порожнина рота

40. Батьки шестимісячної дівчинки скаржаться на наявність сироподібного нальоту на слизовій оболонці щік та язика в дитини. Після огляду лікар-стоматолог встановив діагноз: гострий кандидозний стоматит. Який збудник викликає це захворювання?
a. Паличка Леффлера
*b. Дріжджоподібні гриби
c. Вірус герпесу
d. Спірохета Венсана
e. Веретеноподібна паличка

41. Асистент лікаря-стоматолога проводить рентгенологічне дослідження зубів 24, 25 та 26. Які з обстежуваних зубів мають найчастіше три корені?
a. Нижні премоляри
*b. Верхні моляри
c. Нижні моляри
d. Верхні премоляри
e. Верхні ікла

42. Жінка віком 46 років звернулася до лікаря-стоматолога-хірурга для видалення зуба 16 зуба. Коронкова частина зуба збережена. Які щипці треба підготувати в цьому разі?
a. Прямі
*b. S-подібні праві
c. Багнетоподібні кореневі
d. S-подібні ліві
e. Багнетоподібні коронкові

43. До устаткування стоматологічного кабінету належить електричний мікромотор. Який діапазон регулювання швидкості обертання бора має електричний мікромотор?
a. Від 100 до 1000 об/хв
*b. Від 1000 до 40000 об/хв
c. -
d. Від 100000 до 300000 об/хв
e. Від 50000 до 100000 об/хв

44. До лікаря-стоматолога звернувся пацієнт віком 40 років зі скаргами на виникнення післяопераційної чутливості в ділянці зуба 21 після проведення значної реставрації. Який препарат треба приготувати асистенту для усунення чутливості твердих тканин зубів?
a. Ормокер
*b. Десенситайзер
c. Компомер
d. Кондиціонер
e. Пасту з тимолом

45. Назвіть, з яких частин складається перший постійний моляр на верхній щелепі праворуч.
a. Корінь, пародонт, альвеолярний відросток
b. Коронка, корінь, альвеолярний відросток
c. Коронка, шийка, ясна
d. Ясна, корінь, пародонт
*e. Коронка, шийка, корінь

46. Яку пробу треба виконати для контролю якості передстерилізаційного очищення стоматологічного інструментарію від залишків крові?
a. Тетрациклінову
b. -
c. Фенолфталеїнову
*d. Амідопіринову
e. З Суданом ІІІ

47. Для лікування карієсу І класу за Блеком у постійних зубах використовують амальгаму. Який складник амальгами підвищує пластичність матеріалу та забезпечує щільне крайове прилягання пломби?
*a. Мідь
b. Цинк
c. Ртуть
d. Олово
e. Срібло

48. Для хірургічної дезінфекції рук рекомендовано застосовувати засоби на основі спирту. Яка частка спирту має бути в дезінфікуючих розчинах?
a. 100%
b. 30%
c. 55%
*d. 65%
e. 40%

49. Лікар-стоматолог проводить ендодонтичне лікування першого премоляра верхньої щелепи. Який варіант рентгенологічного дослідження треба провести асистенту лікаря-стоматолога?
a. Прикусний рентген
b. Контрастний рентген
*c. Прицільний рентген
d. Панорамний рентген
e. Тривимірний рентген

50. До лікаря-стоматолога звернувся хлопець віком 18 років зі скаргами на випадіння зуба 11 після отриманої травми годину тому. Було вирішено зуб помістити у власну комірку альвеолярного відростка та провести шинування. Як називається ця операція?
a. Трансплантація
b. Ампутація
*c. Реплантація
d. Гемісекція
e. Імплантація

51. На якому тижні вагітності починається мінералізація зачатків перших молочних зубів?
a. 9-му
b. 6-му
c. 23-му
*d. 17-му
e. 30-му

52. На ортопантомограмі пацієнта, що звернувся для профілактичного огляду, виявлено осередок просвітлення округлої форми розміром до 5 мм у ділянці верхівки кореня зуба 34, кореневий канал якого частково заповнений пломбувальним матеріалом. З анамнезу відомо: раніше зуб 34 був ендодонтично лікований. Для якого захворювання характерні ці рентгенологічні ознаки?
a. Хронічний фіброзний пульпіт
b. Гострий серозний періодонтит
c. Хронічний гранулюючий періодонтит
d. Гострий дифузний пульпіт
*e. Хронічний гранулематозний періодонтит

53. Що із нижченаведеного належить до загальної профілактики карієсу?
a. Раціональна гігієна порожнини рота
b. Полоскання ремінералізаційними розчинами
*c. Вживання таблеток фториду натрію
d. Герметизація фісур
e. Покриття поверхні зубів фторлаком

54. Під час стоматологічного прийому пацієнт знепритомнів, почалися клонічні та тонічні судоми, спостерігається посилене пінисте слиновиділення, мимовільне сечовипускання та дефекація. Який стан, найімовірніше, виник у пацієнта?
*a. Епілептичний напад
b. Гіперглікемічна кома
c. Анафілактичний шок
d. Колапс
e. Гіпоглікемічна кома

55. Пацієнт звернувся до лікаря-стоматолога зі скаргами на неприємні відчуття в зубі 46 під час вживання гарячого. Після огляду встановлено попередній діагноз: хронічний гангренозний пульпіт. Після проведеної ЕОД діагноз підтвердився. Який діапазон показників ЕОД характерний для хронічного гангренозного пульпіту?
a. 30-40мкА
b. Більше 100 мкА
c. -
*d. 50-90 мкА
e. 15-30 мкА

56. Яка помилка, що виникла під час препарування каріозної порожнини, може викликати виникнення вторинного карієсу?
*a. Недостатнє препарування
b. Ушкодження бором прилеглих зубів
c. Перфорація стінки каріозної порожнини
d. Обламування стінки каріозної порожнини
e. Перфорація дна каріозної порожнини

57. Під час профілактичного огляду пацієнта на ортопантомограмі в ділянці верхівки кореня зуба 12 виявлено осередок просвітлення кісткової тканини з нечіткими межами у вигляді язиків полум'я. Об'єктивно спостерігається: зуб змінений у кольорі, на яснах у ділянці проєкції верхівки кореня наявний рубець. Для якого захворювання характерна ця рентгенологічна картина?
a. Хронічний гіпертрофічний пульпіт
b. Хронічний гангренозний пульпіт
*c. Хронічний гранулюючий періодонтит
d. Хронічний фіброзний періодонтит
e. Хронічний гранулематозний періодонтит

58. Пацієнтка віком 18 років звернулася до лікаря-стоматолога зі скаргами на відчуття оскомини на зубах верхньої щелепи протягом двох тижнів. Під час огляду в пришийковій ділянці зубів 11 та 21 виявлено білі плями з матовим відтінком та нечіткими контурами, що інтенсивно сприймають барвники. Що треба підготувати для проведення лікування?
a. Антисептичні розчини
b. Муміфікуючу пасту
c. Нітрат срібла для імпрегнації
d. Композитний матеріал
*e. Ремінералізаційні розчини

59. Пацієнтка скаржиться на самовільний наростаючий біль у ділянці нижньої щелепи праворуч, що посилюється під час накушування. З анамнезу відомо: тиждень тому було проведено лікування глибокого карієсу зуба 44. Об'єктивно спостерігається: вертикальна перкусія зуба 44 різкоболісна, ЕОД - 100 мкА, рентгенологічно виявлено нерівномірне розширення періодонтальної щілини в ділянці верхівки кореня зуба 44. Яка тактика надання допомоги?
a. Провести корекцію пломби
b. Замінити пломбу
*c. Розкрити порожнину зуба та кореневий канал
d. Видалити зуб
e. Видалити пломбу

60. Як називається методика ендодонтичного лікування зубів під час якої кореневу частину пульпи насичують речовинами, що глибоко дифундують, муміфікують і перетворюють її на септичний тяж або склоподібну масу?
a. Екстирпація
b. Девіталізація
c. Ремінералізація
*d. Імпрегнація
e. Ампутація

61. У пацієнтки під час огляду виявлено глибоку каріозну порожнину на жувальній поверхні зуба 35 зі світлим розм'якшеним дентином. Зондування дна каріозної порожнини зуба дещо болюче. Який інструмент треба вибрати для некректомії?
a. Гладилку
b. Алмазний бор
c. Штопфер
d. Зонд
*e. Екскаватор

62. Пацієнту віком 50 років на прийомі в лікаря-стоматолога потрапило стороннє тіло у верхні дихальні шляхи, що спричинило обтураційну асфіксію. Укажіть подальші дії лікаря, якщо дістати стороннє тіло неможливо.
a. Проводимо інтубацію
b. Проводимо трахеотомію
c. Просимо пацієнта лягти на спину та проводимо штучну вентиляцію легень
d. Просимо пацієнта лягти на спину та проводимо непрямий масаж серця
*e. Проводимо поштовхи за Геймліхом

63. Під час обстеження порожнини рота пацієнта було виявлено, що внаслідок звуження верхньої зубної дуги щічні горбки нижніх бічних жувальних зубів розташовані назовні від однойменних верхніх, фронтальні зуби змикаються правильно. Який прикус має пацієнт?
a. Глибокий
b. Відкритий
*c. Перехресний
d. Прогенічний
e. Прогнатичний

64. Що належить до допоміжного обладнання стоматологічного кабінету?
a. Стоматологічне крісло
b. Стоматологічний пересувний стілець
c. Рукомийник для миття рук
*d. Cтоматологічний рентген апарат
e. Стоматологічна установка

65. Укажіть, яку першу допомогу необхідно надати потерпілому при переломі нижньої щелепи в ментальному відділі без зміщення.
a. Накласти стискальну пов'язку в ділянці поранення та скерувати потерпілого до щелепно-лицевого відділення
b. Накласти головну та стискальну пов'язки та скерувати потерпілого до отоларингологічного відділення
c. Накласти стискальну пов'язку в ділянці поранення та скерувати потерпілого до отоларингологічного відділення
*d. Накласти пращоподібну пов'язку та скерувати потерпілого до щелепно-лицевого відділення
e. Накласти пращоподібну пов'язку та скерувати потерпілого до отоларингологічного відділення

66. Що треба підготувати для лікаря-стоматолога з метою видалення надлишків композитного матеріалу та для попереднього полірування приясенних ділянок реставрацій у ділянці переходу пломбувального матеріалу на емаль на контактних поверхнях зубів?
a. Полірувальні щітки
*b. Полірувальні штрипси
c. Гумові головки
d. Фінішні алмазні бори
e. Полірувальні диски

67. Потерпілий внаслідок дорожньо-транспортної пригоди отримав черепно-мозкову травму та перелом щелепи. Як здійснити тимчасову зупинку сильної кровотечі в щелепно-лицьовій ділянці?
a. Накласти міхур з льодом
b. Накласти джгут
*c. Притиснути загальну сонну артерію
d. Накласти холодний компрес
e. Надати пацієнту положення з опущеною головою

68. Який препарат треба підготувати в разі виникнення гіпоглікемічної коми в пацієнта?
a. 0,5%-ий розчин дибазолу
b. 2,4%-ий розчин еуфіліну
c. 20 ОД інсуліну
*d. 40%-ий розчин глюкози
e. 0,05%-ий строфантину

69. У підлітка віком 17 років для пломбування карієсу зуба 16 лікар-стоматолог застосував амальгаму. Яким інструментом амальгамову масу вносять у підготовлену порожнину?
*a. Амальгамтрегером
b. Гладилкою
c. Екскаватором
d. Штопфером
e. Кюретою

70. Який комплекс заходів буде здійснювати асистент лікаря-стоматолога для знищення мікроорганізмів у рані та в патологічному осередку?
a. Дезінфекцію
b. Передстерилізаційне очищення
c. Стерилізацію
*d. Антисептику
e. Асептику

71. Під час профілактичного огляду дітей віком 8-12 років лікар-стоматолог іноді виявляє білі плями на вестибулярних поверхнях фронтальної групи зубів верхньої щелепи, що прорізалися з цими дефектами. Під час вітального фарбування плями не зафарбовуються. Про який імовірний діагноз свідчать ці ознаки?
a. Гострий початковий карієс
b. Гострий поверхневий карієс
c. Некроз емалі
*d. Гіпоплазія емалі
e. Ерозія емалі

72. Під час препарування каріозної порожнини лікар повинен працювати з перервами за відповідної кількості обертів бора та його охолодження. Яке ускладнення виникає у разі недотримання цієї рекомендації?
a. Швидке зношування наконечника
*b. Запалення або загибель пульпи
c. Швидке затуплення борів
d. Збільшення пилу у повітрі
e. Ушкодження прилеглих зубів

73. Після стоматологічного прийому необхідно виконати повну обробку інструментів. Яка послідовність обробки використаного стоматологічного інструментарію?
a. -
b. Передстерилізаційне очищення, дезінфекція, стерилізація
*c. Дезінфекція, передстерилізаційне очищення, стерилізація
d. Передстерилізаційне очищення, стерилізація, дезінфекція
e. Передстерилізаційне очищення, стерилізація

74. Чоловік віком 40 років звернувся до лікаря-стоматолога для санації порожнини рота. Під час огляду виявлено каріозну порожнину в зубі 45 в межах плащового дентину світлого кольору, що легко знімається за допомогою екскаватора. З анамнезу відомо, що пацієнт відзначає больові відчуття під час вживання солодкого в ділянці цього зуба. Про який патологічний стан можуть свідчити ці результати обстеження?
a. Хронічний середній карієс
b. Гострий поверхневий карієс
*c. Гострий середній карієс
d. Хронічний глибокий карієс
e. Гострий глибокий карієс

75. Під час препарування каріозної порожнини в межах емалі використовують турбінні наконечники. Яку швидкість обертання бора може забезпечити цей наконечник?
a. 20000-70000 об/хв
b. 100000-200000 об/хв
*c. 300000-400000 об/хв
d. 15000-20000 об/хв
e. 50000-100000 об/хв

76. Лікар-стоматолог-хірург планує видалення зуба пацієнту через загострення хронічного періодонтиту. Лікар просить подати йому багнетоподібні щипці. Який зуб планується видаляти?
a. 33 зі збереженою коронковою частиною
b. 36 зі зруйнованою коронковою частиною
*c. 16 зі зруйнованою коронковою частиною
d. 26 зі збереженою коронковою частиною
e. 46 зі збереженою коронковою частиною

77. Для дотримання санітарно-протиепідемічного режиму у стоматологічній клініці передбачено проведення генерального прибирання в комплексі заходів, спрямованих на попередження поширення інфекції. Укажіть, з якою кратністю проводиться цей вид прибирання.
*a. 1 раз на тиждень
b. У кінці робочої зміни
c. Щодня
d. 1 раз на місяць
e. На початку робочої зміни

78. Назвіть поверхню зуба, на якій найчастіше для профілактики карієсу проводять герметизацію?
a. -
*b. Жувальна
c. Контактна
d. Вестибулярна
e. Оральна

79. Пацієнтка звернулася до лікаря-стоматолога зі скаргами на неприємні відчуття в зубах нижньої щелепи від термічних та хімічних подразників. Об'єктивно спостерігається: у пришийковій ділянці зубів 35, 34, 44, 45 дефекти в межах дентину з гладкими, блискучими стінками, що сходяться під кутом. Який найімовірніший діагноз?
a. Гострий середній карієс
b. Некроз твердих тканин
c. Системна гіпоплазія емалі
d. Ерозія емалі
*e. Клиноподібний дефект

80. Яка кістка належить до кісток лицьового черепа?
*a. Вилична (парна)
b. Клиноподібна
c. Решітчата
d. Лобова
e. Тім'яна (парна)

81. Чим треба закапати очі після їх промивання проточною водою у разі потрапляння стороннього тіла на слизову оболонку очей?
a. 1%-м розчином фурациліну
b. 0,12%-м розчином хлоргексидину
*c. 30%-м розчином альбуциду
d. 0,0002%-м розчином кетаміну
e. 0,1%-м розчином перманганату калію

82. Дівчина віком 16 років під час тренування на спортивній секції отримала травму. Скаржиться на біль у ділянці нижньої щелепи праворуч. Під час огляду порушення цілісності шкірних покривів не виявлено, спостерігається незначний набряк у ділянці тіла нижньої щелепи праворуч, відкривання рота не обмежене. Яку невідкладну допомогу треба надати в цьому разі?
a. Призначити протинабрякову терапію
*b. Холод на травмовану ділянку в перші 30 хв
c. Застосувати слабодезінфікуючу мазь
d. Компрес 2-5%-им розчином натрію гідрокарбонату
e. Обробити ділянку шкіри антисептиком

83. На якому етапі пломбування каріозної порожнини композитним матеріалом світлової полімеризації треба проводити <<фінішне>> засвічування матеріалу?
a. Після формування пломби
b. Після внесення останньої порції матеріалу
c. Після шліфування пломби
d. Після внесення кожної порції пломбувального матеріалу
*e. Після остаточного оброблення пломби

84. Під час виконання азопірамової проби протягом 1 хв на одному інструменті з усієї партії з'явилося фіолетово-бузкове забарвлення. Що потрібно зробити в цьому разі?
a. Простерилізувати всі інструменти, за винятком того, на якому виявилася позитивна азопірамова проба
b. Промити інструмент під проточною водою
c. Ополоснути інструмент дистильованою водою та висушити
d. Промити всю партію інструментів під проточною водою
*e. Здійснити повторне передстерилізаційне очищення всієї партії інструментів

85. Для проведення розширення кореневих каналів зуба 27 лікарю-стоматологу треба подати К-ример. Яким графічним символом позначено цей вид ендодонтичних інструментів?
a. Коло
b. Восьмикінцева зірочка
*c. Трикутник
d. П'ятикінцева зірочка
e. Квадрат

86. Під час огляду семирічної дівчинки лікар-стоматолог виявив на присінкових поверхнях зубів 11, 21, 31, 41 і на горбиках зубів 16, 26, 36, 46 темні плями. З анамнезу відомо, що зуби прорізалися ураженими. Лікар встановив діагноз: флюороз. Надлишок якого хімічного елемента в питній воді буде причиною виникнення цього захворювання?
a. Йоду
b. Кальцію
c. Заліза
*d. Фтору
e. Фосфору

87. У пацієнта діагностовано передпухлинний процес слизової оболонки порожнини рота. Лікар пояснив, що без належного лікування з часом він обов'язково призведе до розвитку раку. Який діагноз встановлено пацієнту?
a. Шкірний ріг
b. Кератоакантома
c. Папіломатоз
d. Лейкоплакія
*e. Обмежений гіперкератоз

88. До лікаря-стоматолога звернувся пацієнт, якому три тижні тому було видалено зуб, зі скаргами на наявність незакритого дефекту слизової оболонки в ділянці видаленого зуба. Об'єктивно спостерігається: порушення закриття лунки в місці видаленого зуба, розростання грануляцій, слизова оболонка в ділянці лунки синюшна. Про яке захворювання можуть свідчити ці ознаки?
*a. Хронічний альвеоліт
b. Гострий остеомієліт
c. Хронічний остеомієліт
d. Абсцес
e. Хронічний періостит

89. Назвіть відбитковий матеріал, що належить до силіконової групи і застосовується під час виготовлення металокерамічного мостоподібного протеза.
a. Редонт
b. Ортокор
*c. Speedex
d. Репін
e. Ypeen

90. Пацієнт скаржиться на постійний ниючий біль у ділянці видаленого зуба 46, неприємний запах з рота. З анамнезу відомо, що п'ять днів тому проведено видалення зуба 46. Об'єктивно спостерігається: комірка видаленого зуба виповнена залишками згустка сірого кольору, слизова оболонка набрякла, гіперемована. Який найімовірніший діагноз?
a. Невропатія трійчастого нерва
*b. Гострий альвеоліт
c. Гострий остеомієліт
d. Хронічний остеомієліт
e. Гострий періостит

91. Яке положення треба надати пацієнту в разі стану непритомності?
a. На боці
*b. Тренделенбурга
c. Сімса
d. На животі
e. Фаулера

92. Назвіть блок стоматологічної установки, до складу якого входять скейлер та наконечники.
*a. Блок інструментів
b. Стоматологічне крісло
c. Блок управління
d. -
e. Освітлювальний блок

93. Після використання стоматологічного інструментарію була проведена його дезінфекція та передстерилізаційне очищення. Яка мета передстерилізаційного очищення?
a. Знищення умовно-патогенних видів мікроорганізмів
b. Знищення патогенних видів мікроорганізмів
c. Знищення вірусів
*d. Видалення білкових, жирових та механічних забруднень
e. Знищення всіх видів мікроорганізмів

94. Чим обумовлена поява трем та діастем між молочними зубами в період підготовки заміни їх на постійні?
*a. Ростом щелеп, більшим розміром зачатків постійних зубів
b. Широкою коронковою частиною молочного зуба
c. Подовженими комірковими відростками щелеп
d. Короткими комірковими відростками щелеп
e. Надмірним жувальним навантаженням

95. Після використання стоматологічного інструментарію асистенту лікаря-стоматолога необхідно провести його дезінфекцію, передстерилізаційне очищення та cтерилізацію. Який режим стерилізації стоматологічних інструментів у сухожаровій шафі?
a. При температурі 160^oС - 120 хв
b. При температурі 140^oС - 45 хв
*c. При температурі 180^oС - 60 хв
d. При температурі 120^oС - 90 хв
e. При температурі 200^oС - 30 хв

96. Вагітна жінка віком 25 років скаржиться на появу білих плям на передніх зубах верхньої щелепи, що з'явилися на п'ятому місяці вагітності. Для диференційної діагностики захворювання лікар вирішив провести кольоровий тест. Який барвник треба підготувати для проведення тесту?
a. 0,2%-ий розчин хлоргексидину
b. Йодовмісний розчин Шіллера-Писарєва
c. Йодинол
d. 2%-ий розчин фтористого натрію
*e. 2%-ий розчин метиленового синього

97. Пацієнт скаржиться на біль та рухомість верхньої щелепи, кровотечу з носа. Об'єктивно спостерігається: рухомість верхньої щелепи, подовження середньої третини обличчя, кровотеча з носа, нудота, блювання, крововилив у кон'юнктиву. Яке травматичне ушкодження виникло?
a. Перелом зуба
b. Перелом нижньої щелепи
c. Вивих верхньої щелепи
d. Вивих нижньої щелепи
*e. Перелом верхньої щелепи

98. У стоматологічній клініці провели стерилізацію використаних інструментів паровим методом без індивідуального пакування. Ці інструменти склали на стерильних столах та накрили стерильними простирадлами. Скільки часу інструменти можуть зберігати свою стерильність у цьому разі?
a. 9 год
*b. 6 год
c. 48 год
d. 12 год
e. 24 год

99. Укажіть відбитковий матеріал, що належить до групи на основі окису цинку й евгенолу та використовується для отримання відбитків індивідуальною ложкою при повній відсутності зубів на щелепі.
a. Фторакс
b. Ypeen
c. Ортокор
d. Speedex
*e. Репін

100. П'ятнадцятирічному хлопцю планується видалення зуба 14 за ортодонтичними показаннями. Коронка зуба збережена. Які щипці треба підготувати для видалення?
a. Дзьобоподібні зі щічками, що сходяться
b. Дзьобоподібні зі щічками, що не сходяться
c. Байонетні
d. Прямі
*e. S-подібні

101. Після проведення дезінфекції та передстерилізаційного очищення медичний інструментарій є підготовленим до етапу стерилізації. Хто має право проводити стерилізацію медичних інструментів?
*a. Середній медичний персонал, який має відповідну підготовку
b. Працівники, які пройшли навчання
c. Санітарки
d. Медичний персонал, який пройшов інструктаж із техніки безпеки
e. Будь-які працівники відділення

102. Укажіть, яке ускладнення може виникнути в пацієнта після операції з видалення зуба.
a. Проштовхування зуба в м'які тканини
b. Вивих нижньої щелепи
*c. Альвеоліт лунки зуба
d. Ушкодження зуба-антагоніста
e. Потрапляння зуба в дихальні шляхи

103. Укажіть, яке ускладнення може виникнути під час проведення операції видалення зубів нижньої щелепи.
a. Альвеоліт лунки зуба
b. Відламування горба щелепи
*c. Перелом коронки або кореня зуба
d. Неврит нижньоальвеолярного нерва
e. Проштовхування зуба в гайморову пазуху

104. Укажіть, за допомогою якої групи матеріалів лікарю-стоматологу найдоцільніше зняти відбиток для виготовлення металокерамічної коронки.
a. Композитних матеріалів
*b. Силіконових відбиткових матеріалів
c. Гіпсу медичного
d. Термопластичних мас
e. Альгінатних відбиткових матеріалів

105. Одним із етапів препарування каріозної порожнини є некректомія розм'якшеного дентину. Який інструмент треба підготувати для проведення цього етапу препарування?
*a. Твердосплавний бор
b. Карборундова головка
c. Фінір
d. Алмазний бор
e. Полір

106. Як називається патологічний процес, що розвивається після прорізування зубів і характеризується демінералізацією та руйнуванням твердих тканин зуба із подальшим утворенням дефекту у вигляді порожнини.
a. Періодонтит
*b. Карієс
c. Пульпіт
d. Остеомієліт
e. Пародонтит

107. Стоматологічне дзеркало застосовують для огляду порожнини рота. Яке зображення дає поверхня дзеркала?
*a. Пряме, збільшене, уявне
b. Пряме, зменшене, дійсне
c. Пряме, зменшене, уявне
d. Обернене, збільшене, дійсне
e. Обернене, збільшене, уявне

108. Після стоматологічного прийому необхідно провести стерилізацію медичних виробів, у конструкції яких використовуються термолабільні матеріали. Який метод стерилізації доцільно застосувати?
a. Паровий
b. Повітряний
c. -
d. Кип'ятіння
*e. Хімічний

109. Пiд час огляду порожнини рота дванадцятирічної дівчинки виявлено, що верхнi фронтальнi зуби повнiстю перекривають нижнi. Бiчнi зуби в сагiтальнiй i трансверзальнiй площинах змикаються в межах норми. Установлено дiагноз: глибокий прикус. Порушенням яких функцiй супроводжується ця аномалiя?
*a. Відкушування їжі, вимова звуків
b. Дихання, ковтання
c. Жування, ковтання
d. Вiдкушування їжi, дихання
e. Дихання, порушення дикції

110. Яка кислота і в якій концентрації використовується для протравлювання дентину та емалі в разі застосування адгезивної техніки пломбування каріозних порожнин?
a. 5%-ий розчин полікарбонових кислот
b. 15%-ий розчин полікарбонових кислот
c. 10%-ий розчин ортофосфорної кислоти
d. 3%-ий розчин ортофосфорної кислоти
*e. 37%-ий розчин ортофосфорної кислоти

111. На ортопантомограмі пацієнта, що звернувся для профілактичного огляду, виявлено нерівномірне розширення періодонтальної щілини в ділянці верхівки кореня зуба 35. Скарг немає, перкусія і термопроба негативні, раніше зуб 35 був лікований з приводу глибокого карієсу. Для якого захворювання характерні ці рентгенологічні ознаки?
a. Гострий серозний періодонтит
*b. Хронічний фіброзний періодонтит
c. Гострий дифузний пульпіт
d. Хронічний фіброзний пульпіт
e. Хронічний гранулюючий періодонтит

112. Одним із найрозповсюдженіших та доступних засобів місцевої профілактики карієсу зубів у наш час треба вважати використання фторвмісних зубних паст. Яка найнижча межа норми фтору в питній воді?
a. 0,3 мг/л
b. 1 мг/л
c. 1,2 мг/л
*d. 0,5 мг/л
e. 2 мг/л

113. До лікаря-стоматолога звернулася пацієнтка віком 17 років зі скаргами на наявність глибокої каріозної порожнини в зубі. Після проведеного обстеження встановлено діагноз: гострий глибокий карієс зуба 26. Для проведення лікування асистент лікаря-стоматолога підготувала пасту на основі кальцію гідроксиду. Яка дія препарату?
a. Антисептична, знеболювальна
b. Адгезивна, протизапальна
c. Знеболювальна, седативна
d. Седативна, адгезивна
*e. Протизапальна, одонтотропна

114. Лікар-стоматолог планує провести обстеження первинного пацієнта. Для цього він просить асистента подати градуйований зонд. З якою метою лікар-стоматолог використовує цей інструмент?
a. Провести дослідження міжзубних сосочків
*b. Дослідити глибину зубо-ясенного прикріплення
c. Дослідити наявність каріозних порожнин на зубах нижньої щелепи
d. Дослідити наявність каріозних порожнин на зубах верхньої щелепи
e. Провести замірювання довжини вуздечки язика

115. Який інструмент використовують для механічного розширення кореневих каналів?
a. Плагер
b. Спредер
c. Каналонаповнювач
*d. Дрильбор
e. Коренева голка

116. Виберіть метод лікування хронічного середнього карієсу тимчасового моляра в шестирічної дитини.
a. Видалення
b. Протезування
c. Ремінералізація
*d. Пломбування
e. Герметизація

117. У пацієнта виявлено каріозну порожнину, розташовану на різальному краї різця, що утворилася через стирання емалі і оголення дентину. До якого класу за класифікацією Блека належить ця каріозна порожнина?
a. II
b. III
c. I
d. IV
*e. VI

118. Пацієнт звернувся до лікаря-стоматолога зі скаргами на естетичний дефект переднього зуба. Після огляду встановлено діагноз: гострий середній карієс зуба 23 із локалізацією каріозної порожнини в пришийковій ділянці. Для якого класу каріозних порожнин за Блеком характерна ця локалізація дефекту?
a. ІV
*b. V
c. ІІ
d. ІІІ
e. І

119. Для постійного пломбування каріозної порожнини І класу за Блеком був використаний пломбувальний матеріал світлового затвердіння. Які компоненти входять до складу композитів світлового затвердіння?
a. Тільки порошок
*b. Тільки паста
c. Порошок-рідина
d. Паста-паста
e. Паста-рідина

120. Під час ортопедичного прийому планується зняття відбитків щелеп. Укажіть, який інструментарій необхідний лікарю-стоматологу-ортопеду для отримання відбитка альгінатною масою.
a. Каталізатор та інгібітор
*b. Гумова колба та шпатель для замішування
c. Блокнот для замішування та стоматологічне скельце
d. Шпатель для замішування та стоматологічне скельце
e. Гумові рукавички та каталізатор для затвердіння

121. Пацієнт звернувся до лікаря-стоматолога зі скаргами на біль у ділянці зуба верхньої щелепи праворуч. Після огляду встановлено попередній діагноз: гострий обмежений пульпіт зуба 14. Після проведеної ЕОД діагноз підтвердився. Які показники ЕОД характерні для гострого обмеженого пульпіту?
a. 30-40 мкА
b. 60-70 мкА
*c. 15-30 мкА
d. 100 мкА
e. 80-90 мкА

122. Як, за перебігом, називається карієс, що супроводжується множинним ураженням практично всіх зубів, часто в одному зубі виникають 2-3 каріозні порожнини?
a. Рецидивним
b. Гострим
*c. Квітучим
d. Хронічним
e. Ускладненим

123. Який термін зберігання простерилізованих медичних виробів у стерилізаційних коробках з фільтром?
a. 28 діб
b. 16 діб
c. 3 доби
*d. 20 діб
e. 10 діб

124. Дівчина віком 17 років скаржиться на печіння та сухість слизової оболонки порожнини рота. Із анамнезу відомо, що пацієнтка хворіє на цукровий діабет протягом трьох років. Об'єктивно спостерігається: слизова оболонка щік суха, укрита білим нальотом, що легко знімається. Установлено діагноз: кандидозний стоматит. Яку мазь доцільно рекомендувати для лікування в цьому разі?
*a. Клотримазолову
b. Еритроміцинову
c. Преднізолонову
d. Ланолінову
e. Інтерферонову

125. Після стоматологічного обстеження підлітка віком 16 років лікар-стоматолог встановив діагноз: хронічний фіброзний пульпіт зуба 36. Пацієнту проведено ендодонтичне лікування. Яким інструментом проводять видалення судинно-нервового пучка?
a. Каналонаповнювачем
*b. Пульпоекстрактором
c. Римером
d. Спредером
e. Плагером

126. Чоловік віком 67 років звернувся до лікаря-стоматолога для видалення коренів зубів 37 та 36. Пацієнту планується проведення аплікаційної анестезії перед проведенням провідникової анестезії. Яка концентрація розчину лідокаїну використовується для аплікаційної анестезії?
a. 15%
*b. 10%
c. 25%
d. 30%
e. 20%

127. Лікар-стоматолог проводить ендодонтичне лікування зуба 37. Який метод дослідження треба виконати для контролю якості проведеного лікування?
a. ЕОД
*b. Рентгенологічне дослідження
c. Термопробу
d. Глибоке зондування
e. Бактеріологічне дослідження

128. Уявіть, що ви стали свідком надзвичайної ситуації та помітили постраждалого. Виберіть крок, згідно з алгоритмом MARCH, який є найпріоритетнішим до виконання?
a. Особиста безпека
b. Запобігання гіпотермії
c. Накладання шини
*d. Зупинка кровотечі
e. Відновлення дихання

129. Розуміння будови та функцій різних частин ясен допомагає лікарям-стоматологам в ефективному веденні лікування пацієнтів та догляду за здоров'ям порожнини рота. Укажіть, на які частини поділяють ясна.
a. -
b. Епітеліальні та базальні
c. Тверді та м'які
*d. Прикріплені та вільні
e. Внутрішні та зовнішні

130. У пацієнта віком 45 років лікар-стоматолог діагностував гострий обмежений пульпіт зуба 44. Об'єктивно спостерігається: порожнина рота санована, гігієна в задовільному стані. З анамнезу відомо: пацієнт соматично здоровий. Що є протипоказанням до лікування пульпіту біологічним методом у цьому разі?
a. Соматичні захворювання
b. Вік понад 18-20 років
c. Інтенсивність каріозного процесу
d. Стан гігієни порожнини рота
*e. Вік понад 30-35 років

131. Під час лікування карієсу зуба 16 у підлітка віком 15 років для пломбування застосовано композитний матеріал, що має розмір частинок наповнювача 8-45 мкм. Який композитний матеріал застосовано для пломбування?
*a. Макрофільний
b. Мікрофільний
c. Гібридний
d. Мікрогібридний
e. Нанонаповнений

132. Під час обстеження тринадцятирічного хлопчика лікар-стоматолог виявив прогнатичний прикус. До патології в якій площині належить цей прикус?
a. Трансверзальній
b. Вертикальній
c. Мезіальній
d. Орбітальній
*e. Сагітальній

133. Під час роботи виїзної стоматологічної станції проводилося лікування карієсу зубів у дітей молодших класів. Який пломбувальний матеріал використовується під час застосування АRT-методики лікування карієсу в дітей?
a. Композит хімічної полімеризації
b. Силікатний цемент
c. Компомер
*d. Склоіономерний цемент
e. Текучий композит

134. Які лампи використовують для знезараження повітря та поверхонь у стоматологічному кабінеті?
*a. Бактерицидні
b. Світлодіодні
c. Фотополімерні
d. Розжарювання
e. Люмінесцентні

135. Під час стоматологічного обстеження підлітку віком 16 років встановлено діагноз: хронічний фіброзний пульпіт зуба 36 та проведено ендодонтичне лікування. Який ендодонтичний інструмент застосовують під час пломбування кореневих каналів?
*a. Каналонаповнювач
b. К-ример
c. U-файл
d. К-файл
e. Пульпоекстрактор

136. Яку температуру застосовують під час стерилізації паровим методом?
a. 155-170^oC
*b. 110-134^oC
c. 200-220^oC
d. 170-200^oC
e. 135-155^oC

137. У пацієнтки віком 26 років під час лікування гострого глибокого карієсу зуба 36 випадково була відкрита пульпова камера зуба. Який лікарський засіб треба підготувати в цьому разі?
a. Ізоляційну прокладку
b. Склоіономерний цемент
c. Пасту на основі параформальдегіду
*d. Одонтотропну пасту
e. Пасту на основі миш'яку

138. Під час препарування каріозних порожнин використовуються алмазні бори різного ступеня зернистості. Який колір має маркувальне кільце алмазного бору, призначеного для кінцевого полірування композиційних реставрацій?
a. Синій
*b. Білий
c. Чорний
d. Зелений
e. Червоний

139. Одним із етапів проведення ендодонтичного лікування в постійних зубах є розширення кореневих каналів. Яким ендодонтичним інструментом проводиться розширення кореневих каналів?
a. Спредером
b. Пульпоекстрактором
c. Плагером
d. Каналонаповнювачем
*e. К-файлом

140. Дев'ятирічна дівчинка отримала опік шкіри обличчя оцтовою кислотою. Який розчин можна застосувати для нейтралізації травмуючої речовини в цьому разі після тривалого промивання ураженої ділянки водою?
a. 10%-ий розчин аміаку
b. 96%-ий етиловий спирт
c. 5%-ий спиртовий розчин таніну
d. 0,05%-ий хлоргексидину біглюконат
*e. 2-5%-ий натрію гідрокарбонат

141. Лікар-стоматолог готується до останнього етапу пломбування зуба. Які інструменти йому знадобляться?
a. Штопфер, поліри, оклюзійний папір, штрипси
b. Фреза, поліри, екскаватор, штрипси
c. Фініри, гладилка, оклюзійний папір, штопфер
d. Фініри, поліри, оклюзійний папір, матриці
*e. Фініри, поліри, оклюзійний папір, штрипси

142. Ротова порожнина є початком травної системи і складається з присінка та власне порожнини рота. Укажіть межі власне порожнини рота.
a. Зверху - вуздечка верхньої губи, знизу - вуздечка нижньої губи, спереду - зуби, знизу - язик
*b. Зверху - тверде та м'яке піднебіння, знизу - язик та дно порожнини рота, спереду та з боків - ясна та зуби
c. Зверху та знизу - присінок ротової порожнини, спереду - язик та зуби, з боків - ясна та зуби
d. Зверху - тверде піднебіння, знизу - м'язи дна порожнини рота, спереду - альвеолярний відросток, з боків - щоки
e. Зверху та знизу - альвеолярний відросток, вкритий слизовою оболонкою, спереду - присінок, з боків - слизова оболонка щік

143. Для індивідуального догляду за порожниною рота лікар-стоматолог порекомендував семирічній дівчинці зубну пасту з мікроелементами та призначив курс ремінералізаційної терапії. Який із нижченаведених методів належить до екзогенної профілактики карієсу?
a. Уживання продуктів, багатих на кальцій та фтор
b. Уживання таблеток фториду натрію
c. Уживання морепродуктів
*d. Накладання фторвмісних лаків на поверхню зубів
e. Додавання в їжу фторованої солі

144. У пацієнта діагностовано дефект коронкової частини зуба 34, що відповідає ІІ класу каріозних порожнин за Блеком. Визначте топографічне розміщення каріозної порожнини на поверхні зуба в цьому разі.
a. Контактна поверхня з ураженням різального краю
b. Різальний край
c. Жувальна поверхня
d. Пришийкова ділянка
*e. Контактна поверхня

145. Пацієнт віком 27 років звернувся до лікаря-стоматолога зі скаргами на випадіння пломби та наявність великої каріозної порожнини в зубі 37. З анамнезу відомо, що раніше в зубі було проведено ендодонтичне лікування. Для відновлення анатомічної форми зуба лікар вирішив застосувати методику <<сендвіч-техніки>>. Які матеріали потрібно підготувати асистенту лікаря-стоматолога для пломбування каріозної порожнини?
a. Композит та силікофосфатний цемент
b. Текучий композит та компомер
c. Текучий композит та силікатний цемент
d. Компомер та силікатний цемент
*e. Композит та склоіономерний цемент

146. Що насамперед треба зробити у випадку потрапляння хімічної речовини в око під час надання першої допомоги?
a. Закапати в уражене око очні краплі
b. -
c. Накласти пов'язку на уражене око
d. Накласти антисептичну мазь
*e. Промити уражене око чистою водою

147. Підліток віком 14 років звернувся до лікаря-стоматолога для планової санації. Під час стоматологічного огляду лікар виявив порушення крайового прилягання пломби в зубі 16. Яким інструментом проводять визначення крайового прилягання пломби?
a. Шпателем
b. Штопфером
*c. Зондом
d. Гладилкою
e. Екскаватором

148. Під час профілактичного огляду пацієнту проводили оцінку гігієнічного стану порожнини рота за допомогою фарбування жувальними таблетками. Окрім зубних відкладень на вестибулярній поверхні зубів 42, 43 виявлено плями, що зафарбувалися барвником. Про який патологічний стан можуть свідчити ці результати обстеження?
a. Гострий поверхневий карієс
*b. Гострий початковий карієс
c. Ерозія емалі
d. Гіпоплазія емалі
e. Хронічний поверхневий карієс

149. Які антисептики належать до групи окисників?
a. Мурашина кислота, борна кислота
b. Фурацилін, фуразолідон
c. Хлорамін Б, хлоргексидину біглюконат
d. Карболова кислота, соляна кислота
*e. Перекис водню, калію перманганат

150. Яку назву має хейліт, спричинений підвищеною чутливістю червоної облямівки губ до інсоляції?
a. Атопічний
b. Ексфоліативний
c. Метеорологічний
d. Екзематозний
*e. Актинічний

