1. Якої тактики необхідно дотримуватися для запобігання некрозу тканин під час внутрішньовенного введення гіпертонічного розчину?
*a. Не допускати потрапляння розчину в паравенозний простір
b. Змінювати місце введення лікарського засобу
c. Ретельно мити руки перед процедурою
d. Перевірити кут і глибину введення голки
e. Перед застосуванням розчин потрібно підігріти

2. Пацієнтці віком 35 років діагностовано недостатність мітрального клапана. Яке захворювання в анамнезі є однією з основних причин розвитку набутих вад серця?
a. Грип
b. Поліомієліт
*c. Гостра ревматична гарячка
d. Інфекційний мононуклеоз
e. Туберкульоз

3. Пацієнт звернувся до лікаря-офтальмолога зі скаргами на сльозотечу, почервоніння очей та відчуття стороннього тіла ("піску") в очах. Лікар встановив діагноз: кон'юнктивіт - та призначив закрапувати в очі два лікарські засоби. Який оптимальний інтервал потрібно витримувати між застосуванням препаратів для ефективного лікування?
a. 60 хв
*b. 10-15 хв
c. 30 хв
d. 3-5 хв
e. 1-2 хв

4. Пацієнт віком 56 років скаржиться на появу висипань на відкритих ділянках тіла (долонях, обличчі). Ці прояви турбують його протягом останніх 3-х років. Під час опитування з'ясувалося, що пацієнт працює на хімічному заводі, також він зазначає, що в неробочі дні шкірні симптоми зменшуються. Пацієнту встановлено діагноз: контактний дерматит - та рекомендовано оптимізувати умови праці. Який основний шкідливий виробничий фактор потрібно усунути для покращення стану пацієнта?
a. Роботу на автоматизованій виробничій лінії
b. Вплив холоду та низьких температур
c. Вплив ароматизаторів у повітрі робочої зони
*d. Контакт із фарбами та лаками
e. Контакт із паперовими матеріалами

5. Пацієнту неврологічного відділення з припущенням на субарахноїдальний крововилив проведено спинномозкову пункцію. Який колір ліквору характерний для цього патологічного стану?
a. Жовтувато-зеленуватий
*b. Червоний
c. Безбарвний
d. Прозорий
e. Каламутний

6. Пацієнт скаржиться на часті рідкі випорожнення, метеоризм, бурчання та відчуття переливання рідини в животі. Для якого виду диспепсії характерні ці клінічні прояви?
*a. Кишкової (ентерогенної)
b. Панкреатогенної
c. Шлункової
d. Печінкової (гепатобіліарної)
e. -

7. У дівчини віком 19 років на шкірі грудної клітки, шиї, бічних поверхонь тулуба, міжлопаткової ділянки та плечей візуалізуються численні незапальні плями жовтувато-коричневого та блідо-рожевого кольору. Позитивні "симптом стружки" (лущення плям у разі пошкрябування) та йодна проба Бальцера. Для якого захворювання характерні ці клінічні прояви?
*a. Висівкоподібного лишаю
b. Дерматиту
c. Мікроспорії
d. Екземи
e. Токсикодермії

8. Пацієнту встановлено діагноз: гострий лейкоз та призначено медикаментозну терапію. Препарати якої групи порушують процеси росту, розвитку та механізми поділу всіх клітин організму, включаючи злоякісні?
a. Противірусні
b. Гепатопротектори
*c. Цитостатики
d. Кардіопротектори
e. Антибіотики

9. У пацієнта раптово підвищилася температура тіла, з'явилася болючість шкіри. З анамнезу відомо, що він приймає антибіотики. Під час об'єктивного обстеження на шкірі тулуба виявлено множинні бульозні елементи та яскраво-червоні ерозії. Також спостерігається позитивний симптом Нікольського. Для якого захворювання характерні вказані клінічні прояви?
a. Простого контактного дерматиту
*b. Токсичного епідермального некролізу
c. Алергійного контактного дерматиту
d. Герпетиформного дерматиту Дюрінга
e. Фіксованої медикаментозної еритеми

10. Сестра медична проводить запис електрокардіограми пацієнту кардіологічного відділення. Якому грудному відведенню відповідає електрод, встановлений у п'ятому міжребер'ї по лівій середньоключичній лінії?
a. V3
b. V5
*c. V4
d. V2
e. V1

11. У пацієнта, який хворіє на виразкову хворобу шлунка, раптово розвинулася шлунково-кишкова кровотеча. Які гемодинамічні зміни спостерігатимуться у разі виникнення цього невідкладного стану?
*a. Тахікардія, зниження АТ
b. Тахікардія, підвищення АТ
c. Брадикардія, підвищення АТ
d. Аритмія, АТ не змінюється
e. Брадикардія, зниження АТ

12. Пацієнт скаржиться на інтенсивний біль і відчуття поколювання у руках, судоми в м'язах кистей. З анамнезу відомо, що пацієнт протягом 10-ти років працює забійником у шахті. Об'єктивно спостерігається: кисті ціанотичні, холодні на дотик, зниження больової чутливості за типом "рукавичок". Для якого захворювання характерні ці клінічні прояви?
a. Системної склеродермії
*b. Вібраційної хвороби
c. Пневмоконіозу
d. Ревматоїдного артриту
e. Цукрового діабету

13. Для механічного видалення (вимивання) сірчаної пробки з вуха пацієнта необхідно підготувати оснащення, що включає: шприц Жане, лоток, стерильні марлеві серветки та 0,02 р-н фурациліну. Який із нижченаведених станів є протипоказанням до проведення процедури механічного вимивання сірчаної пробки?
*a. Перфорація барабанної перетинки
b. Опік вушної раковини
c. Відмороження вушної раковини
d. Зовнішній отит
e. Звуження слухових проходів

14. Для якого захворювання характерний такий симптомокомплекс: "маскоподібне обличчя", кисетоподібні складки навколо рота, синдром Рейно?
a. Гострої ревматичної гарячки
b. Червоного системного вовчака
c. Вузликового періартеріїту
*d. Системної склеродермії
e. Ревматоїдного артриту

15. Укажіть основний метод пренатальної інвазивної діагностики для виявлення генетичної патології у плода, ДНК-діагностики, каріотипування на ранніх термінах гестації шляхом біопсії плаценти.
*a. Дослідження ворсин хоріона
b. Ультразвукове дослідження
c. Амніоцентез
d. Кордоцентез
e. -

16. Пацієнту після гастректомії в післяопераційному періоді призначено парентеральне харчування. Який спосіб введення білкових розчинів потрібно обрати в цьому разі?
a. Ректальний
*b. Внутрішньовенний
c. Внутрішньом'язовий
d. Пероральний
e. Інгаляційний

17. У породіллі на 4-ту добу після пологів з’явилися ознаки гіпогалактії, грудне молоко виділяється в незначній кількості. Дитина неспокійна, погано спить. Яка тактика є найдоцільнішою для стимуляції лактації?
a. Порекомендувати фітозасоби для підвищення лактації
b. Призначити дитині адаптовану молочну суміш
c. Обмежити кількість прикладань до грудей до 3 разів на добу
d. Запропонувати лише нічні годування
*e. Збільшити частоту прикладань дитини до грудей

18. У чоловіка віком 35 років після контакту із хлорофосом під час польових робіт з'явилися такі симптоми: сльозотеча, посилене слиновиділення, нудота та блювання, біль у животі, діарея, зниження гостроти зору. Об'єктивно спостерігається: пацієнт перебуває у стані психомоторного збудження, мовлення ускладнене, зіниці звужені, пульс - 48/хв, АТ - 130/80 мм рт. ст. Для якого патологічного стану характерні вказані симптоми? Отруєння якою речовиною, найімовірніше, спричинило появу вказаних симптомів?
a. Хлорорганічними сполуками
b. Ртуттю
c. Нітратами
d. Метанолом
*e. Фосфорорганічними сполуками

19. У пацієнта, який хворіє на рак легень, розвинулася легенева кровотеча. Медична сестра надає йому долікарську допомогу. Яке положення тіла потрібно забезпечити пацієнту, надаючи долікарську допомогу?
a. Сімса
b. Тренделенбурга
c. Низьке Фаулера
d. Лежачи на животі
*e. Високе Фаулера

20. Пацієнту віком 35 років встановлено діагноз: сухий плеврит. Які клінічні прояви характерні для цього захворювання?
a. Кашель із виділенням гнійного мокротиння, переважно вранці, "повним ротом"
b. Кашель із виділенням слизово-гнійного мокротиння, задишка, підвищення температури тіла до субфебрильних цифр
c. Стискальний біль за грудниною з іррадіацією в ліву руку, що триває близько 5 хв
*d. Біль у грудній клітці, що посилюється під час глибокого вдиху та нахилах тулуба в протилежний бік
e. Експіраторна задишка, кашель із виділенням склоподібного в'язкого мокротиння

21. У пацієнта на тлі перебігу гострого інфаркту міокарда раптово погіршився загальний стан, посилився біль у серці, виникла різка слабкість. Об'єктивно спостерігається: свідомість сплутана, акроціаноз, холодний липкий піт, АТ - 70/30 мм рт. ст., пульс - 110/хв, слабкого наповнення. Яке ускладнення розвинулося в пацієнта?
a. Нестабільна стенокардія
*b. Кардіогенний шок
c. Тромбоемболія легеневої артерії
d. Серцева астма
e. Набряк легень

22. Чоловік віком 35 років після падіння з висоти скаржиться на виражений біль у ділянці правого плеча. Під час об'єктивного обстеження медичний працівник виявив абсолютні об'єктивні ознаки (симптоми) перелому кістки. Укажіть одну з них.
a. Блідість шкіри
b. Гіперемія шкіри
c. Набряк шкіри
d. Локальний біль
*e. Кісткова крепітація

23. Пацієнта віком 65 років шпиталізовано до лікарні з попереднім діагнозом: неспецифічний виразковий коліт. Яка діагностична процедура найдоцільніша для підтвердження діагнозу?
a. Холецистографія
*b. Колоноскопія
c. Фіброгастроскопія
d. Лапароскопія
e. Цистоскопія

24. У пацієнтки віком 52 роки після фізичного навантаження виник напад стенокардії. Який основний клінічний прояв цього захворювання?
a. Експіраторна задишка
*b. Стискальний біль за грудниною
c. Кашель із виділенням пінистого рожевого мокротиння
d. Набряки на нижніх кінцівках
e. Інспіраторна задишка

25. У пацієнтки на тлі перебігу гострого інфаркту міокарда раптово погіршився стан: з'явилися задишка, кашель із виділенням рожевого пінистого мокротиння, клекітливе дихання. Об'єктивно спостерігається: загальний стан тяжкий, шкіра бліда, пульс - 86/хв, слабкого наповнення, АТ - 100/60 мм рт. ст. Укажіть першочерговий захід невідкладної допомоги в цьому разі.
a. Фізіотерапевтичні процедури
b. Інгаляція сальбутамолу
c. Антибіотикотерапія
d. Інгаляційне введення гормональних препаратів
*e. Киснева терапія

26. У пацієнта, який хворіє на хронічну ниркову недостатність, швидкість клубочкової фільтрації становить 14 мл/хв. До якої лікувальної процедури необхідно підготувати пацієнта в цьому разі?
a. Лапароцентезу
b. Шунтування
*c. Гемодіалізу
d. Літотрипсії
e. Фонофорезу

27. До гастроентеролога звернулася пацієнтка віком 65 років, яка довгий час хворіє на виразкову хворобу шлунка. Пацієнтка скаржиться на відчуття розпирання і тяжкості в ділянці шлунка, відрижку, що виникає після вживання м'ясної їжі, загальну слабкість і швидку втомлюваність, значне зниження маси тіла (за два місяці - на 10 кг). У периферичній крові виявлено ознаки анемії. Для якого захворювання характерні вказані клінічні прояви?
*a. Раку шлунка
b. Гострого панкреатиту
c. Раку нирки
d. Гострого гастроентероколіту
e. Хронічного холециститу

28. Сестра медична інструктує пацієнта, який хворіє на бронхіальну астму, щодо користування індивідуальним аерозольним інгалятором. Яку дію має виконати пацієнт перед тим, як натиснути на дно інгалятора і вдихнути лікарський засіб, щоб забезпечити його кращу ефективність?
*a. Глибокий видих (поза інгалятор)
b. Глибокий вдих
c. Затримати дихання
d. Зайняти горизонтальне положення
e. Очистити носову порожнину

29. Як називається метод неінвазивного дослідження функції зовнішнього дихання, що проводиться для оцінки стану легень та бронхів, діагностики захворювань дихальної системи та контролю їх лікування?
a. УЗД легенів
*b. Спірографія
c. Бронхоскопія
d. Оглядова рентгенографія органів грудної клітки
e. Шкірні алергологічні тести

30. Пацієнтці, яка хворіє на хронічну недостатність кровообігу, для зменшення набряків призначено сечогінні лікарські засоби. Який із нижченаведених методів є найбільш інформативним для оцінки ефективності дії призначених сечогінних препаратів?
a. Вимірювання нічного діурезу
b. Вимірювання артеріального тиску
c. -
*d. Визначення водного балансу
e. Підрахунок кількості сечовипускань за добу

31. Пацієнту віком 50 років, у якого триває затяжне і тяжке загострення бронхіальної астми, призначено інгаляційне введення лікарських засобів. Який із нижченаведених пристроїв використовується для забезпечення ефективного введення ліків, спрямовуючи їх безпосередньо у верхні та нижні дихальні шляхи?
*a. Небулайзер
b. Пікфлоуметр
c. Пульсоксиметр
d. Спірометр
e. Пневмотахометр

32. Жінка віком 19 років, яка перебуває на 37-му тижні вагітності, цікавиться методом епідуральної аналгезії для полегшення болю під час фізіологічних пологів. Проінформуйте жінку щодо можливих наслідків, які можуть виникнути у разі застосування цього методу знеболювання.
a. Збільшення ризику розвитку прееклампсії
b. Негативний вплив на серцебиття плода
c. Збільшення ризику розвитку еклампсії
*d. Подовження другого періоду пологів
e. Гіперстимуляція яєчників

33. У жінки віком 55 років раптово виник напад стенокардії. Для зняття нападу вона застосувала препарат, після приймання якого у неї виникли головний біль, почервоніння обличчя та тахікардія. Для якого препарату характерні такі побічні ефекти?
*a. Нітрогліцерину
b. Верапамілу
c. Розувастатину
d. Торасеміду
e. Метапрололу

34. У пацієнта, який хворіє на цироз печінки, розвинувся асцит. Яку пункцію йому доцільно провести для видалення патологічного вмісту (зайвої рідини) з черевної порожнини?
a. Плевральну
b. Люмбальну
c. -
d. Стернальну
*e. Абдомінальну

35. У породіллі через дві доби після пологів розпочалася кровотеча зі статевих шляхів, крововтрата досягла 500 мл і продовжується. Пацієнтка скаржиться на слабкість, пітливість. Об'єктивно спостерігається: слизові оболонки бліді, пульс - 95/хв, слабкого наповнення, АТ - 100/60 мм рт. ст. Під час пальпації матки через передню черевну стінку визначається, що вона щільна, дно розташоване на рівні пупка. Укажіть причину вторинної (пізньої) післяпологової кровотечі.
*a. Затримка частин плаценти в порожнині матки
b. Розрив промежини
c. Розрив матки
d. Порушення згортальної системи крові
e. Розрив шийки матки

36. Пацієнтка віком 30 років скаржиться на появу в лівій пахвовій ділянці щільного болючого утворення багряно-червоного кольору, озноб, головний біль, підвищення температури тіла. Під час пальпації утворення спостерігається симптом флуктуації. Для якого захворювання характерні вказані клінічні прояви?
a. Фурункулу
b. Сикозу
c. Карбункулу
d. Остеомієліту
*e. Гідраденіту

37. Пацієнт віком 65 років хворіє на хронічний гепатит. Який із нижченаведених симптомів свідчить про розвиток у пацієнта синдрому холестазу?
a. Тризм жувальних м'язів
*b. Свербіж шкіри
c. Біль у кістках
d. Шум у вухах
e. Екзофтальм

38. Вагітна жінка віком 25 років перебуває на обліку в жіночій консультації. Вагітність перша, протікає без ускладнень. На 38-му тижні вагітності, вона помітила, що зі статевих шляхів відійшов згусток в'язкого тягучого слизу, і негайно звернулася до жіночої консультації. Укажіть подальшу тактику ведення цієї пацієнтки.
a. Забезпечити лікування в денному стаціонарі
*b. Порекомендувати продовжити планові візити до жіночої консультації до настання регулярних перейм
c. Виписати направлення для шпиталізаціїї до хірургічного відділення
d. Спостерігати за станом вагітної жінки в оглядовому кабінеті жіночої консультації впродовж години
e. Негайно шпиталізувати до пологового відділення

39. Який із нижченаведених факторів має найбільший вплив на стан дихальних шляхів і може значно зменшити ризик загострень хронічного бронхіту у пацієнта та покращити його загальне самопочуття?
a. Зволоження повітря в приміщенні
b. Використання засобів для чищення повітря
c. Підвищення фізичної активності
d. Нормалізація маси тіла
*e. Відмова від тютюнопаління

40. У жінки на 35-му тижні вагітності з'явилися різкий біль у животі та незначні кров'янисті виділення зі статевих шляхів. Об'єктивно спостерігається: блідість шкіри, пульс - 100/хв, АТ - 100/60 мм рт. ст. Матка напружена, болюча. Положення плода поздовжнє, голівка передлежить над площиною входу в малий таз, серцебиття плода ритмічне, 160/хв. Який патологічний стан розвинувся у жінки?
a. Загроза розриву матки
b. Розрив матки, що відбувся
*c. Передчасне відшарування нормально розташованої плаценти
d. Неповне передлежання плаценти
e. Аборт у ходу

41. Пацієнтка віком 56 років після вживання гострої їжі відчула різкий біль у правому підребер'ї, що супроводжувався нудотою, блюванням і здуттям живота. Об'єктивно спостерігається: шкіра бліда, пульс - 100/хв, АТ - 110/70 мм рт. ст., язик сухий, вкритий білим нальотом, живіт помірно здутий, болючий у правому підребер'ї, позитивні симптоми Ортнера і Кера. Яка група препаратів використовується для полегшення стану пацієнтки?
a. Гепатопротектори
b. Антиагреганти
c. Антибіотики
*d. Спазмолітики
e. Снодійні

42. Пацієнт скаржиться на часткову втрату чутливості в правій нижній кінцівці після внутрішньом'язового введення лікарського засобу у правий сідничний м'яз. Яка анатомічна структура, найімовірніше, зазнала ушкодження внаслідок порушення техніки виконання ін'єкції?
a. Стегнова артерія
b. Клубова кістка
c. Стегновий нерв
d. Зовнішня клубова артерія
*e. Сідничний нерв

43. У пацієнта з діагнозом: цироз печінки - виникла кровотеча з варикозно розширених вен стравоходу. Який із нижченаведених медичних приладів використовується для досягнення гемостазу у разі кровотечі з варикозно розширених вен стравоходу та кардіального відділу шлунка?
a. Діатермокоагулятор
b. Ґудзиковий зонд
c. Шлунковий зонд
d. Катетер Фолея
*e. Зонд Блекмора

44. Жінці віком 48 років після комплексного обстеження встановлено діагноз: ендемічний зоб. Укажіть найпоширеніший фактор розвитку цього захворювання.
a. Дефіцит кальцію в продуктах харчування
b. Надлишкове споживання харчових продуктів, що містять йод
c. Надлишкове споживання кухонної солі
d. Недостатнє надходження заліза до організму
*e. Недостатнє споживання йоду з їжею та водою

45. Укажіть групу лікарських засобів, що використовується у лікуванні пацієнтів, які хворіють на атеросклероз, з метою зниження рівня холестерину в крові та нормалізації ліпідного профілю.
a. Антиагреганти
*b. Статини
c. Інгібітори АПФ
d. Антикоагулянти
e. \beta-адреноблокатори

46. Для якого захворювання характерні такі результати аналізу сечі пацієнта: сеча каламутна, з осадом і пластівцями, лейкоцитурія, бактеріурія, протеїнурія (концентрація білка менше 1 г/л)?
a. Хронічного гломерулонефриту
b. Гострої ниркової недостатності
c. Гострого гломерулонефриту
*d. Гострого пієлонефриту
e. Сечокам'яної хвороби

47. У вагітної жінки віком 28 років раптово розпочався судомний напад. Об'єктивно спостерігається: свідомість відсутня, АТ - 170/110 мм рт. ст., сатурація - 90. Під час зовнішнього акушерського обстеження виявлено: висота стояння дна матки визначається на рівні, що відповідає 37-му тижню вагітності. Яке положення тіла треба надати пацієнтці після стабілізації стану під час транспортування до лікувального закладу?
a. На животі
b. Сидячи
*c. На лівому боці
d. На спині
e. На правому боці

48. У жіночій консультації вагітній жінці проведено пельвіометрію. Який розмір жіночого таза враховується у діагностиці (визначенні ступеня звуження) анатомічно вузького таза?
*a. Справжня кон'югата
b. Зовнішня кон'югата
c. Міжвертлюгова відстань
d. Міжостьова відстань
e. Міжгребенева відстань

49. Пацієнт віком 38 років скаржиться на сильний різкий нападоподібний біль у ділянці правого підребер'я, що іррадіює в праву ключицю та плече, гіркоту в роті, нудоту, блювання жовчю. В анамнезі: жовчнокам'яна хвороба. Об'єктивно спостерігається: пацієнт неспокійний, язик обкладений жовтим нальотом, іктеричність склер та шкірних покривів, пульс - 82/хв, ритмічний, АТ - 110/70 мм рт. ст. Який патологічний стан розвинувся в пацієнта?
*a. Печінкова коліка
b. Гострий гастрит
c. Ниркова коліка
d. Гострий панкреатит
e. Кишкова коліка

50. Пацієнта віком 35 років шпиталізовано до лікарні зі скаргами на раптовий, дуже інтенсивний ("кинджальний") біль в епігастрії, що швидко поширився по всьому животу. Загальний стан важкий, шкіра бліда, вкрита холодним потом. Живіт напружений, дошкоподібний, різко болючий при пальпації, позитивний симптом Щоткіна-Блюмберга. В анамнезі: виразкова хвороба дванадцятипалої кишки. Яке ускладнення виразкової хвороби, найімовірніше, розвинулося в пацієнта?
a. Пенетрація виразки
b. Стеноз пілоричної частини шлунка
*c. Перфорація виразки
d. Шлунково-кишкова кровотеча
e. Малігнізація виразки

51. Який метод дослідження дає можливість провести транцервікальний огляд нижнього полюса плодового міхура, визначати характер навколоплідних вод, особливостей плодових оболонок і стану плода?
a. Кольпоскопія
b. Цервікоскопія
c. Гістероскопія
*d. Амніоскопія
e. Лапароскопія

52. Чоловіка вкусив пес, який, імовірно, був хворий на сказ. Який із нижченаведених симптомів може спостерігатися у пацієнта вже в продромальному періоді захворювання?
a. Фотофобія
b. Паралічі
c. Гіперсалівація
d. Аерофобія
*e. Гіперестезії

53. У роділлі триває перший період фізіологічних пологів, латентна фаза. Термін вагітності - 39 тижнів, вагітність ІІ, пологи ІІ. Як часто потрібно вислуховувати серцебиття для оцінки стану плода?
a. З інтервалом 10 хв
*b. Кожні 30 хв
c. Раз на 1 год
d. Кожні 15 хв
e. З інтервалом 20 хв

54. У пацієнта віком 35 років спостерігаються симптоми туберкульозу: тривалий кашель, субфебрильна температура тіла, зниження маси тіла, нічна пітливість. Укажіть інноваційний молекулярно-генетичний тест, що забезпечує швидкий автоматизований результат у виявленні генів збудника туберкульозу.
a. Western blot
b. ELISA
*c. GeneXpert
d. FISH
e. Sanger sequencing

55. Пацієнт віком 43 роки скаржиться на задишку, колючий біль та відчуття скутості в грудній клітці, кашель із виділенням гнійного мокротиння, загальну слабкість. З анамнезу відомо, що пацієнт довгий час працює у гірничорудній промисловості з видобутку корисних копалин, що залягають у породі, яка містить кварц. Об'єктивно спостерігається: температура тіла - 37,2^oС, ЧД - 26/хв, пульс - 90/хв, АТ - 130/80 мм рт. ст. Перкуторно у легенях визначаються ділянки коробкового та притупленого звуку. Аускультативно вислуховується ослаблене везикулярне дихання та дрібнопухирчасті вологі хрипи. Для якого захворювання характерні вказані клінічні прояви?
*a. Силікозу
b. Сухого плевриту
c. Гострого бронхіту
d. Пневмонії
e. Антракозу

56. У пацієнта, який перебуває в реанімаційному відділенні, спостерігається хвилеподібна зміна амплітуди дихання з паузами між хвилями 40-50 с. Укажіть патологічний тип дихання.
a. Гаспінг
b. Куссмауля
*c. Чейна-Стокса
d. Тахіпное
e. Біота

57. У пацієнта одразу після введення вакцини з'явилися різка слабкість, запаморочення, прискорене серцебиття, утруднення дихання, відчуття страху смерті, шум у вухах. Об'єктивно спостерігається: шкіра бліда, вкрита холодним потом, дихання часте, поверхневе, пульс - 120/хв, слабкого наповнення, АТ - 70/30 мм рт. ст. Який патологічний стан розвинувся в пацієнта?
*a. Анафілактичний шок
b. Гіповолемічний шок
c. Кардіогенний шок
d. Напад бронхіальної астми
e. Набряк Квінке

58. Який метод лікування доцільно запропонувати пацієнтці з неускладненою формою жовчнокам'яної хвороби, у якої під час обстеження виявлено одиничні невеликі холестеринові камені в жовчному міхурі, придатні для руйнування без ризику обструкції?
a. Гепатопротекторну терапію
*b. Ударно-хвильову літотрипсію
c. Електрофорез жовчного міхура з магнію сульфатом
d. Жовчогінну терапію
e. Холецистектомію

59. У роділлі, яка народжує вдруге, триває другий період фізіологічних пологів. Під час прорізування голівки після потуги зареєстровано, що частота серцевих скорочень плода становить 80/хв. Укажіть подальшу тактику ведення пологів у цьому разі.
*a. Провести епізіотомію під місцевою анестезією
b. Накласти акушерські щипці
c. Негайно провести кесарів розтин
d. Увести епінефрин 0,01 мг/кг
e. Продовжити очікувальну тактику

60. Як називається процедура, що полягає у введенні розчинів лікарських засобів через порожнину матки в маткові труби для визначення їх прохідності або з лікувальною метою?
a. Гістероскопія
b. Пертубація
*c. Гідротубація
d. Кольпоскопія
e. Лапароскопія

61. Пацієнтка скаржиться на зміну гостроти зору, двоїння в очах, погіршення сну, пітливість, дратівливість, зменшення маси тіла за збереженого апетиту. Об'єктивно спостерігається: тремор рук і тіла, пульс - 110/хв, екзофтальм, збільшення розмірів щитоподібної залози. Попередній діагноз: дифузний токсичний зоб. Який із нижченаведених факторів посідає перше місце серед можливих причин розвитку цього захворювання?
*a. Психотравма
b. Переохолодження
c. Порушення дієти
d. Шкідливі звички
e. Куріння

62. Лікар-педіатр ЦПМСД встановив восьмирічній дитині діагноз: скарлатина. Який документ необхідно заповнити для облiку цього захворювання?
a. Медичну карту амбулаторного хворого
b. Медичну карту стацiонарного хворого
c. Контрольну карту диспансерного нагляду
d. Журнал реєстрації амбулаторних пацієнтів
*e. Екстрене повiдомлення про iнфекцiйне захворювання

63. Пацієнт віком 60 років скаржиться на пекучий біль за грудниною з іррадіацією в ліву руку та ліву лопатку, що виник годину тому. Двічі приймав нітрогліцерин, проте біль не минув. Об'єктивно спостерігається: пацієнт перебуває у стані психомоторного збудження, наляканий, шкіра бліда, пульс - 88/хв, ритмічний, АТ - 130/70 мм рт. ст. Для якого патологічного стану характерні ці симптоми?
a. Кардіогенного шоку
b. Нападу стенокардії
*c. Інфаркту міокарда
d. Колапсу
e. Гіпертензивного кризу

64. Для якого ендокринного захворювання характерна поява у пацієнта таких очних симптомів: екзофтальм, рідке моргання (симптом Штельвага), відставання верхньої повіки від райдужки під час переведення погляду вгору (симптом Грефе), блиск очей (симптом Крауса)?
a. Аутоімунного тиреоїдиту
*b. Дифузного токсичного зоба
c. Гіпотиреозу
d. Нецукрового діабету
e. Цукрового діабету

65. В якому терміні вагітності доцільно шпиталізувати жінку до акушерського закладу охорони здоров'я для попередження переношування вагітності, за умови неускладненого її перебігу?
*a. 41 тиждень
b. 35 тижнів
c. 39 тижнів
d. 37 тижнів
e. 42 тижні

66. Пацієнту віком 32 роки встановлено діагноз: хронічний пієлонефрит. Яка з нижченаведених лікарських рослин має сечогінні властивості та може використовуватися як фітотерапевтичний засіб для лікування інфекцій сечовивідних шляхів?
a. Ехінацея пурпурова
b. Подорожник великий
c. Мати-й-мачуха
*d. Хвощ польовий
e. Меліса лікарська

67. У пацієнтки напад бронхіальної астми минув після застосування інгаляційного глюкокортикоїдного препарату та завершився виділенням в'язкого мокротиння. Укажіть характер мокротиння в цьому разі.
a. "Іржаве"
*b. Склоподібне
c. У вигляді "малинового желе"
d. Гнійне
e. Із прожилками крові

68. Під час внутрішньовенного введення розчину антибіотика у пацієнта раптово виникли такі симптоми: відчуття жару та стиснення в грудях, задишка. Об'єктивно спостерігається: блідість шкірних покривів, рясна пітливість, АТ - 80/60 мм рт. ст., пульс ниткоподібний. Який лікарський засіб потрібно застосувати насамперед для надання невідкладної допомоги пацієнту?
a. Парацетамол
*b. Епінефрин
c. Цетиризин
d. Хлоропірамін
e. Лоратадин

69. У пацієнта після вживання лісових горіхів раптово виникли захриплість голосу, "гавкаючий кашель", утруднене дихання. Об'єктивно спостерігається: пацієнт стривожений, шкіра обличчя ціанотична, повіки та губи набряклі, щільні на дотик, свербежу немає, пульс - 84/хв, ритмічний, АТ - 110/70 мм рт. ст. Який патологічний стан розвинувся в пацієнта?
a. Кропив'янка
b. Аспірація стороннього тіла
*c. Набряк Квінке
d. Дифтерійний круп
e. Анафілактичний шок

70. Операційна сестра медична комплектує стерилізаційний бікс та укладає все необхідне (операційну білизну, халати, перев'язувальний матеріал та ін.) для роботи перев'язувального кабінету або малої операційної протягом одного робочого дня. Як називається такий вид укладки?
a. Цілеспрямована
b. Видова
*c. Універсальна
d. -
e. Спеціалізована

71. Пацієнту, який лікується в урологічному відділенні, призначено дослідження сечі за методом Зимницького. Яке співвідношення денного діурезу до нічного в нормі?
a. 1:1
*b. 3:1
c. -
d. 1:4
e. 1:3

72. Чоловік віком 49 років скаржиться на біль у грудній клітці та утруднене дихання. Після первинного обстеження встановлено попередній діагноз: ексудативний плеврит. Яка діагностична процедура найдоцільніша для підтвердження діагнозу та подальшого планування лікування?
a. Бронхоскопія
b. Стернальна пункція
*c. Торакоцентез
d. Спірометрія
e. Абдомінальна пункція

73. Пацієнтка скаржиться на ранкову скутість, деформацію і постійний біль у дрібних суглобах, зниження фізичної активності. Об'єктивно спостерігається: симетричні згинальні контрактури дрібних суглобів. На рентгенограмі кисті й зап'ястка - ерозії та виражений остеопороз безпосередньо прилеглих до суглоба кісток, анкілоз. Для якого захворювання це характерно?
*a. Ревматоїдного артриту
b. Ревматичного поліартриту
c. Деформуючого остеоартрозу
d. Системного васкуліту
e. Системного червоного вовчака

74. Пацієнтка, яка хворіє на хронічну серцеву недостатність, скаржиться на наростаючу задишку під час звичайних фізичних навантажень, часте серцебиття, підвищену втомлюваність та знижену працездатність. Добовий діурез становить 400 мл. На якій частині тіла насамперед виникатимуть набряки у пацієнтки?
a. Поперековій ділянці
*b. Нижніх кінцівках
c. Кистях рук
d. Обличчі
e. Животі

75. До лікаря-дерматолога звернулася пацієнтка зі скаргами на появу висипань на кистях рук. Після обстеження їй встановлено діагноз: справжня екзема в стадії мокнуття. Яка лікарська форма (форма випуску) препаратів рекомендована для місцевого лікування цього захворювання?
a. Паста
b. Крем
*c. Розчин
d. Гель
e. Мазь

76. Для якого клінічного варіанта інфаркту міокарда характерні відсутність больового синдрому та наявність сухого кашлю і прогресуючої задишки?
*a. Астматичного
b. Церебрального
c. Аритмічного
d. Ангінозного
e. Гастралгічного

77. Пацієнту віком 65 років встановлено діагноз: артеріальна гіпертензія. Підвищення рівня якого біохімічного показника в крові може свідчити про ураження одного з органів-мішеней у разі цього захворювання?
*a. Креатиніну
b. Загального білірубіну
c. Глюкози
d. Загальних ліпідів
e. Лужної фосфатази

78. Пацієнту, який страждає на цукровий діабет 1-го типу, сестра медична пояснює методи та способи інсулінотерапії. Який медичний пристрій забезпечує безперервне підшкірне введення інсуліну в автоматичному режимі?
a. Інфузомат
b. Шприц-дозатор
c. Інсулінова ручка
d. Внутрішньокісткова канюляція
*e. Інсулінова помпа

79. У жінки віком 42 роки, яка впродовж 10-ти років хворіє на артеріальну гіпертензію, після емоційного перенавантаження виникли головний біль, почуття тривоги, сухість у роті. Об'єктивно спостерігається: свідомість ясна, тремор рук, гіперемія обличчя, підвищена вологість шкіри, рухових розладів не виявлено, АТ - 220/120 мм рт. ст., пульс - 110/хв. Глюкоза крові - 4,7 ммоль/л. Яке ускладнення розвинулося у пацієнтки?
*a. Гiпертензивний криз
b. Iшемiчний iнсульт
c. Гiпоглiкемiчна кома
d. Гiперглiкемiчна кома
e. Геморагічний інсульт

80. Пацієнт відчув раптовий біль за грудниною та стиснення у грудях. Сестра медична, надаючи невідкладну допомогу, звільнила його від тиснучого одягу, порекомендувала прийняти під язик таблетку нітрогліцерину, викликала лікаря. Який патологічний стан розвинувся у пацієнта?
a. Гіпертензивний криз
b. Колапс
c. Напад бронхіальної астми
*d. Напад стенокардії
e. Кардіогенний шок

81. Сестра медична готує доповідь щодо профілактики внутрішньолікарняної інфекції (ВЛІ). Який найпоширеніший шлях передачі ВЛІ?
a. Внутрішньоутробний
*b. Контактний
c. Трансплацентарний
d. Статевий
e. Трансмісивний

82. Укажіть період пологів, який починається з моменту повного розкриття шийки матки і закінчується народженням плоду через природні пологові шляхи.
*a. Другий
b. Третій
c. Четвертий
d. Перший
e. -

83. Пацієнту віком 30 років встановлено діагноз: псоріаз. Який специфічний клінічний прояв вказуватиме на стадію (фазу) захворювання?
*a. Симптом Кебнера
b. Кільцеподібна еритема
c. Симптом Нікольського
d. Плями Бельського-Філатова-Копліка
e. Висип у вигляді "метелика"

84. Чоловіку віком 34 роки встановлено попередній діагноз: менінгококовий менінгіт та з діагностичною метою призначено спинномозкову пункцію. Який медичний інструмент треба підготувати сестрі медичній для проведення цієї процедури?
a. Голку Касирського
b. Біопсійну голку
c. Троакар
d. Голку Дюфо
*e. Голку Біра

85. У чоловіка віком 40 років унаслідок падіння з висоти стався перелом кісток передпліччя. Укажіть одне з ранніх ускладнень, що може виникнути у разі закритих переломів довгих трубчастих кісток.
a. Контрактури
b. Укорочення кінцівки
c. Анкілоз
d. Некроз кістки
*e. Жирова емболія

86. Під час виконання внутрішньом'язової ін'єкції сестра медична ввела голку шприца в м'яз на всю довжину, внаслідок чого вона зламалася так, що навіть не видно її кінчика. Оберіть найоптимальніший метод видалення голки з м'яза в цьому разі.
a. Прикласти мазь Вишневського до місця уколу
b. Спробувати витягнути голку пальцями
*c. Провести хірургічне втручання для видалення голки
d. Спробувати витягнути голку, скориставшись магнітом
e. Видалити голку за допомогою хірургічного пінцета

87. Укажіть частий побічний ефект, що може розвинутися у пацієнта під час внутрішньовенного введення 1-го розчину нікотинової кислоти.
a. Брадикардія
b. Сонливість
c. Порушення зору
*d. Відчуття жару в тілі
e. Закреп

88. Пацієнта віком 35 років шпиталізовано до лікарні на 5-ту добу захворювання зі скаргами на сильний біль у м'язах, підвищення температури тіла до 39^oС, головний біль, пожовтіння шкіри. Об'єктивно спостерігається: язик сухий, обкладений білим нальотом, пульс - 120/хв, АТ - 80/50 мм рт. ст., тони серця приглушені, печінка виступає з-під краю реберної дуги на 3,5 см. Результати загального аналізу крові: лейкоцитоз, підвищення ШОЕ. Спостерігається зменшення добового об'єму сечі. З анамнезу з'ясувалося, що 2 тижні тому купався в озері. Для якого захворювання характерні вказані клініко-лабораторні показники?
a. Малярії
b. Бешихи
c. Гепатиту
*d. Лептоспірозу
e. ВІЛ-інфекції

89. Пацієнту терапевтичного відділення з діагностичною метою проводять дуоденальне зондування. На етапі отримання жовчі порції B йому прикладають медичну грілку під праве підребер'я. Яка основна мета її застосування в цьому разі?
a. Зменшення чутливості в ділянці правого підребер'я
b. Зменшення продукції шлункового соку для зниження кислотності
c. Зігрівання пацієнта для покращення загального стану
d. Звуження кровоносних судин для запобігання кровотечі
*e. Розширення жовчних протоків для покращення відтоку жовчі

90. У пацієнтки, якій призначено накладання гірчичників, на момент проведення процедури спостерігається підвищення температура тіла до 38,2°C. Як потрібно вчинити сестрі медичній у цьому разі?
a. Накласти гірчичники і запропонувати прийняти жарознижувальний засіб
*b. Накладати гірчичники не можна
c. Обмежити час накладання гірчичників до 5 хв
d. Накласти гірчичники, не зважаючи на обставини
e. До місця накладання гірчичників попередньо прикласти холодний компрес

91. Жінка віком 20 років скаржиться на сильний переймоподібний біль унизу живота та попереку, кров'янисті виділення зі статевих шляхів, що з'явилися після падіння. Із анамнезу відомо, що остання менструація була 4 місяці тому. Порушення менструального циклу та гінекологічні захворювання в минулому заперечує, статеве життя регулярне, без контрацепції. Об'єктивно спостерігається: дно матки визначається посередині між лобковим симфізом та пупком, матка в гіпертонусі. Виділення зі статевих шляхів кров'янисті, значні, зі згустками. Який патологічний стан, найімовірніше, розвинувся у жінки?
a. Апоплексія яєчника
*b. Аборт у ходу
c. Альгодисменорея
d. Передчасні пологи
e. Загроза переривання вагітності

92. Укажіть місце накладання електроду із зеленим маркуванням під час проведення електрокардіографії.
a. Права нога
*b. Ліва нога
c. Ліва рука
d. Права рука
e. -

93. У пацієнта віком 45 років під час огляду та об'єктивного обстеження виявлено збільшення розмірів щитоподібної залози. Укажіть основний метод дослідження, що проводиться для визначення її функції.
a. УЗД щитоподібної залози
b. Загальноклінічний аналіз сечі
c. Загальноклінічний аналіз крові
*d. Аналіз крові на тиреоїдні гормони
e. Аналіз крові на глюкозу

94. Медичний працівник проводить запис електрокардіограми пацієнту, в якого виник напад стенокардії, та виконує послідовний аналіз отриманих параметрів. Які зубці на ЕКГ в нормі є завжди негативними (від'ємними)?
a. R та P
b. R та T
c. P та T
d. -
*e. Q та S

95. Пацієнтка віком 18 років звернулася до сімейного лікаря зі скаргами на часте і болісне сечовипускання, біль у надлобковій ділянці, підвищення температури тіла до 37,4^oС. Симптоми з'явилися після переохолодження. У сечі: лейкоцитурія, еритроцити - 20-30 в полі зору мікроскопа. Для якого захворювання найхарактерніші вказані клініко-лабораторні показники?
a. Гострого аднекситу
b. Сечокам'яної хвороби
c. Полікістозу нирок
*d. Гострого циститу
e. Гострого пієлонефриту

96. П'ятирічна дитина каталася на самокаті і впала. На місці забою виникла гематома без пошкодження шкірних покривів. Які дії зменшать зону крововиливу?
a. Прикладання медичної грілки
b. Накладання зігрівального компресу
*c. Застосування міхура з льодом
d. Застосування гірчичників
e. -

97. Пацієнт віком 18 років скаржиться на підвищення температури тіла до 38,2^oC, набряк і почервоніння правої щоки. Об'єктивно спостерігається: у ділянці правої щоки визначається інфільтрат, болючий під час пальпації, шкіра над ним напружена, гіперемована, у центрі інфільтрату візуалізується стрижень у вигляді сіро-зелених мас. Який запальний процес розвинувся в пацієнта?
a. Флегмона
b. Гідраденіт
c. Абсцес
*d. Фурункул
e. Карбункул

98. Який метод контролю якості дезінфекції передбачає посів матеріалу на поживне середовище для виявлення мікрофлори?
a. Хімічний
b. Фізичний
c. Візуальний
*d. Бактеріологічний
e. Інструментальний

99. У породіллі після пологів виявлено розрив задньої спайки та стінки піхви, а також шкіри промежини довжиною 1 см, м'язи промежини неушкоджені. Укажіть ступінь розриву промежини.
a. -
b. ІV
*c. І
d. ІІ
e. ІІІ

100. Пацієнт скаржиться на підвищення температури тіла, загальну слабкість та біль у правій половині тулуба. Під час огляду на шкірі грудної клітки виявлено множинні везикули, розташовані групами вздовж VII ребра в міжреберному проміжку. Для якого з нижченаведених захворювань характерні вказані симптоми?
a. Імпетиго
b. Токсикодермії
*c. Оперізувального герпесу
d. Справжньої екземи
e. Простого герпесу

101. У пацієнта, який хворіє на хронічну ниркову недостатність, розвинулася уремія. Який із нижченаведених симптомів свідчить про розвиток цієї патології?
*a. Запах аміаку з рота
b. Підвищення температури тіла
c. Гіперемія шкірних покривів
d. Підвищення апетиту
e. Збільшення лімфатичних вузлів

102. На машинобудівному заводі проводиться позапланова перевірка у зв'язку з зафіксованим збільшенням захворюваності на пневмоконіоз серед працівників. Під час обстеження виявлено підвищену концентрацію кварцового пилу в повітрі робочої зони. Який із нижченаведених заходів є найефективнішим для зменшення ризику захворюваності співробітників на пневмоконіоз?
a. Скорочення тривалості робочої зміни
*b. Зменшення запиленості в повітрі робочої зони
c. Надання додаткових днів відпустки
d. Проведення позапланового інструктажу для працівників
e. Оптимізація температурних умов робочої зони

103. У дитячому дошкільному закладі зареєстровано спалах кору. Укажіть характер елементів висипу у разі типового перебігу періоду висипань кору.
a. Геморагічно-зірчастий
b. Петехіальний
c. Уртикарний
d. Везикульозний
*e. Плямисто-папульозний

104. У пацієнта після проведення скарифікаційної шкірної проби через 15 хв у місці нанесення алергену утворилася папула діаметром 5 мм, оточена ділянкою гіперемії. Проаналізуйте результат проби.
a. -
b. Гіперергічна
c. Сумнівна
*d. Позитивна
e. Негативна

105. У жінки віком 28 років після вживання шоколаду на шкірі тулуба та кінцівок з'явилися висипання, що супроводжуються свербежем, схожі на опіки кропивою. Об'єктивно спостерігається: на шкірі візуалізуються пухирі червоного кольору різних розмірів, температура тіла - 37,5^oC, пульс - 78/хв, АТ - 120/80 мм рт. ст. Яка група лікарських засобів використовується для лікування цього патологічного стану?
a. Антиагреганти
b. Антибіотики
c. Антидепресанти
*d. Антигістамінні
e. Антациди

106. Укажіть особливість приймання ферментних препаратів.
*a. Під час вживання їжі
b. Натщесерце
c. За 2 год до вживання їжі
d. Через 2 год після вживання їжі
e. Через 1 год після вживання їжі

107. Відповідно до призначення лікаря дитині потрібно парентерально ввести 350000 ОД антибіотика з групи цефалоспоринів III покоління. У флаконі міститься 1000 мг діючої речовини. Скільки мілілітрів розчину антибіотика потрібно ввести дитині, якщо застосувати стандартне розведення?
a. 10 мл
b. 1,5 мл
*c. 3,5 мл
d. 35 мл
e. 5 мл

108. Для якого захворювання травної системи типові такі особливості больового синдрому: біль в епігастрії з'являється натщесерце, вночі або через 3-4 год після останнього вживання їжі та зникає навіть після незначного вживання будь-яких продуктів харчування?
a. Хронічного панкреатиту
b. Хронічного холециститу
c. Хронічного атрофічного гастриту
*d. Виразкової хвороби дванадцятипалої кишки
e. Виразкової хвороби шлунка

109. Пацієнту віком 42 роки встановлено попередній діагноз: гостра ниркова недостатність. Рівень яких біохімічних показників потрібно визначити в крові для дослідження функції нирок?
*a. Креатиніну, сечовини
b. Загального білка та його фракцій
c. Білірубіну, трансаміназ
d. \alpha-амілази, трипсину
e. С-реактивного білка, сіалових кислот

110. Дитина народилася в терміні гестації 39 тижнів із масою тіла 3800 г. У неонатальному періоді спостерігалися тривала жовтяниця, пізнє відпадання пупкового канатика та повільне загоєння пупкової ранки, зниження фізіологічних рефлексів, гіпотрофія м'язів, щільні набряки на тильних поверхнях кистей та стоп, непропорційно велика голова, збільшення губ і язика. Для якого захворювання характерні вказані клінічні прояви?
a. Акромегалії
b. Дифузного токсичного зоба
c. Вродженої вади серця
d. Рахіту
*e. Вродженого гіпотиреозу

111. У пацієнта терапевтичного відділення під час об'єктивного обстеження виявлено випинання надключичних ямок. Перкуторно над легенями визначається коробковий звук. Аускультативно вислуховується жорстке дихання та сухі свистячі хрипи на видиху. Для якого захворювання характерні ці результати об'єктивного обстеження?
*a. Бронхіальної астми
b. Ексудативного плевриту
c. Раку легень
d. Пневмонії
e. Гострого бронхіту

112. Пацієнтка перебуває у відділенні інтенсивної терапії після операції. Лікар призначив введення постійного катетера Фолея для моніторингу та забезпечення дренування сечі. Для його правильної фіксації необхідно заповнити балон катетера ізотонічним розчином натрію хлориду. Яку кількість ізотонічного розчину натрію хлориду потрібно ввести в балон катетера Фолея?
a. 1 мл
b. 6 мл
*c. 10 мл
d. 8 мл
e. 2 мл

113. Який ендоскопічний метод дослідження сечового міхура використовується для діагностики захворювань, виконання біопсії, забору біологічного матеріалу та проведення лікувальних маніпуляцій?
*a. Цистоскопія
b. Холецистографія
c. Цистографія
d. Ультразвукове дослідження
e. Колоноскопія

114. Пацієнтка віком 32 роки скаржиться на загальну слабкість, підвищення температури тіла, пітливість, задишку та кашель із виділенням гнійного з неприємним запахом мокротиння у великій кількості (до 1 л на добу). Для якого захворювання характерні ці симптоми?
a. Раку легень
*b. Абсцесу легень
c. Гострого бронхіту
d. Пневмосклерозу
e. Вогнищевої пневмонії

115. Сестра медична, виконуючи призначення лікаря, вводить лікарський засіб пацієнту внутрішньом'язово. Укажіть рекомендовану швидкість введення ін'єкційного розчину в м'яз для оптимального розподілу препарату в тканинах та мінімізації ризику ускладнень.
a. 0,5 мл за 5 с
b. 1 мл за 5 с
*c. 1 мл за 10 с
d. 0,5 мл за 10 с
e. 1 мл за 1 с

116. Який найпростіший фізіотерапевтичний засіб місцевого впливу застосовується в ІІ періоді гарячки для полегшення стану пацієнта?
a. Гірчичники
*b. Міхур із льодом
c. Медичні банки
d. Зігрівальний компрес
e. Медична грілка

117. Реабілітаційна програма для збереження функції уражених суглобів у пацієнтів із ревматоїдним артритом зазвичай включає різні методи лікування. Укажіть метод, спрямований на поліпшення рухливості та функції суглобів.
a. Вакуумний масаж
*b. Механотерапія
c. Вісцеральна терапія
d. Пневмопресинг
e. Міостимуляція

118. Яка дія електричного струму виявляється у подразненні збудливих тканин організму людини, що супроводжується мимовільним скороченням м'язів?
a. Електролітична
b. Термічна
c. -
*d. Біологічна
e. Магнітна

119. У пацієнта виразкова хвороба шлунка ускладнилася шлунково-кишковою кровотечею. Який вигляд матимуть калові маси в цьому разі?
*a. Чорного кольору, дьогтеподібні
b. Зеленого кольору, водянисті
c. Коричневого кольору, нормальної консистенції
d. Знебарвлені, пастоподібні
e. Мутнувато-білого кольору, водянисті

120. Пацієнтку шпиталізовано до лікарні зі скаргами на раптовий інтенсивний біль у поперековій ділянці, що іррадіює в промежину і статеві органи, супроводжується нудотою та частими позивами до сечовипускання. Біль з'явився після тривалої тряскої їзди. Об'єктивно спостерігається: пацієнтка перебуває у стані психомоторного збудження, шкіра бліда, надмірно волога, пульс частий і слабкий. У загальному аналізі сечі: свіжі еритроцити та кристали солей. Для якого патологічного стану характерні вказані клінічні прояви?
a. Гострого аднекситу
*b. Ниркової коліки
c. Жовчної (печінкової) коліки
d. Перитоніту
e. Гострого апендициту

121. У пацієнта, який хворіє на пневмонію, на тлі швидкого (упродовж декількох годин) зниження температури тіла із 39,5^oC до 37^oC, раптово виникли загальна слабкість, запаморочення, відчуття холоду, серцебиття. Об'єктивно спостерігається: пацієнт млявий, апатичний, із зусиллям відповідає на запитання. Шкірні покриви та слизові оболонки бліді, холодний липкий піт, кінцівки холодні, дихання поверхневе, пульс - 98/хв, слабкого наповнення, АТ - 80/50 мм рт. ст. Який патологічний стан розвинувся в пацієнта?
a. Анафілактичний шок
b. Кардіогенний шок
c. Астматичний статус
*d. Колапс
e. Набряк легень

122. Як називається форма медичної документації, призначена для реєстрації режиму перебування пацієнта в стаціонарі закладу охорони здоров'я та фіксації відомостей про медикаментозне лікування, методів обстеження, фізіотерапевтичних процедур тощо?
a. Журнал обліку процедур
b. Реєстраційна генетична карта
c. Температурний листок
*d. Листок лікарських призначень
e. Консультативний висновок спеціаліста

123. Пацієнтку шпиталізовано до лікарні зі скаргами на біль у правому підребер'ї, що іррадіює в епігастральну ділянку та під праву лопатку, підвищення температури тіла. Під час опитування з'ясувалося, що жінка хворіє впродовж 3-х років, останнє загострення спровоковане вживанням жирної їжі. Об'єктивно спостерігається: біль у ділянці проєкції жовчного міхура під час пальпації, позитивний френікус-симптом. За результатами дуоденального зондування в порції В виявлено значну кількість лейкоцитів та епітеліальних клітин. Для якого захворювання характерні вказані клінічні прояви та результати додаткового методу дослідження?
a. Гострого пієлонефриту
b. Геморагічного коліту
c. Вірусного гепатиту
*d. Жовчнокам'яної хвороби
e. Виразкової хвороби шлунка

124. Старша сестра медична навчає медичний персонал її підрозділу правилам гігієни рук. Який тип нагадування на робочому місці є найліпшим для активізації уваги?
a. Конференції
b. Санбюлетні
c. Аудіоповідомлення
d. Накази
*e. Інформаційні плакати

125. Яку процедуру потрібно провести медичному працівнику після контакту з потенційно інфікованим матеріалом та зняття медичних рукавичок?
a. Миття рук із милом
*b. Гігієнічну обробку рук
c. Одягання нових рукавичок
d. Хірургічну обробку рук
e. Висушування рук

126. Пацієнту віком 37 років встановлено попередній діагноз: жовчнокам'яна хвороба. Який рентгенологічний метод дослідження застосовується для оцінки стану жовчного міхура та виявлення патологічних змін у ньому з використанням контрастної речовини?
*a. Холецистографія
b. Гастрографія
c. Іригоскопія
d. Цистографія
e. Урографія

127. Для зменшення інтенсивності спастичного болю, що супроводжує перебіг хронічного холециститу, пацієнту рекомендовано використання медичної грілки. Якою має бути температура води для заповнення грілки в цьому разі?
a. 40^oС
*b. 60^oС
c. 50^oС
d. 90^oС
e. 80^oС

128. Для профілактики якого ускладнення під час підшкірної ін'єкції олійного розчину потрібно відтягнути поршень шприца назад після проколу шкіри перед введенням препарату?
a. Повітряної емболії
b. Некрозу
c. Гематоми
*d. Медикаментозної емболії
e. Інфільтрату

129. Під час вимірювання артеріального тиску пацієнтці сестра медична звернула увагу на те, що різниця між систолічним та діастолічним тиском становить 30 мм рт. ст. Як називається цей показник?
a. Систолічний об'єм крові
b. Капілярний пульс
*c. Пульсовий тиск
d. Центральний тиск
e. Хвилинний об'єм крові

130. Пацієнту віком 35 років встановлено діагноз: ідіопатична тромбоцитопенічна пурпура (хвороба Верльгофа). Які зміни в загальному аналізі крові є найхарактернішими для цього захворювання?
*a. Тромбоцитопенія
b. Еритроцитоз
c. Ретикулоцитопенія
d. Еозинофілія
e. Лейкопенія

131. У жінки, яка хворіє на цукровий діабет 1-го типу, після введення інсуліну з'явилися загальна слабкість, головний біль, відчуття голоду, тривожність, пітливість, тремтіння рук. Об'єктивно спостерігається: свідомість збережена, пульс - 92/хв, ритмічний, АТ - 100/60 мм рт. ст. Укажіть заходи домедичної допомоги в цьому разі.
*a. Дати вжити глюкозовмісні харчові продукти (воду з цукром, грудочку цукру, сік)
b. Провести інгаляцію киснем
c. Надати пацієнтці горизонтальне положення та підняти ноги вище рівня голови
d. Увести інсулін
e. Увести кордіамін

132. Пацієнт перебуває на лікуванні в хірургічному відділенні після дорожньо-транспортної пригоди, яка сталася 2 дні тому. У ділянці стегна, в місці забою, утворилася гематома. Укажіть оптимальну лікувальну тактику, що сприятиме розсмоктуванню гематоми.
a. Застосування гірчичників
b. Іммобілізація кінцівки
c. Прикладання міхура з льодом
*d. Накладання зігрівального компресу
e. Накладання охолоджувального компресу

133. Яка з нижченаведених груп лікарських засобів використовується для етіотропного лікування хронічного пієлонефриту?
*a. Антибактеріальні
b. Антигістамінні
c. Антитромботичні
d. Нестероїдні протизапальні
e. Діуретики

134. Пацієнтка віком 45 років скаржиться на загальну слабкість, запаморочення, задишку під час фізичних навантажень, відчуття "повзання мурашок" по шкірі та утруднення під час ходьби. Об'єктивно спостерігається: блідість шкіри з лимонним відтінком, іктеричність склер, яскраво-червоний глянцевий язик з атрофією сосочків. У крові: гемоглобін - 70 г/л, колірний показник - 1,4, макроцитоз еритроцитів. В анамнезі: атрофічний гастрит. Для якого виду анемії характерні ці клінічні прояви та показники гемограми?
*a. Вітамін B_12-дефіцитної
b. Залізодефіцитної
c. Апластичної
d. Постгеморагічної
e. Гіпопластичної

135. Пацієнт, у якого триває І стадія гарячки, скаржиться на головний біль, м'язове тремтіння, мерзлякуватість, біль у м'язах, загальне нездужання. Об'єктивно спостерігається: шкіра бліда, холодна на дотик, набула вигляду "гусячої". Який найпростіший метод фізіотерапії доцільно застосовувати в І стадії гарячки для полегшення стану пацієнта?
a. Накладання охолоджувального компресу
b. Прикладання мішечків із сухим льодом на ділянку великих судин шиї
c. Прикладання міхура з льодом
*d. Застосування медичної грілки
e. Застосування гірчичників

136. Породіллі після народження плода введено 10 ОД окситоцину, процес народження посліду проведено шляхом контрольованої тракції за пуповину з контртракцією на матку. Укажіть ще один стандартний компонент повноцінного активного ведення третього періоду фізіологічних пологів.
a. Балонна тампонада матки
b. Інструментальна ревізія порожнини матки
c. -
*d. Масаж матки через передню черевну стінку
e. Пункція заднього склепіння піхви

137. Під час дослідження пульсу пацієнтки сестра медична з'ясувала, що після притискання променевої артерії до променевої кістки пульсація не припинилася. Проаналізуйте цей параметр пульсу.
a. Ниткоподібний
*b. Напружений (твердий)
c. Слабкого наповнення
d. М'який
e. Нормального наповнення

138. Пацієнт віком 37 років скаржиться на кашель із виділенням великої кiлькості мокротиння з неприємним запахом, інколи "повним ротом", задишку, перiодичне пiдвищення температури тіла та зниження працездатності. Мокротиння розшароване, гнiйно-слизового характеру. Для якого захворювання характерні вказані клінічні прояви?
a. Сухого плевриту
*b. Бронхоектатичної хвороби
c. Ексудативного плевриту
d. Негоспітальної пневмонiї
e. Гострого бронхiту

139. Для лікування подагричного артриту в стадії загострення препаратами першої лінії є швидкодіючі НПЗП (нестероїдні протизапальні препарати) у високих дозах. Укажіть особливість приймання лікарських засобів цієї групи, що дозволяє запобігти розвитку побічних ефектів на шлунково-кишковий тракт.
a. За 2 год до вживання їжі
b. Запивати невеликою кількістю води
*c. Після вживання їжі
d. Незалежно від вживання їжі
e. Натщесерце

140. Який із нижченаведених продуктів рекомендовано виключити з раціону харчування пацієнтки, яка хворіє на хронічну форму кропив’янки, для запобігання загострень хвороби?
a. Вівсянку
b. Броколі
c. Картопля
d. Кабачки
*e. Шоколад

141. У п'ятирічної дитини упродовж 2-х діб спостерігаються підвищення температури тіла до 38^oС, рідкі випорожнення зеленуватого кольору з прожилками крові, часті болючі позиви на випорожнення (тенезми). Живіт під час пальпації болючий, переважно в лівій здухвинній ділянці за ходом сигмоподібної кишки. Для якого інфекційного захворювання характерні ці клінічні прояви?
a. Холери
*b. Шигельозу
c. Сальмонельозу
d. Ротавiрусної iнфекцiї
e. Лептоспірозу

142. Під час догляду за пацієнтом, який хворіє на інфекційне захворювання, медичний працівник поєднує декілька засобів індивідуального захисту. Який предмет індивідуального захисту потрібно одягати останнім?
a. Респіратор
*b. Рукавички
c. Захисні окуляри
d. Хірургічний костюм
e. Маску

143. Які з нижченаведених лікарських засобів найчастіше викликають медикаментозну алергію?
a. Сечогінні
*b. Антибіотики
c. Ентеросорбенти
d. Проносні
e. Гіпотензивні

144. У пацієнта, який хворіє на хронічний ентерит, упродовж 5-ти діб спостерігаються часті рідкі випорожнення (до 15 разів на добу) світло-жовтого кольору зі шматочками неперетравленої їжі. Пацієнт скаржиться на загальну слабкість, головний біль, запаморочення, апатію, спрагу, значну втрату маси тіла. Який патологічний процес розвивається в організмі пацієнта?
a. Дефіцит вітаміну D
b. Гіпокальціємія
c. Гіпергідратація (затримка води)
d. Дефіцит заліза
*e. Зневоднення (дегідратація)

145. Яке дослідження проводиться для виявлення прихованої коронарної недостатності та ранньої діагностики стенокардії?
*a. Велоергометрія
b. Спірографія
c. Енцефалографія
d. Нейроміографія
e. Аудіометрія

146. Укажіть засіб, яким потрібно промити неушкоджену шкіру, у разі потрапляння на неї крові або інших потенційно небезпечних біологічних рідин.
a. Антисептиком
b. Етиловим спиртом
c. Дезінфікуючим розчином
*d. Водою з милом
e. Фізіологічним розчином

147. Пацієнтка віком 43 роки скаржиться на біль у поперековій ділянці, часте сечовипускання, озноб, підвищення температури до 38,5^oС. Під час об'єктивного обстеження виявлено позитивний симптом Пастернацького. З боку інших органів патології не виявлено. Які зміни в загальному аналізі сечі, найімовірніше, спостерігатимуться в цьому разі?
a. Гематурія (сеча кольору "м'ясних помиїв")
b. Глюкозурія
*c. Лейкоцитурія (піурія)
d. Міоглобінурія
e. Парапротеїнурія

148. Який об'єм антисептика необхідно використати для проведення однієї процедури гігієнічної обробки рук перед виконанням внутрішньовенної ін'єкції?
a. 6 мл
b. 9 мл
c. 5 мл
*d. 3 мл
e. 1 мл

149. Маніпуляційна сестра медична контролює термін стерильності матеріалу в біксі, який не був розкритий. Протягом якого часу зберігається його стерильність?
a. 1-го дня
b. 8-ми год
c. 1-го тижня
*d. 3-х діб
e. 6-ти днів

150. Для якого захворювання сечостатевої системи характерний такий симптомокомплекс: підвищення артеріального тиску, набряки, олігурія та гематурія (сеча кольору "м'ясних помиїв"?
a. Хронічного пієлонефриту
*b. Гострого гломерулонефриту
c. Гострого уретриту
d. Гострого циститу
e. Сечокам'яної хвороби

