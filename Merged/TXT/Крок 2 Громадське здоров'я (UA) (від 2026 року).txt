1. Якісне збалансоване харчування сприяє гарному самопочуттю, знижує ризик нездорового збільшення ваги та розвиток неінфекційних захворювань. Вкажіть рекомендовану Всесвітньою організацією охорони здоров'я щоденну кількість споживання овочів і фруктів для дорослих?
a. -
b. Щонайменше 500 г
c. Щонайменше 200 г
d. Щонайменше 300 г
*e. Щонайменше 400 г

2. Генеральний директор комунального некомерційного підприємства ''Міська лікарня'' провів зустріч із персоналом лікарні. На цій зустрічі були заслухані доповіді щодо результатів роботи лікарні та оцінки якості надання медичних послуг за попередній рік, а також була презентована програма роботи на наступний рік. Яка функція керівника представлена?
a. Коригування
*b. Планування
c. Організація
d. Керівництво
e. Контроль

3. Для перевірки гіпотензивного ефекту препарату відібрано 100 людей з артеріальною гіпертензією, яким призначили прийом цього препарату. Для оцінки статистичної значущості результатів буде порівняно значення систолічного артеріального тиску (САТ) до початку лікування та через тиждень після початку. Який статистичний метод потрібно використати, якщо розподіл значень САТ відрізняється від нормального?
a. U-критерій Манна-Уітні
b. Критерій Ст'юдента для пов'язаних вибірок
c. -
d. Критерій Ст'юдента для незалежних вибірок
*e. Т-критерій Вілкоксона

4. Проводиться дослідження впливу куріння на виникнення раку легень. Для цього відібрано дві групи: учасники першої - курці, учасники другої - ні. Протягом тривалого часу в учасників дослідження будуть фіксувати випадки виникнення досліджуваного захворювання. По закінченню терміну спостереження розраховують необхідні статистичні показники і роблять висновки про вплив фактора на результат. Дизайн якого дослідження описано?
a. Клінічний експеримент
b. Екологічне
*c. Когортне
d. Випадок-контроль
e. Опис серії випадків

5. На сьогодні у зв'язку із надзвичайною ситуацією, яка склалася через руйнування Каховської ГЕС, підтопленням значних територій, міграцією населення, існує загроза поширення інфекційних захворювань, спільних для людей і тварин. Укажіть одне з таких захворювань.
a. ВІЛ-інфекція
b. Гепатит В
*c. Лептоспіроз
d. Холера
e. Туберкульоз

6. Проводиться дослідження впливу куріння на виникнення раку легень. Для цього відібрано дві групи людей: учасники першої групи мають в анамнезі рак легень, учасники другої - ні. Після цього з'ясовують, хто з учасників зазнав впливу фактора, а хто ні. Потім розраховують необхідні статистичні показники і роблять висновки про вплив фактора на результат. Дизайн якого дослідження описано?
a. Екологічне
b. Когортне
c. Опис серії випадків
*d. Випадок-контроль
e. Клінічний експеримент

7. Територія порту в районі катастрофи танкера з розливом токсичних відходів хімічного виробництва знаходиться під постійним моніторингом служби з ліквідації наслідків. Постраждалих під час аварії шпиталізовано. Здорове населення порту в районі забруднення води на відстані 3 км відселено в інші райони, організована доставка води, продуктів харчування, теплих речей. Проводиться дегазація хімічних речовин на місці катастрофи, збір загиблих риби і тварин. Захворюваність населення в межах сезонних коливань. Який характер цієї надзвичайної ситуації?
a. Природний
b. Політичний
*c. Техногенний
d. Військовий
e. Соціально-політичний

8. Провести оцінку якого показника можна за допомогою Національного рахунку охорони здоров'я (НРОЗ)?
a. Прибутків
b. Вартості
*c. Витрат
d. Цін
e. -

9. Фонди соціального страхування отримували дві третіх суми внесків безпосередньо від робітників й одну третю від працедавців. Із цих коштів оплачувалися лікування, пенсії, допомога по безробіттю. Згодом ці фонди перетворилися на лікарняні каси, а потім - у страхові компанії. Для якої системи притаманний такий механізм формування фондів соціального страхування?
a. Семашка
b. Тетчер
*c. Бісмарка
d. Джорджа
e. Беверіджа

10. Пацієнтка прийшла на консультацію до сімейного лікаря. Під час прийому лікар провів із нею освітню бесіду щодо принципів раціонального збалансованого харчування, вживання алкоголю, рекомендованої фізичної активності. Укажіть, який вид профілактики проведено в цьому разі?
a. -
*b. Первинну
c. Третинну
d. Популяційну
e. Вторинну

11. Фахівцю з громадського здоров'я доручили провести аналіз захворюваності на ВІЛ-інфекцію за 10-річний період. Який вид графічного зображення найбільш доцільно використати для якісної візуалізації статистичних даних?
a. Радіальну діаграму
b. Секторну діаграму
c. Картодіаграму
*d. Лінійну діаграму
e. Діаграму розсіювання

12. Нова Зеландія оголосила надзвичайну ситуацію, оскільки циклон ''Габріель'' спричинив масштабні повені, зсуви, величезні океанські хвилі та спровокував евакуацію населення. Унаслідок катаклізмів 225 тисяч мешканців Нової Зеландії залишилися без світла, дороги зруйновані. До якого виду належить ця надзвичайна ситуація?
a. Соціального характеру
b. Воєнного характеру
c. Суспільного характеру
d. Техногенного характеру
*e. Природного характеру

13. Фахівець із громадського здоров'я на прохання сімейного лікаря проводив інформаційно-роз'яснювальну роботу з метою залучення населення до скринінгового обстеження щодо наявності серцево-судинних захворювань. Під час бесіди фахівець допоміг визначити присутнім індекс маси тіла (ІМТ), показники якого були в межах 18,5-28,9 кг/м^2. Особам, з якими показниками ІМТ, було рекомендовано звернутися до сімейного лікаря для обстеження щодо наявності фактора ризику хвороб серцево-судинної системи?
a. 20,0-22,9 кг/м^2
b. -
c. 23,0-24,9 кг/м^2
*d. 25,0-28,9 кг/м^2
e. 18,5-19,9 кг/м^2

14. Укажіть, хто з перерахованих осіб є суб'єктом збереження лікарської таємниці?
a. -
*b. Лікуючий лікар
c. Близький родич пацієнта
d. Член сім'ї пацієнта
e. Пацієнт

15. Через значне поширення серед населення області ожиріння та надлишкової маси тіла було вирішено розробити інформаційні матеріали щодо раціонального харчування. Яке рекомендоване обмеження споживання у структурі енергетичної цінності харчового раціону повинно бути включено до вказаного матеріалу?
*a. Жирів до 30%
b. Білків до 10%
c. Клітковини до 40%
d. Вуглеводів до 50%
e. -

16. У громаді було вирішено сформувати річний план вторинної профілактики хронічних неінфекційних захворювань. Які заходи серед населення громади необхідно включити до такого плану?
a. Проведення туберкулінодіагностики
b. Інформування щодо раціонального харчування
c. Організація реабілітаційних заходів після інфаркту міокарда
*d. Організація скринінгу на виявлення артеріальної гіпертензії
e. Посилення інформаційно-освітньої роботи щодо здорового способу життя

17. Представниками неурядової організації було вирішено провести адвокаційну кампанію з метою впливу на рівень поширеності неінфекційних захворювань серед мешканців громади. Із чого потрібно розпочинати цю інтервенцію відповідно до принципів адвокації?
a. З аналізу цільової аудиторії
*b. З аналізу місцевих потреб та вимог людей
c. З аналізу нормативної бази
d. З аналізу некерованих факторів ризику
e. З аналізу впливу на керовані фактори ризику

18. На виробництві цеховим лікарем було відмічено, що в групі робітників, які зловживають алкоголем та тютюнопалінням, значно знизилася продуктивність праці. До яких суспільних втрат відноситься зниження продуктивності праці на виробництві?
a. Нормативно-правових
*b. Економічних
c. Екзогенних
d. Соціальних
e. Медико-біологічних

19. Через значне поширення серед населення територіальної громади хронічних захворювань серцево-судинної системи керівництво вирішило підготувати комунікаційну стратегію з метою первинної профілактики хронічних неінфекційних захворювань. Який етап повинен бути першим при підготовці та проведенні вказаної стратегії?
a. Визначення цілей
b. Вибір каналів та механізмів реалізації
*c. Оцінка ситуації
d. Вибір цільових груп
e. Планування програми

20. До лікаря на прийом звернулася мати десятирічної дівчинки з метою оцінки здоров'я дитини. Лікар пояснив, що здоров'я людини залежить від впливу різних детермінант. Серед них важливу роль відіграють біологічні фактори. Що з нижченаведеного належить до біологічних факторів?
a. Генетичний фактор, рівень статевої зрілості, багатодітна сім'я
b. Спадковість, фізичний розвиток, гіподинамія
c. Рухова активність, спосіб життя
*d. Спадковість, конституція, рівень статевої зрілості, вік
e. Темпи росту, стан здоров'я матері, неповна сім'я

21. Яка управлінська стратегія визначена основною в політиці Всесвітньої організації охорони здоров'я у сфері громадського здоров'я в ХХІ столітті?
a. Підвищення ролі місцевих адміністрацій
b. Розвиток державного управління
c. Удосконалення діяльності Міністерства охорони здоров'я
*d. Міжгалузева взаємодія
e. Удосконалення управління системою охорони здоров'я

22. Керівник підрозділу запросив на нараду найбільш авторитетних у колективі співробітників із метою обговорення можливих варіантів графіку роботи в літній період. Укажіть стиль управління в цій ситуації.
a. Ліберальний
b. Авторитарний
c. Комбінований
*d. Демократичний
e. -

23. Яка інфекційна хвороба не входить до ''Переліку нозологічних форм інфекційних хвороб, що мають міжнародне значення''?
*a. Кір
b. COVID-19
c. Малярія
d. Холера
e. Віспа (натуральна)

24. Фахівцю із громадського здоров'я доручили сформувати цільову групу для проведення вакцинації від папіломавірусної інфекції. Яку категорію населення слід першочергово включити у вказану цільову групу?
*a. Дівчата-підлітки
b. Особи з виявленим вірусом
c. Хлопці-підлітки
d. Діти до 1 року
e. Вагітні жінки

25. Під час оцінки взаємозв'язку між віком та ожирінням існує прямий середньої сили кореляційний зв'язок. У яких межах має бути значення коефіцієнта кореляції?
a. Від (-0,70) до (-0,99)
b. Від (-0,30) до (-0,99)
c. Від (-0,70) до (+0,70)
*d. Від (+0,30) до (+0,69)
e. Від (+0,70) до (+0,99)

26. У країні, що розвивається, відзначається зростання рівня життя населення в результаті реалізації ефективної міжрегіональної національної програми. Укажіть основний індикатор економічного розвитку країни, що є найповнішим показником сумарного обсягу виробництва товарів і послуг за певний період та характеризує стан економіки в країні.
*a. Валовий внутрішній продукт (ВВП)
b. Валові приватні внутрішні інвестиції (ВПВІ)
c. Сальдо первинних доходів
d. Державні інвестиції
e. Валовий національний продукт (ВНП)

27. Досліджують сезонні коливання захворюваності на ГРВІ протягом року. Який із методів потрібно використати для візуалізації даних у цьому разі?
a. ROC-криву
*b. Радіальну діаграму
c. Лісову діаграму (forest plot)
d. Криву Каплана-Мейєра
e. Секторну діаграму

28. Із метою створення найбільш репрезентативної вибірки рекомендується відбирати учасників дослідження у випадковому порядку. Як називається процес випадкового відбору учасників та їх розподілу на експериментальну і контрольну групи?
a. Нормальний розподіл
b. Селекція
*c. Рандомізація
d. Сортування
e. Розмежування

29. За даними Державної служби статистики країни встановлено, що серед працівників охорони здоров'я 83% становлять жінки. Серед лікарів частка жінок становить 62% загальної чисельності, середнього медичного персоналу - 94%. За національним обліком, чисельність лікарів становить 57,6 тис. осіб, лікарок - 99,3 тис., медичних сестер - 294 тис., медичних братів - 19 тис. Найбільш точно охарактеризуйте стан медичної галузі країни з урахуванням гендерного аспекту.
*a. Спостерігається гендерний дисбаланс та галузева гендерна сегрегація
b. Визначається вертикальна сегрегація
c. Визначена лише галузева гендерна сегрегація
d. -
e. Присутні ознаки гендерного дисбалансу

30. Під час вивчення впливу пасивного паління на захворюваність населення на рак легенів встановлено, що показник відношення шансів становив 1,0. Який висновок із нижченаведених є правильним?
a. Знижений ризик, тобто частота впливу чинника вища в групі здорових, ніж у групі хворих
b. Підвищений ризик, тобто частота впливу чинника вища в групі хворих, ніж у групі здорових
*c. Відсутність ефекту, тобто частота впливу чинника однакова в групі хворих і в групі здорових
d. Підвищений ризик, тобто частота впливу чинника вища в групі здорових, ніж у групі хворих
e. Знижений ризик, тобто частота впливу чинника вища в групі хворих, ніж у групі здорових

31. Онкологічна патологія займає провідне місце в структурі загальної захворюваності та смертності населення. Який фактор ризику розвитку онкологічного захворювання є найсуттєвішим?
a. Стрес
*b. Тютюнопаління
c. Вірус герпесу
d. Надлишкова маса тіла
e. Старіння

32. Вірогідність розвитку, прогресування та несприятливого результату захворювань підвищують потенційно небезпечні для здоров'я фактори. Укажіть, які фактори належать до екзогенних некерованих?
a. Забруднення води, ґрунту, повітря
b. Артеріальна гіпертензія, підвищений рівень глюкози в крові
*c. Сонячна радіація, геологічні особливості ґрунту
d. Вік, стать
e. Стан медичного обслуговування населення

33. Вікова структура населення суттєво впливає на стан популяційного здоров'я та визначає потребу в послугах охорони здоров'я. Що характерно для вікової структури населення України?
*a. Велика питома вага осіб старшого віку і невелика молодого віку
b. Велика питома вага осіб працездатного і молодого віку
c. Велика питома вага осіб дитячого віку та осіб старшого віку
d. Невелика питома вага осіб дитячого віку та осіб старшого віку
e. Невелика питома вага осіб старшого віку і велика питома вага осіб молодого віку

34. Центром громадського здоров'я України запропонована ідея створення національної програми ''Здоровий спосіб життя''. Який орган державної влади повинен розглядати концепцію такої державної цільової програми та приймати рішення щодо її затвердження?
a. Міністерство охорони здоров'я України
b. Органи медичного самоврядування
*c. Кабінет Міністрів України
d. Конституційний Суд України
e. Верховна Рада України

35. Обласний департамент охорони здоров'я проводить аналіз рівня смертності немовлят в області та визначає, наскільки він залежить від керованих причин, пов'язаних із недоліками в організації медичної допомоги дітям. Який показник найбільш точно це відображає?
a. Показник смертності немовлят за календарний місяць
b. Питома вага постнатальної смертності в загальній смертності немовлят
c. Показник смертності дітей у віці до 1-го року
*d. Питома вага неонатальної смертності в загальній смертності немовлят
e. Показник перинатальної смертності в різні періоди

36. Проводиться дослідження щодо оцінки впливу куріння на систолічний артеріальний тиск (САТ). Відібрано 2 гомогенні вибірки по 100 осіб у кожній, перша група - курці, друга - ні. Який статистичний тест необхідно використати для оцінки достовірності відмінностей отриманих результатів, якщо розподіл значень САТ відрізняється від нормального?
a. Критерій Ст'юдента для пов'язаних вибірок
b. T-критерій Вілкоксона
*c. U-критерій Манна-Уітні
d. -
e. Критерій Ст'юдента для незалежних вибірок

37. Всесвітня організація охорони здоров'я (ВООЗ) надає Україні інструкції та методологічні рекомендації щодо впровадження сучасних технологій лікування, реформування національної системи охорони здоров'я, впровадження нових методів та форм профілактики захворювань. Яку функцію ВООЗ виконує в цьому разі?
a. Планування
*b. Наукового супроводу
c. Посередницьку
d. Мотиваційну
e. Організаційну

38. У 2022 році в регіоні було зареєстровано зниження рівня вакцинації дітей за календарем щеплень, у зв'язку з чим вирішено організувати програму підтримки імунопрофілактики в суспільстві. Що повинно стати першим кроком для налагодження ефективної підтримки імунопрофілактики серед населення регіону?
*a. Проведення ситуаційного аналізу в області
b. Підвищення кваліфікації працівників охорони здоров'я
c. Налагодження доброзичливих відносин із населенням
d. Залучення засобів масової інформації
e. Проведення інформаційно-освітньої роботи серед батьків

39. Індекс людського розвитку - це інтегральний показник, що розраховується щорічно для міждержавного порівняння і вимірювання рівня життя, грамотності, освіченості та довголіття, як основних характеристик людського потенціалу досліджуваної території. Укажіть показник, який застосовується для підрахунку індексу розвитку людського потенціалу.
a. Якість життя
b. Стиль життя
*c. Очікувана тривалість життя населення країни
d. Рівень реальних доходів населення
e. Умови життя

40. Під час соціологічного дослідження було проведено опитування певної категорії населення щодо обізнаності у поведінкових факторах ризику виникнення неінфекційних захворювань. Що з нижченаведеного належить до поведінкових факторів ризику?
a. Забруднення навколишнього середовища
b. Психологічне середовище в колективі
c. Рівень доходів
*d. Споживання недостатньої кількості овочів та фруктів
e. Вік та стать

41. Комунальне некомерційне підприємство ''Міська поліклініка'' подало заяву до Головної акредитаційної комісії щодо проведення акредитації. Який із нижченаведених документів обов'язково у двомісячний термін із дня подання заяви повинна розглянути комісія на предмет його відповідності переліку, визначеному Порядком?
a. Табель оснащення закладу
b. Звіт про медичну допомогу в районі обслуговування лікувального закладу (ф.12)
c. Акредитаційний сертифікат терміном на 3 роки
d. Загальну характеристику району обслуговування
*e. Результати самоаналізу діяльності закладу щодо якості медичної допомоги

42. У якому дослідженні проводиться тривале вивчення стану здоров'я однієї сукупності осіб за допомогою багаторазової реєстрації певних показників через встановлені проміжки часу з метою визначення динаміки їх зміни та взаємовпливу?
a. Когортному
b. Повторному
c. Трендовому
d. Оперативному
*e. Лонгітюдному

43. Заклад охорони здоров'я, що надає первинну медичну допомогу, закупив систему для визначення глікозильованого гемоглобіну, який дозволяє виявляти прихований цукровий діабет (предіабет) та розробляти програму профілактики розвитку діабету для кожного пацієнта. Кому необхідно проводити такий скринінг?
a. Усім чоловікам
*b. Вагітним жінкам
c. Усім підліткам від 15 до 18 років
d. Новонародженим дітям
e. Усім жінкам

44. Із якою метою використовується індекс DALY?
a. Для оцінки якості життя населення
*b. Для кількісної оцінки загальної тяжкості хвороб, травм та факторів ризику
c. Для вимірювання впливу захворюваності на певну нозологію у регіоні
d. Для з'ясування причин дитячої смертності
e. Для визначення втрачених років життя через непрацездатність

45. На виконання Закону України ''Про заходи щодо попередження та зменшення вживання тютюнових виробів і їх шкідливого впливу на здоров'я населення'' від 2009 року в місті підвищено ціни на тютюнові вироби, заборонено паління в громадських місцях, проведено роз'яснювальні роботи з населенням щодо шкоди паління, розміщено наочну інформацію на вулицях міста. Укажіть рівень стратегічного планування розробки проєкту.
a. Міжнародний
b. Національний
c. Регіональний
d. Міжрегіональний
*e. Муніципальний

46. Вивчається кореляція між рівнем глюкози крові та рівнем систолічного артеріального тиску. Який із методів потрібно використати для візуалізації даних у цьому разі?
a. Дендрограму (tree diagram)
*b. Діаграму розсіювання
c. Криву Каплана-Мейєра
d. ROC-криву
e. Лісову діаграму (forest plot)

47. Середній зріст вибірки студентів 1-го курсу становить 170 см зі стандартним відхиленням 8 см. Укажіть, які додаткові дані потрібно знати, щоб обчислити довірчий інтервал для середнього зросту студентів 1-го курсу.
*a. Кількість студентів у досліджуваній вибірці
b. Кількість усіх студентів 1-го курсу
c. Наданих в умові даних достатньо, додаткових не потрібно
d. Кількість студентів усіх курсів
e. Кількість студентів 1-го курсу зі зростом 170 см

48. У регіоні спостерігається зростання летальності від інсульту. Ситуація вимагає оцінки ефективності роботи неврологічних стаціонарних відділень регіону. Визначте одиницю спостереження у цьому разі.
a. Своєчасність звернення до неврологічного стаціонару
*b. Неврологічний стаціонар
c. Забезпеченість населення ліжками неврологічного профілю
d. Укомплектованість стаціонарів лікарями-неврологами
e. Оснащення діагностичним обладнанням неврологічного стаціонару

49. Яка з нижченаведених характеристик стосується сліпого дослідження?
a. Отримані дані обробляються за місцем проведення дослідження
*b. Пацієнт не знає, а лікар знає, яке лікування отримує пацієнт
c. Отримані дані обробляються не за місцем його проведення, а незалежною стороною
d. Усі учасники (лікарі, пацієнти, організатори) знають, який препарат використовується для конкретного хворого
e. Ні пацієнт, ні лікар не знають, яке лікування отримує пацієнт

50. У двох подібних за складом населення областях довгий час спостерігалися близькі за значеннями інтегральні показники здоров'я. Однак поява та збільшення відмінностей у поширеності хвороб на цих територіях останніми роками зумовили пошук причин цих явищ, зокрема й медико-демографічного характеру. Які дані є необхідними для оцінки природного руху населення?
a. Смертність немовлят
b. Загальна смертність, брутто-коефіцієнт відтворення
c. Смертність від окремих захворювань, середня очікувана тривалість життя
d. Спеціальний показник народжуваності, нетто-коефіцієнт відтворення
*e. Народжуваність, смертність, природний приріст

51. Молода жінка проживає поблизу 100-кілометрової зони від діючої АЕС, викурює одну пачку цигарок на день, тому стурбована ризиком виникнення у неї раку. Що з нижченаведеного насамперед сприятиме зменшенню ризику виникнення раку?
a. Проведення щорічної мамографії
*b. Відмова від куріння
c. Переїзд до іншого населеного пункту
d. Проведення щорічного тесту на приховану кров
e. Щорічне обстеження у гінеколога

52. У мешканців Закарпатської області впродовж багатьох років спостерігається явище йододефіциту та поширення захворювань, пов'язаних із ним. Яку назву має це явище?
*a. Ендемія
b. Пандемія
c. Спалах
d. Кластер
e. Епідемія

53. При землетрусі сталося руйнування великої кількості багатоповерхових будинків, в окремих місцях виникли пожежі, з'явилася величезна кількість потерпілих, у тому числі загиблих. Бригади служби ЕМД та МК надавали екстрену медичну допомогу в умовах дефіциту персоналу та ресурсів, розподіляючи потерпілих на певні групи залежно від стану, медичних показань та терміновості потреби в евакуації. Як називається процес розподілу потерпілих за такими принципами?
a. Медична евакуація
b. Розподіл хворих
c. Медичне групування
*d. Медичне сортування
e. Екстрене сортування

54. Лікар під час стажування в Африці надавав допомогу пацієнтам із гарячкою Ебола. За 21 день після повернення зі стажування йому встановлено діагноз: геморагічна гарячка Ебола. Яких заходів має вжити головний лікар закладу охорони здоров'я у цьому разі?
a. Ізолювати протягом 3-х днів увесь персонал відділення, який знаходився безпосередньо в контакті з хворим лікарем
b. Призначити контактному персоналу iмуноглобулiн
c. Ізолювати протягом 10-ти днів увесь персонал відділення, який знаходився безпосередньо в контакті з хворим лікарем
*d. Ізолювати протягом 21-го дня увесь персонал відділення, який знаходився безпосередньо в контакті з хворим лікарем
e. Призначити iмуномодулятори з профiлактичною метою

55. Для дослідження розбіжностей у рівні здоров'я населення вирішено провести дослідження соціального градієнта. Що означає соціальний градієнт здоров'я?
a. -
*b. Пряма залежність рівня здоров'я від рівня прибутків
c. Не встановлено ні залежності здоров'я від рівня прибутків, ні її відсутності
d. Відсутність залежності рівня здоров'я від рівня прибутків
e. Зворотна залежність рівня здоров'я від рівня прибутків

56. Для оцінки характеру і тенденцій епідемії ВІЛ/СНІД у клініці Інституту епідеміології та інфекційних хвороб було впроваджено поглиблений епідеміологічний нагляд серед різних груп населення із серологічним компонентом включно. Який тип системи епіднагляду застосовано в цьому разі?
a. За факторами ризику
*b. Дозорний
c. За спалахами хвороб
d. Демографічний
e. За біологічними чинниками

57. Укажіть основні групи населення, які підлягають обов'язковому обстеженню на ВІЛ.
a. Працівники комерційного сексу
b. Особи з наркотичною залежністю
c. Особи, які мають контакти з хворими на ВІЛ/СНІД
d. Особи з нетрадиційною сексуальною орієнтацією
*e. Донори крові

58. Громадське об'єднання бере участь у конкурсі проєктів, метою якого є зменшення рівня тяжкості неінфекційних хвороб, запобігання передчасній смертності та підвищення тривалості життя населення. Що першочергово необхідно врахувати під час складання плану комунікації?
a. Демографічну ситуацію
b. Кількість видатків
c. Поширеність хвороб
*d. Цільову аудиторію
e. Чисельність населення

59. Через тривалі сильні дощі на території області сталося руйнування захисної дамби. Унаслідок надзвичайної ситуації у двох районах цієї області було затоплено декілька населених пунктів, постраждало 67 осіб, 3 мешканці загинуло. Було затоплено 271 житловий будинок, де проживали близько 1000 мешканців. Визначте рівень надзвичайної ситуації природного характеру.
a. Світовий
*b. Регіональний
c. Місцевий
d. Об'єктовий
e. Державний

60. У промисловій зоні міста було проведено дослідження викидів у повітря заводів, які там розташовані. Паралельно цеховими лікарями цих підприємств досліджувалися рівні захворюваності працівників на обструктивний бронхіт та бронхіальну астму. Укажіть показник, за допомогою якого можливо встановити зв'язок між викидами та захворюваністю.
a. Стандартизований показник
b. Коефіцієнт варіації
c. Критерій Ст'юдента
d. Критерій співвідношення
*e. Коефіцієнт кореляції

61. Унаслідок надзвичайної ситуації в одній із областей України постраждало понад 100 осіб та було порушено нормальні умови життєдіяльності більш ніж на 3 доби у понад 10 тис. осіб. Який рівень цієї надзвичайної ситуації?
a. Міждержавний
*b. Державний
c. Об'єктовий
d. Місцевий
e. Регіональний

62. Що обов'язково передбачає готовність до надзвичайної ситуації в охороні здоров'я?
*a. Складання або перегляд плану дій у надзвичайних ситуаціях
b. Проведення консультування
c. Проведення досліджень
d. Обмін інформацією
e. Моніторинг ситуації

63. Під час дослідження успішності непрацюючих здобувачів університету та тих, які поєднують навчання з роботою, було виявлено, що середній бал у непрацюючих становив 8,7±0,09, у тих, які поєднують навчання з роботою - 6,8±0,05. Обчисленням якого коефіцієнта (критерію) можна оцінити суттєвість різниці цих результатів?
a. Критерій відповідності (критерій chi^2)
*b. Коефіцієнт вірогідності (t-критерій Ст'юдента)
c. Критерій знаків (z-критерій)
d. Критерій Колмогорова-Смирнова
e. Т-критерій Вілкоксона

64. До лікаря сімейної практики звернувся пацієнт зі скаргами на порушення роботи шлунково-кишкового тракту. Збираючи анамнез, лікар встановив, що пацієнт не займається фізичною активністю, із підліткового віку в його раціоні переважають вуглеводи в середньому 500 г на добу, білків пацієнт вживає 60 г, а жирів - лише 30 г на добу. Яка група негативних детермінантів визначається в цього пацієнта?
*a. Поведінкові
b. Спадкові
c. Біологічні
d. Харчові
e. Соціально-економічні

65. Чоловік віком 45 років звернувся до сімейного лікаря, який провів збір анамнезу та встановив, що на пацієнта впливають ендогенні керовані фактори ризику. Які з нижченаведених факторів належать до ендогенних керованих?
a. Недоліки медицини, спадковість
b. Вік, стать
c. Стан довкілля, спосіб життя
*d. Артеріальна гіпертензія, дисліпідози
e. Клімат, природні умови

66. До якого виду епідеміологічного нагляду належить проведення інтегрованого біоповедінкового дослідження серед людей, що вживають наркотики ін'єкційним шляхом?
a. Ретроспективного
b. Пасивного
*c. Дозорного
d. Рутинного
e. Першого покоління

67. Жінка віком 29 років з терміном вагітності 35 тижнів знаходилася на диспансерному обліку у зв'язку з цукровим діабетом 1-го типу, з наявністю ускладнень у вигляді нефропатії. У пацієнтки розвинулася еклампсія тяжкого ступеня. Інтенсивна терапія, проведена в стаціонарі пологового будинку, належного ефекту не дала, і пацієнтка померла. Який це вид смертності?
a. Неонатальна смертність
b. Перинатальна смертність
*c. Материнська смертність
d. Рання неонатальна смертність
e. Загальна смертність

68. Унаслідок економічної кризи чоловік віком 45 років втратив роботу, має лише випадковий підзаробіток, згодом розлучився та почав зловживати алкоголем, що негативно позначилося на його здоров'ї. Що характеризує його нинішнє становище?
a. Уклад життя
b. Якість життя
c. Рівень життя
*d. Стиль життя
e. Традиції, побут

69. Який метод фармакоекономічного аналізу використовується для оцінки і порівняння альтернатив при ідентичній (однаковій) клінічній, профілактичній ефективності медичних технологій, програм, фармацевтичних засобів, а також при різних формах або умовах застосування лікарського засобу, профілактичної медичної технології, які мають однаковий терапевтичний ефект?
a. ''Загальна вартість захворювання''
b. ''Витрати-корисність''
*c. ''Мінімізація витрат''
d. ''Витрати-ефективність''
e. ''Витрати-вигода''

70. Пацієнт звернувся до свого сімейного лікаря (з яким у нього підписана декларація) зі скаргами на біль у поперековій ділянці. Після ретельного обстеження лікар вирішив направити пацієнта на консультацію до лікаря-нефролога. Яким медичним працівникам у цьому разі доступні персоналізовані дані пацієнта в електронній системі охорони здоров'я (усі дані про пацієнта, які містяться у декларації, а також медична інформація та призначення)?
a. Тільки лікарю, до якого пацієнт приходить за направленням
b. Будь-якому медичному працівнику цього ЗОЗ
*c. Тільки лікарю, з яким підписана декларація, та лікарю, до якого пацієнт приходить за направленням
d. Тільки лікарю, з яким підписана декларація
e. Тільки пацієнт сам може вирішити, кому він надає доступ

71. В окремій місцевості розроблена регіональна програма громадського здоров'я щодо протидії неінфекційним захворюванням. Визначте структуру, яка має право погодити проєкт концепції регіональної програми.
a. Центр громадського здоров'я МОЗ України
b. МОЗ України
c. Верховна Рада України
*d. Виконавчий комітет обласної або місцевої ради
e. ВООЗ

72. Фахівця з громадського здоров'я запросили провести інформаційно-роз'яснювальне заняття для школярів старших класів щодо безпечного статевого життя. На яких контрацептивних засобах слід наголосити під час заняття з метою профілактики поширення серед молоді інфекцій, що передаються статевим шляхом?
*a. Презервативах
b. Сперміцидах
c. Посткоїтальних контрацептивах
d. Гормональних таблетках
e. Внутрішньоматкових спіралях

73. Через складні погодні умови на автотрасі відбулося зіткнення вантажівки та рейсового автобуса. Внаслідок дорожньо-транспортної пригоди загинуло 6 осіб, травмовано 20 осіб. До якого виду, залежно від характеру походження, належить ця ситуація?
*a. Надзвичайна ситуація техногенного характеру
b. Ця ситуація не належить до надзвичайних
c. Надзвичайна ситуація воєнного характеру
d. Надзвичайна ситуація соціального характеру
e. Надзвичайна ситуація природного характеру

74. У колективі закладу охорони здоров'я прийнято спізнюватися на роботу, трапляються випадки неузгодженості дій співробітників, відсутня чіткість щодо контролю дій підлеглих з боку керівника. Укажіть стиль управління в цій ситуації.
a. Демократичний
b. Авторитарний
*c. Ліберальний
d. Комбінований
e. -

75. Для регіону характерний високий рівень захворюваності на ендемічний зоб. Які харчові продукти слід рекомендувати населенню для вживання з метою профілактики виникнення вказаного захворювання?
a. М'ясо та м'ясні продукти
b. Овочі та фрукти
*c. Рибу та морепродукти
d. Молоко та молочні продукти
e. Зернові продукти

76. У громаді реалізується програма попередження травматизму та його наслідків. Якій цільовій групі населення необхідно реалізовувати заходи третинної профілактики дорожньо-транспортного та побутового травматизму?
a. Працівникам підприємств
*b. Особам із наслідками травм
c. Загальному населенню
d. Пішоходам
e. Водіям транспортних засобів

77. Укажіть основні об'єкти епідеміологічного нагляду у разі епідемії сибірки.
a. Продовольчі склади, зерносховища
*b. Ферми, тваринницькі господарства
c. Джерела водопостачання
d. Організації, що займаються санітарно-гігієнічним обслуговуванням населення
e. Лікувально-профілактичні заклади

78. Укажіть міжнародний документ, у якому зазначено, що досягнення здоров'я неможливе без первинної медико-санітарної допомоги, яка має бути доступна всім.
a. Гельсінська заява щодо здоров'я у всіх політиках
b. Рамкова конвенція ВООЗ боротьби проти тютюну
*c. Алма-Атинська декларація ВООЗ
d. Міжнародні медико-санітарні правила
e. Оттавська хартія

79. Держава за допомогою протиепідемічних заходів здійснює безпосередній вплив на епідемічний процес та зниження інфекційної захворюваності, що в подальшому призводить до ліквідації епідемічного перебігу деяких інфекційних хвороб. Одним із протиепідемічних заходів є проведення імунопрофілактики. Для якого захворювання не існує засобів імунопрофілактики?
*a. Шигельозу
b. Епідемічного паротиту
c. Краснухи
d. Кашлюка
e. Кору

80. У приватній офтальмологічній клініці відзначається зниження цін на медичні послуги та товари медичного призначення. Це призвело до збільшення купівельної спроможності населення. Як називається кількісний показник, що відображає ступінь кількісних змін запропонованих товарів і послуг у відповідь на зміну їхніх цін?
a. Сумація
b. Еластичність пропозиції
*c. Коефіцієнт еластичності пропозиції
d. Еластичність попиту
e. Капітація

81. Лікар проводив корекцію поведінки пацієнта з ожирінням щодо дієти з метою зниження маси тіла та запобігання розвитку цукрового діабету. Який вид профілактики застосовується?
a. Індивідуальна
b. Групова
c. Первинна
d. Третинна
*e. Вторинна

82. Проводилося дослідження ефективності лікування артеріальної гіпертензії новим лікарським засобом у порівнянні з традиційною терапією. У дослідженні взяли участь 3000 осіб, яких розділили на дві ідентичні групи відповідно до віку, статі, стадії перебігу хвороби тощо. Одна група отримувала лікування новим препаратом, інша - традиційну терапію (контрольна група). Досліджувані не знали, яку терапію вони отримували. Який тип дослідження застосовувався?
*a. Сліпе контрольоване рандомізоване дослідження
b. Подвійне сліпе контрольоване рандомізоване дослідження
c. Проспективне когортне дослідження
d. Перехресне дослідження
e. Дослідження ''випадок-контроль''

83. Створення та забезпечення функціонування системи епіднагляду за демографічним станом населення передбачає вивчення показників смертності за віком, статтю та причинами. Який обліковий документ є джерелом інформації для дослідження показників смертності?
*a. Лікарське свідоцтво про смерть
b. Свідоцтво про смерть
c. Виписка із журналу обліку померлих
d. Медична карта амбулаторного пацієнта
e. Історія хвороби

84. Вірогідність розвитку, прогресування та несприятливого результату захворювань підвищують потенційно небезпечні для здоров'я фактори. Укажіть, які фактори належать до ендогенних некерованих?
a. Артеріальна гіпертензія, підвищений цукор крові
*b. Вік, стать
c. Сонячна радіація, геологічні особливості ґрунту
d. Стан медичного обслуговування населення
e. Забруднення води, ґрунту, повітря

85. Під час вивчення проявів нерівності щодо здоров'я населення різних регіонів було виявлено відмінності у впливі окремих чинників на здоров'я. Які з нижченаведених чинників обумовлюють нерівність у здоров'ї?
a. Біологічні
b. Кліматичні
*c. Економічні
d. Поведінкові
e. -

86. Проводиться пілотне дослідження ефективності нового препарату, у порівнянні зі стандартним. Дослідник виявив статистично значущу різницю між дією препаратів, яка була підтверджена в подальших дослідженнях. Як можна описати висновки, зроблені дослідником у цьому разі?
a. Альтернативна гіпотеза прийнята неправильно
b. -
c. Нульова гіпотеза прийнята неправильно
*d. Альтернативна гіпотеза прийнята правильно
e. Нульова гіпотеза прийнята правильно

87. Посадова особа органу державного нагляду (контролю) за дотриманням вимог санітарного законодавства у відповідній сфері має право ухвалювати рішення про тимчасове припинення виробництва та/або обігу продукції, виконання робіт, надання послуг, що становлять загрозу для здоров'я та/або життя людини. Укажіть максимальний термін тимчасового припинення виробництва та/або обігу продукції, виконання робіт, надання послуг, що становлять загрозу для здоров'я та/або життя людини.
*a. На термін не більше ніж 10 календарних днів
b. На термін не більше ніж 30 календарних днів
c. На термін не більше ніж 3 роки
d. На термін не більше ніж 10 робочих днів
e. На термін не більше ніж 1 рік

88. Визначте ресурси, які додатково можна використати для досягнення прийнятного рівня здоров'я населення світу відповідно до Алма-Атинської декларації ВООЗ.
a. Світові ресурси, що витрачаються на розвиток медицини країн
b. Ресурси країн, спрямовані на розвиток економіки
c. -
d. Світові ресурси, що витрачаються на розвиток туризму
*e. Світові ресурси, які витрачаються на озброєння та військові конфлікти

89. Фармацевтична компанія проводить клінічне випробування нового лікарського засобу за участю людини. Усі особи, які виявили бажання взяти участь у дослідженні, були належно поінформовані про характер та значення клінічного випробування, вплив та ризики, після чого їм було запропоновано підписати документ, що підтверджував це усвідомлене добровільне рішення. Укажіть цей документ.
a. Клінічна угода
b. Угода на дослідження
*c. Інформована згода
d. Інформаційний лист
e. Контракт на дослідження

90. За результатами моніторингу отримано дані про стан навколишнього середовища і здоров'я населення за рік. Який метод статистичної обробки даних необхідно використовувати для оцінки ступеня впливу чинників навколишнього середовища на здоров'я населення?
a. Метод оцінювання достовірності відмінностей
b. Аналіз динамічного ряду
c. Метод стандартизації
*d. Кореляційний аналіз
e. Розрахунок відносних і середніх величин

91. До сімейного лікаря звернулася жінка віком 35 років. Під час проведення антропометричних вимірювань було визначено: індекс маси тіла - 18,2 кг/м^2, окружність талії - 75 см. Дайте оцінку індексу маси тіла та ризику можливого розвитку серцево-судинної патології.
a. Недостатня вага, ризик можливого розвитку серцево-судинної патології підвищений
b. Зайва вага, ризик можливого розвитку серцево-судинної патології низький
*c. Недостатня вага, ризик можливого розвитку серцево-судинної патології низький
d. Недостатня вага, ризик можливого розвитку серцево-судинної патології високий
e. Нормальна маса тіла, ризик можливого розвитку серцево-судинної патології низький

92. За певною групою населення (без ішемічної хвороби серця) було встановлено 5-річне спостереження з метою виявлення нових випадків ішемічної хвороби серця під впливом ендо- та екзогенних факторів. Який вид епідеміологічного дослідження був використаний у цьому разі?
*a. Проспективний
b. Одномоментний
c. Описовий
d. ''Випадок-контроль''
e. Експериментальний

93. Комісія територіальної громади з благоустрою зафіксувала незадовільні умови проживання громадян певного селища. До якої групи детермінант належить цей фактор?
a. Доступ до медичних послуг
*b. Соціально-економічні
c. Генетичні
d. Поведінкові
e. Екологічні

94. Обласний центр контролю та профілактики хвороб вирішив провести опитування серед населення щодо впливу територіальних факторів ризику на рівень здоров'я. Що може бути критерієм ''винятку'' з вибірки цього дослідження?
a. Відсутність вищої освіти
*b. Проживання на території досліджуваного регіону менше 1-го року
c. Невідвідування закладів охорони здоров'я протягом року
d. Відсутність офіційного працевлаштування більше 1-го року
e. Відсутність декларації з сімейним лікарем

95. Проводиться дослідження впливу куріння на виникнення раку легень. Для цього отримано дані на популяційному рівні про чисельність курців і кількість випадків раку легень у 50-ти містах. Потім обраховано коефіцієнт кореляції між явищами і зроблено відповідні висновки. Дизайн якого дослідження описано?
a. Когортне
b. Опис серії випадків
c. Випадок-контроль
d. Клінічний експеримент
*e. Екологічне

96. На території Сумської області виявлено стихійне захоронення решток овець. За результатами експертизи встановлено, що падіж пов'язаний із захворюванням тварин на сибірку. До якого виду, залежно від характеру походження, належить надзвичайна ситуація?
*a. Природного характеру
b. -
c. Соціального характеру
d. Техногенного характеру
e. Воєнного характеру

97. Суттєвий результат у переконанні людей відмовитися від шкідливих звичок, наприклад кинути палити, дає просвітницька робота. Елементом якого виду маркетингу є така діяльність?
*a. Протидіючого
b. Демаркетингу
c. Синхромаркетингу
d. Конверсійного
e. Ремаркетингу

98. Протягом останніх 5-ти років серед населення громади спостерігається постійне зростання захворюваності на дифтерію. Які профілактичні заходи слід запланувати та організувати в громаді з метою стабілізації показників захворюваності?
*a. Вакцинацію від дифтерії
b. Медикаментозну профілактику дифтерії
c. Лікування хворих на дифтерію
d. Виявлення носіїв дифтерії
e. Лікування контактних осіб

99. Після отриманого трагічного повідомлення у чоловіка виник сильний пекучий біль у ділянці серця з іррадіацією у ліву руку та лопатку, виражена загальна слабкість, є відчуття нестачі повітря та тривоги. Який патологічний стан, імовірно, виник у цього чоловіка?
a. Депресія
b. Мозковий інсульт
c. Гіпертонічний криз
*d. Інфаркт міокарда
e. Алкогольне отруєння

100. Як впливає розвинений ринок медичних послуг на збільшення тривалості життя, поліпшення здоров'я, збереження генофонду нації?
a. Добре
b. Безпосередньо
c. Не впливає
d. Погано
*e. Опосередковано

101. Під час обстеження жінки віком 55 років встановлено наявність таких факторів ризику: обтяжений спадковий анамнез, безпліддя, постменопаузальне ожиріння, уживання алкоголю, куріння. Які першочергові управлінські дії доцільно застосувати для такої пацієнтки?
a. Направлення на санаторно-курортне лікування
*b. Направлення на мамографію
c. Опитування
d. Направлення на швидкий тест на ВІЛ
e. Направлення на стаціонарне лікування

102. Укажіть суспільно-небезпечні явища, які не регулюються міжнародними медико-санітарними правилами.
a. Оберігання від поширення хвороб
b. Заходи у відповідь на поширення хвороб на рівні суспільної охорони здоров'я, що співмірні з ризиками для здоров'я населення та обмежені ними
*c. Міжнародне поширення тероризму
d. Міжнародне поширення хвороб
e. Боротьби з хворобами

103. Вкажіть, скільки часу повинні займатися фізичною активністю здорові дорослі люди різного віку згідно рекомендацій ВООЗ?
a. 2 години щодня
b. 180 і більше хвилин на день
c. 15-20 хвилин на день
d. 3 години через день
*e. 30 і більше хвилин на день

104. Досліджуються зміни структури смертності за останні 5 років. Який із методів потрібно використати для візуалізації даних у цьому разі?
a. Лісову діаграму (forest plot)
b. Криву Каплана-Мейєра
c. ROC-криву
d. Дендрограму (tree diagram)
*e. Внутрішньостовпчикову діаграму

105. В одній із областей України зареєстровано поширення заразної хвороби тварин, що значно перевищує звичайний рівень захворюваності цією хворобою на відповідній території. Як називається ця небезпечна ситуація?
a. Аварія
b. Епіфітотія
c. Епідемія
*d. Епізоотія
e. Стихійне лихо

106. За умов сучасного ритму життя люди часто скаржаться на порушення та недостатню тривалість сну. Укажіть оптимальну тривалість сну, що забезпечує здоров'я людини.
a. 4-5 год
b. 10-11 год
*c. 7-8 год
d. 9-10 год
e. 5-6 год

107. Чоловік віком 59 років довгий час курить до 8-9 сигарет на день та має надмірну масу тіла. Після значного фізичного навантаження у нього раптово виникли головний біль, запаморочення, короткочасна втрата свідомості. Він не може чітко вимовляти слова та піднімати праву руку, ворушити правою ногою. Яке захворювання можна запідозрити у цього чоловіка?
a. Інфаркт міокарда
*b. Мозковий інсульт
c. Депресію
d. Гострий тонзиліт
e. Гіпертонічний криз

108. Недостатня фізична активність є одним із важливих факторів ризику, які є причиною смерті в глобальному вимірі. Всесвітньою організацією охорони здоров'я розроблено Глобальні рекомендації з фізичної активності для здоров'я. Укажіть рекомендовану тривалість фізичної активності помірної інтенсивності для дорослого населення у віковій групі 18-64 роки впродовж тижня?
a. Не менше ніж 120 хв
b. -
c. Не менше ніж 60 хв
d. Не менше ніж 90 хв
*e. Не менше ніж 150 хв

109. Відділ із контролю за вакцинацією населення проводить розрахунок потреб у вакцинах для щеплення дітей до 1-го року згідно з Календарем щеплення на наступний рік. Який демографічний показник потрібно взяти для розрахунку?
a. Природний приріст населення
b. Чисельність вакцинованих у минулому році
*c. Кількість новонароджених
d. Чисельність населення
e. Кількість відмов з вакцинації за рік

110. На станцію екстреної (швидкої) медичної допомоги міста надійшов виклик про значну дорожньо-транспортну пригоду (ДТП). У результаті ДТП зіткнулося 2 легкових автівки та перевернувся рейсовий автобус. На момент виклику є інформація про 15 потерпілих із травмами різного ступеня тяжкості. Яка оптимальна кількість бригад екстреної (швидкої) медичної допомоги повинна бути направлена до місця події?
*a. 9 бригад
b. 5 бригад
c. 15 бригад
d. 12 бригад
e. 6 бригад

111. В одному з районів показник смертності немовлят за звітний період становив 13,8 випадків на 1000 новонароджених, у той час як в іншому районі цей показник - 12,4. Який статистичний метод потрібно застосувати для порівняння цих показників?
a. Динамічного аналізу
b. Визначення достовірності різниці між показниками
*c. Стандартизації
d. Нормування інтенсивних показників
e. Кореляційного аналізу

112. Сімейний лікар оцінює стан здоров'я своїх пацієнтів, які мають ризик розвитку захворювань серцево-судинної системи. За якою шкалою розраховується сумарний ризик розвитку фатального серцево-судинного захворювання?
a. STATA
*b. SCORE
c. EPIC
d. ASIST
e. МАВР

113. Під час проведення мета-аналізу вивчається, наскільки показник, що розглядається, коливається в різних дослідженнях. Який із методів потрібно використати для візуалізації коливань та усереднення даних у цьому разі?
a. ROC-криву
b. Секторну діаграму
*c. Лісову діаграму (forest plot)
d. Криву Каплана-Мейєра
e. Радіальну діаграму

114. Який перший етап розробки програм сприяння здоров'ю?
a. Розробка втручання
b. Розробка системи оцінки і моніторингу
c. Визначення цілей
*d. Оцінка потреб
e. -

115. Оберіть правильну характеристику показника середнього споживання солі мешканцями України, який становить 12,6 г на добу згідно з результатами проведеного у 2019 році дослідження STEPS.
a. Є порівняно низьким показником для забезпечення необхідної кількості мікроелементів у щоденному раціоні
b. Не перевищує гранично допустимих норм вмісту мікроелементів у щоденному раціоні
c. Більше ніж утричі перевищує рекомендовану ВООЗ норму
d. Є нормальним (історично та культурно обумовленим) рівнем споживання солі для мешканців цього регіону
*e. Більше ніж удвічі перевищує рекомендовану ВООЗ норму

116. До лікаря звернувся пацієнт віком 48 років, який проживає в зоні, що постраждала від аварії на ЧАЕС, зі скаргами на нудоту, блювання, головний біль, гарячку та розлади шлунково-кишкового тракту. Яка група факторів ризику найбільше вплинула на стан здоров'я пацієнта?
*a. Стан довкілля
b. Фізіологічні фактори
c. Спосіб життя
d. Стан медичної допомоги
e. Генетичні фактори

117. Лікар на прийомі, маючи дані про спосіб життя пацієнта віком 37 років, звернув увагу на те, що на організм пацієнта впливають різні групи факторів ризику. Який відсоток становить спосіб життя людини у структурі факторів ризику, що впливають на стан здоров'я населення?
a. 10%
*b. 50%
c. 30%
d. 40%
e. 20%

118. Спеціальне дослідження, проведене серед осіб молодого віку, дозволило з'ясувати, що між частотою артеріальної гіпертензії та наявністю в анамнезі черепно-мозкової травми існує кореляційний взаємозв'язок. Розрахований коефіцієнт кореляції дорівнює +0,85. Оцініть силу і напрямок зв'язку.
*a. Прямий, сильний
b. Зворотний, середній
c. Зворотний, сильний
d. Відсутній зв'язок
e. Прямий, середній

119. Визначте основний міжнародний документ, який забезпечує право на найвищий досяжний рівень здоров'я.
a. Конституція України
b. Оттавська Хартія
c. Алма-Атинська декларація ВООЗ
d. Конвенція ООН про ліквідацію всіх форм дискримінації щодо жінок
*e. Статут ВООЗ

120. На металургійному комбінаті великого промислового міста працює 230 осіб, що проживають у сільській місцевості, які щоденно витрачають 2 год часу на дорогу до комбінату і назад. Визначте, яку міграцію за тривалістю здійснюють робітники.
a. Постійну
b. Щоденну
*c. Маятникову
d. Виробничу
e. Сезонну

121. Створення та забезпечення функціонування системи епіднагляду за демографічним станом населення передбачає дослідження показників народжуваності населення. Який обліковий документ є джерелом інформації для вивчення показників народжуваності?
a. Обмінна карта
b. Історія пологів
*c. Медичне свідоцтво про народження
d. Свідоцтво про народження
e. Історія розвитку новонародженого

122. Максимальна користь для здоров'я дітей раннього віку досягається за умов дотримання всіх рекомендацій щодо фізичної активності та тривалості сну протягом доби. Укажіть рекомендовану Всесвітньою організацією охорони здоров'я тривалість сну у дітей віком 3-4 роки.
a. 12-15 год
b. -
*c. 10-13 год
d. 7-10 год
e. 8-11 год

123. Відповідно до наукових досліджень (А. І. Robbins, 1980) визначено чотири групи провідних детермінант, що впливають на здоров'я населення. Яке співвідношення за питомою вагою між групами провідних детермінант здоров'я встановлено автором дослідження?
a. Спосіб життя - 40%; генетика - 10%; довкілля - 30%; медицина - 20%
b. Спосіб життя - 35%; генетика - 25%; довкілля - 15%; медицина - 25%
c. Спосіб життя - 30%; генетика - 20%; довкілля - 20%; медицина - 30%
*d. Спосіб життя - 50%; генетика - 20%; довкілля - 20%; медицина - 10%
e. Спосіб життя - 45%; генетика - 25%; довкілля - 25%; медицина - 5%

124. У громаді серед населення за останній рік виявлено велику кількість випадків ВІЛ-інфекції на четвертій стадії (стадії СНІДу), що значно перевищує кількість виявлених випадків на інших стадіях цієї хвороби. Про недостатню організацію якого процесу свідчить така ситуація?
a. Моніторинг стану пацієнтів із ВІЛ-інфекцією
b. Лікування осіб зі встановленим діагнозом ВІЛ-інфекції
c. Залучення до доконтактної профілактики ВІЛ-інфекції
*d. Залучення до добровільного консультування і тестування на наявність ВІЛ
e. Інформаційно-просвітницька робота щодо інфікування серед молоді

125. Досліджується, як використання нової тактики лікування вплине на виживаність пацієнтів, у порівнянні зі стандартною методикою. Який із методів потрібно використати для візуального порівняння виживаності пацієнтів в обох групах?
*a. Криву Каплана-Мейєра
b. Радіальну діаграму
c. ROC-криву
d. Лісову діаграму (forest plot)
e. Секторну діаграму

126. Ґрунт є середовищем, що може бути причиною поширення серед населення інфекційних захворювань. Яке інфекційне захворювання вражає людину після контакту із зараженим ґрунтом?
a. Туберкульоз
b. Лептоспіроз
*c. Ботулізм
d. Сальмонельоз
e. Гепатит А

127. Діаграма Ішікави, відома як діаграма ''риб'ячої кістки'' (Fishbone Diagram), є одним із семи основних інструментів вимірювання, оцінювання, контролю та покращення якості виробничих процесів, у тому числі в медичній галузі. Які питання дозволяє вирішити побудова цієї діаграми в процесі вирішення проблеми?
a. Дозволяє визначити тенденції змін поширення хвороб
b. Демонструє успіх виробничих процесів у закладі
c. Ілюструє види діяльності закладу
*d. Допомагає встановити причинно-наслідкові (каузальні) зв'язки
e. Демонструє вектор виробничих процесів у закладі

128. Спеціаліст громадського здоров'я розробляє заходи щодо зменшення впливу на здоров'я громади факторів ризику. Який вид харчування об'єднує таку групу факторів: недостатнє щоденне споживання фруктів та овочів, відсутність контролю за вмістом жирів та вуглеводів у харчових продуктах, надмірне вживання солі та цукру?
*a. Незбалансоване харчування
b. Повноцінне харчування
c. Спеціальне харчування
d. Раціональне харчування
e. Фітнес-харчування

129. Із метою оптимізації системи заходів профілактики туберкульозу та підвищення їхньої ефективності були проведені групові інтерв'ю (6-8 осіб) із сімейними лікарями різних амбулаторій ЗПСМ для визначення та обговорення їхньої думки щодо цього питання. Який метод якісного дослідження було застосовано?
a. Крос-секційне дослідження
b. Когортне дослідження
c. "Випадок-контроль"
*d. Фокус-група
e. Лонгітюдне дослідження

130. Показання глюкози крові пацієнтки з діабетом за останні 2 тижні коливалися в межах 7-7,4 ммоль/л, за винятком двох вимірювань 19 і 21 ммоль/л під час останнього епізоду кетоацидозу. Ураховуючи цей набір даних, на який із представлених показників найбільш суттєво вплинуть ці 2 додаткові екстремальні значення?
a. Медіану
b. Третій квартиль
c. Моду
d. Перший квартиль
*e. Середнє арифметичне

131. Інтегральним показником суспільного прогресу країн світу є Індекс людського розвитку, що поєднує в собі характеристики здоров'я населення, освіти та рівня життя. Який показник здоров'я входить до Індексу людського розвитку?
a. Рівень смертності населення
*b. Середня очікувана тривалість життя
c. Рівень загальної захворюваності населення
d. Рівень захворюваності на основні соціально-значущі захворювання
e. Показник інвалідності населення

132. Які управлінські підходи необхідні для усунення нерівностей у здоров'ї?
a. Вплив на екологічні детермінанти
b. Вплив на поведінкові детермінанти
c. -
d. Вплив на психологічні детермінанти
*e. Вплив на соціальні детермінанти

133. Якість і безпека питної води за хімічним складом формується на основі вмісту окремих хімічних елементів. Який хімічний елемент із нижченаведених може викликати водну інтоксикацію серед споживачів?
a. Залізо
b. Кальцій
*c. Свинець
d. Марганець
e. Алюміній

134. Через виникнення спалаху гепатиту А в сусідньому населеному пункті фахівцю з громадського здоров'я доручено розробити план заходів щодо профілактики вказаного захворювання в громаді. Які специфічні профілактичні заходи повинні бути включені до плану?
a. -
b. Обстеження населення на наявність вірусу гепатиту А
c. Контроль за дотриманням норм на об'єктах громадського харчування
d. Санітарно-просвітницька робота серед населення щодо шляхів інфікування
*e. Активна імунопрофілактика з використанням інактивованих вакцин

135. Проведено дослідження впливу додаткових психотерапевтичних методик на лікування пацієнтів із тривожними розладами. У дослідження включено сорок осіб із тривожними розладами. Додатково до медикаментозної терапії з усіма пацієнтами проводили розвантажувальні психотерапевтичні сеанси двічі на тиждень впродовж трьох місяців. Який із варіантів відповіді описує цей дизайн дослідження?
a. Випадок-контроль
b. Рандомізоване клінічне
*c. Серія випадків
d. Когортне
e. Перехресне

136. Із метою оцінки демографічної ситуації в області фахівцю з громадського здоров'я доручили визначити рівні народжуваності, смертності та природного приросту за минулий рік. Які показники слід використати для визначення вказаних рівнів?
a. Стандартизації
*b. Інтенсивні
c. Наочності
d. Екстенсивні
e. Співвідношення

137. В одному з районів міста для вивчення захворюваності населення на інфаркт міокарда в амбулаторно-поліклінічному відділенні організовано статистичне дослідження. Як об'єкт дослідження взято кожного мешканця району, що звертався до закладу охорони здоров'я. Який вид статистичного дослідження буде використовуватися?
a. Вибіркове спостереження
*b. Суцільне спостереження
c. Комбіноване дослідження
d. Монографічний опис
e. Основного масиву

138. Який нормативно-правовий документ регламентує захист населення в умовах надзвичайної ситуації?
a. Закон України ''Про забезпечення санітарного та епідемічного благополуччя населення''
b. Основи законодавства України про охорону здоров'я
*c. Кодекс цивільного захисту населення
d. Закон України ''Про захист населення від інфекційних хвороб''
e. Закон України ''Про охорону навколишнього середовища''

139. Дослідник порівнював ефективність нового методу лікування гіпертензії з використанням плацебо в експериментальній групі, що складалась із 10 осіб, та контрольній групі теж із 10 осіб. Укажіть найбільш імовірну причину того, що отримані результати виявилися статистично недостовірними (Р>0,05).
a. Незначна відносна різниця показників
b. Незначна абсолютна різниця показників
c. Неоднорідні групи
d. Невелика тривалість лікування
*e. Мала кількість спостережень

140. Лікар загальної практики-сімейної медицини проаналізував віковий склад серед населення, яке він обслуговує. Його здивував той факт, що найвищий відсоток (35%) становлять особи похилого віку. Що обов’язково повинен врахувати лікар для організації надання медичної допомоги особам похилого віку?
a. Збільшення гострих інфекційних захворювань
b. Сезонний характер захворювань
c. Велику кількість неускладнених захворювань
*d. Велику кількість тривалих хронічних захворювань
e. Збільшення захворювань із нетяжким типовим перебігом

141. В одному з районів спостерігається підвищений рівень захворюваності на меланому. Для його зменшення проаналізовано чинники, що впливають на розвиток меланоми, зокрема й зовнішні. Що із нижченаведеного належить до фізичних канцерогенів?
a. Інфрачервоне випромінювання
b. Електричний струм
c. Ультразвукові хвилі
d. Електромагнітне поле
*e. Ультрафіолетове випромінювання

142. Укажіть найдієвіший спосіб профілактики на індивідуальному рівні, зважаючи на значення внеску у ризик розвитку НІЗ кожного виду детермінант.
a. Укласти декларацію із сімейним лікарем у найкращій сімейній амбулаторії міста
b. Щорічно проходити повне медичне обстеження
*c. Ведення здорового способу життя
d. Переїзд для проживання в більш безпечний регіон з екологічного погляду
e. Перереєструватися на обслуговування в приватний заклад охорони здоров'я

143. Укажіть систему, за якої гроші слідували за пацієнтом, що мав право вільного вибору лікаря; лікар отримував гонорар за кількість курованих хворих, а також підвищений гонорар за окремі категорії пацієнтів, зокрема дітей чи людей похилого віку, а також мешканців бідних районів; лікування стаціонарних хворих проводилося за рахунок коштів, які виділялися лікарю, тож лікар був зацікавлений у профілактичних заходах, адже чим менше хворіли пацієнти, тим більше коштів у нього залишалося.
*a. Беверіджа
b. Тетчер
c. Бісмарка
d. Джорджа
e. Семашка

144. На території об'єднаної громади постійно проживає населення чисельністю 46500 осіб, із яких: 7500 - діти віком до 14 років, 26500 - особи віком від 15 до 49 років, а решта - 50 років і старше. Який тип вікової структури населення характерний для вказаної громади?
a. Динамічний
b. Статичний
*c. Регресивний
d. Прогресивний
e. Стаціонарний

145. У чоловіка, який хворіє на цукровий діабет, суттєво погіршився стан здоров'я, виникли ускладнення. Після лікування в стаціонарі його було направлено до місцевого санаторію. До якого комплексу заходів належить цей випадок?
a. Скринінгу захворюваності
*b. Третинної профілактики
c. Моніторингу захворюваності
d. Первинної профілактики
e. Вторинної профілактики

146. В одній із областей України зареєстровано поширення заразної хвороби рослин, що значно перевищує звичайний рівень захворюваності на цю хворобу на відповідній території. Як називається ця небезпечна ситуація?
a. Епізоотія
*b. Епіфітотія
c. Аварія
d. Епідемія
e. Стихійне лихо

147. Досліджується структура первинної захворюваності в області. Який із методів потрібно використати для візуалізації даних у цьому разі?
a. Радіальну діаграму
b. Криву Каплана-Мейєра
*c. Секторну діаграму
d. Лісову діаграму (forest plot)
e. ROC-криву

148. Кількість іммігрантів в Україні (тобто іноземців, які проживають за посвідками на постійне проживання) становить 250 тис. осіб, із них 75,2 тис. проживають за посвідками на тимчасове проживання. Це переважно іноземні студенти, які навчаються в Україні протягом 5-6 років. Який це вид міграції за тривалістю?
*a. Тимчасова
b. Сезонна
c. Постійна
d. Маятникова
e. Внутрішня

149. У закладі первинної медичної допомоги при виконанні професійних обов'язків сталася аварійна ситуація: сестра медична вкололася голкою після проведення венепункції пацієнту з потенційним позитивним ВІЛ-статусом. Після проведення заходів екстреної постконтактної профілактики сестрі медичній рекомендовано розпочати 28-денний курс антиретровірусної терапії (АРТ). Протягом якого періоду з моменту аварійної ситуації доцільно розпочати вказаний курс АРТ з метою попередження інфікування ВІЛ?
a. 80 год
*b. 72 год
c. 120 год
d. 96 год
e. 92 год

150. Оцінюються метрики продуктивності нового діагностичного тесту. Який із методів потрібно використати для візуалізації даних у цьому разі?
a. Радіальну діаграму
*b. ROC-криву
c. Криву Каплана-Мейєра
d. Секторну діаграму
e. Лісову діаграму (forest plot)

