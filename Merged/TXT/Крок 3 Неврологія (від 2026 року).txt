1. Укажіть, як змінюється тонус м'язів пацієнта у позі Верніке-Манна?
a. М'язова гіпотонія в паретичних кінцівках
b. Підвищення пластичного тонусу у м'язах шиї
c. Спастичне підвищення м'язового тонусу у згиначах руки та ноги з протилежного від вогнища боку
d. Підвищення м'язового тонусу у всіх кінцівках за пластичним типом
*e. Спастичне підвищення м'язового тонусу у паретичних кінцівках - згиначах руки та розгиначах ноги

2. Передній та латеральний спіноталамічні тракти проводять імпульси від рецепторів шкіри, які сприймають тактильну, температурну й больову чутливості всіх частин тіла, окрім обличчя. Укажіть 3 нейрони цих трактів.
a. І нейрон - зубчате ядро, ІІ нейрон - черв'як мозочка, ІІІ нейрон - нижні червоні ядра
b. І нейрон - покришка стовбуру мозку, ІІ нейрон - черв'як мозочка, ІІІ нейрон - нижні холмики corpora quadrigemina
*c. І нейрон - спінальний ганглій, ІІ нейрон - задній ріг спинного мозку (substantia gelatinosa), ІІІ нейрон-Таламус (вентральне постеролатеральне ядро)
d. І нейрон - моторна кора, ІІ нейрон - середній мозок, ІІІ нейрон - ядро трійчастого нерву
e. І нейрон - спінальний ганглій, ІІ нейрон - nucleus cuneatus/gracilis (довгастий мозок), ІІІ нейрон - Таламус (вентральне постеролатеральне ядро)

3. Чоловік віком 41 рік доставлений до лікарні після аварії на виробництві. Скраги на порушення рухів у кінцівках. Об'єктивно спостерігається: спастичний тетрапарез, втрата всіх видів чутливості з рівня С2 за провідниковим типом, центральна затримка сечовипускання, бульбарні розлади. Який патологічний стан виник у пацієнта?
a. Струс мозку
b. Перелом основи черепа
c. Субарахноїдальний крововилив
d. Дифузне аксональне ушкодження
*e. Здавлення спинного мозку

4. У чоловіка віком 62 років під час неврологічного обстеження спостерігається: гіпертермія, розбіжна косоокість, вегетативні розлади ("сальне обличчя", загальний гіпергідроз). Пацієнт сонний, під час спроби його розбудити скаржиться на двоїння в очах. Який патологічний стан має запідозрити лікар?
a. Гострий енцефаломієліт
b. Паненцефаліт
c. Арахноїдит
*d. Епідемічний енцефаліт
e. Розсіяний склероз

5. У чоловіка віком 36 років упродовж пів року спостерігалась погіршення емоційного стану, поступове порушення пам'яті. У результатах дослідження виявлено: метаболічний ацидоз, збільшення та ущільнення печінки, збільшення селезінки. У неврологічному статусі: помірна деменція, екстрапірамідний тремор рук, легка олігобрадикінезія, симптом Марі (+), Нойка-Ганева (+) двобічно, ахейрокінез. Проведене МРТ-обстеження головного мозку виявило атрофію подушки та блідої кулі. Який патологічний стан виник у пацієнта?
a. Акінетичний мутизм
b. Хвороба Паркінсона
c. Гіперпаратиреоз
d. Постенцефалітний паркінсонізм
*e. Гепатолентикулярна дегенерація

6. Через раптовий розвиток ознак центрального геміпарезу пацієнту було проведено МРТ головного мозку. Обстеження виявлено вогнищевий процес у гемісфері великого мозку з локалізацією в проекції коліна та переднього відділу задньої ніжки внутрішньої капсули. Укажіть, волокна якого провідного шляху мозку будуть уражені.
*a. Tr. pyramidalis
b. Tr. frontothalamicus
c. Тr. thalamocorticalis
d. Tr. frontopontinus
e. Tr. рarietooccipitopontinus

7. Чоловік віком 36 років скаржиться на ниючий біль у лівому передпліччі та кисті, що посилюється під час фізичної роботи. У неврологічному статусі: м'язова гіпотрофія кисті ліворуч, слабкість згиначів, особливо I, II пальців, гіпостезія кисті на долонній поверхні. Установіть попередній діагноз.
*a. Тунельна нейропатія серединного нерва
b. Полінейропатія
c. Тунельна нейропатія променевого нерва
d. Тунельна нейропатія ліктьового нерва
e. Вертеброгенний корінцевий синдром С5-С6 ліворуч

8. У пацієнта запідозрено закриту черепно-мозкову травму. Укажіть основну ознаку струсу головного мозку.
a. Геміпарез
b. Утворення каротидно-кавернозної нориці
*c. Ретроградна амнезія
d. Парез погляду вгору
e. Субарахноїдальний крововилив

9. У пацієнта віком 50 років протягом останніх шести місяців поступово виникли слабкість лівої руки, її атрофія та періодичні посмикування м'язів у плечі. Лікар запідозрив хворобу мотонейрона. Яке з нижченаведених обстежень доцільно провести для підтвердження діагнозу?
a. Комп'ютерну томографію головного мозку
b. Магнітно-резонансну томографію шийного відділу хребта
c. Стимуляційну нейроміографію
*d. Голкову нейроміографію
e. Магнітно-резонансну томографію головного мозку

10. Жінка віком 60 років звернулася до лікаря-невролога зі скаргами на виражений біль у поперековому відділі хребта. Із анамнезу відомо: екстирпація матки через рак тіла матки роки тому. Встановлено діагноз: гостра радикулопатія L5 корінця з вираженим больовим та м'язово-тонічним синдромами. Легкий лівобічний нижній переважно дистальний периферичний монопарез. Лівобічна гіпестезія за дерматомом L5. Які дообстеження та з якою метою необхідно виконати цій пацієнтці?
*a. МРТ попереково-крижового відділу хребта через наявність у пацієнтки "червоних прапорців": вік, онкоанамнез
b. Загальний аналіз крові, та онкологічні біомаркери через наявність у пацієнтки "червоних прапорців": вік, онкоанамнез
c. МР-спектроскопію через наявність у пацієнтки "червоних прапорців": вік, онкоанамнез
d. УЗД органів малого тазу через наявність у пацієнтки "червоних прапорців": вік, онкоанамнез
e. КТ попереково-крижового відділу хребта через наявність у пацієнтки "червоних прапорців": вік, онкоанамнез

11. Чоловік віком 48 років скаржиться на погіршення пам'яті, уваги, підвищену роздратованість, нестриманість, сонливість вдень та безсоння вночі. Зі слів дружини, періодично присутні стани дезорієнтації. Із анамнезу відомо, що пацієнт хворіє на цироз печінки. Об'єктивно спостерігається: змінений почерк, атаксія під час ходьби. Який патологічний стан виник у пацієнта?
*a. Хронічна печінкова недостатність
b. Гіпотиреоз
c. Хвороба Альцгеймера
d. Хронічна ішемічна хвороба головного мозку
e. Хвороба Піквіка

12. Чоловік віком 47 років скаржиться на частий головний біль, який турбує більше року, стан не покращується після прийому НПЗЗ. Упродовж останнього місяця з'явились періодичні мимовільні посмикування великого пальця лівої руки, які через пів хвилини розповсюджуються в руку, плече та ліву половину обличчя. Який патологічний стан виник у пацієнта?
a. Абузусний головний біль
b. Мігренозний головний біль
c. Цервікокраніалгія
*d. Пухлина правої прецентральної звивини
e. -

13. Укажіть препарат першої лінії для лікування судомного епілептичного статусу.
a. Пропофол
b. Тіопентал натрію
c. Фенобарбітал
d. Карбамазепін
*e. Діазепам

14. Чоловік віком 68 років скаржиться на порушення мовлення та слабкість у кінцівках праворуч, що виникли раптово 3 год тому. У неврологічному статусі визначаються моторна афазія легкого ступеня, помірно виражений дисоційований правобічний геміпарез (брахіофаціальний тип). За даними комп'ютерної томографії головного мозку виявлено гіподенсивний осередок у кортикально-субкортикальних структурах лобової частки ліворуч. Які зміни біоелектричної активності головного мозку за даними електроенцефалографічного дослідження є найбільш очікуваними у цьому разі?
a. Генералізоване уповільнення ритмів
*b. Фокальні повільні хвилі
c. Фокальні комплекси "гостра хвиля - повільна хвиля"
d. Фокальні гострі хвилі
e. Фокальні спайки

15. У чоловіка із діагнозом: новоутворення головного мозку раптово погіршився загальний стан та виникли скарги на виражений головний біль. Об'єктивно спостерігається: нестримне блювання, що не приносить полегшення, зниження AТ - до 80/50 мм рт. ст., брадикардія - 38/хв, мідріаз, симптом Паріно. Яке ускладнення основного захворювання виникло в пацієнта?
a. Синдром Фостера-Кенеді
b. Інтоксикаційний синдром
*c. Дислокаційний синдром
d. Паранеопластичний синдром
e. Оболонковий синдром

16. Чоловік віком 67 років раптово відчув слабкість у правих кінцівках, порушилося мовлення. Об'єктивно спостерігається: моторна афазія, правобічний геміпарез з об'ємом рухів до 4 балів. АТ - 130/80 мм рт. ст., ЧСС - 70/хв. Через 2 год неврологічна симптоматика регресувала. Який патологічний стан розвинувся у пацієнта?
*a. Транзиторна ішемічна атака
b. Гостра гіпертонічна енцефалопатія
c. Інфаркт мозку в правій півкулі головного мозку
d. Субарахноїдальний крововилив
e. Інфаркт мозку в лівій півкулі головного мозку

17. Пацієнт віком 57 років скаржиться на раптову слабкість м'язів однієї половини обличчя, сльозоточивість із того самого боку та зміни смаку. Встановлено попередній діагноз: ідіопатичний параліч лицевого нерва. Яка ознака допоможе відрізнити центральне ураження лицевого нерва від периферичного?
a. Порушення смаку буде при центральному паралічі, а при периферичному - ні
*b. Функції м'язів лоба будуть збережені при центральному паралічі, при периферичному - ні
c. Сльозоточивість буде при периферичному паралічі, а при центральному - ні
d. Функції м'язів лоба будуть збережені при периферичному паралічі, а при центральному - ні
e. Порушення смаку буде при периферичному паралічі, а при центральному - ні

18. За допомогою якого з нижченаведених провідних шляхів спинного мозку відбувається передача поверхневої чутливості?
*a. Спинно-таламічного шляху
b. Шляху Бурдаха
c. Кірково-спинномозкового шляху
d. Шляху Голля
e. Руброспінального шляху

19. Під час неврологічного огляду чоловіка віком 25 років виявлено: вазомоторні розлади, розлади зору (геміанопсія, набряк дисків зорових нервів), птоз, розбіжну косоокість та депресивний синдром. На рентгенограмі черепа - утворення в ділянці турецького сідла. Який патологічний стан виник у пацієнта?
a. Мігрень без аури
b. Розсіяний склероз
c. Синдром вегетативної дисфункції
*d. Аденома гіпофіза
e. Інсульт у стовбурі мозку

20. Чоловік віком 45 років скаржиться на двоїння предметів перед очима, мимовільні рухи та порушення координації в кінцівках ліворуч. У неврологічному статусі праворуч визначаються птоз, мідріаз, розбіжна косоокість, ліворуч - хореоатетоз, інтенційний тремор. Який синдром розвинувся у пацієнта?
a. Монакова
*b. Бенедикта
c. Вебера
d. Фуа
e. Клодта

21. Хлопець віком 18 років скаржиться на різкий головний біль, запаморочення, нудоту, блювоту, підвищення температури тіла до 39^oC, біль у м'язах, загальну слабкість, особливо в руках. Із анамнезу відомо, що 2 тижні тому повернувся з практики в селі, де вживав у їжу сире козяче молоко. Об'єктивно спостерігається: мляві парези проксимальних відділів руки, менінгеальні симптоми. Установіть попередній діагноз пацієнту.
*a. Кліщовий енцефаліт
b. Серозний менінгіт
c. Епідемічний енцефаліт
d. Інфекційний поліневрит
e. Геморагічний інсульт

22. Чоловік віком 37 років скаржиться на інтенсивний головний біль, що виник раптово, супроводжується нудотою, багаторазовим блюванням. Об'єктивно спостерігається: АТ - 210/120 мм рт. ст., болючість тригемінальних та окципітальних точок при пальпації, ригідність м’язів потилиці 4 см, позитивний симптом Керніга. Який метод обстеження показаний для верифікації діагнозу?
a. УЗД вен голови та шиї
b. Краніографія
c. EEГ
d. Люмбальна пункція
*e. КТ головного мозку

23. Жінка віком 58 років, яка хворіє на артеріальну гіпертензію, раптово під час психоемоційного напруження втратила свідомість. Об'єктивно спостерігається: свідомість відсутня, гіперемія обличчя, пульс - 100/хв, напружений, АТ - 230/110 мм рт. ст. Опущений правий кутик рота, дихання шумне, права щока парусить. Підняті праві кінцівки падають "як батоги", м'язовий тонус у них та рефлекси знижені, на лівих кінцівках збережені, позитивний симптом Бабінського праворуч. Який попередній діагноз?
a. Гіпертонічний криз
b. Інфаркт мозку
c. Субарахноїдальний крововилив
d. Менінгіт
*e. Крововилив у ліву півкулю мозку

24. Жінка віком 39 років звернулася до клініки зі скаргами на слабкість м'язів обличчя з лівого боку, порушення смаку та надмірно голосний звук у лівому вусі. Патологічної сльозотечі з очей не відзначає. Ураження якої з нижченаведених частин лицевого нерва характерне для цієї симптоматики?
a. Між стремінцевим нервом та барабанною струною
b. Між барабанною струною та шилососкоподібним отвором
c. Ядра лівого лицевого нерва
d. Між ядром лицевого нерва та колінчастим ганглієм
*e. Між колінчастим ганглієм та стремінцевим нервом

25. Які симптоми характерні для пацієнта з ураженням нижньої тім'яної часточки домінантної півкулі головного мозку?
*a. Центральний геміпарез, пальцева агнозія, порушення право-лівого орієнтування, дисграфія, дискалькулія, аутоскопічний феномен
b. Соматотопагнозія, геміанестезія, атаксія
c. Сенсомоторна афазія, дисфагія, геміпарез, гемігіпестезія, підвищення сухожилково-періостальних рефлексів
d. Однобічне просторове ігнорування
e. Головний біль, запаморочення

26. У пацієнта віком 36 років під час неврологічного огляду спостерігається: гіперакузія з порушенням чутливості на передніх 2/3 язика, прозопарез праворуч. Який нерв уражений?
a. Під'язиковий
*b. Лицевий
c. Язикоглотковий
d. Блукаючий
e. Трійчастий

27. Чоловік віком 45 років скаржиться на напади болю в корені язика під час вживання холодної та гарячої їжі. Тривалість болю - до 10 хв. Біль супроводжується сухістю в роті, а після нападу виділяється багато слини. Об'єктивно спостерігається: тригерні ділянки в зоні кореня язика. Який патологічний стан виник у пацієнта?
a. Гангліоніт крилопіднебінного нерва
b. Невралгія відієвого нерва
c. Невралгія трійчастого нерва
d. Гангліоніт шийних симпатичних нервів
*e. Невралгія язикоглоткового нерва

28. Який симптом може виникнути у пацієнта з ураженням задньої мозкової артерії ліворуч?
a. Лівобічна гомонімна геміанопсія
b. Афазія Верніке
*c. Правобічна гомонімна геміанопсія
d. Лівобічний гемінеглект
e. Правобічний гемінеглект

29. У пацієнта, інфікованого ВІЛ, за останній день виникло 4 генералізованих судомних напади. Після останнього нападу був шпиталізований. Об'єктивно спостерігається: ригідність потиличних м'язів, моторна афазія та правобічний геміпарез. Виконано МРТ головного мозку з контрастним підсиленням, яке виявило кільцеподібні вогнища з перифокальним набряком, які накопичують контраст у вигляді тонкої облямівки. Для якого захворювання характерні ці клініко-лабораторні результати?
a. Аутоімунного енцефаліту на тлі СНІДу
b. Множинного метастатичного ураження головного мозку
c. Демієлінізуючого ураження головного мозку
d. Гострого розсіяного енцефаліту
*e. Токсоплазмозу головного мозку

30. Чоловік віком 45 років скаржиться на опущення повік і двоїння в очах, які зникають до ранку. Лікар запідозрив, що у пацієнта міастенія. Який метод дослідження допоможе підтвердити діагноз?
*a. ЕНМГ
b. МРТ
c. ЕЕГ
d. Люмбальна пункція
e. КТ

31. Чоловік віком 39 років скаржиться на двоїння предметів перед очима, асиметрію мімічної мускулатури ліворуч, слабкість та оніміння в кінцівках з лівого боку. У неврологічному статусі ліворуч визначаються збіжна косоокість, периферичний прозомонопарез, праворуч - геміпарез, гемігіпестезія. Який синдром розвинувся у пацієнта?
a. Бріссо-Сікара
*b. Фовілля
c. Раймона-Сестана
d. Гасперіні
e. Мійяра-Гублера

32. У пацієнта віком 34 роки невралгія 1-ї гілки трійчастого нерва праворуч. Який препарат є першою лінією терапії цього захворювання?
a. Німесулід
b. Пентоксифілін
*c. Карбамазепін
d. Неостигмін
e. Новокаїн

33. Жінку віком 45 років більше 3-х місяців турбують напади нестерпного болю у правій половині обличчя тривалістю 1-2 хв, провокуються дотиком, жуванням. Об'єктивно спостерігається: болючість у точках виходу трійчастого нерва праворуч. Дотик у ділянці крила носа справа спричиняє черговий напад. Який патологічний стан виник у пацієнтки?
a. Артрит нижньощелепного суглоба
*b. Невралгія трійчастого нерва
c. Лицева мігрень
d. Гайморит
e. Невралгія язикоглоткового нерва

34. Жінка віком 55 років звернулася до лікаря-невролога зі скаргами на виражений біль у поперековому відділі хребта з іррадіацією по задньолатеральній поверхні стегна. У неврологічному статусі: м'язова сила на верхніх кінцівках - 5/5 без різниці сторін, на нижніх кінцівках праворуч - 5/5, ліворуч - 4/5. Сухожильні та періостальні рефлекси на верхніх кінцівках жваві, D=S, із нижніх кінцівок колінні D=S, ахілловий рефлекс ліворуч не викликається. Симптом Ласега позитивний ліворуч. Гіпестезія ліворуч по задній поверхні стегна, по задній та передньолатеральній частині гомілки та у мізинці, праворуч не порушена. Функцію тазових органів контролює. Визначте уражений нервовий корінець.
a. C6
b. C7
c. Th12
d. L3-L4
*e. L5

35. У чоловіка віком 43 роки виявлено правобічний прозопарез зі сльозотечею. Із анамнезу відомо, що місяць тому пацієнт звернувся до дерматолога з приводу еритематозних кільцеподібних плям на шкірі стегна. Установіть попередній діагноз пацієнту.
a. Ішемічний інсульт в судинах ВББ
b. Невринома мосто-мозочкового кута
c. Понтинна форма поліомієліту
*d. Нейробореліоз
e. Параліч Белла

36. Пацієнт віком 53 роки скаржиться на біль, оніміння, поколювання, печіння в нижніх кінцівках. З анамнезу відомо, що хворіє на аутоімунний гастрит. Який провідний соматоневрологічний синдром спостерігається в цьому разі?
*a. Мієлопатичний
b. Корінцевий
c. Неврастенічний
d. -
e. Компресійний

37. Яка анатомічна структура є покрівлею середнього мозку?
a. Огорожа
*b. Чотиригорбикове тіло
c. Сітчасте утворення
d. Ніжки мозку
e. Мозочок

38. У жінки віком 38 років поступово розвивалися атактичні та пірамідні порушення, проведено МРТ головного мозку. Отримані результати показали множинні ділянки округлої та овальної форми, переважно з чіткими контурами без вираженого перифокального набряку, розмірами від 4х4 мм до 18х23 мм у підкіркових відділах обох гемісфер мозку, перивентрикулярно, у променистих вінцях у мозолистому тілі, лівій ніжці мозку та у лівій гемісфері мозочка. Для якого патологічного стану характерні зміни, що були виявлені на МРТ головного мозку?
a. Хвороби Лайма
b. Множинного метастатичного ураження головного мозку
c. Фунікулярного мієлозу
*d. Розсіяного склерозу
e. Хвороби Бінсвагнера

39. Чоловік віком 30 років скаржиться на раптові епізоди головокружіння, що супроводжуються нудотою та блюванням, тривають 30-60 с та провокуються зміною положення тіла. Лікар запідозрив захворювання: доброякісне пароксизмальне позиційне головокружіння. Який діагностичний метод дозволить підтвердити діагноз?
a. Маневр Еплі
b. МРТ шийного відділу хребта
c. Дуплекс брахіоцефальних судин
d. Аудіометрія
*e. Маневр Дікса-Холлпайка

40. Після падіння з висоти на ліве плече у чоловіка виникла м'язова слабкість у лівій кисті. Об'єктивно спостерігається: ліва кисть звисає, розгинання кисті та пальців різко утруднене, неможливо відвести великий палець, гіпестезія в зоні анатомічної "табакерки". Ураження якої структури периферичного відділу нервової системи можна запідозрити у пацієнта?
a. Ліктьовий нерв
b. М'язово-шкірний нерв (n. musculocutaneus)
*c. Променевий нерв (n. radialis)
d. Плечове сплетення
e. Серединний нерв (n. medianus)

41. У пацієнта з гострим порушенням мозкового кровообігу у вертебробазилярному басейні під час неврологічного огляду виявлено ністагм при погляді праворуч, інтенційний тремор під час виконання пальце-носової та п'ятково-колінної проб правими кінцівками й адіадохокінез у правій руці. Яка з нижченаведених структур була уражена?
a. Ліва половина довгастого мозку
b. Ліва половина моста
c. Права половина моста
d. Ліва півкуля мозочка
*e. Права півкуля мозочка

42. Жінка віком 35 років шпиталізовано до відділення інтенсивної терапії з колото-різаною раною нижньої частини шиї. У неврологічному статусі - лівостороння геміплегія. Cухожилкові рефлекси ліворуч: з двуголового м'яза 1+, колінні та ахіллові 3+, праворуч 2+ з верхніх та нижніх кінцівок. Провідникова гіпестезія з рівня Т1 праворуч. Вібраційна чутливість при дослідженні камертоном Ріделя-Сейффера: на верхніх кінцівках та нижніх кінцівках праворуч 6,0 б, ліворуч 2,0 б. Який із синдромів розвинувся у жінки? Які шляхи залучені в розвиток цього синдрому?
*a. Синдром Броун-Секара (гемікорд синдром). Кортикоспінальний, латеральний спиноталамічний, шляхи Голля та Бурдаха
b. Синдром задніх стовпів спинного мозку. Кірково-спинномозковий шлях
c. Синдром ураження передніх рогів спинного мозку. Латеральний та передній корково-спинномозкові шляхи
d. Синдром центрального ураження спинного мозку. Латеральний та передній корково-спинномозкові шляхи
e. Синдром ураження задніх стовпів. Кортикоспінальний, латеральний спиноталамічний, шляхи Голля та Бурдаха в задніх канатиках

43. Чоловік віком 36 років скаржиться на слабкість у кінцівках, головний біль, нудоту, було дворазове блювання. Об'єктивно спостерігається: зіниці вузькі, фотореакція зіниць млява, загальний гіпергідроз, підвищене слиновиділення. У сироватці крові виявлено зниження активності холінестерази. Із анамнезу відомо, що протягом дня зважував хімічні реактиви без респіратора. Який патологічний стан виник у пацієнта?
a. Отруєння ртуттю
b. Отруєння миш'яковими пестицидами
*c. Гостра інтоксикація фосфорорганічними сполуками
d. Харчова токсикоінфекція
e. Отруєння бензином

44. Чоловік віком 37 років скаржиться на двоїння предметів перед очима, асиметрію мімічної мускулатури ліворуч. У неврологічному статусі ліворуч визначається периферичний прозомонопарез, параліч латерального м'яза ока, праворуч - геміплегія зі збереженням функції мімічних м'язів. Який синдром розвинувся у пацієнта?
*a. Мійяра-Гублера
b. Гасперіні
c. Раймона-Сестана
d. Бріссо-Сікара
e. Фовілля

45. Чоловік віком 55 років із встановленим діагнозом: міастенія, очна форма анти-МСК позитивна, захворів на позагоспітальну пневмонію. Призначено антибіотик - ципрофлоксацин. Раптово у пацієнта розвинулася слабкість м'язів, утруднене дихання, пітливість, тахікардія, дисфагія, гіперсалівація. Який патологічний стан виник у пацієнта?
a. Менінгоенцефаліт
*b. Міастенічний криз
c. Синдром Ландрі
d. Респіраторний дистрес синдром
e. Синдром Гійєна-Барре

46. У пацієнта спостерігається птоз, вимушене положення очного яблука (поворот вниз та до зовні), та розширення зіниці. Ця тріада симптомів характерна для повного ураження якого нерва?
a. Відвідного
*b. Окорухового
c. Лицевого
d. Блокового
e. Трійчастого

47. Укажіть найчастішу причину нетравматичного субарахноїдального крововиливу?
a. Гемангіома
*b. Розрив артеріальної аневризми
c. Розрив менінгеальних артерій
d. Апоплексія гіпофізу
e. Амілоїдна ангіопатія

48. Жінка віком 26 років доставлена до приймально-діагностичного відділення бригадою екстреної (швидкої) медичної допомоги. Об'єктивно спостерігається: брадикардія, фасцикулярні посмикування м'язів, судоми, підвищене потовиділення та слиновиділення. Із анамнезу відомо, що пацієнтка хворіє на міастенію. Який патологічний стан має запідозрити лікар?
a. Міастенічний криз
b. Ішемічний інсульт у стовбурі мозку
c. Синдром вегетативної дисфункції
*d. Холінергічний криз
e. Епілептичний напад

49. Протягом останніх двох днів чоловік помітив у себе опущення правої повіки, двоїння при погляді прямо, вгору, вниз та до середини. Під час огляду спостерігається: розбіжна косоокість OD, анізокорія D>S, права зіниця не реагує на світло, порушення акомодації. Ураження якого черепно-мозкового нерва можна запідозрити?
a. Зорового
b. Блокового
c. Відвідного
*d. Окорухового
e. Трійчастого

50. Під час обстеження, невролог діагностував у пацієнта порушення чутливості на обличчі праворуч за сегментарним типом у зонах Зельдера. Ураженням яких структур та на якому рівні можна пояснити виявлені зміни?
a. Термінального ядра трійчастого нерва на рівні моста
b. Гассерового вузла
*c. Ядра спинномозкового тракту трійчастого нерва на рівні довгастого мозку
d. ІІ та ІІІ гілки трійчастого нерва на обличчі
e. Корінця трійчастого нерва в мосто-мозочковому куті

51. Чоловік віком 48 років скаржиться на двоїння предметів перед очима та слабкість у кінцівках ліворуч. У неврологічному статусі праворуч визначаються птоз, мідріаз, розбіжна косоокість, ліворуч - геміпарез із підвищеним м'язовим тонусом, позитивний симптом Бабінського. Який синдром розвинувся у пацієнта?
a. Бенедикта
b. Фуа
c. Клодта
d. Монакова
*e. Вебера

52. Чоловік віком 76 років на тлі помірного цефалгічного синдрому помітив появу розладів мовлення, слабкість у правих кінцівках. B анамнезі: гіпертонічна хвороба, ІХС, інфаркт міокарда, пароксизмальна форма фібриляції передсердь. У неврологічному статусі: часткова сенсо-моторна афазія, центральний геміпарез та гемігіпалгезія з парезом мімічних м'язів за центральним типом праворуч. Який метод лікування показаний пацієнту?
a. Подвійна антиагрегантна терапія
b. Вентрикуло-перитонеальне шунтування
c. Антикоагулянтна терапія
*d. Тромболітична терапія
e. Декомпресійна краніотомія

53. Жінка віком 53 роки скаржиться на тремтіння верхніх кінцівок, скутість при ходьбі, часті падіння, епізоди нетримання сечі. Ефект від застосування препаратів леводопи оцінює як незначний. У неврологічному статусі визначаються гіпомімія, олігобрадигіпокінезія, симетричний тремор спокою у верхніх кінцівках, позитивний симптом Нойка білатерально. Пасивна ортостатична проба позитивна. Який патологічний стан виник у пацієнтки?
a. Хвороба Галевордена-Шпатца
b. Супрануклеарний параліч
c. Кортикобазальна дегенерація
d. Хвороба Паркінсона
*e. Мультисистемна атрофія

54. У чоловіка віком 28 років без втрати свідомості спостерігаються напади посмикувань правої кисті, що поширюються на праву половину обличчя і тривають декілька хвилин. Після нападу відзначається нетривала слабкість руки. Вкажіть тип нападу.
*a. Джексонівська епілепсія
b. Істерія
c. Кожевніківська епілепсія
d. Міоклонія
e. Генералізований тоніко-клонічний напад

55. Пацієнт віком 37 років протягом 5-ти років хворіє на розсіяний склероз. За останній тиждень помітив появу похитування при ходьбі, інтенційного тремору та промахування при виконанні пальце-носової та колінно-п'яткової проб, скандованого мовлення. Яка структура нервової системи вражена?
a. Верхні ніжки мозочка
*b. Хробак і півкулі мозочка
c. Передні відділи лобної частки
d. Червоне ядро
e. Міст

56. У чоловіка віком 70 років після переохолодження виник сильний біль у лівій половині голови в ділянці лоба та лівого ока. Через 3 дні на тлі підвищення температури тіла до 37,6^oС з'явилися пухирцеві висипання на чолі ліворуч та на лівій верхній повіці. Який патологічний стан виник у пацієнта?
*a. Герпетичний гангліоніт вузла трійчастого нерва
b. Дерматит
c. Невралгія трійчастого нерва
d. Неврит трійчастого нерва
e. Холодова алергія

57. Під час неврологічного огляду у пацієнта спостерігається порушення поверхневої чутливості. Укажіть, у якій анатомічній структурі розташовані тіла III нейронів?
a. Задніх рогах спинного мозку
b. Передніх рогах спинного мозку
*c. Таламусі
d. Ядрах пучків великого та клинчастого м'язів
e. Спинномозковому ганглію

58. Пацієнту після введення неостигміну метилсульфату зменшується стомлюваність м'язів, підвищується фізичне навантаження. Який патологічний стан може запідозрити лікар?
*a. Міастенію
b. Аміотрофію
c. Міопатію
d. Міотонію
e. Нейропатію

59. У військового після осколкового поранення в ділянці зовнішньої поверхні правого колінного суглоба нижче голівки малогомілкової кістки виникла слабкість у стопі. Скаржиться на утруднену ходьбу, неможливість стояти на правій п'ятці. Під час огляду спостерігається: права стопа звисає, її розгинання неможливе, при ходьбі - степаж з правого боку. Виявлена гіпалгезія по латеральній поверхні гомілки і стопи праворуч. Укажіть, який нерв пошкоджено.
a. Nervus peroneus superficialis
b. Nervus peroneus profundus
c. Nervus tibialis
d. Nervus cutaneus surae lateralis
*e. Nervus peroneus communis

60. У чоловіка віком 67 років, що тривало хворіє на артеріальну гіпертензію та фібриляцію передсердь, раптово виникло двоїння при погляді вліво, асиметрія обличчя та слабкість у правих кінцівках. Об'єктивно спостерігається: збіжна косоокість за рахунок OS, лівобічний прозопарез та центральний правобічний геміпарез. Укажіть назву альтернуючого синдрому?
*a. Фовілля
b. Бріссо-Секара
c. Бенедикта
d. Мійяра-Гюблера
e. Вебера

61. Чоловік віком 27 років скаржиться на біль у передпліччі, що посилюється при пронації та згинанні ліктьового суглоба, втрату чутливості у всій долоні, слабкість згинання великого пальця і відведення великого пальця кисті ліворуч. Позитивний тест Тінеля над круглим пронатором. Ураження якого нерва спостерігається у пацієнта?
a. Променевого
b. Плечового сплетення
c. Ліктьового
d. Ліктьового та променевого
*e. Серединного

62. У чоловіка віком 76 років в анамнезі гостре порушення мозкового кровообігу за ішемічним типом у середній мозковій артерії. Об'єктивно спостерігається: згладженість носогубної складки, опущеність кута рота та асиметрія при спробі посміхнутися. Ураження якого з нижченаведених провідних шляхів спричинив неврологічний дефіцит?
a. Переднього кірково-м'язового
b. Текто-спінального
c. Руброспінального
*d. Кірково-ядерного
e. Бічного кірково-м'язового

63. Пацієнт не може назвати добре знайомі предмети (іменники). Для якого типу афазії це характерно?
a. Моторної
b. Семантичної
c. Апраксії
*d. Амнетичної
e. Сенсорної

64. Хлопець віком 15 років раптово впав, розвинулися тоніко-клонічні судоми, мимовільне сечовипускання. Об'єктивно спостерігається: свідомість втрачена, з рота виділяється слина рожевого кольору. Судоми тривали 2 хв, після чого хлопець заснув. Із анамнезу відомо, що в дитинстві були епізоди абсансу. Який попередній діагноз?
a. Епілептичний статус
b. Непритомність
*c. Генералізований тоніко-клонічний напад
d. Гіпоглікемічна кома
e. Субарахноїдальний крововилив

65. Чоловік віком 40 років доставлений бригадою екстреної (швидкої) медичної допомоги з підозрою на гостре порушення мозкового кровообігу. За результатами комп'ютерної томографії виявлено крововилив у ділянці правої половини моста мозку. Який судинний басейн уражено у пацієнта?
a. Задня мозкова артерія праворуч
b. Хребетна артерія праворуч
c. Задня сполучна артерія
*d. Основна артерія
e. Середня мозкова артерія праворуч

66. Чоловік віком 45 років працює шахтарем та звернувся до поліклініки зі скаргами на втомлюваність, загальну скутість, тремор рук у стані спокою, сповільнену ходьбу, часті падіння. Під час огляду спостерігається: олігобрадикінезія, статичний тремор пальців рук, м'язевий тонус в кінцівках підвищений за спастичним типом. Про екзогенну інтоксикацію пацієнта якою речовиною свідчать такі симптоми?
a. Миш'яком
*b. Марганцем
c. Беладоною
d. Барбітуратами
e. Свинцем

67. Унаслідок падіння з висоти четвертого поверху чоловік отримав перелом хребта із забоєм грудного відділу спинного мозку. Об'єктивно спостерігається: нижня параплегія, тотальна анестезія з рівня пупкової лінії. Який вегетативний розлад слід очікувати у пацієнта?
a. Періодичне нетримання сечі
*b. Гостру затримку сечі
c. Міоз, анізокорію
d. Гіпергідроз
e. Гіпертермію центрального походження

68. Пацієнт віком 40 років скаржиться на нападоподібний головний біль, який виникає вночі, нудоту, блювання, запаморочення, шум у вухах, світлочутливість. Симптоми Керніга, Брудзинського позитивні, але виражені нерізко. Прямий симптом Аргайлла Робертсона позитивний. Який найімовірніший діагноз?
*a. Сифілітичний менінгіт
b. Герпетичний енцефаліт
c. Менінгококовий менінгіт
d. Туберкульозний менінгіт
e. -

69. За допомогою якої класифікації розрізняють 5 патогенетичних варіантів ішемічного інсульту?
*a. TOAST
b. NIHSS
c. ASPECTS
d. AHA/ASA
e. МОЗОК-ЧАС

70. Через ураження якої анатомічної структури виникає центральний парез мімічних м'язів?
*a. Кірково-ядерного шляху
b. Внутрішнього коліна лицьового нерва
c. Ядра лицьового нерва
d. Зовнішнього коліна лицьового нерва
e. Лицьового нерва до входу у фалопієвий канал

71. У чоловіка віком 34 роки скаржиться на судоми в ногах, болючі спазми м'язів кистей, посіпування повік. Із анамнезу відомо, що у пацієнта діагностовано: гіпопаратиреоз. Під час неврологічного огляду спостерігається: позитивні симптоми Хвостека та Труссо. Чим зумовлені неврологічні порушення?
a. Дефіцитом факторів протромбінового комплексу
b. Розладами водно-електролітного балансу
c. Дефіцитом вітамінів групи В
d. Порушеннями вуглеводного обміну
*e. Порушеннями кальцієво-фосфорного обміну

72. Жінка віком 30 років шпиталізована до неврологічного відділення зі скаргами на слабкість у ногах, відчуття оніміння стоп, хитку ходьбу. Неврологічне обстеження виявило нижній парапарез зі зниженням больової та вібраційної чутливості дистально в ногах, збереженими функціями тазових органів, рефлекси з нижніх кінцівок симетрично підвищені, патологічних рефлексів не виявлено. Із анамнезу відомо, що протягом 7-ми років хворіє на В_12-дефіцитну анемію. Який патологічний стан можна запідозрити у пацієнтки?
*a. Фунікулярний мієлоз
b. Сенсорну полінейропатію
c. Сирингомієлію
d. Гостре порушення спинномозкового кровообігу
e. Хворобу мотонейрона

73. Жінка віком 28 років більше 7-ми років хворіє на розсіяний склероз. Упродовж останніх 3-х днів стан погіршився: наросла слабкість у ногах, посилилась хиткість під час ходьби. У неврологічному статусі: горизонтальний ністагм, м'язева сила в ногах знижена до 3-х балів, високі сухожилкові рефлекси, клонуси стоп двобічно, симптом Бабінського (+) двобічно, черевні рефлекси не викликаються, хитання в позі Ромберга, інтенційний тремор під час виконання координаторних проб. Який метод лікування загострення захворювання необхідно призначити пацієнтці?
*a. Кортикостероїд, пульс-терапія
b. Кортикостероїд, пероральне введення
c. Інфузійне моноклональне антитіло
d. Антигенспецифічна терапія
e. Плазмаферез

74. До неврологічного відділення звернувся пацієнт зі скаргами на раптову появу двоїння в очах, що посилюється під час спроби відвести погляд вліво. Під час огляду виявлена збіжна косоокість ліворуч. Який черепний нерв та який окоруховий м'яз, що ним іннервується, зазнали ураження?
a. Лівий окоруховий нерв, внутрішній прямий м'яз
*b. Лівий відвідний нерв, зовнішній прямий м'яз
c. Лівий відвідний нерв, внутрішній прямий м'яз
d. Правий відвідний нерв, зовнішній прямий м'яз
e. Лівий окоруховий нерв, зовнішній прямий м'яз

75. Дівчина віком 23 роки скаржиться на різкий головний біль, підвищення температури тіла до 39^oC, блювання. Об'єктивно спостерігається: загальмована, позитивні менінгеальні симптоми, ознаки ураження III та IV пар черепних нервів. Результати аналізу ліквору: мутний, тиск підвищений, цитоз - 20000 (переважно нейтрофіли), білок - 3 г/л. Яке захворювання у пацієнтки?
a. Пухлина головного мозку
*b. Менінгококовий менінгіт
c. Туберкульозний менінгіт
d. Енцефаліт
e. Субарахноїдальний крововилив

76. Чоловік віком 38 років після тривалого перебування в вертикальному положенні у задушливому приміщенні раптово зблід, короткочасно втратив свідомість. Яка найімовірніша причина патологічного стану пацієнта?
*a. Колапс
b. Інфаркт міокарда
c. Субарахноїдальний крововилив
d. Транзиторна ішемічна атака в судинах ВББ
e. Складний парціальний епінапад

77. У жінки віком 42 роки під час огляду спостерігається: прозопарез ліворуч, відсутній лівий надбрівний рефлекс, сухість лівого ока. Укажіть місце ураження лицевого нерва.
a. Після відходження великого кам'янистого нерва
b. До відходження стремінцевого нерва
c. При виході з шило-соскоподібного отвору
*d. До відходження великого кам'янистого нерва
e. До відходження барабанної струни

78. У якій структурі головного мозку розташований центр горизонтально-координованої дії окорухових м'язів?
a. Внутрішня капсула
*b. Міст
c. Мозочок
d. Покришка
e. Середній мозок

79. У чоловіка віком 42 роки працює будівельником, під час підйому вантажу виник гострий біль у попереку з іррадіацією болю по задній поверхні лівого стегна. У неврологічному статусі виявлено: виражена болючість паравертебральних точок у поперековому відділі, напруження довгих м'язів спини, гіпалгезія по зовнішній поверхні лівої гомілки та стопи, м'язова слабкість у розгиначах пальців лівої ноги, зниження ахілового рефлексу ліворуч. Який патогенетичний механізм захворювання?
a. Гостра радикулоішемія L5
b. Подразнення синувертебрального нерва Люшки
c. Гостра компресія кінського хвоста
*d. Гостра компресія корінців L5-S1
e. Гостра компресія артерії Депрож-Готтерона

80. У пацієнта спостерігається параліч Дежерін-Клюмпке. Який рівень ушкодження спинного мозку та плечового сплетення викликає цей тип плексопатії?
*a. Нижньої частини сплетення, корінці С8-Тh1
b. Верхньої частини сплетення, корінці С5-С6
c. Нижньої частини сплетення, корінці С5-С6
d. Повне ураження плечового сплетення
e. Нижньої частини сплетення, корінці С4-С8

81. Жінка віком 35 років доставлена до приймально-діагностичного відділення бригадою екстреної (швидкої) медичної допомоги. З анамнезу відомо, що захворіла гостро близько 1 год тому, коли після психо-емоційного стресу раптово виник інтенсивний головний біль, блювота, порушення мовлення, слабкість у кінцівках праворуч, після чого втратила свідомість. Об'єктивно спостерігається: загальний стан тяжкий, АТ - 220/120 мм рт. ст., проводиться штучна вентиляція легень. Неврологічний статус: кома, білатеральна розбіжна косоокість за горизонталлю, тетраплегія, у відповідь на больові подразники явища децеребраційної ригідності в кінцівках ліворуч. Якому значенню сумарного бала за шкалою ком Глазго відповідають вищезазначені порушення?
a. 3
b. 7
*c. 4
d. 6
e. 5

82. На прийом до лікаря-невролога звернувся чоловік із періодичним болем у нижній частині спини. Після проведення МРТ поперекового відділу хребта виявлено початкові дегенеративні зміни міжхребцевих дисків. Який ефективний метод профілактики прогресування дегенеративних змін необхідно призначити пацієнту?
a. Апаратну фізіотерапію
*b. Фізичну терапію та реабілітацію
c. Бальнеологічні процедури
d. Фітотерапію
e. Регулярний прийом хондропротекторів

83. Пацієнта турбує короткочасний напад гострого болю у половині верхньої губи та щелепи з правого боку, провокується жуванням, сміхом, супроводжується больовою гримасою. Який патологічний стан виник у пацієнта?
a. Невралгія крилопіднебінного вузла
b. Одонтогенний лицевий біль
c. Мігрень
*d. Невралгія трійчастого нерва
e. Дентальна плексалгія

84. Чоловік віком 48 років шпиталізований до відділення реанімації та інтенсивної терапії з порушенням свідомості. Під час огляду спостерігається: на звернене мовлення розплющує очі, дезорієнтований, відповідь не адекватна запитанню, на больові подразники посмикує кінцівки. Скільки балів за шкалою ком Глазго у цього пацієнта?
a. 4-5
*b. 10-11
c. 7-8
d. 13-14
e. 5-6

85. Пацієнт віком 74 років шпиталізований до відділення інтенсивної терапії зі скаргами на слабкість лівих кінцівок, порушення чутливості та порушення ходьби. Об'єктивно спостерігається: лівобічний геміпарез, геміанестезія ліворуч та геміанопсія. У якому судинному басейні виникло пошкодження?
a. Правій загальній сонній артерії
b. Лівій середньомозковій артерії
c. Лівій передньомозковій артерії
d. Правій передньомозковій артерії
*e. Правій середньомозковій артерії

86. У пацієнта із діагнозом: розсіяний склероз - з'явилася диплопія після одного року ремісії. Яке дослідження необхідно провести для вирішення питання про доцільність призначення пульс-терапії метилпреднізолоном?
a. Аналіз крові на антитіла до ацетилхолінових рецепторів
b. Огляд очного дна
c. ЕНМГ
d. МРТ головного мозку
*e. МРТ головного мозку з в/в контрастуванням

87. Пацієнт віком 58 років має виражену тривожність через наявність повторюваних епізодів запаморочення, пов'язаних із поворотами голови, переважно праворуч, чи зміною положення, особливо під час підйому з ліжка після нічного сну. Своє захворювання пов'язує з перенесеною коронавірусною інфекцією. Під час проведення проби Дікса-Холлпайка виникає ністагм із латентністю 20 секунд та з ротаційним і вертикальним компонентом у напрямку правого вуха під час швидкої фази. Візуалізація голови, лабораторні дослідження та оцінка слуху відхилень від норми не виявили. Який найімовірніший діагноз?
a. Хвороба Меньєра
b. Панічний розлад
c. Вестибулярний неврит
*d. Доброякісне пароксизмальне позиційне запаморочення
e. Ортостатична гіпотензія

88. Чоловіка віком 60 років доставлено до приймально-діагностичного відділення бригадою екстреної (швидкої) медичної допомоги зі скаргами на двоїння предметів перед очима, асиметрію мімічної мускулатури праворуч, слабкість та оніміння в лівих кінцівках, що виникли гостро близько 4,5 год тому. У неврологічному статусі ліворуч визначається периферичний прозомонопарез, праворуч - геміпарез, гемігіпестезія. Через 20 хв після госпіталізації вище зазначені симптоми регресували. Який режим магнітно-резонансної томографії є найінформативнішим у цьому разі?
*a. DWI
b. FLAIR
c. T2
d. T1
e. STIR

89. Жінці віком 54 роки встановлено діагноз: пізня дистальна міопатія. Об'єктивно спостерігається: в'ялий симетричний тетрапарез, виражений до легкого у верхніх та помірного у нижніх кінцівках. Який метод інструментального дослідження необхідно провести для підтвердження діагнозу?
a. УЗД м'язів верхніх та нижніх кінцівок
*b. ЕНМГ
c. МРТ поперекового відділу хребта
d. КТ поперекового відділу хребта
e. МРТ усіх відділів хребта

90. Під час неврологічного огляду жінки віком 46 років спостерігається: при спробі співдружнього руху очей вправо у горизонтальній площині ліве око поступово відстає і не проходить далі середньої лінії. Одночасно в правому оці виникає монокулярний горизонтальний ністагм. Встановлено діагноз: між'ядерна офтальмоплегія. Укажіть, яка структура головного мозку уражена в цієї пацієнтки.
*a. Медіальний поздовжній пучок
b. Ядро блокового нерва
c. Тім'яна доля
d. Окоруховий нерв
e. Ядра черепних нервів

91. Жінка віком 24 роки скаржиться на підсилення м'язової слабкості, появу фасцикулярних посмикувань м'язів, біль у животі, слинотечу, пітливість, брадикардію. Із анамнезу відомо, що пацієнтка приймає піридостигмін для контролю міастенії. Укажіть причину патологічного стану пацієнтки.
a. Міастенічний криз
b. Змішаний вегетативний криз
*c. Холінергічний криз
d. Епілептична реакція
e. Симпатоадреналовий криз

92. Чоловік віком 36 років, який працює будівельником, після отриманої травми плеча скаржиться на обмеження активних рухів у плечовому суглобі, неможливість підняти руку до горизонтального рівня та зігнути руку в лікті. Об'єктивно спостерігається: відсутність біцепс рефлексу, карпорадіального рефлексу, болючість при пальпації у надключичній ямці, гіпестезію по зовнішній поверхні правого плеча. Який патологічний стан виник у пацієнта?
a. Компресійна мононевропатія ліктьового нерва
b. Синдром замороженого плеча
*c. Брахіоплексит Дюшена-Ерба
d. Тендініт ротаторної манжети плеча
e. Мультфокальна моторна полінейропатія

93. У чоловіка віком 38 років, після підняття вантажу раптово виник інтенсивний головний біль, стався генералізований білатеральний тоніко-клонічний судомний напад. Об'єктивно спостерігається: позитивний виличний феномен Бехтєрєва, ригідність м'язів потилиці 3 см, симптом Керніга 60^о двобічно. Який метод обстеження слід призначити для верифікації діагнозу?
a. Фундоскопію
b. МРТ головного мозку
c. Люмбальну пункцію
d. Дуплексне сканування судин головного мозку
*e. КТ головного мозку

94. Чоловіка віком 40 років турбує відчуття "внутрішнього перенапруження", неспокою, тривожності. Дружина помітила неспровоковані зміни в поведінці чоловіка, вказує на його немотивовану ейфоричність, виражені емоційні реакції, ажитованість. Результатом якої дії на відповідну структуру головного мозку є така симптоматика?
a. Ірритації ретикулярної формації
*b. Ірритації лімбічної системи
c. Пригнічення лімбічної системи
d. Пригнічення лобової частки
e. Ірритації гіпоталамічної ділянки

95. Чоловік віком 62 роки скаржиться на прогресуючу слабкість, незграбність рухів та зниження м'язової сили в руках (більше в лівій), яке помітив приблизно рік тому, посмикування у м'язах рук та згодом на тулубі, швидко стомлювався на роботі. Через декілька місяців відзначив постійні зміни настрою, надмірну плаксивість. Через 6 місяців з'являлися слабкість в ногах, задишка при підйомі сходами, дисфагія та надмірне слиновиділення вночі. Схуд на 7-10 кг. У неврологічному статусі: глотковий рефлекс знижений з обох боків. М'язова сила у лівій руці - 3/5, у правій руці та нижніх кінцівках - 4/5. СПР S>D) Рефлекси орального автоматизму: Аствацатурова +. Патологічні кистьові рефлекси: Жуковського + ліворуч. Патологічні стопні рефлекси: Бабінського + праворуч. Дифузні аміотрофії та часті фасцикуляції м'язів плечей, передпліч та тулуба. Чутливість інтактна, функцію тазових органів контролює. При проведенні стимуляційної ЕНМГ виявлено гігантські F хвилі. Який патологічний стан виник у пацієнта?
a. Розсіяний склероз, ремітуючо-рецидивуючий перебіг високоактивний з прогресуванням
b. Церебральна аутосомно-домінантна артеріопатія із субкортикальними інфарктами
*c. Бічний аміотрофічний склероз. Грудо-поперековий початок, прогресуючий перебіг
d. Міастенія гравіс (серопозитивна anti-AChR), генералізована прогресуючий перебіг
e. Мультифокальна моторна невропатія з блоками проведення, анти-GM1-позитивна

96. Пацієнтка віком 46 років скаржиться на неможливість розігнути ногу в колінному суглобі. Під час неврологічного огляду виявлено порушення чутливості на внутрішній поверхні гомілки та передній поверхні стегна, м'язи стегна гіпотрофічні. Симптом Вассермана позитивний. Який патологічний стан виник у пацієнта?
a. Міастенічний синдром
b. Артроз колінного суглоба
c. Плексопатія попереково-крижового сплетення
*d. Невропатія стегнового нерва
e. Радікулопатія корінців L3-L4

97. Чоловік віком 50 років доставлений до приймально-діагностичного відділення бригадою екстреної (швидкої) медичної допомоги з робочого місця протягом 1 год після початку захворювання. З анамнезу відомо, що хворіє на фібриляцію передсердь. Захворів гостро, відчув головний біль, нудоту, слабкість у лівих кінцівках. АТ - 160/100 мм рт. ст., ЧСС - 76/хв. В неврологічному статусі: лівобічний геміпарез до 4 балів з незначним зниженням чутливості. На КТ - вогнищ не виявлено. Який препарат доцільно застосувати пацієнту?
a. Діазепам
b. Цитіколін
c. Фраксіпарин
d. Церебролізин
*e. Тканинний активатор плазміногену

98. У пацієнта встановлений діагноз: розсіяний склероз, первинно-проградієнтний перебіг. Об'єктивно спостерігається: помірний тетрапарез, гіпестезія та гіпалгезія лівої верхньої кінцівки з дистальним превалюванням. За допомогою якої шкали можна оцінити ступінь інвалідизації та прогресування захворювання?
a. FOUR
b. El Escorial
c. BARHTEL
*d. EDSS
e. NIHSS

99. У дівчини віком 24 роки - клінічні ознаки розсіяного склерозу. Який метод дослідження дозволить виявити вогнища демієлінізації?
a. КТ із контрастним підсиленням
b. Люмбальна пункція
c. ЕЕГ
*d. МРТ із контрастним підсиленням
e. ПЕТ

100. Пацієнт із підозрою на субарахноїдальний крововилив шпиталізований до стаціонару. Яке обстеження необхідно провести для термінової нейровізуалізації?
a. Люмбальну пункцію з цитологічним аналізом ліквору
b. МСКТ головного мозку з в/в контрастуванням
*c. МСКТ головного мозку
d. Рентгенографію черепа
e. МРТ головного мозку

101. Яке інструментальне дослідження необхідно провести пацієнту для виключення внутрішньомозкового крововиливу в стадії загострення?
*a. КТ
b. ЕЕГ
c. МРТ
d. ПЕТ
e. Рентгенографію черепа

102. У пацієнта локалізація вогнища ураження - в ділянці нижньої лобової звивини домінантної півкулі. Який патологічний стан виникне у пацієнта?
a. Скандоване мовлення
b. Семантична афазія
*c. Моторна афазія
d. Амнестична афазія
e. Сенсорна афазія

103. Жінка віком 27 років впродовж останніх 6-ти місяців відчувала слабкість у ногах, що поступово наростала. Близько місяця тому на тлі психоемоційного перенавантаження з'явилась хиткість при ходьбі, часте сечовипускання. Об'єктивно спостерігається: центральний нижній парапарез, батігіпестезія в пальцях стоп, імперативні поклики до сечопуску. Яке обстеження необхідно призначити пацієнтці з метою верифікації діагнозу?
a. Електроенцефалографія
b. КТ головного мозку з контрастним підсиленням
*c. МРТ головного мозку з контрастним підсиленням
d. КТ головного мозку (нативне)
e. Електронейроміографія

104. Жінка віком 70 років після пробудження виявила слабкість правих кінцівок, розлад мовлення, порушення чутливості у правій половині тіла. Артеріальний тиск - 100/60 мм рт. ст. У неврологічному статусі визначаються правобічні центральний геміпарез та гемігіпалгезія, моторна афазія. Який попередній діагноз?
a. Пухлина головного мозку
b. Енцефаліт
c. Геморагічний інсульт
*d. Ішемічний інсульт
e. Субарахноїдальний крововилив

105. Пацієнт віком 24 роки звернувся по допомогу до відділення невідкладної допомоги після того, як отримав різану рану задньої поверхні лівої гомілки. Скаржиться на неможливість підошовного згинання стопи, а також оніміння підошви. Ураження якого периферичного нерва відбулося у пацієнта?
a. Бічного шкірного нерва стегна
b. Сідничного нерва
*c. Великогомілкового нерва
d. Стегнового нерва
e. Малогомілкового нерва

106. У пацієнтки віком 32 роки після народження дитини з'явилася слабкість у ногах та похитування при ходьбі. Із анамнез відомо, що 2 роки тому було зниження зору, яке регресувало без лікування. Який попередній діагноз?
a. Пухлина задньої черепної ямки
b. Інфаркт мозку в судинах ВББ
c. Нейросифіліс
d. Спиноцеребелярна атаксія
*e. Розсіяний склероз

107. Пацієнтка віком 45 років шпиталізована до інфекційного відділення зі скаргами на підвищення температури тіла до 39,5^oC, виражену загальну слабкість, сильний головний біль, на фоні яких виникає блювання без полегшення. Об'єктивно спостерігається: загальний стан тяжкий, легке оглушення, на запитання відповідає із затримкою. Блідість шкірних покривів, гарячі на дотик, ригідність потиличних м'язів 4 см, симптом Керніга 60^о двобічно. У загальному аналізі крові: лейкоцитоз - 19,0•10^9/л, зсув лейкоцитарної формули вліво. Яке обстеження необхідно призначити для верифікації діагнозу?
*a. Спинномозкова пункція
b. МРТ головного мозку
c. Рентгенографія органів грудної клітки
d. Імунологічне обстеження
e. Біохімічний аналіз крові

108. Одинадцятирічну дитину впродовж 3-х днів турбували нежить, кашель, біль у животі, підвищення температури тіла до 38,5^oC) До кінця третього дня катаральні явища зменшилися, температура нормалізувалася. На четвертий день раптово виникла слабкість у правій нозі. У неврологічному статусі: відсутні активні рухи в нозі, болючість при пасивних рухах, гіпотонія, нервові стовбури болючі при пальпації. Колінний та ахіловий рефлекси праворуч відсутні. Із анамнезу відомо, що дитина не вакцинована згідно з календарем щеплень. Який патологічний стан виник у дитини?
*a. Поліомієліт, спінальна форма
b. Ботулізм
c. Енцефаломієліт
d. Кліщовий енцефаліт
e. Поліомієліт, понтинна форма

109. До приймального відділення лікарні доставлено жінку віком 56 років. Відомо, що сьогодні зранку в неї розвинувся генералізований клоніко-тонічний білатеральний судомний напад. Подібний напад був 6 місяців тому. Із анамнезу відомо, що хворіє на гіпертонічну хворобу, 3 роки тому перенесла ЗЧМТ, забій головного мозку. Під час огляду: температура тіла - 36,8^oC, АТ - 165/100 мм рт. ст., наявний менінгеальний синдром, елементи моторної афазії, правобічна рефлекторно-пірамідна недостатність. У спинномозковій рідині змін не виявлено, на КТ головного мозку діагностовано лікворну кісту лівої гемісфери розміром 33х17х21 мм, кортико-атрофічні зміни післятравматичного генезу. Призначення якої групи препаратів першої лінії показано пацієнтці?
a. Транквілізаторів бензодіазепінового ряду
b. Групи антигіпертензивних засобів
*c. Препарати вальпроєвої кислоти
d. Групи прегабалінів
e. Габапентинового ряду

110. У чоловіка віком 28 років, який отримав травму з переломом ключиці, з'явився в'ялий атрофічний парез правої руки з порушенням усіх видів чутливості в ній. Який патологічний стан виник у пацієнта?
*a. Правобічний плечовий плексит
b. Цервікоторакалгія
c. Шийно-грудний радикуліт
d. Синдром кубітального каналу
e. Поліневропатія

111. Жінка віком 50 років із діагнозом: бактеріальний менінгіт протягом 10-ти днів приймала антибіотик. На тлі лікування стан покращився, зменшився загальномозковий, загальноінфекційний та менінгеальний синдроми, 4 дні температура тіла коливається в межах 36,4-36,7^oC) За яких умов можна зупинити введення антибіотика?
*a. Плеоцитоз не більше 100 клітин в 1 мл, з них 75% - лімфоцити
b. Плеоцитоз не більше 120 клітин в 1 мл, з них 75% - нейтрофіли
c. Відсутність лейкоцитозу із зсувом лейкоцитарної форми вліво
d. Ліквор безбарвний, прозорий, під нормальним тиском, цитоз 110 клітин, з них 65% - нейтрофіли
e. Плеоцитоз не більше 150 клітин в 1 мл, з них 75% - лімфоцити

112. Жінка віком 57 років скаржиться на раптове погіршення зору. Під час неврологічного огляду виявлено: лівобічну верхньоквадрантну геміанопсію. У якій анатомічній структурі найімовірніше локалізується вогнищеве ураження?
a. Лобній частці ліворуч
*b. Нижній частині клиновидної борозни з правого боку
c. Верхній порції зорової кори праворуч
d. Верхній частині клиновидної борозни праворуч
e. Тім'яній частці праворуч

113. У пацієнта під час неврологічного огляду лікар запідозрив атаксію Фрідрайха. Які скелетні аномалії характерні для цієї патології?
a. Брахіцефалія і сплощення обличчя
b. Доліхоцефалія
c. Ущелина верхньої щелепи
d. Арахнодактилія
*e. Порожниста стопа з високим підйомом

114. У молодого чоловіка під час фізичного навантаження у спекотний день раптово виник сильний головний біль. Короткочасно втрачав свідомість, було блювання. Об'єктивно спостерігається: ригідність потиличних м'язів, виличний симптом Бехтерєва. Установіть попередній діагноз пацієнту?
a. Хвороба Меньєра
*b. Субарахноїдальний крововилив
c. Черепно-мозкова травма
d. Колапс
e. Інфаркт міокарда

115. Чоловік віком 65 років хворіє на ІХС, артеріальну гіпертензію та фібриляцією передсердь. Відомо, що два тижні тому перестав вживати антиаритмічні препарати і раптово втратив здатність розуміти мовлення, не може виконати прості накази. За результатами МРТ головного мозку виявлено обмеження дифузії в задньому відділі лівої верхньої скроневої звивини. Який патологічний стан виник у пацієнта?
a. Об'ємне новоутворення головного мозку
*b. Ішемічний кардіоемболічний інсульт
c. Ішемічний атеротромботичний інсульт
d. Лакунарний інфаркт мозку
e. Паренхіматозний крововилив

116. Чоловік віком 36 років скаржиться на двоїння предметів перед очима, оніміння обличчя ліворуч, асиметрію мімічної мускулатури ліворуч, зниження слуху на ліве вухо, слабкість та оніміння в кінцівках з лівого боку. У неврологічному статусі ліворуч визначаються гіпестезія обличчя, збіжна косоокість, лагофтальм, ліворуч - геміпарез, гемігіпестезія. Який синдром розвинувся у пацієнта?
a. Мійяра-Гублера
b. Раймона-Сестана
c. Фовілля
d. Бріссо-Сікара
*e. Гасперіні

117. Чоловіка віком 33 роки після ДТП шпиталізовано до відділення невідкладної допомоги без свідомості. Об'єктивно спостерігається: анізокорія, свідомість на рівні коми І, тонус м'язів симетрично знижений, патологічних рефлексів не виявлено. За результатами КТ головного мозку виявлено гіперінтенсивне вогнище на конвекситальній поверхні мозку у формі лінзи. Про розвиток якої патології свідчать отримані дані?
a. Субдуральної гематоми
b. Варіант норми
c. Субарахноїдального крововиливу
*d. Епідуральної гематоми
e. Внутрішньомозкового крововиливу

118. Унаслідок ураження якої анатомічної структури виникає амавроз?
*a. Зорового нерва
b. Нюхової цибулини
c. Нюхового шляху
d. Бічного колінчастого тіла
e. Зорового шляху

119. У пацієнта віком 45 років із аневризмою мозкової судини під час фізичного напруження раптово виникли сильний головний біль, нетривала втрата свідомості, блювання. Пацієнт збуджений, пульс - 62/хв, ритмічний, АТ - 140/90 мм рт. ст., температура тіла - 37,5^oС. Під час неврологічного огляду спостерігається: ригідність м'язів у потилиці, симптом Керніга. Вогнищева неврологічна симптоматика відсутня. Який попередній діагноз?
*a. Субарахноїдальний крововилив
b. Ішемічний інсульт
c. Менінгіт
d. Крововилив у півкулю мозку
e. Гіпертонічний криз

120. Жінка віком 65 років, доставлена бригадою екстреної (швидкої) медичної допомоги з підозрою на гостре порушення мозкового кровообігу. За результатами комп'ютерної томографії виявлено інфаркт мозку внаслідок тромбозу в медіальних відділах лобової частки ліворуч. Який судинний басейн уражено у пацієнтки?
a. Задня сполучна артерія
b. Хребетна артерія ліворуч
*c. Передня мозкова артерія ліворуч
d. Задня мозкова артерія ліворуч
e. Середня мозкова артерія ліворуч

121. Чоловік віком 78 років шпиталізований до відділення ВАІТ через годину після появи нечіткого мовлення та асиметрії обличчя. Об'єктивно спостерігається: за ШКГ - 15 балів, АТ - 195/100 мм рт. ст., пульс - 90/хв, ритмічний. Під час неврологічного огляду виявлено: центральний парез мімічних м'язів обличчя праворуч. Яка подальша тактика введення пацієнта?
a. Призначити антикоагулянти
b. Призначити пацієнту аспірин
c. Негайно знизити АТ
d. Терміново призначити в/в актилізе
*e. Здійснити КТ головного мозку

122. У дівчинки віком 19 років після перенесеної вірусної інфекції протягом трьох днів поступово виникли скарги на труднощі при ходьбі, порушення координації, періодичні падіння. Під час неврологічного огляду виявлено зниження сили з нижніх кінцівок до 4 балів, більше проксимально, сухожилкові рефлекси нижніх кінцівок відсутні, верхніх кінцівок симетрично знижені. Виявлено ознаки атаксії, у позі Ромберга - падіння. При обстеженні черепних нервів - двобічна слабкість m. orbicularis oris, неможливість відведення очних яблук у крайні бокові положення. Який патологічний стан виник у пацієнтки?
a. Мультифокальна моторна полінейропатія
b. Хворобу мотонейрону
*c. Гостра запальна полінейропатія
d. Хронічна запальна демієлінізуюча полінейропатія
e. Гострий інфекційний поліміозит

123. Жінка віком 26 років скаржиться на інтенсивний пульсуючий біль у правій половині голови, який іррадіює в око, посилюється від голосних звуків, світла. Подібні напади відбуваються вже протягом 6-ти років. Перед нападом відчуває посилену чутливість до запахів. Установіть попередній діагноз.
a. Синдром шийних симпатичних вузлів
*b. Мігрень із аурою
c. Шийна мігрень
d. Кластерний головний біль
e. Епізодичний головний біль напруги

124. У пацієнта після видалення пухлини спинного мозку через ураження шийного відділу виник синдром Горнера, що класично характеризується одностороннім птозом, міозом та енофтальмом. Які ще прояви можуть виникати в структурі цього ураження?
a. Диплопія при погляді вниз
b. Ринорея
c. Парез акомодації
d. Ністагм
*e. Ангідроз половини обличчя

125. До приймального відділення доставлена жінка віком 24 роки, у якої після стресу виникли різкий головний біль, нудота, блювота, запаморочення. Через 15 хв розвинулося порушення свідомості. Об'єктивно спостерігається: кома, клонічні судоми в кінцівках, позитивний менінгеальний синдром, симптом Бабінського позитивний з обох боків, АТ - 180/100 мм рт. ст. Який патологічний стан виник у пацієнтки?
*a. Субарахноїдальний крововилив
b. Геморагічний паренхіматозний крововилив
c. Гостра гіпертонічна енцефалопатія
d. Менінгіт
e. Епілептичний статус

126. Жінку віком 57 років впродовж 2-3 місяців турбує пекучий біль у стопах. З анамнезу відомо, що 7 років хворіє на цукровий діабет типу 2-го, цукрознижуючу терапію приймає нерегулярно. У неврологічному статусі виявлено схуднення м'язів гомілок, сухість та блідість шкіри, рефлекси на ногах торпідні, чутливість знижена за типом "шкарпеток". Який патологічний стан виник у пацієнтки?
a. Атеросклероз нижніх кінцівок
b. Невропатія малогомілкових нервів
c. Невропатія сідничного нерва
*d. Діабетична полінейропатія
e. Ендартеріїт нижніх кінцівок

127. Під час неврологічного огляду чоловіка віком 65 років спостерігається: скутість під час рухів, гіпомімія, ходить човгаючи, наявна поза "згиначів", тихе монотонне мовлення, ритмічний тремор пальців кистей. Який патологічний стан виник у пацієнта?
*a. Хвороба Паркінсона
b. Хорея Гентінгтона
c. Розсіяний склероз
d. Енцефаломієліт
e. Летаргічний енцефаліт

128. Пацієнт віком 47 років, в анамнезі якого гіпертонія й атеросклеротичне ураження сонних артерій, звернувся зі скаргами на неможливість розгинання правої кисті, обмеження відведення великого пальця вбік, зниження чутливості на тильній поверхні І та II пальців. Скарги виникли раптово після сну, напередодні вживав велику кількість алкоголю. Який патологічний стан виник у пацієнта?
a. Гостра запальна демієлінізуюча полірадикулопатія
*b. Компресійна мононевропатія променевого нерва
c. Гостре лакунарне порушення мозкового кровообігу
d. Компресійна радикулопатія грудного відділу хребта
e. Компресійна радикулопатія шийного відділу хребта

129. У хлопця віком 27 років упродовж 4-х років поступово виникла слабкість у ногах, змінилася ходьба, розвинувся гіперлордоз поперекового відділу хребта. Об'єктивно спостерігається: центральний нижній легкий парапарез із високим тонусом, деформація стоп. Чутливих та вегетативних порушень не виявлено. Зі слів пацієнта, подібне захворювання є у батька. Про яке захворювання нервової системи йдеться?
a. Спадкова полінейропатія Шарко-Марі-Тута
b. Спінальна форма розсіяного склерозу
c. Гострий РЕМ, форма дисемінованого мієліту
d. Бічний аміотрофічний склероз
*e. Спадкова спастична параплегія Штрюмпеля

130. За допомогою якої шкали проводиться оцінка тяжкості стану пацієнта в гострому періоді ішемічного інсульту?
a. Гамільтона
b. Ешворта
c. Індекса Бартел
*d. NIHSS (National Institutes of Health Stroke Scale)
e. ММSE (Mini-Mental State Examination)

131. У неврологічному статусі пацієнта віком 54 роки виявлено синдром Горнера. Які симптоми спостерігаються у пацієнта?
*a. Міоз, птоз, енофтальм
b. Мідріаз, птоз, лагофтальм
c. Мідріаз, птоз, енофтальм
d. Міоз, птоз, екзофтальм
e. Птоз, міоз, диплопія

132. У жінки, яка хворіє на постійну форму миготливої аритмії виникло відчуття затерпання лівої руки, її слабкість та асиметрія обличчя, через що її було шпиталізовано через 60 хв після появи симптомів. Об'єктивно спостерігається: лівобічний монопарез руки, асиметрія кутів рота, патологічний рефлекс Бабінського ліворуч. Пацієнтку скеровано на комп'ютерну томографію, яка не підтвердила ознак гострого порушення мозкового кровообігу. Який попередній діагноз встановити цій пацієнтці?
a. Транзиторна ішемічна атака
*b. Гостре порушення мозкового кровообігу за ішемічним типом
c. Лівобічний брахіоплексит
d. Гостре порушення мозкового кровообігу за геморагічним типом
e. Гостра гіпертонічна енцефалопатія

133. Чоловік віком 43 роки після травмування шийного відділу хребта звернувся до лікаря-невролога. Під час обстеження діагностовано синдром Броун-Секара. Укажіть провідну локалізацію ураження.
a. Ураження епіконуса
b. -
c. Повне поперекове ураження спинного мозку
d. Ураження мозкового конуса
*e. Половинне ураження поперечника спинного мозку

134. Чоловік віком 31 рік скаржиться на головний біль, блювоту. Із анамнезу відомо, що в пацієнта діагностовано хронічний отит. Об'єктивно спостерігається: температура тіла - 37,9^oC, АТ - 140/85 мм рт. ст., ЧСС - 96/хв, птоз зліва, анізокорія (S>D), розбіжна косоокість за рахунок лівого ока, загальна гіперестезія, позитивний симптом Керніга, ригідність м'язів потилиці +5 см. У результаті лабораторного дослідження ліквору: колір мутний, тиск підвищений, цитоз - 500, нейтрофілів - 85%, білок - 2,5 г/л. Установіть попередній діагноз.
a. Енцефаліт у стовбурі мозку
b. Субарахноїдальний крововилив
c. Конвекситальний арахноїдит
d. Геморагічний паренхіматозний крововилив
*e. Вторинний гнійний менінгіт

135. Жінка віком 34 роки скаржиться на напади гострого, стріляючого болю в ділянці зовнішнього слухового ходу. Біль виникає декілька разів на день протягом 3-х місяців. Подібний стан з'являється 1 раз на рік. Яке захворювання може запідозрити лікар у пацієнтки?
a. Невралгію трійчастого нерва
b. Невралгію слухового нерва
c. Кластерний головний біль
*d. Невралгію барабанного нерва
e. Невралгію язикоглоткового нерва

136. Яка пухлина ЦНС формується з епендимальних тканин шлуночкової системи мозку та центрального каналу спинного мозку?
a. Плазмоцитома
b. Менінгеома
c. Хондробластома
*d. Епендемома
e. Шванома

137. Пацієнт віком 48 років, хворіє на генералізовану форму міастенії 6 років із приводу чого приймає піридостигмін та преднізолон. Впродовж останніх трьох днів стан пацієнта погіршився, слабкість наростала до вечора, з'явилися труднощі з ковтанням і диханням. У зв'язку з погіршенням стану та підозрою на міастенічний криз шпиталізований до відділення інтенсивної терапії. Яку невідкладну допомогу необхідно надати пацієнту?
a. Дексаметазон внутрішньовенно
b. Встановити назогастральний зонд
c. Адреналін внутрішньом'язово
d. Прозерин внутрішньом'язово
*e. Інтубацію трахеї

138. У пацієнта віком 50 років під час огляду спостерігається: слабкість тильного згинання стопи та великого пальця, еверсії стопи. Гіпестезія тильної поверхні стопи та І міжпальцевого проміжку праворуч. Який синдром та ураження якого нерва можна запідозрити у пацієнта?
*a. Синдром фібулярного каналу. Компресійно-ішемічна нейропатія малогомілкового нерва
b. Синдром нижнього тарзального каналу. Компресійно-ішемічна нейропатія великогомілкового нерва
c. Синдром Рота-Бернгардта. Компресійно-ішемічна невропатія латерального шкірного нерва стегна
d. Синдром тарзального каналу. Компресія малогомілкового нерва
e. Синдром верхнього тарзального каналу. Компресійно-ішемічна нейропатія великогомілкового нерва

139. Пацієнт віком 38 років звернувся по медичну допомогу з приводу епізодів втрати свідомості, які виникають здебільшого під час фізичного навантаження, тривають до 2-3 хв, після чого швидко приходить до тями. Під час обстеження у пацієнта виявлено АВ блокаду ІІ ступеня. Яка найбільш імовірна причина втрати свідомості у пацієнта?
a. Транзиторні ішемічні атаки
*b. Синкопальні стани
c. Сопор
d. Епілептичні напади
e. Панічний розлад

140. У пацієнта локалізація вогнища ураження - в задньому відділі верхньої скроневої звивини (центр Верніке). Який патологічний стан виникне у пацієнта?
a. Дизартрія
*b. Сенсорна афазія
c. Алексія
d. Зорова агнозія
e. Моторна афазія

141. Пацієнт віком 34 роки, який із дитинства хворіє на епілепсію, шпиталізований до лікарні після серії генералізованих судомних нападів, між якими не приходив до тями. Яке ускладнення розвинулось у пацієнта?
a. Кома І
b. Синкопальний стан
c. Гостре порушення мозкового кровообігу
d. Менінгоенцефаліт
*e. Епілептичний статус

142. Пацієнт віком 36 років звернувся зі скаргами на постійні мимовільні рухи в кінцівках, тулубі, посмикування обличчя, висовування язика, ці рухи хаотичні, він не може їх контролювати, вони зникають тільки під час сну. Порушення мовлення, вона стала тихою та нечіткою. Порушення пам'яті, роздратованість. В анамнезі встановлено: батько мав подібні симптоми та помер у віці 54 роки. У неврологічному статусі пацієнта: виражені мимовільні рухи у всіх частинах тіла, проте більше виражені у верхньому плечовому поясі, дизартрія. СПР та чутливість у межах норми. МРТ головного мозку - зменшення розмірів голівок хвостатих ядер двобічно, дифузна атрофія речовини головного мозку. Який найбільш ймовірний діагноз?
a. Хвороба Вільсона
b. Хвороба Паркінсона
*c. Хвороба Гентінгтона
d. Хвороба Галлервордена-Шпатца
e. Хорея Сиденхема

143. У пацієнта з діагнозом: В_12- дефіцитна анемія з'явилося відчуття повзання "мурах", слабкість у ногах, похитування при ходьбі. Під час неврологічного огляду спостерігається: помірна атаксія, нижній дистальний парапарез із порушенням чутливості. Яке захворювання має запідозрити лікар?
a. Токсична енцефалопатія
*b. Поліневропатія
c. Мієлопатія
d. Невроз
e. Дисциркуляторна енцефалопатія

144. Яка з нижченаведених пухлин нервової системи може розвиватися зі структур периферичних нервів?
*a. Шванома
b. Гліома
c. Меланома
d. Менінгіома
e. Астоцитома

145. На амбулаторний прийом звернулась жінка віком 45 років зі скаргами на головний біль, підвищення температури тіла до 38^oC протягом останніх 3-х днів, дискомфорт при рухах шиєю, двоїння в очах. Об'єктивно спостерігається: збільшення лімфовузлів у аксилярній ділянці, плямисто-папульозна висипка на шкірі, ригідність потиличних м'язів, на руках сліди від кігтів. Жінка повідомила, що кілька тижнів тому підібрала кішку на вулиці, яка активно дряпається. Яке інфекційне захворювання можна запідозрити у пацієнтки?
*a. Токсоплазмоз
b. Лямбліоз
c. Лейшманіоз
d. Трихінельоз
e. Балантидіаз

146. У жінки віком 20 років під час офтальмологічного огляду виявлені кільця Кайзера-Флейшера, що обводять рогівку ока. Яке лабораторне обстеження необхідно провести пацієнту для підтвердження спадкового захворювання?
*a. Визначення рівня міді й церулоплазміна в сироватці крові
b. Визначення рівня цистацину С
c. Визначення наявності олігоклональних IgG в лікворі
d. Визначення рівня креатинінфосфокінази в сироватці крові
e. Визначення рівня калію в сироватці крові

147. У пацієнта після травми плеча з'явилася слабкість м'язів дистального відділу лівої руки, гіпотрофія м'язів та біль лівої кисті. Який патологічний стан виник у пацієнта?
a. Синдром "плече-кисть"
b. Сирингомієлія
c. Бічний аміотрофічний склероз
*d. Нижній плечовий плексит Дежеріна-Клюмпке
e. Шийна радикулопатія

148. Хлопець віком 19 років скаржиться на хиткість під час ходьби. Вперше порушення координації виникли 5 років тому. З того часу відзначає поступове погіршення стану у вигляді збільшення вираженості розладів координації. Неврологічний статус: за ШКГ - 15 балів, горизонтальний крупнорозмашистий ністагм із ротаторним компонентом, скандоване мовлення, в пробі Ромберга падає, виражена інкоординація при виконанні пальце-носових та п'ятково-колінних проб білатерально, дисметрія, дисдіадохокінез, дифузна м'язова гіпотонія, зниження м'язово-суглобового відчуття в нижніх кінцівках, деформація грудної клітки та стоп. Патологічний змін за даними МРТ головного не виявлено. Який патологічний стан виник у пацієнта?
a. Мультисистемна атрофія (мозочковий підтип)
b. Атаксія Марі-Фуа-Алажуаніна
c. Синдром Луї-Бар
*d. Хвороба Фрідрейха
e. Атаксія П'єра-Марі

149. У дівчини віком 23 роки вже двічі спостерігалися генералізовані тоніко-клонічні напади, які були зафіксовані на ЕЕГ. Укажіть препарати першої лінії для лікування епілептичних нападів.
*a. Вальпроєва кислота, ламотриджин
b. Фенобарбітал, фенітоїн
c. Окскарбазепін, топірамат
d. Діазепам, габапентин
e. Карбамазепін, леветирацетам

150. Пацієнт звернувся до приймального відділення, оскільки випадково випив алкоголь невідомого походження. Назвіть основні клінічні симптоми отруєння метиловим спиртом.
a. Синкопальний стан
b. Зниження слуху
*c. Зниження гостроти зору або сліпота
d. Психомоторне збудження
e. Порушення нюху

