1. Кількісне визначення натрію хлориду можна провести за допомогою аргентометрії, методом Мора. Укажіть речовину, що використовується як індикатор під час цього методу дослідження.
a. Фенолфталеїн
*b. Калію хромат
c. Натрію еозинат
d. Феруму (IIІ) амонію сульфат
e. Дифенілкарбазон

2. Укажіть характерні мікроскопічні ознаки анатомічної будови листя м'яти перцевої.
a. Поодинокі кристали оксалату кальцію
b. Друзи оксалату кальцію
c. Довгасто-овальні клітини з кристалічним піском
d. Волоски з грубобородавчастою поверхнею
*e. Округлі залозки з радіально розташованими клітинами

3. Лікарські засоби в аерозольних упаковках повинні зберігатися в сухому, захищеному від світла місці, подалі від вогню та опалювальних приладів. За якої температури повинні зберігатися ці препарати?
*a. 3-35^оC
b. 15-30^оC
c. 0-5^оC
d. 18-24^оC
e. 10-25^оC

4. Під час надходження листків кропиви дводомної на фармацевтичне підприємство виникли сумніви щодо їхньої ідентичності. Для підтвердження тотожності був проведений мікроскопічний аналіз. За якими діагностичними ознаками ідентифікують цю сировину?
*a. Цистоліти, ретортоподібні волоски
b. Рафіди, сосочкоподібні волоски
c. Ідіобласти, багатоклітинні волоски
d. Стилоїди, бородавчасті волоски
e. Друзи, головчасті волоски

5. До аптеки звернувся відвідувач із проханням пояснити значення поняття "ОТС-препарат". Що повинен відповісти фармацевт?
a. Психотропний препарат
*b. Препарат, що відпускається без рецепта лікаря
c. Рецептурний лікарський засіб
d. Лікарський засіб, що належить до переліку барвних речовин
e. Наркотичний препарат

6. Асистент фармацевта розкладає лікарські засоби в матеріальній кімнаті на місця зберігання з урахуванням фармакологічних груп. До препаратів якої фармакологічної групи належить флуоксетин?
a. Холінолітики
b. Антигістамінні
*c. Антидепресанти
d. Психостимулятори
e. Анксіолітики

7. В аптеці відбулася переоцінка лікарських засобів. Укажіть документ, у якому будуть відображатися ці дані.
a. Зведений реєстр
*b. Акт
c. Прибуткова накладна
d. Касова книга
e. Довідка

8. У відділ кадрів аптеки звернувся асистент фармацевта, що має стаж роботи одинадцять років, шість із яких не працював за спеціальністю, з проханням прийняти його на вакантну посаду. Чи оформить підприємство трудові відносини з цим кандидатом?
*a. Після проходження перепідготовки
b. Не може бути прийнятий у жодному разі
c. Може бути прийнятий на вакантну посаду
d. Після проходження інтернатури
e. Після випробувального терміну

9. У прописі на мікстуру виписано 2,0 г натрію броміду. Який об'єм 20%-го концентрованого розчину відповідає цій кількості активного фармацевтичного інгредієнта?
a. 40 мл
b. 2 мл
*c. 10 мл
d. 20 мл
e. 100 мл

10. Яким чином фармацевту необхідно додати настойку м'яти перцевої до рідкої лікарської форми?
a. Змішати з подвійною кількістю мікстури, в останню чергу, частинами, збовтавши
b. В останню чергу, збовтавши
c. Першою, збовтавши
*d. Змішати з рівною кількістю мікстури, в останню чергу, частинами, збовтавши
e. Змішати з водою очищеною, в останню чергу, частинами, збовтавши

11. Укажіть лікарську рослинну сировину, яка містить філохінон, має гемостатичну дію і може бути використана як кровоспинний засіб під час внутрішньої кровотечі.
a. Фіалки трава
b. Чистотілу трава
c. Череди трава
*d. Грициків трава
e. Споришу трава

12. Під час виготовлення супозиторіїв асистент фармацевта приготував супозиторну масу з дерматолом і маслом какао, але вона виявилася крихкою. Укажіть речовину, яку необхідно додати для утворення пластичної маси.
a. Ланолін водний
b. Парафін
*c. Ланолін безводний
d. Вазелін
e. Віск

13. Асистент фармацевта готує мазь за прописом: Anaesthesini 1,0 Vaselini 9,0 M. f. unq. D) S. Змащувати уражені ділянки шкіри. Укажіть раціональний спосіб уведення речовини в основу.
a. Анестезин змішують з 0,5 г вазелінової олії
b. Анестезин змішують з 1,0 г вазелінової олії
c. Анестезин змішують з 9,0 г розтопленого вазеліну
d. Анестезин змішують з 0,5 г розтопленого вазеліну
*e. Анестезин змішують з 1,0 г розтопленого вазеліну

14. Показник заломлення залежить від температури, довжини хвилі світла, при яких проводиться рефрактометрія, від концентрації розчину та природи розчинника. При якій температурі згідно з вимогами ДФУ рекомендується проводити визначення?
a. 20±5^оC
b. Нижче 20^оC
*c. 20±0,5^оC
d. Вище 20^оC
e. 19-21^оC

15. Приміщення та устаткування аптеки повинні відповідати вимогам санітарно-протиепідемічного режиму аптечних закладів. Як часто підлягають вологому прибиранню із застосуванням дезінфекційних засобів стіни і двері аптеки?
*a. Не рідше одного разу на тиждень
b. Не рідше одного разу на добу
c. Не рідше одного разу на зміну
d. Не рідше одного разу на місяць
e. Не рідше одного разу шість місяців

16. Однією з діагностичних ознак солодки коренів є характерний солодкий смак. Які біоактивно активні речовини зумовлюють цей смак?
*a. Сапоніни
b. Флавоноїди
c. Кумарини
d. Амінокислоти
e. Полісахариди

17. Укажіть препарат, що підвищує внутрішньоочний тиск і протипоказаний при глаукомі.
a. Пілокарпіну гідрохлорид
b. Фізіостигмін
*c. Атропіну сульфат
d. Галантаміну гідробромід
e. Неостигмін

18. Аптека має ліцензію на право провадження господарської діяльності з придбання, зберігання та відпуску прекурсорів списку №2. Яка максимальна кількість калію перманганату може бути відпущена пацієнту з аптеки в споживчій упаковці без рецепта?
a. 4,0-6,0 г
b. 1,0-2,0 г
c. 6,0-8,0 г
d. 2,0-4,0 г
*e. 3,0-5,0 г

19. До аптечного складу надійшов лікарський засіб, що зберігається за температури від +2^оC до +8^оC. Вимог якої належної практики повинні дотримуватися фахівці під час зберігання цього лікарського засобу?
a. GLP
b. GDP
*c. GSP
d. GMP
e. GPP

20. Укажіть лікарські речовини, суспензії яких готують дисперсійним методом із додаванням стабілізатора.
a. Цинку оксид, тальк
b. Біла глина, бентоніт
*c. Камфора, ментол
d. Кислота борна, кальцію карбонат
e. Магнію оксид, натрію сульфат

21. В аптеці тимчасово відсутня настойка женьшеню, що застосовується як тонізуючий та адаптогенний засіб. Препарати з якої лікарської рослинної сировини аналогічної дії можна запропонувати відвідувачу?
a. Смородини чорної плоди
*b. Родіоли рожевої корені
c. Цмину піскового квітки
d. Підбілу звичайного листя
e. Кропиви собачої трава

22. До аптеки звернувся пацієнт, якому призначено інсулін людський короткої дії. Асистент фармацевта під час відпуску препарату попереджає про неухильне дотримання режиму дозування, харчування та фізичних навантажень. Яке ускладнення може розвинутися в пацієнта в разі передозування інсуліну або через надмірне фізичне навантаження?
a. Гіперліпідемія
b. Ліподистрофія
*c. Гіпоглікемія
d. Бронхоспазм
e. Гіперглікемія

23. В аптеці тимчасово відсутні валеріани корені, що застосовуються як седативний засіб. Яка лікарська рослинна сировина має аналогічну дію?
a. Софори японської плоди
b. Брусниці звичайної листки
c. Волошки синьої квітки
d. Кульбаби лікарської корені
*e. Собачої кропиви трава

24. Для ефективного та якісного медикаментозного забезпечення населення в аптечному закладі потрібний достатній товарний запас ліків. До яких наслідків призведе завищений товарний запас в аптеці?
a. Зниження рентабельності
b. Втрати лояльності споживачів
*c. Зменшення товарообіговості
d. Наявності дефектури
e. Негативного іміджу аптеки

25. Для посилення терапевтичного ефекту, скорочення терміну лікування та запобігання ускладненням застосовують різні комбінації лікарських засобів. Який вид взаємодії виникає під час комбінації препаратів, коли ефект дорівнює сумі ефектів кожного з компонентів?
*a. Синергізм за типом підсумовування
b. Фізіологічний антагонізм
c. Фізичний антагонізм
d. Синергізм за типом потенціювання
e. Хімічний антагонізм

26. На аналіз надійшла сировина, яка складається зі щільних густоопушених листків сірувато-зеленого кольору із сильним духмяним запахом. Поверхня листкової пластинки дрібночарункова, край городчастий, жилкування дрібносітчасте. Укажіть рослинне джерело сировини.
*a. Шавлія лікарська
b. Валеріана лікарська
c. М'ята перцева
d. Евкаліпт прутоподібний
e. Ромашка лікарська

27. Лікар виписав пацієнту петльовий діуретик фуросемід та попередив, що приймати його необхідно суворо за призначенням, тому що лікарський засіб може викликати негативні наслідки. Про яку саме можливу побічну дію йдеться?
*a. Ототоксичність
b. Гепатотоксичність
c. Гіперкаліємію
d. Артеріальну гіпертензію
e. Ульцерогенну дію

28. Сироп солодки використовують як відхаркувальний та протизапальний засіб для полегшення відходження мокротиння. Які біологічно активні речовини визначають фармакологічну дію цього лікарського засобу?
a. Фурокумарини
*b. Тритерпенові сапоніни
c. Антраценпохідні алізаринового ряду
d. Стероїдні сапоніни
e. Алкалоїди ізохінолінового ряду

29. Який індикатор використовують під час виконання кількісного визначення кислоти борної методом прямої алкаліметрії?
*a. Фенолфталеїн
b. Метиленовий синій
c. Протравний чорний
d. Метиловий оранжевий
e. Ксиленоловий оранжевий

30. Який лікарський засіб, що належить до антагоністів опіатних рецепторів, можна відпустити без рецепта з аптеки в кількості 2 мг на один відпуск?
a. Бупренорфін
*b. Налоксон
c. Налмефен
d. Налбуфін
e. Буторфанол

31. На фасаді аптечного закладу встановлено вивіску, на якій вказано вид та номер аптеки. Яку ще інформацію обов'язково має містити вивіска?
*a. Найменування ліцензіата, торговельної марки, що належить ліцензіату на законних підставах, режим роботи аптечного закладу
b. Інформація щодо цін, назва торговельної марки
c. Режим роботи аптечного закладу, інформація про орієнтованість аптечного закладу на обслуговування певних соціальних груп населення
d. Торговельна марка та найменування аптечного закладу, інформація щодо цін
e. Режим роботи аптечного закладу, порівняння з іншими аптечними закладами

32. Укажіть лікарський засіб, що виявляє виражену антигістамінну, снодійну, седативну, місцевоанестезуючу, протиблювотну дію та посилює дію анальгезуючих засобів.
a. Лоратадин
b. Фексофенидин
c. Мебгідролін
*d. Дифенгідрамін
e. Цетиризин

33. Під час виконання якісного аналізу очних крапель кислоти борної фармацевт спостерігає утворення полум'я із зеленою облямівкою. Які реактиви необхідні для проведення цієї реакції?
a. Кислота хлоратна, пентанол
b. Кислота хлористоводнева розведена, етанол
c. Кислота нітратна розведена, пропанол
d. Кислота оцтова безводна, бутанол
*e. Кислота сульфатна концентрована, метанол

34. Який застережний напис обов'язково повинен бути зазначений на вторинній упаковці всіх лікарських засобів незалежно від їхнього способу зберігання?
a. Зберігати при температурі не вище 25^оC
b. Зберігати в сухому місці
c. Зберігати в холодильнику
d. Зберігати в темному місці
*e. Зберігати в недоступному для дітей місці

35. Пацієнт із діагнозом: фолікулярний тонзиліт, приймає амоксицилін. На тлі лікування виникли бронхоспазм, набряк губ і висип на шкірі. Укажіть, як називається такий прояв негативної дії ліків на організм.
a. Функціональна кумуляція
b. Лікарська залежність
*c. Медикаментозна алергія
d. Синдром відміни
e. Матеріальна кумуляція

36. Фахівець фармацевтичної лабораторії проводить експрес-аналіз відхаркувальної мікстури, що містить натрію бензоат. Який із нижченаведених реактивів утворює з натрію бензоатом блідо-жовтий осад?
a. Магнію сульфат
*b. Заліза (ІІІ) хлорид
c. Калію гексагідроксостибіат (V)
d. Кислота метоксифенілоцтова
e. Кислота хлористоводнева

37. Відвідувачка аптеки просить допомогти укомплектувати аптечку для подорожі ефективним антисептиком, який мав би бактерицидну, фунгіцидну та вірулоцидну дію і не викликав би подразнення тканин, для використання з метою обробки ран та опіків.
a. Лінімент бальзамічний за Вишневським
b. Йоду розчин спиртовий
*c. Повідон йод
d. Калію перманганат
e. Перекис водню

38. До рецептурно-виробничого відділу аптеки надійшов рецепт на приготування крапель: Furacilini 0,05 Olei Vaselini 50,0 Misce.Da.Signa. По 2 краплі в ніс 3 рази на день. Укажіть раціональний спосіб уведення фурациліну до лікарської форми, врахувавши його фізико-хімічні властивості.
a. Додають у флакон до відпуску і нагрівають до повного розчинення
*b. Диспергують спочатку в сухому вигляді, а потім із невеликою кількістю вазелінової олії
c. Розчиняють в ізотонічному розчині натрію хлориду при нагріванні
d. Спочатку подрібнюють із декількома краплями спирту, а потім додають до вазелінової олії
e. Додають до попередньо підігрітої вазелінової олії у флакон до відпуску

39. До аптечного закладу звернувся пацієнт із проханням відпустити йому за повну вартість по електронному рецепту доксициклін у таблетках по 100 мг №10. Укажіть термін дії цього рецепта.
*a. 90 календарних днів
b. 20 календарних днів
c. 10 календарних днів
d. 30 календарних днів
e. 50 календарних днів

40. Асистент фармацевта відпускає заліза (ІІІ) гідроксид полімальтозний комплекс у таблетках за призначенням лікаря. Під час застосування препарату можливі такі побічні ефекти: подразнення слизової оболонки травного тракту, нудота, блювання, біль в епігастральній ділянці. За якої умови застосування ризик прояву побічних ефектів зменшується?
a. Вживати з яєчним білком
*b. Приймати після вживання їжі
c. Застосовувати блокатори протонної помпи
d. Застосовувати обволікальні засоби
e. Запивати молоком

41. Унаслідок тривалого приймання препарату для лікування тяжкої форми бронхіальної астми у пацієнта розвинувся остеопороз. Який препарат із нижченаведених міг спричинити цей стан у пацієнта?
*a. Дексаметазон
b. Еуфілін
c. Сальбутамол
d. Монтелукаст
e. Сальметерол

42. Онкохворому пацієнту виписано рецепт на лікарський засіб для лікування основного захворювання. Укажіть розмір відшкодування вартості препарату за рахунок державних коштів.
a. 0%
b. 50%
c. 10%
d. 25%
*e. 100%

43. Асистент фармацевта отримав рецепт на виготовлення настою квітів ромашки із вказівкою "Cito". Укажіть, протягом якого часу потрібно нагрівати настій на киплячій водяній бані у цьому разі.
a. 30 хв
b. 15 хв
c. 10 хв
d. 45 хв
*e. 25 хв

44. До аптеки надійшла партія лікарських засобів із аптечного складу. Під час вхідного контролю уповноважена особа виявила, що таблетки ібупрофену мають термін придатності, що вже минув. До якої групи згідно з чинним законодавством належать такі лікарські засоби?
a. Фальсифіковані
*b. Неякісні
c. Контрафактні
d. Підроблені
e. Якісні

45. У рослинах яких родин найчастіше зустрічаються антраглікозиди?
a. Соснові, ясноткові
*b. Гречкові, крушинові
c. Селерові, аралієві
d. Товстолисті, вересові
e. Айстрові, вахтові

46. Чоловік віком 42 роки із симптомами сезонного алергічного риніту звернувся до аптеки з метою придбання антигістамінного засобу для системного застосування, що не викликає сонливості. Укажіть лікарські засоби, що можуть застосуватися при полінозах протягом усього періоду контакту з алергенами.
a. Дифенгідрамін, дименгідринат
*b. Лоратадин, дезлоратадин
c. Дексаметазон, беклометазон
d. Бромгексин, амброксол
e. Ксилометазолін, тетразолін

47. До аптеки надійшов електронний рецепт на пільговий відпуск лікарського засобу у формі супозиторіїв, що містить у своєму складі кодеїн та парацетамол. Який термін дії електронного рецепта та як довго він повинен зберігатися в інформаційно-комунікаційній системі?
*a. 1 місяць, 3 роки
b. 1 місяць, 5 років
c. 1 місяць, 1 рік
d. 10 днів, 5 років
e. 10 днів, 1 рік

48. Товариство з обмеженою відповідальністю відкриває нову аптеку та повинне забезпечити своєчасне надходження готівки на банківський рахунок. Яка організація встановлює терміни здавання та ліміт залишку готівки в касі?
*a. Підприємство самостійно
b. Національний банк України
c. Банк, у якому відкритий поточний рахунок підприємства
d. Державна податкова служба
e. Територіальна Держлікслужба

49. Відповідно до наказу керівника підприємства в аптеці буде проведена планова інвентаризація. Що є основною метою інвентаризації?
*a. Виявлення нестачі або надлишку товару і коштів
b. Оцінка ефективності роботи фахівців
c. Визначення продуктивності праці кожного працівника
d. Перевірка дотримання касової дисципліни
e. Перевірка умов зберігання лікарських засобів та медичних виробів

50. У сільській місцевості роздрібна торгівля лікарськими засобами здійснюється через мобільний аптечний пункт, оскільки стаціонарна аптека та аптечний пункт відсутні. Скільки працівників має бути у штаті мобільного аптечного пункту, через який провадиться господарська діяльність із роздрібної торгівлі лікарськими засобами?
a. Лише один фармацевтичний працівник
b. Один водій, один фармацевтичний працівник та завідувач мобільного аптечного пункту
*c. Один водій та не менше як один фармацевтичний працівник
d. Лише завідувач мобільного аптечного пункту
e. Лише один водій

51. В аптечному закладі здійснюється відпуск екстемпоральних лікарських засобів, виготовлених із лікарської рослинної сировини (ЛРС), які дозволено відпускати виключно за електронними рецептами. Укажіть назву цієї ЛРС.
a. Folіa Salvіae offіcіnalіs
b. Folia Eucalypti viminalis
c. Folia Menthae piperitae
d. Folia Melissae officinalis
*e. Folia Cannabis sativa

52. На етикетці екстемпорального лікарського засобу фармацевт зазначив "Зберігати при кімнатній температурі". Який температурний режим відповідає цій вимозі?
a. Нижче 0^оC
b. Вище 25^оC
c. 8-15^оC
d. 2-8^оC
*e. 15-25^оC

53. Для профілактики кровотечі перед проведенням хірургічної операції лікар призначив пацієнту етамзилат. Укажіть, завдяки якій фармакологічній дії проявляється гемостатичний ефект препарату.
a. Гальмуванню тромбоутворення
*b. Прискоренню агрегації тромбоцитів
c. Стимуляції еритропоезу
d. Запобіганню утворення факторів згортання крові
e. Зниженню утворення тромбоксана

54. Який лікарський засіб із групи діуретиків застосовують при ускладненому гіпертонічному кризі з ознаками гострої серцевої недостатності?
a. Діакарб
b. Маніт
*c. Фуросемід
d. Гідрохлортіазид
e. Спіронолактон

55. У результаті неконтрольованого і тривалого застосування препаратів на основі парацетамолу пацієнтка скаржитися на біль у правому підребер'ї, загальну слабкість та темну сечу. Який тип токсичної дії найімовірніший?
a. Ототоксична дія
b. Ульцерогенна дія
*c. Гепатотоксична дія
d. Нефротоксична дія
e. Нейротоксична дія

56. Укажіть лікарську рослинну сировину, що є джерелом слизу та використовується як обволікаючий та пом'якшувальний засіб.
a. Berberidis fructus
b. Leonuri cardiacaea herba
*c. Althaeae radices
d. Belladonnae radices
e. Serpylli herba

57. Стандарт GDP є обов'язковим елементом системи забезпечення якості лікарських засобів. Діяльності якого суб'єкта господарювання він стосується?
*a. Аптечного складу
b. Аптечного пункту
c. Аптеки
d. Мобільного аптечного пункту
e. Аптеки в структурі лікувально-профілактичного закладу

58. У дворічної дитини після перенесеного грипу розвинувся гострий отит. Фармацевт запропонував комбінований безрецептурний препарат для місцевого застосування, який має знеболювальний та протизапальний ефекти. Укажіть компонент цього лікарського засобу, що забезпечує місцевоанестезувальну дію.
a. Ксилометазолін
b. Феназон
c. Метамізол
d. Німесулід
*e. Лідокаїн

59. За підсумками інвентаризації, проведеної в аптечному закладі, у структурі якого наявний самостійний відділ запасів, виявлено нестачу субстанції папаверину гідрохлориду. Укажіть норму списання, яка використовується при розрахунку природної втрати для вказаного лікарського засобу.
a. 0,65% від вартості лікарських форм
b. 0,95% від використаної кількості
*c. 1,7% від вартості лікарських форм
d. 0,4% від використаної кількості
e. 2,15% від вартості лікарських форм

60. У лабораторії проводять аналіз препаратів магнію. Який лікарський засіб досліджували, якщо під час додавання розчину барію хлориду в середовищі кислоти хлористоводневої утворився білий осад?
a. Карбонат основний
b. Оксид важкий
c. Хлорид гексагідрат
d. Оксид легкий
*e. Сульфат гептагідрат

61. Укажіть лікарський засіб, що може застосовуватися для тривалого симптоматичного лікування запалення та болю в суглобах при ревматоїдному артриті та є інгібітором переважно циклооксигенази-2, у зв'язку з чим викликає менше небажаних впливів на травний канал, порівняно з іншими нестероїдними протизапальними засобами.
a. Ацетилсаліцилова кислота
b. Диклофенак
*c. Мелоксикам
d. Індометацин
e. Ібупрофен

62. Пацієнту виписаний комбінований лікарський засіб (ЛЗ), що містить психотропну речовину. В оригінальній упаковці кількість цього засобу перевищує його гранично допустиму норму. Яку кількість такого ЛЗ можна відпустити пацієнту на один рецепт?
a. Одну упаковку ЛЗ, але не більше 30 таблеток
b. Одну упаковку ЛЗ, але не більше 10 таблеток
c. Одну упаковку ЛЗ, але не більше 20 таблеток
d. Одну упаковку ЛЗ, але не більше 40 таблеток
*e. Одну упаковку ЛЗ, але не більше 50 таблеток

63. Асистент фармацевта готує складний дозований порошок, який містить 1,0 г камфори. Яку кількість крапель 95%-го спирту етилового необхідно додати для кращого подрібнення камфори?
*a. 10
b. 20
c. 5
d. 30
e. 15

64. Який лікарський засіб пригнічує активність фібринолізу та застосовується для зупинки кровотеч, зумовлених підвищеним фібринолізом (під час будь-яких операцій, тромбоцитопенії та ін.)?
a. Варфарин
b. Етамзилат
*c. Транексамова кислота
d. Фенілін
e. Гепарин

65. Укажіть, за наявності якого діагнозу доцільно застосовувати препарати заліза.
a. Гемолітична анемія
b. Гіперхромна анемія
*c. Гіпохромна анемія
d. Лейкопенія
e. Лімфоцитоз

66. До аптеки надійшов рецепт на виготовлення спиртового розчину без зазначення концентрації спирту етилового. Спирт якої концентрації необхідно використати фармацевту?
a. 40%
b. 95%
c. 96%
d. 70%
*e. 90%

67. Під час приготування суспензій із гідрофільними речовинами використовують прийом скаламучування. Для якої речовини з нижченаведених доцільно використовувати цей метод?
*a. Вісмуту нітрату основного
b. Ксероформу
c. Білої глини
d. Сульфадимезину
e. Фенілсаліцилат

68. До аптеки надійшов рецепт на приготування мікстури з кислотою хлористоводневою та пепсином. Яким чином фармацевт розчинятиме пепсин?
a. У кислоті хлористоводневій розведеній
*b. У суміші води очищеної та кислоти хлористоводневої розведеної
c. У холодній воді очищеній
d. В ізотонічному розчині натрію хлориду
e. У гарячій воді очищеній

69. Кількісне визначення прокаїну гідрохлориду проводять методом нітритометрії. Яка частина молекули препарату зумовлює можливість його проведення?
*a. Первинна ароматична аміногрупа
b. Складноефірне угрупування
c. Диетиламіноетил
d. Бензольне кільце
e. Хлористоводнева кислота, зв'язана з основою препарату

70. Який лікарський засіб аналогічної дії можна призначити замість трави грициків, що містить вітамін К та має кровоспинну дію, якщо її немає в аптеці?
a. Таблетки валеріани
b. Настойка глоду
*c. Екстракт водяного перцю
d. Настойка женьшеню
e. Екстракт родіоли рожевої

71. На аналіз надійшли тонкі листки із загостреною верхівкою й асиметричною основою. Пластинка хвиляста, жилкування перисте. У хімічному складі сировини виявлено сенозиди, флавоноїди та смолисті речовини. Укажіть рослинне джерело цієї сировини.
a. Кріп запашний
b. Конвалія звичайна
c. Кульбаба лікарська
d. Кропива собача
*e. Касія гостролиста

72. Фармацевт отримав рецепт для виготовлення супозиторіїв: Novocaini 0,03 Olei Cacao q.s. Misce, fiat globulus vaginali Da talеs doses №10 Signa. По 1 кульці на ніч. Яку масу масла какао потрібно взяти для виготовлення цього пропису?
a. 40,0 г
b. 50,0 г
c. 30,0 г
d. 29,7 г
*e. 39,7 г

73. Однією з вимог при виготовленні нестерильних лікарських засобів в умовах аптек є дотримання належних умов зберігання. Що означає вказівка "Зберігати у сухому місці"?
a. У місці, яке виключає можливість попадання прямих сонячних променів
b. При температурі від +2^оC до +8^оC
c. При температурі від +15^оC до +25^оC
*d. При відносній вологості повітря не більше 60%
e. При температурі від +8^оC до +15^оC

74. Яким методом, згідно з вимогами ДФУ, проводять кількісне визначення біологічно активних речовин в евкаліпту прутовидного листі?
a. Титриметрія
b. ВЕРХ
c. Спектрофотометрія
*d. Перегонка з водяною парою
e. Гравіметрія

75. Однорічна трав'яниста рослина становить заввишки 0,7-1,5 м і має стебло, розгалужене в його верхній частині. Листки чергові, сидячі, вузьколанцетні або лінійні. Квітки правильні, двостатеві, небесно-сині або фіолетові, на квітконіжках, зібрані на верхівці стебла в розлогі щиткоподібні суцвіття. Плід - яйцеподібна або куляста розтріскана коробочка з численним дрібним блискучим насінням. Укажіть цю лікарську рослину.
a. Нагідки лікарські
b. Ромашка лікарська
*c. Льон звичайний
d. Звіробій плямистий
e. Пижмо звичайне

76. До рецептурно-виробничого відділу аптеки надійшов рецепт на виготовлення 20-ти доз складного порошку з екстрактом беладони без вказівки про консистенцію. Яку кількість сухого екстракту потрібно взяти, якщо в рецепті прописано 0,01 г екстракту беладони на одну дозу порошку?
a. 4,0 г
*b. 0,4 г
c. 0,1 г
d. 2,0 г
e. 0,2 г

77. Асистент фармацевта готує супозиторії методом ручного формування. Укажіть температурний режим зберігання цієї лікарської форми згідно з вимогами ДФУ.
a. 2-8^оC
b. Не вище 25^оC
c. Не вище 20^оC
d. Не вище 5^оC
*e. 8-15^оC

78. Пацієнту із сухим кашлем призначено бутамірат. Через кілька днів він звернувся зі скаргою на побічну дію. Який ефект найбільш імовірний?
a. Брадикардія
b. Гіпертензія
*c. Сонливість
d. Тахікардія
e. Бронхоспазм

79. На аптечний склад надійшла лікарська рослинна сировина (ЛРС): стебла прості або малогіллясті, довжиною до 35 см. Листки почергові, пальчасто-розсічені на 5 часток, частки листків лінійні, загострені. Колір стебел і листків зелений. Квітки поодинокі на верхівці стебел, золотисто-жовті, вільнопелюсткові. Плід збірний, овальний, складається з численних сухих горішків. Запах слабкий. Смак не визначається. Укажіть рослинне джерело цієї ЛРС.
a. Нагідки лікарські
b. Конвалія звичайна
c. Наперстянка пурпурова
*d. Горицвіт весняний
e. Ромашка лікарська

80. Однією з функцій фармацевтичного аналізу є встановлення доброякісності лікарських засобів. Укажіть домішку, для визначення граничного вмісту якої у воді очищеній фармацевт-аналітик застосовує метод комплексонометрії.
a. Нітрати
b. Хлориди
*c. Лужноземельні метали
d. Речовини, що окиснюються
e. Сульфати

81. Розчини якої речовини під час зберігання жовтіють?
a. Глюкози
b. Прокаїну гідрохлориду
*c. Метамізолу натрієвої солі
d. Стрептоциду
e. Етанолу

82. До аптеки звернувся пацієнт із проханням відпустити йому нижченаведені лікарські засоби. Який із цих препаратів фармацевт може відпустити без рецепта лікаря?
a. Метамізол натрію, 50%-ий розчин для ін'єкцій, по 2 мл №10
b. Феназепам, таблетки 2,5 мг №10
*c. Перекис водню, розчин для зовнішнього застосування 3%, 40 мл
d. Натрію хлорид, 0,9%-ий розчин, 200 мл у флаконі для інфузій
e. Кетамін, 5%-ий розчин для ін'єкцій, по 2 мл №10

83. Які дії здійснюються з товарно-матеріальними цінностями перед початком планової інвентаризації в аптеці?
a. Упаковуються для перевезення
b. Передаються на відповідальне зберігання
*c. Групуються, розсортовуються та розкладаються за назвами
d. Оцінюються за ринковою вартістю
e. Перевіряються на відповідність стандартам якості

84. До лікаря звернулася пацієнтка зі скаргами на періодичний "стріляючий біль" в одній частині обличчя. Після детального збору анамнезу лікар встановив діагноз: невралгія трійчастого нерва, та у складі комплексної терапії призначив вітамінний препарат. Укажіть цей препарат.
a. Кислота аскорбінова
b. Фолієва кислота
c. Кислота нікотинова
d. Ретинолу ацетат
*e. Ціанокобаламін

85. У зв'язку зі скаргами на періоди безсоння пацієнтові було призначено препарат, що діє як блокатор Н_1-гістамінових рецепторів, має седативну та антихолінергічну дію, тривалість терапії яким не повинна перевищувати 5 днів у зв'язку з ризиком розвитку зловживання та залежності. Укажіть цей лікарський засіб.
a. Атропін
b. Флуоксетин
c. Сульпірид
*d. Доксиламін
e. Діазепам

86. Як називається етап фармакокінетики, під час якого ліпофільні лікарські засоби перетворюються в печінці на водорозчинні метаболіти для подальшого виведення?
a. Екскреція
b. Кумуляція
*c. Біотрансформація
d. Розподіл
e. Абсорбція

87. Асистент фармацевта готує водну витяжку з кореня алтеї. Яку особливість технології він повинен врахувати?
a. Проціджують після повного охолодження
b. Враховують біологічну активність лікарської рослинної сировини
c. Проціджують готовий водний витяг негайно
d. Готують із додаванням кислоти хлористоводневої
*e. Використовують метод холодного настоювання

88. На аналіз надійшла лікарська рослинна сировина Frangula alnus. Який реактив потрібно вибрати для ідентифікації похідних антрацену?
a. 5%-ий розчин натрію нітропрусиду
*b. 5%-ий розчин натрію гідроксиду
c. 1%-ий розчин хлоридної кислоти
d. 1%-ий розчин желатини
e. 10%-ий розчин заліза (III) сульфату

89. Укажіть із нижченаведеного варіант, у якому всі три активні фармацевтичні інгредієнти кількісно визначаються методом прямого йодометричного титрування згідно з вимогами ДФУ.
a. Натрію тіосульфат, сульфацетамід натрію, аскорбінова кислота
b. Натрію саліцилат, метамізол натрій, хлористоводнева кислота
c. Натрію тетраборат, метамізол натрій, глутамінова кислота
d. Натрію тіосульфат, глюкоза безводна, бензоат натрію
*e. Натрію тіосульфат, метамізол натрій, аскорбінова кислота

90. Пацієнт хворіє на кандидомікоз, що розвинувся внаслідок тривалого лікування антибіотиками групи тетрациклінів. Який препарат буде ефективним у цьому разі?
*a. Ністатин
b. Метронідазол
c. Хлорамфенікол
d. Альбендазол
e. Римантадин

91. Із метою лікування артеріальної гіпертензії пацієнту призначено засіб, що блокує надходження йонів кальцію до серцевого м'яза та гладких м'язів судин. Укажіть із нижченаведеного цей лікарський засіб.
a. Клонідин
b. Еналаприл
c. Бісопролол
*d. Ніфедипін
e. Празозин

92. У жінки, яка тривалий час вживає мікстуру з натрію бромідом у терапевтичних дозах, з'явилися скарги на сонливість, шкірний висип, нежить, почервоніння очей. Унаслідок чого відбулося посилення ефекту аж до розвитку отруєння?
a. Потенціювання ефекту
b. Сенсибілізації
*c. Матеріальної кумуляції
d. Лікарської ідіосинкразії
e. Адитивного ефекту

93. Для ідентифікації розчину глюкози для ін'єкцій згідно з вимогами ДФУ вимірюють кут оптичного обертання. Який фізико-хімічний метод при цьому застосовується?
a. Тонкошарова хроматографiя
*b. Поляриметрія
c. Iнфрачервона спектроскопiя
d. Рефрактометрiя
e. Спектроскопія ядерного магнітного резонансу

94. Які рецептурні бланки використовують у разі виписування психотропних лікарських засобів у суміші з індиферентними речовинами за повну вартість у паперовому вигляді?
a. Ф-1
b. Ф-1 у двох екземплярах
c. Ф-1 і Ф-3
d. Відпускається без рецепта
*e. Ф-3

95. Пацієнту в післяопераційний період тривалий час уводили морфіну гідрохлорид. Після різкої відміни препарату в пацієнта виникли тяжкі психічні та фізичні порушення. Про яку побічну дію йдеться в цьому разі?
a. Тахіфілаксію
*b. Абстинентний синдром
c. Синдром віддачі
d. Синдром обкрадання
e. Ідіосинкразію

96. Який документ фахівці аптеки повинні подати в НЗСУ, щоб отримати кошти з державного бюджету за відпущені лікарські засоби за програмою "Доступні ліки"?
*a. Звіт
b. Реєстр рецептів
c. Товарний звіт
d. Рахунок
e. Відомість

97. Відпуск лікарських засобів та медичних виробів, що підлягають реімбурсації, здійснюється в аптечних закладах на підставі договорів з НСЗУ. Які аптеки можуть здійснювати такого виду відпуск лікарських засобів пацієнту?
*a. Аптеки, які уклали договори з НСЗУ, незалежно від місця проживання чи перебування пацієнта
b. Лише аптеки, які розташовані поблизу від медичного закладу пацієнта
c. Лише аптеки, які розташовані в містах обласного підпорядкування
d. Будь-які аптеки, незалежно від того, чи укладено договір із НСЗУ
e. Аптеки, які уклали договори з НСЗУ, лише в межах певного регіону

98. У пацієнта на тлі лікування антидепресантами досягнуто зменшення проявів депресії. Лікар рекомендує поступово знижувати дозу, а не припиняти препарат раптово. Якого ускладнення прагне уникнути лікар?
*a. Синдрому відміни
b. Тахіфілаксії
c. Кумуляції
d. Залежності
e. Сенсибілізації

99. Який із вітамінів групи В використовують у схемах метаболічної терапії при ішемічній хворобі серця, серцевій недостатності, цукровому діабеті та невритах?
*a. Тіамін
b. Ціанокобаламін
c. Ергокальциферол
d. Піридоксин
e. Ретинол

100. Укажіть лікарський засіб, що є агоністом мускариночутливих рецепторів та застосовується у клінічній практиці місцево при підвищеному внутрішньоочному тиску, зрідка - для стимулювання слино- та сльозовиділення (наприклад, сухість при аутоімунному ураженні слинних і сльозових залоз).
*a. Пілокарпін
b. Атропін
c. Ксилометазолін
d. Тетризолін
e. Бекламетазон

101. Під час перевірки серій лікарського засобу (ЛЗ), що підлягає державному контролю за розпорядженням Держлікслужби, уповноважена особа аптечного складу виявила такий ЛЗ. Яким внутрішнім документом керується уповноважена особа під час здійснення заходів щодо вилучення цього ЛЗ з обігу?
*a. Планом термінових дій
b. Посадовою інструкцією
c. Наказом завідувача аптечного складу
d. Розпорядженням керівника підприємства
e. Положенням про аптечний склад

102. На фармацевтичне підприємство надійшла сировина хвоща трава. Вміст якої діючої речовини визначають відповідно до вимог Державної Фармакопеї України?
a. Ефірних олій
*b. Флавоноїдів
c. Полісахаридів
d. Алкалоїдів
e. Танінів

103. Лікарські засоби класифікують залежно від наявності в їхній структурі молекули функціональних груп. Який препарат належить до аліфатичних амінокислот?
*a. Глутамінова кислота
b. Бензойна кислота
c. Метамізол натрію
d. Ацетилсаліцилова кислота
e. Саліцилова кислота

104. Для кількісного визначення калію йодиду як титрант використовують розчин срібла нітрату, як індикатор - еозинат натрію. Укажіть назву цього титриметричного методу.
*a. Аргентометрія
b. Нітритометрія
c. Алкаліметрія
d. Комплексонометрія
e. Ацидиметрія

105. Основними біологічно активними речовинами глоду плодів є флавоноїди. Яку фармакологічну дію вони зумовлюють?
a. Сечогінну і кровоспинну
b. Тонізуючу і протисудомну
c. Послаблювальну і заспокійливу
*d. Гіпотензивну і седативну
e. Спазмолітичну і протизапальну

106. Фармацевт повідомив асистента фармацевта, що лікарський засіб, який потрібний для виготовлення мазі, зберігається в шафі для пахучих і летких речовин. Укажіть, яку субстанцію шукає асистент.
a. Хлорамфенікол
b. Сульфаніламід
c. Кислоту борну
d. Цинку оксид
*e. Камфору

107. Лікарський засіб застосовується, як замісна терапія при гіпотиреозі та після часткового видалення щитоподібної залози. Препарат стимулює процеси росту та розвитку, обмін білків, жирів і вуглеводів, збільшує потребу тканин у кисні. Укажіть цей лікарський засіб.
a. Селен
*b. Левотироксин натрію
c. Тіамазол
d. Пропілтіоурацил
e. Калію йодид

108. До лабораторії на аналіз надійшов розчин натрію тіосульфату. Хімік-аналітик провів якісну реакцію, у результаті якої утворився білий кристалічний осад. Який реактив використав спеціаліст?
a. Срібла нітрат
b. Заліза хлорид
c. Натрію гідроксид
*d. Калію піроантимонат
e. Кислоту хлористоводневу

109. Укажіть лікарський засіб, дія якого ґрунтується на блокаді гістамінових рецепторів, однак він не належить до антигістамінних лікарських засобів і не застосовується для лікування алергічних захворювань.
*a. Фамотидин
b. Дексаметазон
c. Лоратадин
d. Дифенгідрамін
e. Дезлоратадин

110. Фармацевт приготував суспензійну мазь на ліпофільній основі. Яка речовина утворює мазь такого типу?
a. Протаргол
b. Танін
*c. Ксероформ
d. Рослинні екстракти
e. Ментол

111. Тривале вживання деяких лікарських засобів під час планування вагітності та в період гестації збільшують ризик народження дитини з генетичними вадами розвитку. Як називається ця дія?
a. Бластомогенна
b. Фетотоксична
*c. Мутагенна
d. Тератогенна
e. Ембріотоксична

112. Ацетилсаліцилова кислота - лікарський засіб органічної будови, що містить бензольне ядро. До якого класу сполук належить цей препарат?
a. Гетероциклічних
b. Неорганічних
c. Ациклічних
*d. Ароматичних
e. Аліциклічних

113. Для ідентифікації крушини кори нанесли краплю 10%-го розчину лугу, з'явилося вишнево-червоне забарвлення. Наявність яких біологічно активних речовин виявили за допомогою цієї реакції?
a. Серцевих глікозидів
b. Алкалоїдів
c. Ефірних олій
d. Стероїдних сапонінів
*e. Антраценпохідних

114. До аптеки звернувся пацієнт із діагнозом: ішемічна хвороба серця, в анамнезі - бронхіальна астма. Який препарат із нижченаведених протипоказаний у цьому разі?
a. Ніфедипін
*b. Пропранолол
c. Атенолол
d. Бісопролол
e. Карведилол

115. Під час приготування рідких лікарських форм асистент фармацевта використовує концентровані розчини лікарських речовин. Яка концентрація 10 мл розчину кальцію хлориду відповідає 5,0 сухої речовини?
a. 25%
b. 5%
*c. 50%
d. 20%
e. 2%

116. В аптеці тимчасово відсутні перстачу кореневища, що застосовуються як в’яжучий засіб. Яка лікарська рослинна сировина має аналогічну дію?
*a. Вільхи супліддя
b. Волошки квіти
c. Вербени трава
d. Верби кора
e. Валеріани корені

117. Для приготування розчинів йоду використовують його здатність утворювати легкорозчинні комплексні сполуки з калію йодидом. Яку кількість калію йодиду необхідно використати фармацевту, якщо в рецепті не вказано його масу?
a. Втричі менше від маси прописаного йоду
*b. Подвійну кількість від маси прописаного йоду
c. Стільки, скільки ж йоду прописано
d. Половину від маси прописаного йоду
e. Втричі більше від маси прописаного йоду

118. Який шлях уведення лікарського засобу на основі ібупрофену потрібно обрати для однорічної дитини, якщо застосування пероральним шляхом неможливе?
a. Сублінгвальний
*b. Ректальний
c. Інгаляційний
d. Ін'єкційний підшкірний
e. Суббукальний

119. До аптеки звернувся пацієнт із проханням відпустити йому ліки за рецептом, на якому стоїть штамп "Відпущено". Якими мають бути дії фармацевтичного фахівця?
*a. Відмовити у відпуску ліків за цим рецептом
b. Відпустити лікарські засоби, що вказані в цьому рецепті
c. Погасити рецепт штампом "Рецепт недійсний"
d. Відпустити половину від кількості ліків, зазначених у цьому рецепті
e. Зателефонувати лікарю, який виписав цей рецепт, для з'ясування ситуації

120. Укажіть із нижченаведеного лікарську рослину, що містить серцеві глікозиди, а її сировиною є трава, листя та квіти.
a. Наперстянка пурпурова
b. Строфант Комбе
c. Наперстянка шерстиста
*d. Конвалія травнева
e. Наперстянка великоквіткова

121. В аптечних закладах лікарські засоби відпускають за рецептом лікаря або без нього. Яка з нижченаведених фармакотерапевтичних вимог дозволяє зарахувати препарат до категорії безрецептурних?
a. Новий на фармацевтичному ринку і має обмежений досвід використання на практиці
b. При застосуванні може розвинутися звикання
*c. Не завдає прямої або непрямої шкоди здоров'ю
d. Впливає на психічні процеси в центральній нервовій системі людини
e. Містить речовини, активність і побічні дії яких вимагають додаткових досліджень

122. Унаслідок гострого отруєння опіоїдами в пацієнта спостерігається пригнічення дихання, що становить загрозу життю. Для усунення симптомів передозування пацієнтові було внутрішньовенно введено препарат "Налоксон". Укажіть, який вид взаємодії лікарських засобів лежить в основі цього призначення.
a. Функціональна кумуляція
*b. Конкурентний антагонізм
c. Неконкурентний антагонізм
d. Синергізм за типом підсумовування
e. Синергізм за типом потенціювання

123. Для ідентифікації неорганічного лікарського засобу проводять якісні реакції. Який лікарський засіб можна виявити за допомогою такого набору реактивів: хлористоводнева кислота, срібла нітрат, заліза (III) хлорид і калію піроантимонат?
*a. Натрію тіосульфат
b. Кислота борна
c. Кальцію хлорид
d. Калію бромід
e. Магнію сульфат

124. Хімік-аналітик проводить кількісне визначення хлорамфеніколу (левоміцетину) в очних краплях. Який титрований розчин він повинен використати?
a. Натрію едетат
b. Натрію тіосульфат
*c. Натрію нітрит
d. Церію сульфат
e. Натрію гідроксид

125. Під час інвентаризації розчину морфіну гідрохлориду 1% по 1 мл в ампулах №5х20 була встановлена розбіжність у балансі - нестача п'яти ампул препарату. Який орган потрібно повідомити про встановлену розбіжність?
a. Держлікслужбу України
b. Держпродспоживслужбу
*c. Національну поліцію
d. Міністерство охорони здоров'я
e. Територіальну Держлікслужбу

126. Фармацевт, готуючи порошок, використав лікарську речовину з шафи "Venena". Якого кольору повинні бути написи на штангласах із субстанціями цієї категорії?
*a. Білого кольору на чорному тлі
b. Білого кольору на червоному тлі
c. Чорного кольору на білому тлі
d. Червоного кольору на білому тлі
e. Червоного кольору на чорному тлі

127. У пацієнта сухий надсадний кашель як залишкове явище після нещодавно перенесеного ГРВІ. Який лікарський засіб показаний при сухому кашлі?
a. Мукалтин
b. Амброксол
c. Ацетилцистеїн
d. Бромгексин
*e. Бутамірат

128. Про який побічний ефект потрібно попередити пацієнта, який придбав в аптеці за рецептом лікаря препарат заліза для перорального застосування?
*a. Забарвлення калу в чорний колір
b. Збудження ЦНС
c. Кровоточивість ясен
d. Підвищення рівня глюкози в крові
e. Імунодепресивна дія

129. Фармацевт відпустив за повну вартість комбінований лікарський засіб, що містить псевдоефедрин, який був виписаний на паперовому рецептурному бланку форми №1 (ф-1). Протягом якого терміну цей рецепт повинен зберігатися в аптечному закладі?
a. Три роки, без урахування поточного
*b. Один рік, без урахування поточного
c. Тридцять днів
d. Десять днів
e. П'ять років, без урахування поточного

130. Укажіть лікарську рослину, відвар свіжої кори якої сильно подразнює слизові оболонки шлунка, може викликати блювання, кольки та діарею з домішками крові в калі. Тому перед застосуванням ця сировина має бути висушена в сушарці при 100^оC або витримана не менше одного року за кімнатної температури.
a. Viburnum opulus
b. Quercus robur
c. Taxus baccata
d. Salix alba
*e. Frangula alnus

131. Аптечний заклад як будь-яке підприємство зобов'язаний проводити планову інвентаризацію майна, коштів та фінансових зобов'язань. У якому разі при колективній матеріальній відповідальності в аптеці проведення інвентаризації є обов'язковим?
a. За усним зверненням всіх членів колективу
b. За усним зверненням хоча б одного з членів колективу
*c. При вибутті з колективу більше ніж половини його членів
d. При прийомі на роботу нового члена колективу
e. У разі звільнення хоча б одного з членів колективу

132. Яка лікарська рослинна сировина використовується для отримання лікарських засобів для поліпшення мозкового кровообігу та когнітивних функцій?
a. Споришу трава
b. Глоду квіти
*c. Гінкго листя
d. Солодки корені
e. Глоду плоди

133. Пацієнт скаржиться на запаморочення та шум у вухах. Лікар призначив препарат, що поліпшує кровопостачання судин головного мозку. Укажіть цей лікарський засіб.
a. Диклофенак
b. Пропранолол
*c. Цинаризин
d. Нітрогліцерин
e. Метамізол натрію

134. Одним зі шляхів створення нових та удосконалення вже існуючих лікарських засобів є комбінування кількох діючих речовин, дія яких спрямована на розв'язання однієї проблеми на різних етапах або різними механізмами. Із якою метою клавуланову кислоту комбінують із амоксициліном?
a. Покращення всмоктування антибіотика у травному тракті
b. Застосування при інфекціях, викликаних бактеріями та найпростішими
c. Полегшення проникнення діючої речовини в мікробну клітину
*d. Пригнічення мікробних beta-лактамаз
e. Захисту слизової оболонки шлунка

135. Атропіну сульфат застосовують під час лікування виразкової хвороби шлунка та дванадцятипалої кишки. Укажіть механізм дії лікарського засобу, завдяки якому зменшується секреція хлористоводневої кислоти та пепсину.
a. Блокада Н_2-гістамінових рецепторів
b. Стимуляція Н-холінорецепторів
c. Стимуляція М-холінорецепторів
d. Блокада Н-холінорецепторів
*e. Блокада М-холінорецепторів

136. У складських приміщеннях лікарська рослинна сировина повинна зберігатися на стелажах. На якій відстані від підлоги встановлюються стелажі?
a. Не менше 35 см
*b. Не менше 15 см
c. Не менше 20 см
d. Не менше 25 см
e. Не менше 30 см

137. До рецептурно-виробничого відділу аптеки надійшов рецепт на виготовлення 10 порошків з атропіну сульфатом. На один порошок виписано 0,0005 г діючої речовини. У якому співвідношенні та в якій кількості потрібно використати тритурацію для приготування цього порошку?
a. 0,05 г тритурації атропіну сульфату (1:100)
b. 0,5 г тритурації атропіну сульфату (1:10)
c. 0,05 г тритурації атропіну сульфату (1:10)
d. 0,005 г тритурації атропіну сульфату (1:100)
*e. 0,5 г тритурації атропіну сульфату (1:100)

138. Серед лікарських засобів, що впливають на чутливі нервові закінчення шкіри та слизових оболонок, є такі, що викликають рефлекторну відповідь виконавчих органів. Укажіть речовину, що виявляє таку дію.
a. Прокаїн
b. Лідокаїн
c. Біла глина
d. Бензокаїн
*e. Ментол

139. Аптечний заклад запланував інвентаризацію. На який максимальний термін може зачинитися аптека для проведення переобліку товарно-матеріальних цінностей?
a. Не більше ніж на 2 дні
b. Не більше ніж на 5 днів
*c. Не більше ніж на 3 дні
d. Не більше ніж на 1 день
e. Не більше ніж на 4 дні

140. У разі помилки під час приготування відвару з листя сени у пацієнта може виникнути біль та різі в кишечнику. Укажіть правильну технологію приготування відвару з листя сени.
a. Проціджування крізь подвійний шар марлі та ватний тампон
b. Нагрівання протягом 30 хв
*c. Проціджування після повного охолодження не менш ніж через 3-4 год
d. Настоювання за кімнатної температури протягом 30 хв
e. Проціджування в теплому вигляді через 10 хв після настоювання

141. Інвентаризація каси - це спосіб контролю за збереженням грошових коштів в аптечних закладах. Як часто проводиться планова інвентаризація каси на підприємствах?
a. Один раз на рік
b. Один раз на місяць
c. Один раз на два місяці
*d. Один раз на квартал
e. Один раз на півріччя

142. До аптеки звернулася жінка віком 65 років із приводу профілактики остеопорозу. Який вітамінний засіб разом із препаратами кальцію варто розглянути для запобігання розвитку остеопорозу?
a. Піридоксин
b. Рибофлавін
c. Токоферол
d. Ретинол
*e. Ергокальциферол

143. Лікарські засоби, що належать до безрецептурних, повинні відповідати певним критеріям, визначеним у нормативно-правових документах. Який лікарський засіб із нижченаведених може бути відпущений з аптечного закладу без рецепта лікаря?
a. Клонідину гідрохлорид
*b. Цетиризину гідрохлорид
c. Зопіклон
d. Амоксициліну тригідрат
e. Фуразидин

144. Асистенту фармацевта в бухгалтерії аптеки видали під звіт кошти для придбання розхідного інвентаря. Який документ повинен оформити касир?
a. Грошовий чек
b. Інвентаризаційну відомість
c. Прибутковий касовий ордер
*d. Видатковий касовий ордер
e. Супровідну відомість

145. Сильнодіюча лікарська рослинна сировина (ЛРС) повинна зберігатися в окремому приміщенні або в окремій шафі під замком. Укажіть із нижченаведеного таку ЛРС.
*a. Листя блекоти
b. Трава череди
c. Корінь солодки
d. Листя шавлії
e. Трава фіалки

146. У дитини садна на колінах і капілярна кровотеча після падіння. Мати звернулася до аптеки з проханням порекомендувати антисептик для первинної обробки рани. Який лікарський засіб, що має антисептичну, кровоспинну дію та сприяє механічному очищенню рани, доцільно запропонувати в цій ситуації?
a. Декаметоксин
b. Повідон йод
*c. Водню пероксид
d. Нітрофурал
e. Діамантовий зелений

147. Одним із експрес-методів кількісного визначення вмісту лікарських речовин є рефрактометрія. Укажіть значення показника заломлення води очищеної, що використовують для калібрування приладу.
a. 1,322
b. 1,344
c. 1,355
*d. 1,333
e. 1,311

148. За електронним рецептом з аптеки було відпущено 30 таблеток амлодипіну по 5 мг (лікарський засіб підлягає реімбурсації). Який термін зберігання такого рецепта в інформаційно-комунікаційній системі?
a. 5 місяців
b. 6 місяців
*c. 3 роки
d. 2 роки
e. 1 місяць

149. Який антибактеріальний засіб із нижченаведених під час його застосування може виявляти такі побічні ефекти, як фотодерматоз, дисбактеріоз та дисплазію хрящової тканини в дітей?
a. Ко-тримоксазол
b. Ніфуроксазид
c. Кларитроміцин
d. Цефтріаксон
*e. Ципрофлоксацин

150. Пацієнту з вираженим тривожним розладом лікар призначив діазепам. Укажіть фармакологічний ефект цього лікарського засобу, що обумовлює показання до його застосування.
a. Потенціювальний
*b. Анксіолітичний
c. Снодійний
d. Антипсихотичний
e. Протисудомний

