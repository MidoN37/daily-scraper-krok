1. У людини зменшений діурез, гіпернатріємія, гіпокаліємія. Гіперсекреція якого гормону може бути причиною таких змін?
a. Адреналін
b. Вазопресин
c. Паратгормон
*d. Альдостерон
e. Передсердний натрійуретичний фактор

2. У бактеріологічну лабораторію надійшов досліджуваний матеріал (промивні води шлунка, в'ялена риба домашнього приготування), взятий у пацієнта з підозрою на ботулізм. На яке поживне середовище треба зробити первинний посів матеріалу?
a. Цукровий м'ясо-пептонний бульйон
b. Сироватковий агар
*c. Середовище Кітта-Тароцці
d. Цукрово-кров'яний агар
e. Цукровий м'ясо-пептонний агар

3. У пацієнта спостерігається колаптоїдний стан через зниження тонусу периферичних судин. Який препарат найефективніший у цій ситуації?
a. Гліцерину тринітрат
b. Амлодипіну бесилат
c. Лозартан калію
*d. Фенілефрину гідрохлорид
e. Добутаміну гідрохлорид

4. Мукополісахаридоз належить до хвороб накопичення. Через відсутність ферментів порушується розщеплення полісахаридів. У пацієнтів спостерігається їх нагромадження та підвищення виділення із сечею. У яких органелах відбувається накопичення мукополісахаридів?
a. Ендоплазматичному ретикулумі
*b. Лізосомах
c. Клітинному центрі
d. Комплексі Гольджі
e. Мітохондріях

5. Хлопчик на другому році життя часто хворіє на респіраторні захворювання, стоматити, гнійничкові ураження шкіри. Навіть невеликі пошкодження ясен і слизової ускладнюються тривалим запаленням. Встановлено, що у крові дитини практично відсутні імуноглобуліни всіх класів. Зниження функціональної активності якої клітинної популяції лежить в основі описаного синдрому?
*a. В-лімфоцити
b. Нейтрофіли
c. NK-лімфоцити
d. Макрофаги
e. Т-лімфоцити

6. Пацієнт, який хворіє на ішемічну хворобу серця, не повідомив лікаря, що у нього трапляються напади бронхоспазму. Лікар призначив препарат, після приймання якого напади стенокардії порідшали, але почастішали напади бронхоспазму. Укажіть, який препарат був призначений.
*a. Пропранололу гідрохлорид
b. Лозартан калію
c. Добутаміну гідрохлорид
d. Аторвастатин кальцію
e. Гліцерину тринітрат

7. Стан вагітної жінки ускладнився гестозом. Під час лабораторного обстеження виявлено кетонурію. Яка речовина з'явилася в сечі пацієнтки?
a. Піруват
*b. Ацетоацетат
c. Лактат
d. Урати
e. Креатинін

8. У недоношених новонароджених порушений синтез сурфактанту. Які функції він виконує в легенях?
a. Полегшує екскурсію діафрагми
b. Збільшує поверхневий натяг стінок альвеол
c. Підвищує опір дихальних шляхів
d. Погіршує дифузію О_2 через аерогематичний бар'єр
*e. Зменшує поверхневий натяг стінок альвеол

9. До лікарки звернувся чоловік віком 35 років зі скаргами на біль у ділянці печінки. З'ясовано, що пацієнт часто вживає недосмажену рибу. У фекаліях виявлено дуже маленькі яйця гельмінту коричневого кольору, із кришечкою овальної форми. Який гельмінтоз найімовірніший?
a. Дікроцеліоз
b. Парагонімоз
c. Фасціольоз
*d. Опісторхоз
e. Шистосомоз

10. Після споживання солоної їжі в людини значно зменшилася кількість сечі. Який із нижченаведених гормонів уплинув на функцію нирок?
a. АКТГ
b. Адреналін
c. Соматостатин
*d. Антидіуретичний
e. Окситоцин

11. В експерименті під час моделювання ниркової патології у тварини отримали ознаки: набряки, висока протеїнурія, гіпопротеїнемія, диспротеїнемія, гіперліпідемія. Для якої патології нирок характерні такі ознаки?
a. Пієлонефриту
b. Гострої ниркової недостатності
*c. Нефротичного синдрому
d. Хронічної ниркової недостатності
e. Гострого дифузного гломерулонефриту

12. У разі ненадходження чи недостатнього утворення в організмі людини ліпотропних факторів у неї розвивається жирова дистрофія печінки. Яка з нижченаведених речовин є ліпотропною?
a. Жирні кислоти
b. Холестерин
*c. Холін
d. Триацилгліцериди
e. Рибофлавін

13. Після апендектомії в пацієнта віком 30 років утворився післяопераційний рубець. Які клітини сполучної тканини першочергово забезпечують регенерацію рани шкіри?
a. Тканинні базофіли
*b. Фібробласти
c. Меланоцити
d. Адипоцити
e. Макрофаги

14. У жінки віком 56 років під час проведення рН-метрії шлункового соку виявлено тотальну гіперацидність. Із порушенням функції яких клітин залоз шлунка це пов'язано?
a. Шийкових мукоцитів
b. Додаткових мукоцитів
*c. Парієтальних екзокриноцитів
d. Ендокриноцитів
e. Головних екзокриноцитів

15. У пацієнта з хронічною серцевою недостатністю розвинувся цироз печінки з асцитом і набряками нижніх кінцівок. Які зміни складу крові спричиняють асцит у цього пацієнта?
a. Гіпохолестеринемія
b. Гіпергаммаглобулінемія
c. Макроглобулінемія
d. Гіпопротромбінемія
*e. Гіпоальбумінемія

16. Під час аутопсії тіла померлого віком 43 роки, що хворів на ІХС із розвитком інфаркту міокарда, лікар-патологоанатом виявив набряк легень. Які патологічні зміни могли зумовити набряк легень?
a. Стаз крові
b. Ішемія малого кола
*c. Гостра лівошлуночкова недостатність
d. Гостра правошлуночкова недостатність
e. Гостре загальне малокрів'я

17. Пацієнту з діагнозом гострий інфаркт міокарда призначено антикоагулянтну терапію. Вимірювання якого показника системи згортання крові потрібне в разі приймання гепарину, щоб попередити можливі ускладнення через його передозування?
a. Концентрації фібриногену
*b. Активованого часткового тромбопластинового часу
c. Протромбінового індексу
d. Міжнародного нормалізованого відношення
e. Швидкості осідання еритроцитів

18. До лікарки-гінекологині звернулася пацієнтка віком 32 роки зі скаргами на нерегулярні менструації, зниження лібідо, сухість вагіни та втому. В анамнезі - нормальні пологи 5 років тому, без гормональної терапії. Лабораторні дослідження виявили зниження рівня естрадіолу при нормальних показниках лютеїнізуючого гормону (ЛГ) і фолікулостимулюючого гормону (ФСГ). Яку основну функцію виконує естрадіол за фізіологічних умов?
a. Інгібування гонадотропінів
b. Підтримка прогестерону
c. Стимуляція тестостерону
*d. Стимуляція росту фолікулів
e. Підвищення пролактину

19. У дитини з вродженими вадами розвитку діагностовано синдром "котячого крику". Що виявлять під час дослідження каріотипу цієї дитини?
*a. Делецію короткого плеча 5-ї хромосоми
b. Додаткову Y-хромосому
c. Додаткову Х-хромосому
d. Додаткову 21-у хромосому
e. Нестачу Х-хромосоми

20. У результаті травми голови утворилася гематома з локалізацією в ділянці середньої черепної ямки ліворуч. Унаслідок цього на стороні ураження виникло розширення зіниці. Який нерв уражено?
*a. N. oculomotorius
b. N. trochlearis
c. N. trigeminus
d. N. opticus
e. N. abduceus

21. Чоловік протягом 3-х років працював в одній із африканських країн. Після переїзду до України він звернувся до лікарки-офтальмологині зі скаргами на біль в очах, набряки повік, сльозоточивість і тимчасове послаблення зору. Під кон'юнктивою ока виявлено гельмінти розмірами 30-50 мм, які мали видовжене ниткоподібне тіло. Який діагноз може встановити лікарка?
a. Аскаридоз
b. Трихоцефальоз
*c. Філяріоз
d. Ентеробіоз
e. Дифілоботріоз

22. Унаслідок безконтрольного прийому вітамінного препарату в дитини виникли анорексія, нудота, блювання, пронос, гіпертермія, з'явилися крововиливи на шкірі та слизових, явища менінгізму. Який препарат приймала дитина?
a. Нікотинамід
*b. Ретинолу ацетат
c. Токоферолу ацетат
d. Ціанокобаламін
e. Тіамін

23. У чоловіка віком 40 років запалення яєчка ускладнилося водянкою. Необхідне оперативне втручання. Яку з оболонок яєчка останньою розтинає лікарка-хірургиня під час операції?
a. Зовнішню сім'яну фасцію
b. Внутрішню сім'яну фасцію
c. М'ясисту оболонку
d. М'яз-підіймач яєчка
*e. Парієтальний листок піхвової оболонки яєчка

24. Під час розтину тіла чоловіка віком 48 років, який помер через 10 днів після масивної аспірації шлункового вмісту, у верхній частці правої легені виявлено порожнину діаметром близько 5 см, заповнену густими жовто-зеленими масами з різким неприємним запахом. Стінка порожнини нерівна, набрякла, вкрита некротичними масами. Мікроскопічно: стінка порожнини рясно інфільтрована нейтрофілами і макрофагами. Яке захворювання виявлено в легені чоловіка?
a. Гангрена легені
b. Пневмонія
c. Гострий кавернозний туберкульоз
d. Бронхоектатична хвороба
*e. Гострий абсцес легені

25. У пацієнта з хронічною хворобою нирок встановлено зменшення кліренсу за інуліном до 60 мл/хв. Із порушенням якої функції нирок це пов'язано?
*a. Клубочкової фільтрації
b. Реабсорбції в збиральних ниркових трубочках
c. Реабсорбції в проксимальному відділі нефрону
d. Реабсорбції в дистальному відділі нефрону
e. Канальцевої секреції

26. Унаслідок перенесеного енцефаліту в чоловіка розвинувся параліч м'язів очного яблука. Лікар встановив, що в пацієнта ушкоджене ядро окорухового нерва. У якому відділі головного мозку відбувається патологічний процес?
a. Мосту
*b. Середньому мозку
c. Мозочку
d. Довгастому мозку
e. Проміжному мозку

27. Пацієнту з метою знеболювання ввели під шкіру розчин морфіну гідрохлориду. Який механізм анальгезуючої дії цього лікарського засобу?
a. Блокада периферичних чутливих рецепторів
*b. Взаємодія з опіоїдними рецепторами
c. Гальмування утворення медіаторів болю в периферичних тканинах
d. Порушення проведення імпульсів по аферентних нервах
e. Зміна емоційного забарвлення болю

28. У пацієнта з підозрою на озену з носоглотки були виділені грамнегативні палички, які утворювали капсулу на поживному середовищі. Які мікроорганізми спричинили хворобу?
*a. Клебсієли
b. Мікоплазми
c. Шигели
d. Сальмонели
e. Хламідії

29. Тварині, сенсибілізованій туберкуліном, внутрішньоочеревинно введено туберкулін. Через 24 год під час лапаратомії виявлено венозну гіперемію та набряк очеревини. У мазках-відбитках із очеревини спостерігається велика кількість лімфоцитів і моноцитів. Яке запалення має місце у тварини?
a. Фібринозне
b. Серозне
*c. Алергічне
d. Асептичне
e. Гнійне

30. Під час обстеження пацієнта, який звернувся до неврологічного відділення, виявлено: зглаженість лобних складок, неможливість примружити очі, кут рота опущений, симптом паруса. Який нерв пошкоджений?
a. Додатковий
b. Блукаючий
c. Окоруховий
d. Трійчастий
*e. Лицевий

31. Унаслідок переливання несумісної крові за антигеном Rh у пацієнтки виникла гемолітична жовтяниця. Який лабораторний показник крові підтверджує цей тип жовтяниці?
*a. Накопичення некон'югованого білірубіну
b. Зменшення вмісту стеркобіліну
c. Зменшення вмісту кон'югованого білірубіну
d. Накопичення уробіліногену
e. Зменшення вмісту некон'югованого білірубіну

32. У жіночій консультації обстежується жінка, у якої було декілька мимовільних викиднів. На підставі клініко-епідеміологічного анамнезу було припущено хронічний токсоплазмоз. Яке лабораторне дослідження найефективніше для підтвердження діагнозу?
a. Мікроскопія мазка фекалій
*b. Серологічна реакція
c. Шкірно-алергічна проба
d. Мікроскопія мазка крові
e. Мікроскопія піхвового мазка

33. У складі кісткової тканини виявлено великі клітини, які містять численні лізосоми, багато ядер, гофровану облямівку. Яку назву мають ці клітини?
a. Остеоцити
*b. Остеокласти
c. Остеобласти
d. Мезенхімні клітини
e. Напівстовбурові остеогенні клітини

34. Під час дослідження епітелію шкіри з'ясувалося, що він складається з кількох шарів клітин. Епітеліоцити зовнішнього шару не мають ядер. Який це епітелій?
a. Багатошаровий кубічний
b. Багатошаровий плоский незроговілий
c. Перехідний
d. Багаторядний війчастий
*e. Багатошаровий плоский зроговілий

35. Пацієнта шпиталізовано до інфекційного відділення з проявами гарячки, що повторюється вдруге з інтервалом 2 дні. У краплині крові, зафарбованій за Романовським-Гімзою, виявлено звивисті клітини синьо-фіолетового кольору. Який мікроорганізм викликав захворювання?
*a. Borrelia recurrentis
b. Treponema pallidum
c. Plasmodium vivax
d. Leptospira interrogans
e. Rickettsia typhi

36. У жінки віком 20 років під час гістологічного дослідження шийного лімфатичного вузла виявлено вузлики, які складаються з валів епітеліоїдних, лімфоїдних клітин і багатоядерних гігантських клітин Пирогова-Лангханса, розташованих між ними. У центрі вузликів визначається казеозний некроз. Який збудник, найімовірніше, міг викликати такі зміни в лімфатичному вузлі?
a. Рикетсії
b. Мікобактерії лепри
*c. Мікобактерії Коха
d. Спірохета бліда
e. Гриби

37. У десятирічної дівчинки під час клінічного обстеження виявлено ознаки передчасного статевого дозрівання. Зниження функції якої ендокринної залози могло спричинити це явище?
a. Мозкової речовини надниркових залоз
b. Щитоподібної залози
c. Загруднинної залози
*d. Епіфіза
e. Прищитоподібної залози

38. У людини частота серцевих скорочень постійно утримується на рівні %mbox40-ка ударів за хвилину. Що є водієм ритму серця?
a. Ніжки пучка Гіса
b. Пучок Гіса
c. Волокна Пуркіньє
*d. Атріовентрикулярний вузол
e. Синоатріальний вузол

39. Пацієнт віком 42 роки скаржиться на болі в епігастральній ділянці, блювання, блювотні маси кольору "кавової гущі", мелену. Із анамнезу відомо, що він хворіє на виразкову хворобу шлунка. В аналізі крові виявлено: еритроцити - 2,8·10^12/л, лейкоцити - 8·10^9/л, гемоглобін - 90 г/л. Укажіть найімовірніше ускладнення, яке виникло в пацієнта.
a. Малігнізація
b. Перфорація
c. Пенетрація
*d. Кровотеча
e. Пілоростеноз

40. У гістологічному препараті яєчника визначається структура кулястої форми, яка складається з великих залозистих клітин, що містять пігмент лютеїн. Який гормон продукують клітини цієї структури?
a. Естроген
b. Альдостерон
c. Тестостерон
*d. Прогестерон
e. Кортикостерон

41. Під час гістологічного дослідження пухлини шкіри виявлено різних розмірів часточки з жирової тканини, відмежовані нерегулярними прошарками сполучної тканини. Якому захворюванню відповідають такі патологічні зміни?
a. Папiломі
b. Фiбромі
*c. Лiпомі
d. Гемангiомі
e. Гiгромі

42. У пацієнта з діагнозом цукровий діабет виявлено підвищений уміст кетонових тіл у крові. З якої сполуки синтезуються кетонові тіла?
a. Оксіацил-КоА
b. Ацил-КоА
*c. Ацетил-КоА
d. Бутирил-КоА
e. Сукциніл-КоА

43. У синтезі та виділенні медіаторів запалення беруть участь ряд клітин крові та сполучної тканини. Укажіть клітини, у яких синтезується інтерлейкін-1.
*a. Макрофаги
b. Еозинофільні гранулоцити
c. Тромбоцити
d. Тканинні базофіли
e. Лімфоцити

44. Пацієнтку віком 28 років шпиталізовано до пологового відділення. Через слабкість пологової діяльності акушер-гінеколог призначив внутрішньовенну інфузію препарату, який посилює та збільшує частоту скорочень матки, що сприяло прогресуванню пологів. Який основний механізм дії цього препарату?
a. Блокада серотонінових рецепторів
b. Пригнічення синтезу простагландинів
c. -
*d. Стимуляція окситоцинових рецепторів
e. Блокада кальцієвих каналів

45. Пацієнта віком 57 років шпиталізували в тяжкому стані. За показниками біохімічного аналізу крові виявлено: pH крові - 7,53, pCO_2 артеріальної крові - 40 мм рт. ст., SB - 33 ммоль/л, BE становить - +8 ммоль/л. Який тип порушення кислотно-лужного балансу спостерігається у цьому разі?
a. Компенсований негазовий ацидоз
b. Декомпенсований негазовий ацидоз
c. Компенсований негазовий алкалоз
d. Компенсований газовий алкалоз
*e. Декомпенсований негазовий алкалоз

46. Пацієнту з гострою ревматичною гарячкою призначили нестероїдний протизапальний засіб диклофенак натрію. Яке захворювання є протипоказанням до призначення диклофенак натрію?
a. Гіпертонічна хвороба
b. Бронхіт
*c. Виразкова хвороба шлунка
d. Цукровий діабет
e. Стенокардія

47. У пацієнта після резекції шлунка виникла гіперхромна мегалобластна анемія. Який препарат необхідно призначити?
a. Транексамову кислоту
b. Заліза сульфат
c. Аскорбінову кислоту
*d. Ціанокобаламін
e. Магнію сульфат

48. У пацієнта з гострим міокардитом з'явилися клінічні ознаки кардіогенного шоку. Який із нижченаведених патогенетичних механізмів є провідним у розвитку шоку в пацієнта?
a. Зниження судинного тонусу
*b. Порушення насосної функції серця
c. Депонування крові в органах
d. Збільшення периферичного опору судин
e. Зниження діастолічного притоку до серця

49. У пацієнта віком 40 років після щелепно-лицевої травми порушилася функція під'язикової та підщелепної слинних залоз зліва. У цих залозах відзначається гіпосалівація. Функція якої пари нервів порушена?
a. Х
b. XIІ
*c. VII
d. VI
e. XI

50. У жінки з резус-негативною кров'ю ІІ групи народилася дитина з ІV групою, резус-позитивна, у якої діагностували гемолітичну хворобу внаслідок резус-конфлікту. Яка група крові можлива в батька дитини?
a. І (О), резус-позитивна
b. ІV (АВ), резус-негативна
c. ІІ (А), резус-позитивна
d. ІІІ (В), резус-негативна
*e. ІІІ (В), резус-позитивна

51. У пацієнта, який довготривало приймав преднізолон, у результаті відміни препарату виникло загострення захворювання, зниження артеріального тиску, слабкість. Із чим можна пов'язати ці прояви?
a. Гіперпродукція АКТГ
*b. Виникнення недостатності кори наднирників
c. Сенсибілізація до препарату
d. Кумуляція препарату
e. Звикання до препарату

52. У пацієнта виявлено ваду тристулкового клапана. Укажіть його локалізацію.
a. Устя аорти
b. Устя легеневого стовбура
*c. Між правим передсердям і правим шлуночком
d. Між лівим передсердям і лівим шлуночком
e. Устя вінцевого синуса

53. У пацієнта діагностовано цироз печінки, який супроводжується асцитом і загальними порушеннями гемодинаміки. Який синдром ураження печінки виникає в цьому разі?
a. Гепатокардіальний
b. Гепаторенальний
*c. Портальна гіпертензія
d. Гепатолієнальний
e. Гепатоцеребральний

54. У пацієнта через рік після резекції 2/3 шлунка виникли скарги на блідість шкірних покривів, головні болі, запаморочення, загальну слабкість. Загальний аналіз крові: гемоглобін - 60 г/л, еритроцити - 2,4·10^12/л. Яка причина виникнення цього патологічного стану?
a. Зниження вмісту фолієвої кислоти
b. Підвищення секреції внутрішнього фактора Касла
c. Підвищення вмісту фолієвої кислоти
d. Зниження всмоктування міді
*e. Зниження секреції внутрішнього фактора Касла

55. У дванадцятирічної дитини вірусна інфекція ускладнилася обструктивним бронхітом. Препарат якої фармакологічної групи необхідно призначити для інгаляцій із метою усунення бронхоспазму?
a. Н-холіноміметики
b. beta_2-адреноблокатори
*c. beta_2-адреноміметики
d. Аналептики
e. М-холіноміметики

56. Як називаються клітини ендокринного комплексу нирки, що розташовані під ендотелієм у стінці приносної та виносної артеріоли, у цитоплазмі містять гранули реніну, що сприяє підвищенню кров'яного тиску?
a. Клітини Гурмагтіга
*b. Юкстагломерулярні
c. Клітини щільної плями
d. Інтерстиційні клітини
e. Мезангіоцити

57. У результаті травми порушено цілісність переднього корінця спинного мозку. Які відростки та яких нейронів при цьому пошкоджені?
a. Дендрити вставних нейронів
b. Дендрити рухових нейронів
*c. Аксони рухових нейронів
d. Дендрити чутливих нейронів
e. Аксони чутливих нейронів

58. Під час ендоскопічного дослідження лікарка виявила порушення цілісності стінки шлунка в межах слизової оболонки. Укажіть, яким типом епітелію в нормі вистелено з середини стінку шлунка.
a. Багатошаровий плоский зроговілий
b. Перехідний
c. Багатошаровий плоский незроговілий
*d. Одношаровий призматичний залозистий
e. Псевдобагатошаровий

59. Під час обстеження підлітка, який хворіє на ксантоматоз, виявлено сімейну гіперхолестеринемію. Концентрація яких ліпопротеїнів значно підвищена в крові при цій патології?
a. НЕЖК
*b. ЛПНЩ
c. ЛПДНЩ
d. ЛПВЩ
e. Хіломікронів

60. Під час мікроскопічного дослідження серозного виділення з уретри виявлено грушоподібні клітини з джгутиками, ундулюючою мембраною та аксостилем. Укажіть збудника хвороби.
a. Trichomonas hominis
b. Lamblia intestinalis
c. Trichomonas tenax
*d. Trichomonas vaginalis
e. -

61. У пацієнтки діагностували кістковомозкову форму гострої променевої хвороби. Який із нижченаведених гематологічних симптомів спостерігатиметься в періоді розпалу?
a. Еритроцитоз
b. Зсув лейкоцитарної формули вліво
c. Відносний лімфоцитоз
*d. Панцитопенія
e. Відносна лімфопенія

62. Пацієнту з діагнозом глаукома лікарка призначила антихолінестеразний препарат, що знижує внутрішньоочний тиск. Укажіть цей лікарський засіб.
*a. Неостигміну метилсульфат
b. Атропіну сульфат
c. Лідокаїну гідрохлорид
d. Налоксону гідрохлорид
e. Норадреналіну гідротартрат

63. У гістопрепараті представлена залоза з ацинусами та острівцями. В ацинусах секреторні клітини мають дві зони: базальну (гомогенну базофільну) й апікальну (зимогенну оксифільну). Який орган має такі морфологічні ознаки?
a. Під'язикова слинна залоза
b. Підщелепна слинна залоза
c. Печінка
*d. Підшлункова залоза
e. Привушна слинна залоза

64. Під час дослідження залишкового азоту виявлено, що азот сечовини значно знижений. Для захворювання якого органа це характерно?
*a. Печінки
b. Шлунка
c. Кишківника
d. Мозку
e. Серця

65. Який із внутрішніх органів бере найбільшу участь у гуморальній регуляції еритропоезу?
a. Серце
b. Печінка
c. Легені
d. Мозок
*e. Нирки

66. До комплексної терапії пацієнта, який хворіє на бронхопневмонію, що супроводжується виснажливим кашлем, лікар додав муколітичний лікарський засіб, який деполімеризує мукопротеїди. Укажіть цей препарат.
a. Метопрололу тартрат
*b. Ацетилцистеїн
c. Кодеїн
d. Строфантин
e. Варфарин натрію

67. У чоловіка виявлено зниження рН крові та вмісту бікарбонатних іонів (падіння лужного резерву крові), зростання вмісту молочної та піровиноградної кислот у крові та сечі. Який тип порушення кислотно-основної рівноваги спостерігається в пацієнта?
a. Змішаний алкалоз
b. Метаболічний алкалоз
*c. Метаболічний ацидоз
d. Респіраторний ацидоз
e. Респіраторний алкалоз

68. Чоловік віком 60 років систематично приймав дигоксин. Його стан спершу поліпшився, а потім став погіршуватися, розвинулися брадикардія й аритмія. Яке явище є причиною цього стану?
*a. Кумуляція препарату
b. Індукція мікросомальних ферментів печінки та прискорення метаболізму препарату
c. Алергія
d. Зниження чутливості адренорецепторів
e. Тахіфілаксія

69. У каріотипі пацієнта 47 хромосом, у ядрі соматичної клітини виявлено тільце Барра. Під час додаткових досліджень спостерігається ендокринна недостатність: гіпоплазія сім'яників і відсутність сперматогенезу. Про який синдром свідчить цей фенотип?
a. Дауна
b. Едвардса
c. Шерешевського-Тернера
*d. Клайнфельтера
e. Патау

70. На відміну від нервових клітин, які зазвичай не розмножуються, стовбурові клітини можуть відновлюватися багато разів. Як називають багаторазове відновлення клітин?
a. Гіпертрофія
*b. Проліферація
c. Диференціація
d. Апоптоз
e. Атрофія

71. Під час гістологічного дослідження легень недоношеної дитини встановлено злипання альвеол через відсутність сурфактанту. З недостатністю розвитку яких клітин стінки альвеоли це пов'язано?
*a. Секреторні альвеолоцити
b. Фібробластоподібні клітини
c. Альвеолярні макрофаги
d. Клітини Клара
e. Респіраторні альвеолоцити

72. У пацієнтки віком 45 років під час електрокардіографічного обстеження виявлено такі зміни: інтервал P-Q подовжений, при цьому випадає кожен другий або третій комплекс QRST. Яке порушення провідності серця спостерігається?
a. Внутрішлуночкова блокада
*b. Атріовентрикулярна блокада ІІ ступеня
c. Синоаурікулярна блокада
d. Атріовентрикулярна блокада І ступеня
e. Атріовентрикулярна блокада повна

73. На електронній мікрофотографії стінки легеневої альвеоли представлена велика клітина, у цитоплазмі якої багато мітохондрій, розвинутий комплекс Гольджі, визначаються осміофільні пластинчасті тільця. Яку основну функцію виконує ця клітина?
a. Поглинає мікроорганізми
b. Очищує повітря
c. Зігріває повітря
d. Є компонентом аерогематичного бар'єру
*e. Продукує сурфактант

74. У мікропрепараті, виготовленому з пунктату регіонарного лімфовузла пацієнта, зафарбованому за Романовським-Гімза, лікар виявив тонкі мікроорганізми з 12-14 рівномірними завитками з гострими кінцями довжиною 10-13 мкм блідо-рожевого кольору. Збудника якої інфекційної хвороби виявлено?
a. Трипаносомозу
b. Поворотного тифу
c. Лейшманіозу
*d. Сифілісу
e. Лептоспірозу

75. Після тривалого голодування в пацієнта розвинулися набряки тканин. Що є причиною цього явища?
a. Збільшення онкотичного тиску крові
b. Збільшення осмотичного тиску плазми крові
c. Зниження гідростатичного тиску крові
*d. Зниження онкотичного тиску плазми крові
e. Зниження осмотичного тиску плазми крові

76. У пацієнта напади бронхіальної астми виникають зазвичай уночі та супроводжуються брадикардією, спастичним болем у кишківнику та діареєю. Препарати якої групи можуть усунути ці симптоми?
a. beta-адреноблокатори
b. alpha-адреноблокатори
c. Симпатолітики
*d. М-холіноблокатори
e. Н-холіноблокатори, Н_2-гістаміноблокатори

77. Під час аварії на виробництві пацієнт зазнав токсичного впливу калію ціаніду, що спричинило блокаду цитохромоксидази. До якого патологічного процесу це призвело?
*a. Тканинної гіпоксії
b. Гіпоксичної гіпоксії
c. Гемічної гіпоксії
d. Дихальної гіпоксії
e. Циркуляторної гіпоксії

78. Під час субмікроскопічного дослідження клітини виявлено, що її цитоплазма містить багато лізосом, фагосом, піноцитозних міхурців. Інші органели розвинені помірно. Яку функцію може виконувати така клітина?
a. Синтез ліпідів
b. Реабсорбція іонів натрію
c. Синтез полісахаридів
*d. Фагоцитоз
e. Депонування іонів кальцію

79. У пацієнта віком 34 роки після перенесеної кишкової інфекції, викликаної сальмонелами, стали згасати симптоми захворювання. Імуноглобуліни якого класу будуть виявлені в крові пацієнта в період реконвалесценції?
a. IgM
b. IgE
*c. IgG
d. IgD
e. IgA

80. Під час аутопсії тіла чоловіка віком 55 років, який упродовж останніх восьми років хворів на хронічну форму тропічної малярії, виявлено, що сіра речовина головного мозку та селезінка аспідно-сірого кольору. Який пігмент зумовив таке забарвлення?
a. Гемосидерин
b. Гематопорфірин
c. Ліпофусцин
*d. Гемомеланін
e. Меланін

81. До лікаря звернувся чоловік зі скаргами на біль у верхній частині живота, що частіше виникає натще або вночі, нудоту, блювання. Після об’єктивного обстеження встановлено діагноз: виразкова хвороба шлунка. Призначено комплексну терапію, до складу якої входить засіб, механізм дії якого пов’язаний з блокуванням ферменту Н^+/К^+-АТФ-ази в парієтальних клітинах. Укажіть цей лікарський засіб.
a. Вісмуту субцитрат
b. Амоксициклін
c. Фамотидин
*d. Омепразол
e. Метронідазол

82. Під час дослідження сироватки крові в пацієнта з ознаками імунодефіциту виявлено антитіла до білків gP120 i gP41. Яку інфекцію в пацієнта підтверджує цей результат?
*a. ВІЛ
b. ЕСНО
c. TORCH
d. НВV
e. НTLV-1

83. У дванадцятирічного хлопчика, який хворіє на бронхіальну астму, розвинувся тяжкий напад астми: виражена експіраторна задишка, блідість шкірних покровів. Який вид порушення альвеолярної вентиляції спостерігається в хлопчика?
a. Центральний
*b. Обструктивний
c. Рестриктивний
d. Торако-діафрагмальний
e. Нервово-м'язовий

84. У результаті точкового крововиливу в сітківку ока пацієнт утратив здатність бачити предмети в центрі поля зору. У якому місці сітківки відбувся крововилив?
a. Райдужна частина сітківки
b. Судинна оболонка
c. Ціліарна частина сітківки
d. Сліпа пляма
*e. Жовта пляма

85. Пацієнт віком 49 років скаржиться на стійке підвищення АТ до 155/120 мм рт. ст. Рекомендована гіпотензивна терапія упродовж місяця не була ефективною. Під час додаткового обстеження виявлено гіпернатріємію, гіпохлоремію та гіперплазію наднирників. Встановлено діагноз: первинний гіперальдостеронізм. Через неможливість проведення хірургічного лікування пацієнту рекомендовано фармакологічну терапію із використанням антагоніста мінералокортикоїдних рецепторів. Укажіть лікарський засіб, який рекомендовано пацієнту.
*a. Спіронолактон
b. Лозартан
c. Каптоприл
d. Амлодипіну бесилат
e. Метопрололу тартрат

86. У пацієнта, що хворіє на важку форму порушення водно-сольового обміну, настала зупинка серця в діастолі. Який найімовірніший механізм зупинки серця в діастолі?
a. Гіпернатріємія
b. Гіпокаліємія
c. Дегідратація організму
d. Гіпонатріємія
*e. Гіперкаліємія

87. Під час аутопсії тіла чоловіка віком 40 років виявлено різко розширений просвіт тонкої кишки, переповнений рясною водянистою безбарвною рідиною з сіруватими грудочками. Стінка кишки набрякла, на слизовій оболонці - велика кількість дрібнокрапкових крововиливів. Для якого інфекційного захворювання характерні такі симптоми?
*a. Холери
b. Сальмонельозу
c. Амебіазу
d. Шигельозу
e. Черевного тифу

88. Під час відбору для ревакцинації вакциною БЦЖ у школяра поставлено пробу Манту, яка виявилася негативною. Про які особливості імунітету до туберкульозу свідчать такі результати проби?
a. Наявність гуморального імунітету
b. Наявність клітинного імунітету
c. Відсутність антитоксичного імунітету
d. Відсутність гуморального імунітету
*e. Відсутність клітинного імунітету

89. У пацієнтки за два тижні після видалення зуба відбулася регенерація багатошарового плоского епітелію. Які органели брали участь у відновленні слизової оболонки?
a. -
b. Постлізосоми
c. Центросоми
d. Мітохондрії
*e. Рибосоми

90. Вислуховуючи тони серця, лікарка виявила в пацієнта функціональні порушення мітрального клапана. У якому місці лікарка вислуховувала його серце?
a. У другому міжребровому просторі справа біля груднини
*b. На верхівці серця
c. У другому міжребровому просторі зліва біля груднини
d. Біля другого груднинно-ребрового суглоба праворуч
e. Біля мечоподібного відростка

91. Під час дослідження пацієнта віком 49 років виявлено суттєве збільшення часу зсідання крові, шлунково-кишкові кровотечі та підшкірні крововиливи. Нестачею якого вітаміну можна пояснити такі симптоми?
a. Е
b. Н
c. В_1
*d. К
e. РР

92. Під час біопсії ендометрію здорової жінки, взятого під час секреторної фази менструального циклу, у власній пластинці слизової оболонки виявлено клітини полігональної форми, багаті на ліпіди та глікоген. Що це за клітини?
a. Міофібробласти
b. Гладкі міоцити
*c. Децидуальні клітини
d. Клітини ендотелію пошкоджених судин
e. Фібробласти

93. Лікар-лаборант під час аналізу мазка крові пацієнтки з діагнозом гострий перитоніт у полі зору мікроскопа спостерігає велику кількість лейкоцитів, розміри яких становлять 10–12 мкм. Їхні ядра мають кілька сегментів, а цитоплазма містить дрібні гранули, які при забарвленні за методом Романовського–Гімзи набувають рожево-фіолетового кольору. Які клітини переважають у мазку?
a. Моноцити
*b. Нейтрофіли
c. Еозинофіли
d. Лімфоцити
e. Базофіли

94. Після опромінення високою дозою радіації в підлітка значно постраждала лімфоїдна система, стався розпад великої кількості лімфоцитів. Завдяки діяльності якої залози можливе відновлення нормальної формули крові?
a. Наднирників
b. Щитоподібної залози
c. -
d. Підшлункової залози
*e. Тимусу

95. Яка головна функція пентозофосфатного шляху в жировій тканині?
*a. Генерація НАДФН2
b. Знешкодження ксенобіотиків
c. Окислення глюкози до кінцевих продуктів
d. Продукція рибозофосфатів
e. Генерація енергії

96. Унаслідок травми низу передньої стінки живота в пацієнтки ушкоджена зв'язка, що розташована в пахвинному каналі. Яка це зв'язка?
*a. Ligamentum teres uteri
b. Ligamentum latum uteri
c. Ligamentum lacunare
d. Ligamentum ovarium proprium
e. Ligamentum inguinale

97. У пацієнта віком 70 років, який помер від серцевої недостатності, під час розтину виявлено деформовані, звужені коронарні артерії. На розрізі внутрішня поверхня артерій горбиста, стінка білувата, ламка, кам'янистої щільності. Яку стадію атеросклерозу виявлено в пацієнта?
a. Ліпоїдоз
*b. Атерокальциноз
c. Виразкування
d. Ліпосклероз
e. Атероматоз

98. У жінки періодично виникають напади артеріальної гіпертензії, що супроводжуються головним болем, частим серцебиттям, виразною пітливістю, різким болем у надчеревній ділянці, збільшенням рівня глюкози в плазмі крові. У плазмі крові та сечі виявлений високий рівень метанефринів. Для якого пухлинного захворювання найхарактерніші такі симптоми?
a. Аденоми щитоподібної залози
b. Раку шлунка
c. Аденоми прищитоподібних залоз
*d. Феохромоцитоми
e. Пухлини яєчників

99. У пацієнта з субфебрильною температурою в біоптаті збільшеного лімфатичного вузла виявлено численні гранульоми, які містять у центрі казеозний некроз, оточений епітеліоїдними клітинами, велетенськими багатоядерними клітинами Пирогова-Лангханса та лімфоцитами. Для якого захворювання характерні такі патогістологічні зміни?
a. Лімфогранулематозу
b. Лімфосаркоми
c. Лімфолейкозу
*d. Туберкульозу
e. Лімфаденіту

100. Чоловік віком 37 років, який курить упродовж 19-ти років, звернувся зі скаргами на постійний кашель. Під час біопсії бронха виявлено: ознаки хронічного запалення, потовщення слизової оболонки, трансформація одношарового війчастого епітелію в багатошаровий плоский епітелій. Який патологічний процес спостерігається в пацієнта?
a. Дисплазія
b. Гіпертрофія епітелію
*c. Метаплазія
d. Гіперплазія епітелію
e. Лейкоплакія

101. Анаеробне розщеплення глюкози до молочної кислоти регулюється відповідними ферментами. Укажіть, який фермент є головним регулятором цього процесу.
a. Глюкозo-6-фосфат ізомераза
*b. Фосфофруктокіназа
c. Альдолаза
d. Енолаза
e. Лактатдегідрогеназа

102. Під час обстеження семирічної дитини виявлено клінічні ознаки хвороби Дауна. Укажіть причину цієї патології.
a. Делеція короткого плеча 21-ої хромосоми
b. Трисомія за Х хромосомою
c. Нерозходження статевих хромосом
*d. Трисомія 21-ої хромосоми
e. Трисомія 13-ої хромосоми

103. Який фермент попереджує запалення слизової оболонки ротової порожнини завдяки бактерицидній дії в разі її пошкодження?
a. Амілаза
b. Лінгвальна ліпаза
c. Нуклеаза
*d. Лізоцим
e. Муцин

104. У чоловіка, який має запальні зміни шкіри обличчя та вугрі, під час мікроскопії матеріалу з осередків ураження виявлені живі організми типу Членистоногі, довгастої форми, які мають 4 пари редукованих кінцівок. Встановіть попередній діагноз.
a. Ураження шкіри коростяним свербуном
b. Алергія
c. Педикульоз
*d. Демодекоз
e. Ураження шкіри блохами

105. Пацієнта віком 65 років шпиталізовано зі скаргами на відчуття важкості в підреберних ділянках, збільшення лімфатичних вузлів, загальну слабкість, головний біль. Під час обстеження виявлено: гепатоспленомегалія, еритроцити - 2,3·10^12/л, лейкоцити - 90·10^9/л, лімфоцити - 75%, ШОЕ - 35 мм/год, у мазку периферичної крові багато тіней Гумпрехта. Для якого захворювання характерна така клінічна картина?
a. Гострий мієлолейкоз
b. Залізодефіцитна анемія
c. Хронічний мієлолейкоз
*d. Хронічний лімфолейкоз
e. Гострий лімфолейкоз

106. Після травми пацієнт не може розігнути руку в ліктьовому суглобі. Порушення функції якого м'яза може бути причиною?
a. M. brachialis
b. M. biceps brachii
*c. M. triceps brachii
d. M. coraco-brachialis
e. M. subscapularis

107. У пацієнта з яскраво вираженою жовтяницею шкіри, склер і слизових оболонок, сеча має колір темного пива, кал світлий. У крові підвищений уміст прямого білірубіну, у сечі визначається білірубін. Який тип жовтяниці в пацієнта?
a. Екскреційна
b. Кон'югаційна
c. Паренхіматозна
d. Гемолітична
*e. Обтураційна

108. Пацієнт, відчувши передвісники нападу бронхіальної астми, прийняв перорально без контролю лікаря кілька таблеток через короткі проміжки часу. Проте нетривале покращення стану відзначив тільки після вживання перших двох таблеток. Наступні прийоми препарату не покращили його стан. Яким явищем зумовлене зниження ефекту препарату?
*a. Тахіфілаксією
b. Залежністю
c. Звиканням
d. Ідіосинкразією
e. Кумуляцією

109. Під час розтину тіла жінки віком 45 років виявлено: гіпертрихоз, гірсутизм, стриї на шкірі стегон та живота. У передній частці гіпофіза - пухлина (мікроскопічно підтверджено: базофільна аденома) у наднирниках - гіперплазія пучкової зони. В анамнезі: ожиріння за верхнім типом, стероїдний цукровий діабет, артеріальна гіпертензія та вторинна дисфункція яєчників. Яке захворювання виявлено в жінки?
a. Хвороба Сімондса
b. Гіпофізарний нанізм
*c. Хвороба Іценка-Кушинга
d. Синдром Іценка-Кушинга
e. Адипозогенітальна дистрофія

110. У чоловіка після тривалого курсу лікування шизофренії виникли явища паркінсонізму. Який із нижченаведених препаратів міг викликати це ускладнення?
a. Карбамазепін
b. Діазепам
c. Флуоксетину гідрохлорид
d. Натрію вальпроат
*e. Хлорпромазину гідрохлорид

111. Після лікування прямим антикоагулянтом із приводу тромбоемболії в пацієнта з'явилися ознаки кишкової кровотечі. Який препарат став причиною ускладнення?
*a. Гепарин натрію
b. Протаміну сульфат
c. Фібриноген
d. Натрію хлорид
e. Кальцію добезилат

112. Для серологiчної дiагностики черевного тифу використовують реакцiю Вiдаля. Який механiзм взаємодiї антигенiв та антитiл лежить в її основi?
a. Бактерiолiз
b. lммобiлiзацiя бактерiй
c. Преципiтацiя
*d. Аглютинацiя
e. Гемолiз

113. На мікропрепараті серця спостерігаються клітини прямокутної форми, із центрально розташованим ядром, розвиненими міофібрилами, зв'язані між собою вставними дисками. Яка функція пов'язана з цими клітинами?
a. Регенераторна
b. Проведення імпульсу
c. Ендокринна
d. Захисна
*e. Скорочення серця

114. У молекулярній біології використовують метод визначення послідовності розташування нуклеотидів у молекулі ДНК за амінокислотним складом поліпептиду. На якій властивості генетичного коду базується цей метод?
a. Неперекривність
b. Універсальність
c. Виродженість
*d. Колінеарність
e. Специфічність

115. Жінку віком 28 років шпиталізовано до гінекологічного відділення зі скаргами на біль у животі. Діагностовано пухлину яєчника. Під час операції з видалення яєчника потрібно розітнути зв'язку, що з'єднує яєчник із маткою. Яку зв'язку повинен перерізати хірург?
a. Lig. suspensorium ovarii
b. Lig. cardinale
c. Lig. latum uteri
d. Lig. teres uteri
*e. Lig. ovarii proprium

116. У пацієнтки діагностовано перелом тіла плечової кістки. Вона не може розігнути руку в ліктьовому суглобі. Який нерв ушкоджено в пацієнтки?
a. N. musculocutaneus
*b. N. radialis
c. N. axillaris
d. N. medianus
e. N. ulnaris

117. У жінки віком 32 роки після перенесеного міокардиту під час електрокардіографічного дослідження виявлено порушення серцевого ритму (ритм не синусовий). Функції яких кардіоміоцитів порушені?
a. Провідних кардіоміоцитів ніжок пучка Гіса
b. Типових кардіоміоцитів
c. Провідних кардіоміоцитів пучка Гіса
*d. Пейсмекерних клітин
e. Перехідних провідних кардіоміоцитів

118. Пацієнта шпиталізовано із попереднім діагнозом: черевний тиф. Хворіє упродовж трьох днів. Температура тіла - 39^оС. Який метод лабораторної діагностики необхідно застосувати для підтвердження діагнозу?
a. Виділення білікультури
b. Виділення копрокультури
c. Виділення уринокультури
*d. Виділення гемокультури
e. Серологічний метод

119. Пацієнта шпиталізовано зі скаргами на періодичні напади серцебиття, які виникають раптово й так само раптово припиняються. Під час проведення ЕКГ виявлено епізод скорочень частотою 200/хв, який має такі ознаки: ритм правильний, зубець Р відсутній, комплекс QRS без змін, зубець Т деформований. Укажіть вид аритмії.
a. Повна АВ-блокада
b. АВ-блокада І ступеня
c. Шлуночкова екстрасистолія
*d. Пароксизмальна тахікардія
e. Передсердна екстрасистолія

120. У новонародженої дитини із судомним синдромом і дефектом міжшлуночкової перегородки серця під час рентгенологічного дослідження грудної клітки виявили гіпоплазію тимуса. Який тип імунодефіциту можна припустити в дитини?
a. Синдром Гуда
b. Атаксію-телеангіектазію Луї-Бар
c. Хворобу Брутона
d. Синдром Віскотта-Олдрича
*e. Синдром Ді Джорджі

121. Для морфологічного дослідження представлена ендокринна залоза, паренхіма якої складається з епітельної та нервової тканин. В епітеліальних трабекулах виявляється 2 типи клітин: хромофільні та хромофобні. Укажіть цей орган.
a. Гіпоталамус
b. Надниркова залоза
c. Щитовидна залоза
d. Прищитовидна залоза
*e. Гіпофіз

122. Чоловік, який хворіє на бронхіальну астму, тривалий час приймає преднізолон. Який механізм дії препарату?
a. Блокада гістамінових рецепторів
*b. Пригнічення активності фосфоліпази А_2
c. Пригнічення активності циклооксигенази
d. Пригнічення активності дигідрофолатредуктази
e. Блокада лейкотрієнових рецепторів

123. У пацієнта діагностовано пухлину мозку, яка розміщена в ділянці острогової борозни. Яка функція порушиться, якщо пухлина буде активно розвиватися?
*a. Зір
b. Слух
c. Дотикова чутливість
d. Нюх
e. Смак

124. У пацієнтки віком 47 років міжфалангові та п'ястно-фалангові суглоби легко піддаються вивиху і підвивиху з типовим відхиленням пальців у вигляді "плавники моржа". Під час мікроскопічного дослідження виявлено: розростання ворсин синовіальної оболонки, руйнування хряща та формування паннуса. Яке захворювання викликає такі паталогічні зміни?
a. Ревматичний артрит
b. Хвороба Бехтерєва
c. Остеоартроз
d. Системний червоний вовчак
*e. Ревматоїдний артрит

125. Утворення вільного амоніаку у клітинах ниркових канальців пов'язане переважно з перетворенням замінної амінокислоти під дією ферменту, який належить до класу гідролаз. Укажіть цей фермент.
a. Аспарагіназа
*b. Глутаміназа
c. Глутаматдегідрогеназа
d. Глутаматдекарбоксилаза
e. Глутамінсинтетаза

126. У пацієнта, хворого на алкаптонурію, спостерігаються ознаки артриту, охроноз. Відкладання в суглобах якої речовини спричинило появу болю в цьому разі?
a. Карбонатів
b. Уратів
c. Фосфатів
d. Оксалатів
*e. Гомогентизатів

127. У клітині, яка мітотично ділиться, спостерігається розходження дочірніх хроматид до полюсів клітини. На якій стадії мітотичного циклу перебуває клітина?
a. Профаза
b. Метафаза
c. Інтерфаза
*d. Анафаза
e. Телофаза

128. Півторарічний хлопчик постійно хворіє на піодермію та тричі хворів на пневмонію. У крові виявлено: знижена кількість імуноглобулінів G та A, відсутні плазмоцити. Який вид імунодефіциту виник у дитини?
*a. Гіпогаммаглобулінемія Брутона
b. Синдром Луї-Бар
c. -
d. Гіпоплазія вилочкової залози
e. Синдром Віскотта-Олдрича

129. Під час огляду лікарем-педіатром на шкірі десятирічної дитини виявлено множинні петехії, а також спостерігається кровоточивість ясен і знижений рівень вітаміну С у сечі. Який процес порушений у цьому разі?
*a. Синтез колагену
b. Розпад протеогліканів
c. Розпад колагену
d. Активація гіалуронідази
e. Синтез протеогліканів

130. У посіві гною з фурункула виявлено мікроби кулястої форми, які розташовані як "ґроно" винограду. Які мікроби виявлено?
a. Диплококи
*b. Стафілококи
c. Мікрококи
d. Тетракоки
e. Стрептококи

131. Під час мікроскопічного дослідження легень пацієнта віком 52 роки виявлені вогнища некрозу, оточені валом епітеліоїдних клітин і лімфоцитів. Між лімфоцитами та епітеліоїдними клітинами розміщені великі клітини округлої форми з великою кількістю ядер, розміщених на периферії. Як називається виявлене утворення?
a. Саркоїдозна гранульома
*b. Туберкульозна гранульома
c. Лепрозна гранульома
d. Сифілітична гранульома
e. Ракова перлина

132. Пацієта віком 23 роки шпиталізовано в тяжкому стані з черепно-мозковою травмою. Дихання характеризується судомним тривалим вдихом, який переривається коротким видихом. Для якого типу дихання це характерно?
*a. Апнейстичне
b. Гаспінг
c. Куссмауля
d. Біота
e. Чейн-Стокса

133. У пацієнта на фоні впливу іонізуючого опромінення у крові визначено зменшення кількості гранулоцитів. Чим зумовлений агранулоцитоз?
a. Підвищенням руйнування лейкоцитів
b. Порушенням виходу зрілих лейкоцитів з кісткового мозку
c. Розвитком аутоімунного процесу
*d. Пригніченням лейкопоезу
e. Збільшенням переходу гранулоцитів у тканини

134. Пацієнтку віком 65 років, яка довгий час хворіла на стеноз аортального клапана, після перенесеної вірусної інфекції шпиталізовано з ознаками хронічної серцево-судинної недостатності: задишкою, ціанозом, набряками. Який тип гіпоксії спостерігається в пацієнтки?
a. Гемічний
b. Тканинний
*c. Циркуляторний
d. Гіпоксичний
e. Дихальний

135. У жінки віком 67 років, яка довгий час хворіє на холецистит, після прийому їжі раптово виник різкий біль у верхній частині живота, нудота, блювання. Встановлено діагноз: гострий панкреатит. Що є основною ланкою патогенезу цього захворювання?
a. Зниження секреції панкреатичного поліпептиду
b. Підвищення рівня холецистокініну
c. Зниження рівня ферментів у панкреатичному соку
*d. Передчасна активація ферментів підшлункової залози
e. Підвищення активації ферментів у дванадцятипалій кишці

136. Під час аутопсії тіла чоловіка віком 34 роки, що помер від хронічної хвороби нирок у зв'язку з амілоїдозом нирок, патологоанатом у легенях, переважно в нижніх частках, виявив: множинні дифузні розширення бронхів, у просвітах яких гнійний вміст. Поверхня розрізу легень має дрібнокомірковий вигляд, нагадує бджолині стільники. Гістологічно у стінці бронхів: хронічне запалення, м'язові волокна заміщені сполучною тканиною. Які зміни в легенях виявив лікар?
a. Абсцеси легень
b. Хронічна пневмонія
*c. Бронхоектази
d. Бронхопневмонія
e. Хронічний бронхіт

137. Більшість учасників експедиції Магеллана в Америку загинули від авітамінозу. Захворювання проявлялося загальною слабкістю, підшкірними крововиливами, випадінням зубів, кровотечею з ясен. Укажіть назву цього авітамінозу.
*a. Скорбут
b. Анемія Бірмера
c. Поліневрит
d. Рахіт
e. Пелагра

138. Пацієнт із діагнозом гіпертонічна хвороба приймає лізиноприл. Який механізм дії цього гіпотензивного препарату?
*a. Інгібування ангіотензинперетворювального ферменту
b. Блокада Са^2+-каналів
c. Блокада ангіотензинових рецепторів
d. Інгібування фосфодіестерази
e. Інгібування циклооксигенази

139. У результаті радіаційного випромінювання були ушкоджені стовбурові гемопоетичні клітини. Утворення яких клітин сполучної тканини буде порушено?
*a. Макрофагів
b. Меланоцитів
c. Перицитів
d. Адипоцитів
e. Фібробластів

140. У пацієнта діагностовано стеноз мітрального клапана. До якого патогенетичного типу недостатності серця належить цей стан?
a. Змішана форма недостатності серця
b. Недостатність серця через ушкодження міокарда
c. Недостатність серця через гіпертрофію міокарда
d. Недостатність серця через перевантаження об'ємом
*e. Недостатність серця від перевантаження опором

141. До лікаря звернувся пацієнт із загостренням виразкової хвороби шлунка. Препарат з якої групи лікарських засобів доцільно використати в комплексній терапії пацієнта?
a. %alpha-адреноміметики
*b. Блокатори H_2-гістамінорецепторів
c. %beta-адреноблокатори
d. %alpha-адреноблокатори
e. Блокатори H_1-гістамінорецепторів

142. Чоловіку віком 66 років діагностовано злоякісну епітеліальну пухлину, що походить із бронха середнього калібра. Який епітелій є джерелом розвитку цієї пухлини?
*a. Одношаровий багаторядний війчастий
b. Багатошаровий незроговілий
c. Багатошаровий зроговілий
d. Одношаровий багаторядний перехідний
e. Одношаровий призматичний

143. У пацієнта з серцевою недостатністю виникла аритмія, при якій на ЕКГ частота скорочень передсердь була 70/хв, а шлуночків - 35/хв. Порушення якої функції серця спостерігається в пацієнта?
a. Збудливості
b. Збудливості та провідності
c. Скоротливості
d. Автоматизму
*e. Провідності

144. У пацієнта сенсорна афазія (не розуміє зверненої до нього мови). Яка локалізація ураження нервової системи?
a. Верхня лобова звивина
b. Середня скронева звивина
c. Нижня лобова звивина
*d. Верхня скронева звивина
e. Середня лобова звивина

145. При нестачі вітаміну A в людини відбувається порушення сутінкового зору. Які фоторецепторні клітини сітківки відповідають за сутінковий зір?
a. Колбочкові нейросенсорні клітини
b. Біполярні нейрони
*c. Паличкові нейросенсорні клітини
d. Гангліонарні нервові клітини
e. Горизонтальні нейроцити

146. У чоловіка віком 30 років під час проведення ЕКГ виявлено такі зміни: ділянка аномального скорочення, у якій відсутній зубець Р, комплекс QRS деформований, зубець Т негативний і протилежно направлений комплексу QRS. Який патологічний стан спостерігається в пацієнта?
a. Атріовентрикулярна екстрасистолія
b. Передсердна екстрасистолія
c. Синусова аритмія
*d. Шлуночкова екстрасистолія
e. Пароксизмальна тахікардія

147. У ВІЛ-інфікованого пацієнта спостерігається пригнічення активності імунної системи. Ураження яких клітин найбільшою мірою обумовлює стан імунодефіциту у цього пацієнта?
a. Т-супресорів
b. В-лімфоцитів
c. Макрофагів
d. Т-кілерів
*e. Т-хелперів

148. Пацієнт віком 49 років має підвищену концентрацію сечової кислоти в крові. Для зниження рівня сечової кислоти лікар призначив алопуринол. Конкурентним інгібітором якого ферменту є алопуринол?
a. Аденозиндезамінази
b. Гіпоксантинфорибозилтрансферази
c. Гуаніндезамінази
d. Аденінфосфорибозилтрансферази
*e. Ксантиноксидази

149. У пацієнта під час огляду спостерігаються кальциноз шкіри, синдром Рейно, порушення моторики стравоходу, склеродактилія та телеангіоектазії. Ці зміни називаються "синдром CREST". Для якого захворювання характерні такі симптоми?
a. Подагричного артриту
*b. Системної склеродермії
c. Ревматоїдного артриту
d. Системного червоного вовчаку
e. Дерматоміозиту

150. У пацієнта виявлено: тахікардія, збільшення основного обміну та температури тіла, схуднення, підвищення збудливості. Збільшена секреція гормонів якої залози є причиною цих порушень?
a. Надниркової
*b. Щитоподібної
c. Прищитоподібної
d. Нейрогіпофіза
e. Статевої

