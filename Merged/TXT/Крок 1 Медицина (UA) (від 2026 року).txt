1. У людини зменшений діурез, гіпернатріємія, гіпокаліємія. Гіперсекреція якого гормону може бути причиною таких змін?
a. Паратгормон
b. Адреналін
c. Вазопресин
d. Передсердний натрійуретичний фактор
*e. Альдостерон

2. У бактеріологічну лабораторію надійшов досліджуваний матеріал (промивні води шлунка, в'ялена риба домашнього приготування), взятий у пацієнта з підозрою на ботулізм. На яке поживне середовище треба зробити первинний посів матеріалу?
*a. Середовище Кітта-Тароцці
b. Сироватковий агар
c. Цукровий м'ясо-пептонний агар
d. Цукровий м'ясо-пептонний бульйон
e. Цукрово-кров'яний агар

3. У пацієнта спостерігається колаптоїдний стан через зниження тонусу периферичних судин. Який препарат найефективніший у цій ситуації?
a. Лозартан калію
*b. Фенілефрину гідрохлорид
c. Гліцерину тринітрат
d. Добутаміну гідрохлорид
e. Амлодипіну бесилат

4. Мукополісахаридоз належить до хвороб накопичення. Через відсутність ферментів порушується розщеплення полісахаридів. У пацієнтів спостерігається їх нагромадження та підвищення виділення із сечею. У яких органелах відбувається накопичення мукополісахаридів?
a. Комплексі Гольджі
b. Клітинному центрі
*c. Лізосомах
d. Мітохондріях
e. Ендоплазматичному ретикулумі

5. Хлопчик на другому році життя часто хворіє на респіраторні захворювання, стоматити, гнійничкові ураження шкіри. Навіть невеликі пошкодження ясен і слизової ускладнюються тривалим запаленням. Встановлено, що у крові дитини практично відсутні імуноглобуліни всіх класів. Зниження функціональної активності якої клітинної популяції лежить в основі описаного синдрому?
a. NK-лімфоцити
b. Макрофаги
c. Т-лімфоцити
d. Нейтрофіли
*e. В-лімфоцити

6. Пацієнт, який хворіє на ішемічну хворобу серця, не повідомив лікаря, що у нього трапляються напади бронхоспазму. Лікар призначив препарат, після приймання якого напади стенокардії порідшали, але почастішали напади бронхоспазму. Укажіть, який препарат був призначений.
a. Добутаміну гідрохлорид
b. Аторвастатин кальцію
*c. Пропранололу гідрохлорид
d. Гліцерину тринітрат
e. Лозартан калію

7. Стан вагітної жінки ускладнився гестозом. Під час лабораторного обстеження виявлено кетонурію. Яка речовина з'явилася в сечі пацієнтки?
a. Піруват
b. Урати
c. Лактат
d. Креатинін
*e. Ацетоацетат

8. У недоношених новонароджених порушений синтез сурфактанту. Які функції він виконує в легенях?
a. Збільшує поверхневий натяг стінок альвеол
b. Підвищує опір дихальних шляхів
c. Полегшує екскурсію діафрагми
d. Погіршує дифузію О_2 через аерогематичний бар'єр
*e. Зменшує поверхневий натяг стінок альвеол

9. До лікарки звернувся чоловік віком 35 років зі скаргами на біль у ділянці печінки. З'ясовано, що пацієнт часто вживає недосмажену рибу. У фекаліях виявлено дуже маленькі яйця гельмінту коричневого кольору, із кришечкою овальної форми. Який гельмінтоз найімовірніший?
*a. Опісторхоз
b. Дікроцеліоз
c. Фасціольоз
d. Парагонімоз
e. Шистосомоз

10. Після споживання солоної їжі в людини значно зменшилася кількість сечі. Який із нижченаведених гормонів уплинув на функцію нирок?
*a. Антидіуретичний
b. Адреналін
c. Окситоцин
d. Соматостатин
e. АКТГ

11. В експерименті під час моделювання ниркової патології у тварини отримали ознаки: набряки, висока протеїнурія, гіпопротеїнемія, диспротеїнемія, гіперліпідемія. Для якої патології нирок характерні такі ознаки?
a. Гострої ниркової недостатності
b. Гострого дифузного гломерулонефриту
c. Хронічної ниркової недостатності
*d. Нефротичного синдрому
e. Пієлонефриту

12. У разі ненадходження чи недостатнього утворення в організмі людини ліпотропних факторів у неї розвивається жирова дистрофія печінки. Яка з нижченаведених речовин є ліпотропною?
a. Рибофлавін
*b. Холін
c. Холестерин
d. Жирні кислоти
e. Триацилгліцериди

13. Після апендектомії в пацієнта віком 30 років утворився післяопераційний рубець. Які клітини сполучної тканини першочергово забезпечують регенерацію рани шкіри?
a. Адипоцити
b. Меланоцити
c. Тканинні базофіли
*d. Фібробласти
e. Макрофаги

14. У жінки віком 56 років під час проведення рН-метрії шлункового соку виявлено тотальну гіперацидність. Із порушенням функції яких клітин залоз шлунка це пов'язано?
a. Ендокриноцитів
b. Додаткових мукоцитів
c. Шийкових мукоцитів
d. Головних екзокриноцитів
*e. Парієтальних екзокриноцитів

15. У пацієнта з хронічною серцевою недостатністю розвинувся цироз печінки з асцитом і набряками нижніх кінцівок. Які зміни складу крові спричиняють асцит у цього пацієнта?
a. Гіпергаммаглобулінемія
b. Макроглобулінемія
c. Гіпохолестеринемія
*d. Гіпоальбумінемія
e. Гіпопротромбінемія

16. Під час аутопсії тіла померлого віком 43 роки, що хворів на ІХС із розвитком інфаркту міокарда, лікар-патологоанатом виявив набряк легень. Які патологічні зміни могли зумовити набряк легень?
a. Гостра правошлуночкова недостатність
b. Гостре загальне малокрів'я
c. Ішемія малого кола
d. Стаз крові
*e. Гостра лівошлуночкова недостатність

17. Пацієнту з діагнозом гострий інфаркт міокарда призначено антикоагулянтну терапію. Вимірювання якого показника системи згортання крові потрібне в разі приймання гепарину, щоб попередити можливі ускладнення через його передозування?
a. Концентрації фібриногену
*b. Активованого часткового тромбопластинового часу
c. Міжнародного нормалізованого відношення
d. Протромбінового індексу
e. Швидкості осідання еритроцитів

18. До лікарки-гінекологині звернулася пацієнтка віком 32 роки зі скаргами на нерегулярні менструації, зниження лібідо, сухість вагіни та втому. В анамнезі - нормальні пологи 5 років тому, без гормональної терапії. Лабораторні дослідження виявили зниження рівня естрадіолу при нормальних показниках лютеїнізуючого гормону (ЛГ) і фолікулостимулюючого гормону (ФСГ). Яку основну функцію виконує естрадіол за фізіологічних умов?
a. Інгібування гонадотропінів
b. Стимуляція тестостерону
*c. Стимуляція росту фолікулів
d. Підвищення пролактину
e. Підтримка прогестерону

19. У дитини з вродженими вадами розвитку діагностовано синдром "котячого крику". Що виявлять під час дослідження каріотипу цієї дитини?
a. Додаткову 21-у хромосому
b. Нестачу Х-хромосоми
c. Додаткову Х-хромосому
d. Додаткову Y-хромосому
*e. Делецію короткого плеча 5-ї хромосоми

20. У результаті травми голови утворилася гематома з локалізацією в ділянці середньої черепної ямки ліворуч. Унаслідок цього на стороні ураження виникло розширення зіниці. Який нерв уражено?
a. N. trochlearis
b. N. abduceus
c. N. opticus
*d. N. oculomotorius
e. N. trigeminus

21. Чоловік протягом 3-х років працював в одній із африканських країн. Після переїзду до України він звернувся до лікарки-офтальмологині зі скаргами на біль в очах, набряки повік, сльозоточивість і тимчасове послаблення зору. Під кон'юнктивою ока виявлено гельмінти розмірами 30-50 мм, які мали видовжене ниткоподібне тіло. Який діагноз може встановити лікарка?
a. Аскаридоз
b. Дифілоботріоз
c. Трихоцефальоз
*d. Філяріоз
e. Ентеробіоз

22. Унаслідок безконтрольного прийому вітамінного препарату в дитини виникли анорексія, нудота, блювання, пронос, гіпертермія, з'явилися крововиливи на шкірі та слизових, явища менінгізму. Який препарат приймала дитина?
a. Нікотинамід
b. Тіамін
c. Токоферолу ацетат
*d. Ретинолу ацетат
e. Ціанокобаламін

23. У чоловіка віком 40 років запалення яєчка ускладнилося водянкою. Необхідне оперативне втручання. Яку з оболонок яєчка останньою розтинає лікарка-хірургиня під час операції?
a. Внутрішню сім'яну фасцію
*b. Парієтальний листок піхвової оболонки яєчка
c. Зовнішню сім'яну фасцію
d. М'ясисту оболонку
e. М'яз-підіймач яєчка

24. Під час розтину тіла чоловіка віком 48 років, який помер через 10 днів після масивної аспірації шлункового вмісту, у верхній частці правої легені виявлено порожнину діаметром близько 5 см, заповнену густими жовто-зеленими масами з різким неприємним запахом. Стінка порожнини нерівна, набрякла, вкрита некротичними масами. Мікроскопічно: стінка порожнини рясно інфільтрована нейтрофілами і макрофагами. Яке захворювання виявлено в легені чоловіка?
a. Гострий кавернозний туберкульоз
b. Бронхоектатична хвороба
c. Гангрена легені
d. Пневмонія
*e. Гострий абсцес легені

25. У пацієнта з хронічною хворобою нирок встановлено зменшення кліренсу за інуліном до 60 мл/хв. Із порушенням якої функції нирок це пов'язано?
a. Канальцевої секреції
b. Реабсорбції в збиральних ниркових трубочках
c. Реабсорбції в проксимальному відділі нефрону
*d. Клубочкової фільтрації
e. Реабсорбції в дистальному відділі нефрону

26. Унаслідок перенесеного енцефаліту в чоловіка розвинувся параліч м'язів очного яблука. Лікар встановив, що в пацієнта ушкоджене ядро окорухового нерва. У якому відділі головного мозку відбувається патологічний процес?
a. Мосту
b. Мозочку
c. Довгастому мозку
d. Проміжному мозку
*e. Середньому мозку

27. Пацієнту з метою знеболювання ввели під шкіру розчин морфіну гідрохлориду. Який механізм анальгезуючої дії цього лікарського засобу?
a. Порушення проведення імпульсів по аферентних нервах
b. Гальмування утворення медіаторів болю в периферичних тканинах
*c. Взаємодія з опіоїдними рецепторами
d. Зміна емоційного забарвлення болю
e. Блокада периферичних чутливих рецепторів

28. У пацієнта з підозрою на озену з носоглотки були виділені грамнегативні палички, які утворювали капсулу на поживному середовищі. Які мікроорганізми спричинили хворобу?
a. Хламідії
*b. Клебсієли
c. Шигели
d. Сальмонели
e. Мікоплазми

29. Тварині, сенсибілізованій туберкуліном, внутрішньоочеревинно введено туберкулін. Через 24 год під час лапаратомії виявлено венозну гіперемію та набряк очеревини. У мазках-відбитках із очеревини спостерігається велика кількість лімфоцитів і моноцитів. Яке запалення має місце у тварини?
*a. Алергічне
b. Серозне
c. Фібринозне
d. Асептичне
e. Гнійне

30. Під час обстеження пацієнта, який звернувся до неврологічного відділення, виявлено: зглаженість лобних складок, неможливість примружити очі, кут рота опущений, симптом паруса. Який нерв пошкоджений?
*a. Лицевий
b. Блукаючий
c. Трійчастий
d. Окоруховий
e. Додатковий

31. Унаслідок переливання несумісної крові за антигеном Rh у пацієнтки виникла гемолітична жовтяниця. Який лабораторний показник крові підтверджує цей тип жовтяниці?
*a. Накопичення некон'югованого білірубіну
b. Зменшення вмісту стеркобіліну
c. Накопичення уробіліногену
d. Зменшення вмісту некон'югованого білірубіну
e. Зменшення вмісту кон'югованого білірубіну

32. У жіночій консультації обстежується жінка, у якої було декілька мимовільних викиднів. На підставі клініко-епідеміологічного анамнезу було припущено хронічний токсоплазмоз. Яке лабораторне дослідження найефективніше для підтвердження діагнозу?
*a. Серологічна реакція
b. Мікроскопія мазка крові
c. Шкірно-алергічна проба
d. Мікроскопія піхвового мазка
e. Мікроскопія мазка фекалій

33. У складі кісткової тканини виявлено великі клітини, які містять численні лізосоми, багато ядер, гофровану облямівку. Яку назву мають ці клітини?
a. Мезенхімні клітини
b. Напівстовбурові остеогенні клітини
*c. Остеокласти
d. Остеобласти
e. Остеоцити

34. Під час дослідження епітелію шкіри з'ясувалося, що він складається з кількох шарів клітин. Епітеліоцити зовнішнього шару не мають ядер. Який це епітелій?
a. Перехідний
b. Багатошаровий плоский незроговілий
c. Багаторядний війчастий
d. Багатошаровий кубічний
*e. Багатошаровий плоский зроговілий

35. Пацієнта шпиталізовано до інфекційного відділення з проявами гарячки, що повторюється вдруге з інтервалом 2 дні. У краплині крові, зафарбованій за Романовським-Гімзою, виявлено звивисті клітини синьо-фіолетового кольору. Який мікроорганізм викликав захворювання?
a. Rickettsia typhi
b. Leptospira interrogans
c. Treponema pallidum
d. Plasmodium vivax
*e. Borrelia recurrentis

36. У жінки віком 20 років під час гістологічного дослідження шийного лімфатичного вузла виявлено вузлики, які складаються з валів епітеліоїдних, лімфоїдних клітин і багатоядерних гігантських клітин Пирогова-Лангханса, розташованих між ними. У центрі вузликів визначається казеозний некроз. Який збудник, найімовірніше, міг викликати такі зміни в лімфатичному вузлі?
*a. Мікобактерії Коха
b. Гриби
c. Мікобактерії лепри
d. Рикетсії
e. Спірохета бліда

37. У десятирічної дівчинки під час клінічного обстеження виявлено ознаки передчасного статевого дозрівання. Зниження функції якої ендокринної залози могло спричинити це явище?
a. Загруднинної залози
*b. Епіфіза
c. Щитоподібної залози
d. Прищитоподібної залози
e. Мозкової речовини надниркових залоз

38. У людини частота серцевих скорочень постійно утримується на рівні %mbox40-ка ударів за хвилину. Що є водієм ритму серця?
a. Синоатріальний вузол
b. Ніжки пучка Гіса
c. Пучок Гіса
d. Волокна Пуркіньє
*e. Атріовентрикулярний вузол

39. Пацієнт віком 42 роки скаржиться на болі в епігастральній ділянці, блювання, блювотні маси кольору "кавової гущі", мелену. Із анамнезу відомо, що він хворіє на виразкову хворобу шлунка. В аналізі крові виявлено: еритроцити - 2,8·10^12/л, лейкоцити - 8·10^9/л, гемоглобін - 90 г/л. Укажіть найімовірніше ускладнення, яке виникло в пацієнта.
a. Пенетрація
b. Малігнізація
*c. Кровотеча
d. Перфорація
e. Пілоростеноз

40. У гістологічному препараті яєчника визначається структура кулястої форми, яка складається з великих залозистих клітин, що містять пігмент лютеїн. Який гормон продукують клітини цієї структури?
a. Кортикостерон
b. Альдостерон
c. Естроген
*d. Прогестерон
e. Тестостерон

41. Під час гістологічного дослідження пухлини шкіри виявлено різних розмірів часточки з жирової тканини, відмежовані нерегулярними прошарками сполучної тканини. Якому захворюванню відповідають такі патологічні зміни?
a. Папiломі
b. Фiбромі
*c. Лiпомі
d. Гемангiомі
e. Гiгромі

42. У пацієнта з діагнозом цукровий діабет виявлено підвищений уміст кетонових тіл у крові. З якої сполуки синтезуються кетонові тіла?
a. Бутирил-КоА
b. Оксіацил-КоА
c. Сукциніл-КоА
d. Ацил-КоА
*e. Ацетил-КоА

43. У синтезі та виділенні медіаторів запалення беруть участь ряд клітин крові та сполучної тканини. Укажіть клітини, у яких синтезується інтерлейкін-1.
a. Лімфоцити
b. Еозинофільні гранулоцити
*c. Макрофаги
d. Тканинні базофіли
e. Тромбоцити

44. Пацієнтку віком 28 років шпиталізовано до пологового відділення. Через слабкість пологової діяльності акушер-гінеколог призначив внутрішньовенну інфузію препарату, який посилює та збільшує частоту скорочень матки, що сприяло прогресуванню пологів. Який основний механізм дії цього препарату?
*a. Стимуляція окситоцинових рецепторів
b. Блокада серотонінових рецепторів
c. Пригнічення синтезу простагландинів
d. Блокада кальцієвих каналів
e. -

45. Пацієнта віком 57 років шпиталізували в тяжкому стані. За показниками біохімічного аналізу крові виявлено: pH крові - 7,53, pCO_2 артеріальної крові - 40 мм рт. ст., SB - 33 ммоль/л, BE становить - +8 ммоль/л. Який тип порушення кислотно-лужного балансу спостерігається у цьому разі?
*a. Декомпенсований негазовий алкалоз
b. Компенсований негазовий алкалоз
c. Декомпенсований негазовий ацидоз
d. Компенсований негазовий ацидоз
e. Компенсований газовий алкалоз

46. Пацієнту з гострою ревматичною гарячкою призначили нестероїдний протизапальний засіб диклофенак натрію. Яке захворювання є протипоказанням до призначення диклофенак натрію?
a. Цукровий діабет
*b. Виразкова хвороба шлунка
c. Бронхіт
d. Гіпертонічна хвороба
e. Стенокардія

47. У пацієнта після резекції шлунка виникла гіперхромна мегалобластна анемія. Який препарат необхідно призначити?
*a. Ціанокобаламін
b. Заліза сульфат
c. Магнію сульфат
d. Аскорбінову кислоту
e. Транексамову кислоту

48. У пацієнта з гострим міокардитом з'явилися клінічні ознаки кардіогенного шоку. Який із нижченаведених патогенетичних механізмів є провідним у розвитку шоку в пацієнта?
a. Депонування крові в органах
b. Зниження діастолічного притоку до серця
c. Зниження судинного тонусу
d. Збільшення периферичного опору судин
*e. Порушення насосної функції серця

49. У пацієнта віком 40 років після щелепно-лицевої травми порушилася функція під'язикової та підщелепної слинних залоз зліва. У цих залозах відзначається гіпосалівація. Функція якої пари нервів порушена?
*a. VII
b. XIІ
c. Х
d. VI
e. XI

50. У жінки з резус-негативною кров'ю ІІ групи народилася дитина з ІV групою, резус-позитивна, у якої діагностували гемолітичну хворобу внаслідок резус-конфлікту. Яка група крові можлива в батька дитини?
a. ІІ (А), резус-позитивна
b. ІV (АВ), резус-негативна
c. ІІІ (В), резус-негативна
*d. ІІІ (В), резус-позитивна
e. І (О), резус-позитивна

51. У пацієнта, який довготривало приймав преднізолон, у результаті відміни препарату виникло загострення захворювання, зниження артеріального тиску, слабкість. Із чим можна пов'язати ці прояви?
a. Кумуляція препарату
b. Гіперпродукція АКТГ
*c. Виникнення недостатності кори наднирників
d. Звикання до препарату
e. Сенсибілізація до препарату

52. У пацієнта виявлено ваду тристулкового клапана. Укажіть його локалізацію.
a. Між лівим передсердям і лівим шлуночком
b. Устя вінцевого синуса
*c. Між правим передсердям і правим шлуночком
d. Устя аорти
e. Устя легеневого стовбура

53. У пацієнта діагностовано цироз печінки, який супроводжується асцитом і загальними порушеннями гемодинаміки. Який синдром ураження печінки виникає в цьому разі?
a. Гепатокардіальний
b. Гепатоцеребральний
c. Гепаторенальний
d. Гепатолієнальний
*e. Портальна гіпертензія

54. У пацієнта через рік після резекції 2/3 шлунка виникли скарги на блідість шкірних покривів, головні болі, запаморочення, загальну слабкість. Загальний аналіз крові: гемоглобін - 60 г/л, еритроцити - 2,4·10^12/л. Яка причина виникнення цього патологічного стану?
a. Зниження вмісту фолієвої кислоти
*b. Зниження секреції внутрішнього фактора Касла
c. Підвищення секреції внутрішнього фактора Касла
d. Зниження всмоктування міді
e. Підвищення вмісту фолієвої кислоти

55. У дванадцятирічної дитини вірусна інфекція ускладнилася обструктивним бронхітом. Препарат якої фармакологічної групи необхідно призначити для інгаляцій із метою усунення бронхоспазму?
*a. beta_2-адреноміметики
b. Н-холіноміметики
c. Аналептики
d. beta_2-адреноблокатори
e. М-холіноміметики

56. Як називаються клітини ендокринного комплексу нирки, що розташовані під ендотелієм у стінці приносної та виносної артеріоли, у цитоплазмі містять гранули реніну, що сприяє підвищенню кров'яного тиску?
*a. Юкстагломерулярні
b. Інтерстиційні клітини
c. Клітини Гурмагтіга
d. Клітини щільної плями
e. Мезангіоцити

57. У результаті травми порушено цілісність переднього корінця спинного мозку. Які відростки та яких нейронів при цьому пошкоджені?
a. Дендрити вставних нейронів
b. Аксони чутливих нейронів
c. Дендрити рухових нейронів
*d. Аксони рухових нейронів
e. Дендрити чутливих нейронів

58. Під час ендоскопічного дослідження лікарка виявила порушення цілісності стінки шлунка в межах слизової оболонки. Укажіть, яким типом епітелію в нормі вистелено з середини стінку шлунка.
*a. Одношаровий призматичний залозистий
b. Псевдобагатошаровий
c. Перехідний
d. Багатошаровий плоский незроговілий
e. Багатошаровий плоский зроговілий

59. Під час обстеження підлітка, який хворіє на ксантоматоз, виявлено сімейну гіперхолестеринемію. Концентрація яких ліпопротеїнів значно підвищена в крові при цій патології?
a. Хіломікронів
b. НЕЖК
c. ЛПВЩ
*d. ЛПНЩ
e. ЛПДНЩ

60. Під час мікроскопічного дослідження серозного виділення з уретри виявлено грушоподібні клітини з джгутиками, ундулюючою мембраною та аксостилем. Укажіть збудника хвороби.
a. Lamblia intestinalis
b. -
c. Trichomonas hominis
*d. Trichomonas vaginalis
e. Trichomonas tenax

61. У пацієнтки діагностували кістковомозкову форму гострої променевої хвороби. Який із нижченаведених гематологічних симптомів спостерігатиметься в періоді розпалу?
a. Зсув лейкоцитарної формули вліво
*b. Панцитопенія
c. Еритроцитоз
d. Відносна лімфопенія
e. Відносний лімфоцитоз

62. Пацієнту з діагнозом глаукома лікарка призначила антихолінестеразний препарат, що знижує внутрішньоочний тиск. Укажіть цей лікарський засіб.
a. Атропіну сульфат
b. Норадреналіну гідротартрат
c. Налоксону гідрохлорид
*d. Неостигміну метилсульфат
e. Лідокаїну гідрохлорид

63. У гістопрепараті представлена залоза з ацинусами та острівцями. В ацинусах секреторні клітини мають дві зони: базальну (гомогенну базофільну) й апікальну (зимогенну оксифільну). Який орган має такі морфологічні ознаки?
a. Під'язикова слинна залоза
b. Печінка
c. Привушна слинна залоза
*d. Підшлункова залоза
e. Підщелепна слинна залоза

64. Під час дослідження залишкового азоту виявлено, що азот сечовини значно знижений. Для захворювання якого органа це характерно?
a. Мозку
b. Шлунка
c. Кишківника
d. Серця
*e. Печінки

65. Який із внутрішніх органів бере найбільшу участь у гуморальній регуляції еритропоезу?
a. Легені
b. Серце
c. Мозок
d. Печінка
*e. Нирки

66. До комплексної терапії пацієнта, який хворіє на бронхопневмонію, що супроводжується виснажливим кашлем, лікар додав муколітичний лікарський засіб, який деполімеризує мукопротеїди. Укажіть цей препарат.
a. Строфантин
b. Варфарин натрію
*c. Ацетилцистеїн
d. Кодеїн
e. Метопрололу тартрат

67. У чоловіка виявлено зниження рН крові та вмісту бікарбонатних іонів (падіння лужного резерву крові), зростання вмісту молочної та піровиноградної кислот у крові та сечі. Який тип порушення кислотно-основної рівноваги спостерігається в пацієнта?
*a. Метаболічний ацидоз
b. Респіраторний ацидоз
c. Респіраторний алкалоз
d. Змішаний алкалоз
e. Метаболічний алкалоз

68. Чоловік віком 60 років систематично приймав дигоксин. Його стан спершу поліпшився, а потім став погіршуватися, розвинулися брадикардія й аритмія. Яке явище є причиною цього стану?
a. Індукція мікросомальних ферментів печінки та прискорення метаболізму препарату
*b. Кумуляція препарату
c. Зниження чутливості адренорецепторів
d. Алергія
e. Тахіфілаксія

69. У каріотипі пацієнта 47 хромосом, у ядрі соматичної клітини виявлено тільце Барра. Під час додаткових досліджень спостерігається ендокринна недостатність: гіпоплазія сім'яників і відсутність сперматогенезу. Про який синдром свідчить цей фенотип?
a. Шерешевського-Тернера
b. Едвардса
c. Дауна
d. Патау
*e. Клайнфельтера

70. На відміну від нервових клітин, які зазвичай не розмножуються, стовбурові клітини можуть відновлюватися багато разів. Як називають багаторазове відновлення клітин?
a. Гіпертрофія
*b. Проліферація
c. Апоптоз
d. Атрофія
e. Диференціація

71. Під час гістологічного дослідження легень недоношеної дитини встановлено злипання альвеол через відсутність сурфактанту. З недостатністю розвитку яких клітин стінки альвеоли це пов'язано?
a. Фібробластоподібні клітини
*b. Секреторні альвеолоцити
c. Клітини Клара
d. Респіраторні альвеолоцити
e. Альвеолярні макрофаги

72. У пацієнтки віком 45 років під час електрокардіографічного обстеження виявлено такі зміни: інтервал P-Q подовжений, при цьому випадає кожен другий або третій комплекс QRST. Яке порушення провідності серця спостерігається?
a. Атріовентрикулярна блокада повна
*b. Атріовентрикулярна блокада ІІ ступеня
c. Атріовентрикулярна блокада І ступеня
d. Синоаурікулярна блокада
e. Внутрішлуночкова блокада

73. На електронній мікрофотографії стінки легеневої альвеоли представлена велика клітина, у цитоплазмі якої багато мітохондрій, розвинутий комплекс Гольджі, визначаються осміофільні пластинчасті тільця. Яку основну функцію виконує ця клітина?
a. Очищує повітря
b. Зігріває повітря
c. Поглинає мікроорганізми
*d. Продукує сурфактант
e. Є компонентом аерогематичного бар'єру

74. У мікропрепараті, виготовленому з пунктату регіонарного лімфовузла пацієнта, зафарбованому за Романовським-Гімза, лікар виявив тонкі мікроорганізми з 12-14 рівномірними завитками з гострими кінцями довжиною 10-13 мкм блідо-рожевого кольору. Збудника якої інфекційної хвороби виявлено?
a. Лептоспірозу
b. Лейшманіозу
c. Поворотного тифу
*d. Сифілісу
e. Трипаносомозу

75. Після тривалого голодування в пацієнта розвинулися набряки тканин. Що є причиною цього явища?
a. Зниження гідростатичного тиску крові
*b. Зниження онкотичного тиску плазми крові
c. Збільшення осмотичного тиску плазми крові
d. Збільшення онкотичного тиску крові
e. Зниження осмотичного тиску плазми крові

76. У пацієнта напади бронхіальної астми виникають зазвичай уночі та супроводжуються брадикардією, спастичним болем у кишківнику та діареєю. Препарати якої групи можуть усунути ці симптоми?
a. alpha-адреноблокатори
b. Симпатолітики
c. beta-адреноблокатори
*d. М-холіноблокатори
e. Н-холіноблокатори, Н_2-гістаміноблокатори

77. Під час аварії на виробництві пацієнт зазнав токсичного впливу калію ціаніду, що спричинило блокаду цитохромоксидази. До якого патологічного процесу це призвело?
a. Гіпоксичної гіпоксії
b. Циркуляторної гіпоксії
c. Гемічної гіпоксії
*d. Тканинної гіпоксії
e. Дихальної гіпоксії

78. Під час субмікроскопічного дослідження клітини виявлено, що її цитоплазма містить багато лізосом, фагосом, піноцитозних міхурців. Інші органели розвинені помірно. Яку функцію може виконувати така клітина?
a. Синтез полісахаридів
*b. Фагоцитоз
c. Синтез ліпідів
d. Депонування іонів кальцію
e. Реабсорбція іонів натрію

79. У пацієнта віком 34 роки після перенесеної кишкової інфекції, викликаної сальмонелами, стали згасати симптоми захворювання. Імуноглобуліни якого класу будуть виявлені в крові пацієнта в період реконвалесценції?
a. IgM
*b. IgG
c. IgE
d. IgD
e. IgA

80. Під час аутопсії тіла чоловіка віком 55 років, який упродовж останніх восьми років хворів на хронічну форму тропічної малярії, виявлено, що сіра речовина головного мозку та селезінка аспідно-сірого кольору. Який пігмент зумовив таке забарвлення?
a. Меланін
*b. Гемомеланін
c. Гематопорфірин
d. Ліпофусцин
e. Гемосидерин

81. До лікаря звернувся чоловік зі скаргами на біль у верхній частині живота, що частіше виникає натще або вночі, нудоту, блювання. Після об’єктивного обстеження встановлено діагноз: виразкова хвороба шлунка. Призначено комплексну терапію, до складу якої входить засіб, механізм дії якого пов’язаний з блокуванням ферменту Н^+/К^+-АТФ-ази в парієтальних клітинах. Укажіть цей лікарський засіб.
a. Метронідазол
b. Вісмуту субцитрат
c. Фамотидин
d. Амоксициклін
*e. Омепразол

82. Під час дослідження сироватки крові в пацієнта з ознаками імунодефіциту виявлено антитіла до білків gP120 i gP41. Яку інфекцію в пацієнта підтверджує цей результат?
a. TORCH
b. ЕСНО
*c. ВІЛ
d. НВV
e. НTLV-1

83. У дванадцятирічного хлопчика, який хворіє на бронхіальну астму, розвинувся тяжкий напад астми: виражена експіраторна задишка, блідість шкірних покровів. Який вид порушення альвеолярної вентиляції спостерігається в хлопчика?
a. Нервово-м'язовий
b. Рестриктивний
*c. Обструктивний
d. Центральний
e. Торако-діафрагмальний

84. У результаті точкового крововиливу в сітківку ока пацієнт утратив здатність бачити предмети в центрі поля зору. У якому місці сітківки відбувся крововилив?
a. Ціліарна частина сітківки
b. Судинна оболонка
c. Райдужна частина сітківки
*d. Жовта пляма
e. Сліпа пляма

85. Пацієнт віком 49 років скаржиться на стійке підвищення АТ до 155/120 мм рт. ст. Рекомендована гіпотензивна терапія упродовж місяця не була ефективною. Під час додаткового обстеження виявлено гіпернатріємію, гіпохлоремію та гіперплазію наднирників. Встановлено діагноз: первинний гіперальдостеронізм. Через неможливість проведення хірургічного лікування пацієнту рекомендовано фармакологічну терапію із використанням антагоніста мінералокортикоїдних рецепторів. Укажіть лікарський засіб, який рекомендовано пацієнту.
a. Метопрололу тартрат
b. Амлодипіну бесилат
c. Каптоприл
*d. Спіронолактон
e. Лозартан

86. У пацієнта, що хворіє на важку форму порушення водно-сольового обміну, настала зупинка серця в діастолі. Який найімовірніший механізм зупинки серця в діастолі?
a. Дегідратація організму
b. Гіпонатріємія
c. Гіпернатріємія
*d. Гіперкаліємія
e. Гіпокаліємія

87. Під час аутопсії тіла чоловіка віком 40 років виявлено різко розширений просвіт тонкої кишки, переповнений рясною водянистою безбарвною рідиною з сіруватими грудочками. Стінка кишки набрякла, на слизовій оболонці - велика кількість дрібнокрапкових крововиливів. Для якого інфекційного захворювання характерні такі симптоми?
a. Сальмонельозу
b. Черевного тифу
c. Шигельозу
d. Амебіазу
*e. Холери

88. Під час відбору для ревакцинації вакциною БЦЖ у школяра поставлено пробу Манту, яка виявилася негативною. Про які особливості імунітету до туберкульозу свідчать такі результати проби?
*a. Відсутність клітинного імунітету
b. Відсутність гуморального імунітету
c. Наявність гуморального імунітету
d. Наявність клітинного імунітету
e. Відсутність антитоксичного імунітету

89. У пацієнтки за два тижні після видалення зуба відбулася регенерація багатошарового плоского епітелію. Які органели брали участь у відновленні слизової оболонки?
a. -
b. Мітохондрії
*c. Рибосоми
d. Центросоми
e. Постлізосоми

90. Вислуховуючи тони серця, лікарка виявила в пацієнта функціональні порушення мітрального клапана. У якому місці лікарка вислуховувала його серце?
*a. На верхівці серця
b. У другому міжребровому просторі справа біля груднини
c. У другому міжребровому просторі зліва біля груднини
d. Біля другого груднинно-ребрового суглоба праворуч
e. Біля мечоподібного відростка

91. Під час дослідження пацієнта віком 49 років виявлено суттєве збільшення часу зсідання крові, шлунково-кишкові кровотечі та підшкірні крововиливи. Нестачею якого вітаміну можна пояснити такі симптоми?
a. В_1
b. РР
*c. К
d. Е
e. Н

92. Під час біопсії ендометрію здорової жінки, взятого під час секреторної фази менструального циклу, у власній пластинці слизової оболонки виявлено клітини полігональної форми, багаті на ліпіди та глікоген. Що це за клітини?
*a. Децидуальні клітини
b. Клітини ендотелію пошкоджених судин
c. Міофібробласти
d. Гладкі міоцити
e. Фібробласти

93. Лікар-лаборант під час аналізу мазка крові пацієнтки з діагнозом гострий перитоніт у полі зору мікроскопа спостерігає велику кількість лейкоцитів, розміри яких становлять 10–12 мкм. Їхні ядра мають кілька сегментів, а цитоплазма містить дрібні гранули, які при забарвленні за методом Романовського–Гімзи набувають рожево-фіолетового кольору. Які клітини переважають у мазку?
*a. Нейтрофіли
b. Моноцити
c. Еозинофіли
d. Базофіли
e. Лімфоцити

94. Після опромінення високою дозою радіації в підлітка значно постраждала лімфоїдна система, стався розпад великої кількості лімфоцитів. Завдяки діяльності якої залози можливе відновлення нормальної формули крові?
*a. Тимусу
b. Наднирників
c. -
d. Щитоподібної залози
e. Підшлункової залози

95. Яка головна функція пентозофосфатного шляху в жировій тканині?
a. Генерація енергії
b. Продукція рибозофосфатів
c. Окислення глюкози до кінцевих продуктів
d. Знешкодження ксенобіотиків
*e. Генерація НАДФН2

96. Унаслідок травми низу передньої стінки живота в пацієнтки ушкоджена зв'язка, що розташована в пахвинному каналі. Яка це зв'язка?
a. Ligamentum lacunare
b. Ligamentum latum uteri
*c. Ligamentum teres uteri
d. Ligamentum inguinale
e. Ligamentum ovarium proprium

97. У пацієнта віком 70 років, який помер від серцевої недостатності, під час розтину виявлено деформовані, звужені коронарні артерії. На розрізі внутрішня поверхня артерій горбиста, стінка білувата, ламка, кам'янистої щільності. Яку стадію атеросклерозу виявлено в пацієнта?
a. Ліпоїдоз
b. Атероматоз
*c. Атерокальциноз
d. Ліпосклероз
e. Виразкування

98. У жінки періодично виникають напади артеріальної гіпертензії, що супроводжуються головним болем, частим серцебиттям, виразною пітливістю, різким болем у надчеревній ділянці, збільшенням рівня глюкози в плазмі крові. У плазмі крові та сечі виявлений високий рівень метанефринів. Для якого пухлинного захворювання найхарактерніші такі симптоми?
a. Аденоми прищитоподібних залоз
b. Раку шлунка
*c. Феохромоцитоми
d. Аденоми щитоподібної залози
e. Пухлини яєчників

99. У пацієнта з субфебрильною температурою в біоптаті збільшеного лімфатичного вузла виявлено численні гранульоми, які містять у центрі казеозний некроз, оточений епітеліоїдними клітинами, велетенськими багатоядерними клітинами Пирогова-Лангханса та лімфоцитами. Для якого захворювання характерні такі патогістологічні зміни?
a. Лімфаденіту
*b. Туберкульозу
c. Лімфогранулематозу
d. Лімфосаркоми
e. Лімфолейкозу

100. Чоловік віком 37 років, який курить упродовж 19-ти років, звернувся зі скаргами на постійний кашель. Під час біопсії бронха виявлено: ознаки хронічного запалення, потовщення слизової оболонки, трансформація одношарового війчастого епітелію в багатошаровий плоский епітелій. Який патологічний процес спостерігається в пацієнта?
*a. Метаплазія
b. Лейкоплакія
c. Гіперплазія епітелію
d. Дисплазія
e. Гіпертрофія епітелію

101. Анаеробне розщеплення глюкози до молочної кислоти регулюється відповідними ферментами. Укажіть, який фермент є головним регулятором цього процесу.
a. Глюкозo-6-фосфат ізомераза
b. Альдолаза
*c. Фосфофруктокіназа
d. Енолаза
e. Лактатдегідрогеназа

102. Під час обстеження семирічної дитини виявлено клінічні ознаки хвороби Дауна. Укажіть причину цієї патології.
a. Трисомія за Х хромосомою
b. Трисомія 13-ої хромосоми
*c. Трисомія 21-ої хромосоми
d. Нерозходження статевих хромосом
e. Делеція короткого плеча 21-ої хромосоми

103. Який фермент попереджує запалення слизової оболонки ротової порожнини завдяки бактерицидній дії в разі її пошкодження?
a. Нуклеаза
b. Лінгвальна ліпаза
c. Муцин
*d. Лізоцим
e. Амілаза

104. У чоловіка, який має запальні зміни шкіри обличчя та вугрі, під час мікроскопії матеріалу з осередків ураження виявлені живі організми типу Членистоногі, довгастої форми, які мають 4 пари редукованих кінцівок. Встановіть попередній діагноз.
*a. Демодекоз
b. Ураження шкіри блохами
c. Алергія
d. Педикульоз
e. Ураження шкіри коростяним свербуном

105. Пацієнта віком 65 років шпиталізовано зі скаргами на відчуття важкості в підреберних ділянках, збільшення лімфатичних вузлів, загальну слабкість, головний біль. Під час обстеження виявлено: гепатоспленомегалія, еритроцити - 2,3·10^12/л, лейкоцити - 90·10^9/л, лімфоцити - 75%, ШОЕ - 35 мм/год, у мазку периферичної крові багато тіней Гумпрехта. Для якого захворювання характерна така клінічна картина?
a. Гострий лімфолейкоз
*b. Хронічний лімфолейкоз
c. Гострий мієлолейкоз
d. Залізодефіцитна анемія
e. Хронічний мієлолейкоз

106. Після травми пацієнт не може розігнути руку в ліктьовому суглобі. Порушення функції якого м'яза може бути причиною?
a. M. brachialis
*b. M. triceps brachii
c. M. subscapularis
d. M. coraco-brachialis
e. M. biceps brachii

107. У пацієнта з яскраво вираженою жовтяницею шкіри, склер і слизових оболонок, сеча має колір темного пива, кал світлий. У крові підвищений уміст прямого білірубіну, у сечі визначається білірубін. Який тип жовтяниці в пацієнта?
a. Кон'югаційна
b. Екскреційна
*c. Обтураційна
d. Паренхіматозна
e. Гемолітична

108. Пацієнт, відчувши передвісники нападу бронхіальної астми, прийняв перорально без контролю лікаря кілька таблеток через короткі проміжки часу. Проте нетривале покращення стану відзначив тільки після вживання перших двох таблеток. Наступні прийоми препарату не покращили його стан. Яким явищем зумовлене зниження ефекту препарату?
a. Ідіосинкразією
b. Кумуляцією
c. Звиканням
*d. Тахіфілаксією
e. Залежністю

109. Під час розтину тіла жінки віком 45 років виявлено: гіпертрихоз, гірсутизм, стриї на шкірі стегон та живота. У передній частці гіпофіза - пухлина (мікроскопічно підтверджено: базофільна аденома) у наднирниках - гіперплазія пучкової зони. В анамнезі: ожиріння за верхнім типом, стероїдний цукровий діабет, артеріальна гіпертензія та вторинна дисфункція яєчників. Яке захворювання виявлено в жінки?
a. Синдром Іценка-Кушинга
b. Адипозогенітальна дистрофія
c. Гіпофізарний нанізм
*d. Хвороба Іценка-Кушинга
e. Хвороба Сімондса

110. У чоловіка після тривалого курсу лікування шизофренії виникли явища паркінсонізму. Який із нижченаведених препаратів міг викликати це ускладнення?
*a. Хлорпромазину гідрохлорид
b. Діазепам
c. Карбамазепін
d. Натрію вальпроат
e. Флуоксетину гідрохлорид

111. Після лікування прямим антикоагулянтом із приводу тромбоемболії в пацієнта з'явилися ознаки кишкової кровотечі. Який препарат став причиною ускладнення?
a. Фібриноген
b. Кальцію добезилат
*c. Гепарин натрію
d. Протаміну сульфат
e. Натрію хлорид

112. Для серологiчної дiагностики черевного тифу використовують реакцiю Вiдаля. Який механiзм взаємодiї антигенiв та антитiл лежить в її основi?
a. Гемолiз
b. lммобiлiзацiя бактерiй
c. Бактерiолiз
d. Преципiтацiя
*e. Аглютинацiя

113. На мікропрепараті серця спостерігаються клітини прямокутної форми, із центрально розташованим ядром, розвиненими міофібрилами, зв'язані між собою вставними дисками. Яка функція пов'язана з цими клітинами?
a. Проведення імпульсу
b. Регенераторна
*c. Скорочення серця
d. Ендокринна
e. Захисна

114. У молекулярній біології використовують метод визначення послідовності розташування нуклеотидів у молекулі ДНК за амінокислотним складом поліпептиду. На якій властивості генетичного коду базується цей метод?
a. Виродженість
b. Неперекривність
c. Універсальність
*d. Колінеарність
e. Специфічність

115. Жінку віком 28 років шпиталізовано до гінекологічного відділення зі скаргами на біль у животі. Діагностовано пухлину яєчника. Під час операції з видалення яєчника потрібно розітнути зв'язку, що з'єднує яєчник із маткою. Яку зв'язку повинен перерізати хірург?
a. Lig. suspensorium ovarii
*b. Lig. ovarii proprium
c. Lig. teres uteri
d. Lig. cardinale
e. Lig. latum uteri

116. У пацієнтки діагностовано перелом тіла плечової кістки. Вона не може розігнути руку в ліктьовому суглобі. Який нерв ушкоджено в пацієнтки?
a. N. medianus
*b. N. radialis
c. N. ulnaris
d. N. musculocutaneus
e. N. axillaris

117. У жінки віком 32 роки після перенесеного міокардиту під час електрокардіографічного дослідження виявлено порушення серцевого ритму (ритм не синусовий). Функції яких кардіоміоцитів порушені?
a. Типових кардіоміоцитів
b. Перехідних провідних кардіоміоцитів
c. Провідних кардіоміоцитів пучка Гіса
d. Провідних кардіоміоцитів ніжок пучка Гіса
*e. Пейсмекерних клітин

118. Пацієнта шпиталізовано із попереднім діагнозом: черевний тиф. Хворіє упродовж трьох днів. Температура тіла - 39^оС. Який метод лабораторної діагностики необхідно застосувати для підтвердження діагнозу?
*a. Виділення гемокультури
b. Виділення білікультури
c. Серологічний метод
d. Виділення копрокультури
e. Виділення уринокультури

119. Пацієнта шпиталізовано зі скаргами на періодичні напади серцебиття, які виникають раптово й так само раптово припиняються. Під час проведення ЕКГ виявлено епізод скорочень частотою 200/хв, який має такі ознаки: ритм правильний, зубець Р відсутній, комплекс QRS без змін, зубець Т деформований. Укажіть вид аритмії.
a. Шлуночкова екстрасистолія
b. АВ-блокада І ступеня
c. Передсердна екстрасистолія
d. Повна АВ-блокада
*e. Пароксизмальна тахікардія

120. У новонародженої дитини із судомним синдромом і дефектом міжшлуночкової перегородки серця під час рентгенологічного дослідження грудної клітки виявили гіпоплазію тимуса. Який тип імунодефіциту можна припустити в дитини?
*a. Синдром Ді Джорджі
b. Синдром Гуда
c. Хворобу Брутона
d. Атаксію-телеангіектазію Луї-Бар
e. Синдром Віскотта-Олдрича

121. Для морфологічного дослідження представлена ендокринна залоза, паренхіма якої складається з епітельної та нервової тканин. В епітеліальних трабекулах виявляється 2 типи клітин: хромофільні та хромофобні. Укажіть цей орган.
a. Прищитовидна залоза
*b. Гіпофіз
c. Щитовидна залоза
d. Гіпоталамус
e. Надниркова залоза

122. Чоловік, який хворіє на бронхіальну астму, тривалий час приймає преднізолон. Який механізм дії препарату?
a. Пригнічення активності дигідрофолатредуктази
b. Блокада лейкотрієнових рецепторів
*c. Пригнічення активності фосфоліпази А_2
d. Блокада гістамінових рецепторів
e. Пригнічення активності циклооксигенази

123. У пацієнта діагностовано пухлину мозку, яка розміщена в ділянці острогової борозни. Яка функція порушиться, якщо пухлина буде активно розвиватися?
*a. Зір
b. Нюх
c. Дотикова чутливість
d. Слух
e. Смак

124. У пацієнтки віком 47 років міжфалангові та п'ястно-фалангові суглоби легко піддаються вивиху і підвивиху з типовим відхиленням пальців у вигляді "плавники моржа". Під час мікроскопічного дослідження виявлено: розростання ворсин синовіальної оболонки, руйнування хряща та формування паннуса. Яке захворювання викликає такі паталогічні зміни?
a. Системний червоний вовчак
*b. Ревматоїдний артрит
c. Ревматичний артрит
d. Остеоартроз
e. Хвороба Бехтерєва

125. Утворення вільного амоніаку у клітинах ниркових канальців пов'язане переважно з перетворенням замінної амінокислоти під дією ферменту, який належить до класу гідролаз. Укажіть цей фермент.
a. Аспарагіназа
b. Глутамінсинтетаза
c. Глутаматдегідрогеназа
*d. Глутаміназа
e. Глутаматдекарбоксилаза

126. У пацієнта, хворого на алкаптонурію, спостерігаються ознаки артриту, охроноз. Відкладання в суглобах якої речовини спричинило появу болю в цьому разі?
a. Фосфатів
*b. Гомогентизатів
c. Уратів
d. Оксалатів
e. Карбонатів

127. У клітині, яка мітотично ділиться, спостерігається розходження дочірніх хроматид до полюсів клітини. На якій стадії мітотичного циклу перебуває клітина?
a. Телофаза
b. Метафаза
*c. Анафаза
d. Профаза
e. Інтерфаза

128. Півторарічний хлопчик постійно хворіє на піодермію та тричі хворів на пневмонію. У крові виявлено: знижена кількість імуноглобулінів G та A, відсутні плазмоцити. Який вид імунодефіциту виник у дитини?
a. -
b. Гіпоплазія вилочкової залози
c. Синдром Віскотта-Олдрича
*d. Гіпогаммаглобулінемія Брутона
e. Синдром Луї-Бар

129. Під час огляду лікарем-педіатром на шкірі десятирічної дитини виявлено множинні петехії, а також спостерігається кровоточивість ясен і знижений рівень вітаміну С у сечі. Який процес порушений у цьому разі?
a. Розпад колагену
b. Синтез протеогліканів
c. Активація гіалуронідази
*d. Синтез колагену
e. Розпад протеогліканів

130. У посіві гною з фурункула виявлено мікроби кулястої форми, які розташовані як "ґроно" винограду. Які мікроби виявлено?
*a. Стафілококи
b. Диплококи
c. Тетракоки
d. Мікрококи
e. Стрептококи

131. Під час мікроскопічного дослідження легень пацієнта віком 52 роки виявлені вогнища некрозу, оточені валом епітеліоїдних клітин і лімфоцитів. Між лімфоцитами та епітеліоїдними клітинами розміщені великі клітини округлої форми з великою кількістю ядер, розміщених на периферії. Як називається виявлене утворення?
a. Сифілітична гранульома
*b. Туберкульозна гранульома
c. Ракова перлина
d. Саркоїдозна гранульома
e. Лепрозна гранульома

132. Пацієта віком 23 роки шпиталізовано в тяжкому стані з черепно-мозковою травмою. Дихання характеризується судомним тривалим вдихом, який переривається коротким видихом. Для якого типу дихання це характерно?
*a. Апнейстичне
b. Куссмауля
c. Біота
d. Гаспінг
e. Чейн-Стокса

133. У пацієнта на фоні впливу іонізуючого опромінення у крові визначено зменшення кількості гранулоцитів. Чим зумовлений агранулоцитоз?
a. Підвищенням руйнування лейкоцитів
*b. Пригніченням лейкопоезу
c. Порушенням виходу зрілих лейкоцитів з кісткового мозку
d. Збільшенням переходу гранулоцитів у тканини
e. Розвитком аутоімунного процесу

134. Пацієнтку віком 65 років, яка довгий час хворіла на стеноз аортального клапана, після перенесеної вірусної інфекції шпиталізовано з ознаками хронічної серцево-судинної недостатності: задишкою, ціанозом, набряками. Який тип гіпоксії спостерігається в пацієнтки?
a. Дихальний
b. Гемічний
*c. Циркуляторний
d. Тканинний
e. Гіпоксичний

135. У жінки віком 67 років, яка довгий час хворіє на холецистит, після прийому їжі раптово виник різкий біль у верхній частині живота, нудота, блювання. Встановлено діагноз: гострий панкреатит. Що є основною ланкою патогенезу цього захворювання?
a. Підвищення рівня холецистокініну
*b. Передчасна активація ферментів підшлункової залози
c. Зниження рівня ферментів у панкреатичному соку
d. Зниження секреції панкреатичного поліпептиду
e. Підвищення активації ферментів у дванадцятипалій кишці

136. Під час аутопсії тіла чоловіка віком 34 роки, що помер від хронічної хвороби нирок у зв'язку з амілоїдозом нирок, патологоанатом у легенях, переважно в нижніх частках, виявив: множинні дифузні розширення бронхів, у просвітах яких гнійний вміст. Поверхня розрізу легень має дрібнокомірковий вигляд, нагадує бджолині стільники. Гістологічно у стінці бронхів: хронічне запалення, м'язові волокна заміщені сполучною тканиною. Які зміни в легенях виявив лікар?
a. Хронічна пневмонія
b. Бронхопневмонія
c. Абсцеси легень
d. Хронічний бронхіт
*e. Бронхоектази

137. Більшість учасників експедиції Магеллана в Америку загинули від авітамінозу. Захворювання проявлялося загальною слабкістю, підшкірними крововиливами, випадінням зубів, кровотечею з ясен. Укажіть назву цього авітамінозу.
a. Пелагра
b. Рахіт
*c. Скорбут
d. Анемія Бірмера
e. Поліневрит

138. Пацієнт із діагнозом гіпертонічна хвороба приймає лізиноприл. Який механізм дії цього гіпотензивного препарату?
a. Блокада Са^2+-каналів
b. Інгібування фосфодіестерази
*c. Інгібування ангіотензинперетворювального ферменту
d. Інгібування циклооксигенази
e. Блокада ангіотензинових рецепторів

139. У результаті радіаційного випромінювання були ушкоджені стовбурові гемопоетичні клітини. Утворення яких клітин сполучної тканини буде порушено?
a. Меланоцитів
b. Фібробластів
c. Адипоцитів
*d. Макрофагів
e. Перицитів

140. У пацієнта діагностовано стеноз мітрального клапана. До якого патогенетичного типу недостатності серця належить цей стан?
a. Змішана форма недостатності серця
b. Недостатність серця через ушкодження міокарда
c. Недостатність серця через перевантаження об'ємом
*d. Недостатність серця від перевантаження опором
e. Недостатність серця через гіпертрофію міокарда

141. До лікаря звернувся пацієнт із загостренням виразкової хвороби шлунка. Препарат з якої групи лікарських засобів доцільно використати в комплексній терапії пацієнта?
a. %alpha-адреноблокатори
b. Блокатори H_1-гістамінорецепторів
c. %alpha-адреноміметики
*d. Блокатори H_2-гістамінорецепторів
e. %beta-адреноблокатори

142. Чоловіку віком 66 років діагностовано злоякісну епітеліальну пухлину, що походить із бронха середнього калібра. Який епітелій є джерелом розвитку цієї пухлини?
a. Одношаровий багаторядний перехідний
b. Багатошаровий незроговілий
*c. Одношаровий багаторядний війчастий
d. Багатошаровий зроговілий
e. Одношаровий призматичний

143. У пацієнта з серцевою недостатністю виникла аритмія, при якій на ЕКГ частота скорочень передсердь була 70/хв, а шлуночків - 35/хв. Порушення якої функції серця спостерігається в пацієнта?
a. Скоротливості
b. Збудливості
c. Збудливості та провідності
d. Автоматизму
*e. Провідності

144. У пацієнта сенсорна афазія (не розуміє зверненої до нього мови). Яка локалізація ураження нервової системи?
a. Середня лобова звивина
b. Нижня лобова звивина
c. Верхня лобова звивина
*d. Верхня скронева звивина
e. Середня скронева звивина

145. При нестачі вітаміну A в людини відбувається порушення сутінкового зору. Які фоторецепторні клітини сітківки відповідають за сутінковий зір?
a. Колбочкові нейросенсорні клітини
b. Горизонтальні нейроцити
*c. Паличкові нейросенсорні клітини
d. Гангліонарні нервові клітини
e. Біполярні нейрони

146. У чоловіка віком 30 років під час проведення ЕКГ виявлено такі зміни: ділянка аномального скорочення, у якій відсутній зубець Р, комплекс QRS деформований, зубець Т негативний і протилежно направлений комплексу QRS. Який патологічний стан спостерігається в пацієнта?
a. Синусова аритмія
*b. Шлуночкова екстрасистолія
c. Пароксизмальна тахікардія
d. Атріовентрикулярна екстрасистолія
e. Передсердна екстрасистолія

147. У ВІЛ-інфікованого пацієнта спостерігається пригнічення активності імунної системи. Ураження яких клітин найбільшою мірою обумовлює стан імунодефіциту у цього пацієнта?
a. Т-супресорів
*b. Т-хелперів
c. Т-кілерів
d. В-лімфоцитів
e. Макрофагів

148. Пацієнт віком 49 років має підвищену концентрацію сечової кислоти в крові. Для зниження рівня сечової кислоти лікар призначив алопуринол. Конкурентним інгібітором якого ферменту є алопуринол?
*a. Ксантиноксидази
b. Аденозиндезамінази
c. Гіпоксантинфорибозилтрансферази
d. Аденінфосфорибозилтрансферази
e. Гуаніндезамінази

149. У пацієнта під час огляду спостерігаються кальциноз шкіри, синдром Рейно, порушення моторики стравоходу, склеродактилія та телеангіоектазії. Ці зміни називаються "синдром CREST". Для якого захворювання характерні такі симптоми?
a. Дерматоміозиту
b. Системного червоного вовчаку
*c. Системної склеродермії
d. Подагричного артриту
e. Ревматоїдного артриту

150. У пацієнта виявлено: тахікардія, збільшення основного обміну та температури тіла, схуднення, підвищення збудливості. Збільшена секреція гормонів якої залози є причиною цих порушень?
a. Прищитоподібної
b. Надниркової
c. Нейрогіпофіза
d. Статевої
*e. Щитоподібної

