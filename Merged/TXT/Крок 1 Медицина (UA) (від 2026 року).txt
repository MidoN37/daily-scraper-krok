1. У людини зменшений діурез, гіпернатріємія, гіпокаліємія. Гіперсекреція якого гормону може бути причиною таких змін?
a. Вазопресин
b. Передсердний натрійуретичний фактор
*c. Альдостерон
d. Адреналін
e. Паратгормон

2. У бактеріологічну лабораторію надійшов досліджуваний матеріал (промивні води шлунка, в'ялена риба домашнього приготування), взятий у пацієнта з підозрою на ботулізм. На яке поживне середовище треба зробити первинний посів матеріалу?
a. Цукровий м'ясо-пептонний бульйон
*b. Середовище Кітта-Тароцці
c. Цукровий м'ясо-пептонний агар
d. Цукрово-кров'яний агар
e. Сироватковий агар

3. У пацієнта спостерігається колаптоїдний стан через зниження тонусу периферичних судин. Який препарат найефективніший у цій ситуації?
*a. Фенілефрину гідрохлорид
b. Амлодипіну бесилат
c. Добутаміну гідрохлорид
d. Лозартан калію
e. Гліцерину тринітрат

4. Мукополісахаридоз належить до хвороб накопичення. Через відсутність ферментів порушується розщеплення полісахаридів. У пацієнтів спостерігається їх нагромадження та підвищення виділення із сечею. У яких органелах відбувається накопичення мукополісахаридів?
*a. Лізосомах
b. Мітохондріях
c. Комплексі Гольджі
d. Клітинному центрі
e. Ендоплазматичному ретикулумі

5. Хлопчик на другому році життя часто хворіє на респіраторні захворювання, стоматити, гнійничкові ураження шкіри. Навіть невеликі пошкодження ясен і слизової ускладнюються тривалим запаленням. Встановлено, що у крові дитини практично відсутні імуноглобуліни всіх класів. Зниження функціональної активності якої клітинної популяції лежить в основі описаного синдрому?
a. NK-лімфоцити
b. Макрофаги
*c. В-лімфоцити
d. Нейтрофіли
e. Т-лімфоцити

6. Пацієнт, який хворіє на ішемічну хворобу серця, не повідомив лікаря, що у нього трапляються напади бронхоспазму. Лікар призначив препарат, після приймання якого напади стенокардії порідшали, але почастішали напади бронхоспазму. Укажіть, який препарат був призначений.
a. Добутаміну гідрохлорид
*b. Пропранололу гідрохлорид
c. Гліцерину тринітрат
d. Аторвастатин кальцію
e. Лозартан калію

7. Стан вагітної жінки ускладнився гестозом. Під час лабораторного обстеження виявлено кетонурію. Яка речовина з'явилася в сечі пацієнтки?
a. Лактат
b. Урати
c. Піруват
d. Креатинін
*e. Ацетоацетат

8. У недоношених новонароджених порушений синтез сурфактанту. Які функції він виконує в легенях?
a. Полегшує екскурсію діафрагми
*b. Зменшує поверхневий натяг стінок альвеол
c. Збільшує поверхневий натяг стінок альвеол
d. Підвищує опір дихальних шляхів
e. Погіршує дифузію О_2 через аерогематичний бар'єр

9. До лікарки звернувся чоловік віком 35 років зі скаргами на біль у ділянці печінки. З'ясовано, що пацієнт часто вживає недосмажену рибу. У фекаліях виявлено дуже маленькі яйця гельмінту коричневого кольору, із кришечкою овальної форми. Який гельмінтоз найімовірніший?
a. Дікроцеліоз
b. Парагонімоз
c. Фасціольоз
d. Шистосомоз
*e. Опісторхоз

10. Після споживання солоної їжі в людини значно зменшилася кількість сечі. Який із нижченаведених гормонів уплинув на функцію нирок?
a. Адреналін
b. Соматостатин
c. Окситоцин
d. АКТГ
*e. Антидіуретичний

11. В експерименті під час моделювання ниркової патології у тварини отримали ознаки: набряки, висока протеїнурія, гіпопротеїнемія, диспротеїнемія, гіперліпідемія. Для якої патології нирок характерні такі ознаки?
a. Гострої ниркової недостатності
b. Хронічної ниркової недостатності
*c. Нефротичного синдрому
d. Гострого дифузного гломерулонефриту
e. Пієлонефриту

12. У разі ненадходження чи недостатнього утворення в організмі людини ліпотропних факторів у неї розвивається жирова дистрофія печінки. Яка з нижченаведених речовин є ліпотропною?
a. Рибофлавін
*b. Холін
c. Жирні кислоти
d. Холестерин
e. Триацилгліцериди

13. Після апендектомії в пацієнта віком 30 років утворився післяопераційний рубець. Які клітини сполучної тканини першочергово забезпечують регенерацію рани шкіри?
a. Тканинні базофіли
b. Макрофаги
c. Адипоцити
d. Меланоцити
*e. Фібробласти

14. У жінки віком 56 років під час проведення рН-метрії шлункового соку виявлено тотальну гіперацидність. Із порушенням функції яких клітин залоз шлунка це пов'язано?
a. Шийкових мукоцитів
b. Додаткових мукоцитів
c. Головних екзокриноцитів
d. Ендокриноцитів
*e. Парієтальних екзокриноцитів

15. У пацієнта з хронічною серцевою недостатністю розвинувся цироз печінки з асцитом і набряками нижніх кінцівок. Які зміни складу крові спричиняють асцит у цього пацієнта?
a. Гіпергаммаглобулінемія
b. Макроглобулінемія
*c. Гіпоальбумінемія
d. Гіпопротромбінемія
e. Гіпохолестеринемія

16. Під час аутопсії тіла померлого віком 43 роки, що хворів на ІХС із розвитком інфаркту міокарда, лікар-патологоанатом виявив набряк легень. Які патологічні зміни могли зумовити набряк легень?
*a. Гостра лівошлуночкова недостатність
b. Гостра правошлуночкова недостатність
c. Стаз крові
d. Гостре загальне малокрів'я
e. Ішемія малого кола

17. Пацієнту з діагнозом гострий інфаркт міокарда призначено антикоагулянтну терапію. Вимірювання якого показника системи згортання крові потрібне в разі приймання гепарину, щоб попередити можливі ускладнення через його передозування?
a. Міжнародного нормалізованого відношення
b. Швидкості осідання еритроцитів
*c. Активованого часткового тромбопластинового часу
d. Протромбінового індексу
e. Концентрації фібриногену

18. До лікарки-гінекологині звернулася пацієнтка віком 32 роки зі скаргами на нерегулярні менструації, зниження лібідо, сухість вагіни та втому. В анамнезі - нормальні пологи 5 років тому, без гормональної терапії. Лабораторні дослідження виявили зниження рівня естрадіолу при нормальних показниках лютеїнізуючого гормону (ЛГ) і фолікулостимулюючого гормону (ФСГ). Яку основну функцію виконує естрадіол за фізіологічних умов?
a. Підвищення пролактину
b. Стимуляція тестостерону
*c. Стимуляція росту фолікулів
d. Інгібування гонадотропінів
e. Підтримка прогестерону

19. У дитини з вродженими вадами розвитку діагностовано синдром "котячого крику". Що виявлять під час дослідження каріотипу цієї дитини?
*a. Делецію короткого плеча 5-ї хромосоми
b. Додаткову 21-у хромосому
c. Додаткову Y-хромосому
d. Додаткову Х-хромосому
e. Нестачу Х-хромосоми

20. У результаті травми голови утворилася гематома з локалізацією в ділянці середньої черепної ямки ліворуч. Унаслідок цього на стороні ураження виникло розширення зіниці. Який нерв уражено?
a. N. trochlearis
b. N. abduceus
c. N. trigeminus
*d. N. oculomotorius
e. N. opticus

21. Чоловік протягом 3-х років працював в одній із африканських країн. Після переїзду до України він звернувся до лікарки-офтальмологині зі скаргами на біль в очах, набряки повік, сльозоточивість і тимчасове послаблення зору. Під кон'юнктивою ока виявлено гельмінти розмірами 30-50 мм, які мали видовжене ниткоподібне тіло. Який діагноз може встановити лікарка?
a. Ентеробіоз
b. Дифілоботріоз
*c. Філяріоз
d. Трихоцефальоз
e. Аскаридоз

22. Унаслідок безконтрольного прийому вітамінного препарату в дитини виникли анорексія, нудота, блювання, пронос, гіпертермія, з'явилися крововиливи на шкірі та слизових, явища менінгізму. Який препарат приймала дитина?
*a. Ретинолу ацетат
b. Тіамін
c. Нікотинамід
d. Ціанокобаламін
e. Токоферолу ацетат

23. У чоловіка віком 40 років запалення яєчка ускладнилося водянкою. Необхідне оперативне втручання. Яку з оболонок яєчка останньою розтинає лікарка-хірургиня під час операції?
a. М'ясисту оболонку
*b. Парієтальний листок піхвової оболонки яєчка
c. М'яз-підіймач яєчка
d. Внутрішню сім'яну фасцію
e. Зовнішню сім'яну фасцію

24. Під час розтину тіла чоловіка віком 48 років, який помер через 10 днів після масивної аспірації шлункового вмісту, у верхній частці правої легені виявлено порожнину діаметром близько 5 см, заповнену густими жовто-зеленими масами з різким неприємним запахом. Стінка порожнини нерівна, набрякла, вкрита некротичними масами. Мікроскопічно: стінка порожнини рясно інфільтрована нейтрофілами і макрофагами. Яке захворювання виявлено в легені чоловіка?
a. Гострий кавернозний туберкульоз
b. Гангрена легені
*c. Гострий абсцес легені
d. Бронхоектатична хвороба
e. Пневмонія

25. У пацієнта з хронічною хворобою нирок встановлено зменшення кліренсу за інуліном до 60 мл/хв. Із порушенням якої функції нирок це пов'язано?
a. Канальцевої секреції
*b. Клубочкової фільтрації
c. Реабсорбції в проксимальному відділі нефрону
d. Реабсорбції в дистальному відділі нефрону
e. Реабсорбції в збиральних ниркових трубочках

26. Унаслідок перенесеного енцефаліту в чоловіка розвинувся параліч м'язів очного яблука. Лікар встановив, що в пацієнта ушкоджене ядро окорухового нерва. У якому відділі головного мозку відбувається патологічний процес?
a. Довгастому мозку
b. Мозочку
*c. Середньому мозку
d. Проміжному мозку
e. Мосту

27. Пацієнту з метою знеболювання ввели під шкіру розчин морфіну гідрохлориду. Який механізм анальгезуючої дії цього лікарського засобу?
a. Зміна емоційного забарвлення болю
b. Гальмування утворення медіаторів болю в периферичних тканинах
*c. Взаємодія з опіоїдними рецепторами
d. Порушення проведення імпульсів по аферентних нервах
e. Блокада периферичних чутливих рецепторів

28. У пацієнта з підозрою на озену з носоглотки були виділені грамнегативні палички, які утворювали капсулу на поживному середовищі. Які мікроорганізми спричинили хворобу?
a. Хламідії
b. Сальмонели
*c. Клебсієли
d. Мікоплазми
e. Шигели

29. Тварині, сенсибілізованій туберкуліном, внутрішньоочеревинно введено туберкулін. Через 24 год під час лапаратомії виявлено венозну гіперемію та набряк очеревини. У мазках-відбитках із очеревини спостерігається велика кількість лімфоцитів і моноцитів. Яке запалення має місце у тварини?
a. Гнійне
b. Асептичне
c. Фібринозне
d. Серозне
*e. Алергічне

30. Під час обстеження пацієнта, який звернувся до неврологічного відділення, виявлено: зглаженість лобних складок, неможливість примружити очі, кут рота опущений, симптом паруса. Який нерв пошкоджений?
a. Трійчастий
b. Додатковий
c. Окоруховий
d. Блукаючий
*e. Лицевий

31. Унаслідок переливання несумісної крові за антигеном Rh у пацієнтки виникла гемолітична жовтяниця. Який лабораторний показник крові підтверджує цей тип жовтяниці?
*a. Накопичення некон'югованого білірубіну
b. Зменшення вмісту кон'югованого білірубіну
c. Зменшення вмісту некон'югованого білірубіну
d. Накопичення уробіліногену
e. Зменшення вмісту стеркобіліну

32. У жіночій консультації обстежується жінка, у якої було декілька мимовільних викиднів. На підставі клініко-епідеміологічного анамнезу було припущено хронічний токсоплазмоз. Яке лабораторне дослідження найефективніше для підтвердження діагнозу?
a. Мікроскопія піхвового мазка
b. Шкірно-алергічна проба
c. Мікроскопія мазка крові
*d. Серологічна реакція
e. Мікроскопія мазка фекалій

33. У складі кісткової тканини виявлено великі клітини, які містять численні лізосоми, багато ядер, гофровану облямівку. Яку назву мають ці клітини?
a. Мезенхімні клітини
b. Напівстовбурові остеогенні клітини
*c. Остеокласти
d. Остеоцити
e. Остеобласти

34. Під час дослідження епітелію шкіри з'ясувалося, що він складається з кількох шарів клітин. Епітеліоцити зовнішнього шару не мають ядер. Який це епітелій?
a. Багатошаровий кубічний
b. Багаторядний війчастий
c. Перехідний
*d. Багатошаровий плоский зроговілий
e. Багатошаровий плоский незроговілий

35. Пацієнта шпиталізовано до інфекційного відділення з проявами гарячки, що повторюється вдруге з інтервалом 2 дні. У краплині крові, зафарбованій за Романовським-Гімзою, виявлено звивисті клітини синьо-фіолетового кольору. Який мікроорганізм викликав захворювання?
a. Leptospira interrogans
*b. Borrelia recurrentis
c. Treponema pallidum
d. Plasmodium vivax
e. Rickettsia typhi

36. У жінки віком 20 років під час гістологічного дослідження шийного лімфатичного вузла виявлено вузлики, які складаються з валів епітеліоїдних, лімфоїдних клітин і багатоядерних гігантських клітин Пирогова-Лангханса, розташованих між ними. У центрі вузликів визначається казеозний некроз. Який збудник, найімовірніше, міг викликати такі зміни в лімфатичному вузлі?
*a. Мікобактерії Коха
b. Мікобактерії лепри
c. Гриби
d. Рикетсії
e. Спірохета бліда

37. У десятирічної дівчинки під час клінічного обстеження виявлено ознаки передчасного статевого дозрівання. Зниження функції якої ендокринної залози могло спричинити це явище?
a. Щитоподібної залози
b. Прищитоподібної залози
c. Загруднинної залози
*d. Епіфіза
e. Мозкової речовини надниркових залоз

38. У людини частота серцевих скорочень постійно утримується на рівні %mbox40-ка ударів за хвилину. Що є водієм ритму серця?
a. Синоатріальний вузол
b. Пучок Гіса
c. Ніжки пучка Гіса
d. Волокна Пуркіньє
*e. Атріовентрикулярний вузол

39. Пацієнт віком 42 роки скаржиться на болі в епігастральній ділянці, блювання, блювотні маси кольору "кавової гущі", мелену. Із анамнезу відомо, що він хворіє на виразкову хворобу шлунка. В аналізі крові виявлено: еритроцити - 2,8·10^12/л, лейкоцити - 8·10^9/л, гемоглобін - 90 г/л. Укажіть найімовірніше ускладнення, яке виникло в пацієнта.
a. Пілоростеноз
b. Малігнізація
*c. Кровотеча
d. Перфорація
e. Пенетрація

40. У гістологічному препараті яєчника визначається структура кулястої форми, яка складається з великих залозистих клітин, що містять пігмент лютеїн. Який гормон продукують клітини цієї структури?
a. Кортикостерон
b. Альдостерон
c. Тестостерон
*d. Прогестерон
e. Естроген

41. Під час гістологічного дослідження пухлини шкіри виявлено різних розмірів часточки з жирової тканини, відмежовані нерегулярними прошарками сполучної тканини. Якому захворюванню відповідають такі патологічні зміни?
a. Фiбромі
*b. Лiпомі
c. Гемангiомі
d. Гiгромі
e. Папiломі

42. У пацієнта з діагнозом цукровий діабет виявлено підвищений уміст кетонових тіл у крові. З якої сполуки синтезуються кетонові тіла?
a. Ацил-КоА
b. Бутирил-КоА
*c. Ацетил-КоА
d. Оксіацил-КоА
e. Сукциніл-КоА

43. У синтезі та виділенні медіаторів запалення беруть участь ряд клітин крові та сполучної тканини. Укажіть клітини, у яких синтезується інтерлейкін-1.
*a. Макрофаги
b. Тканинні базофіли
c. Еозинофільні гранулоцити
d. Лімфоцити
e. Тромбоцити

44. Пацієнтку віком 28 років шпиталізовано до пологового відділення. Через слабкість пологової діяльності акушер-гінеколог призначив внутрішньовенну інфузію препарату, який посилює та збільшує частоту скорочень матки, що сприяло прогресуванню пологів. Який основний механізм дії цього препарату?
a. Блокада кальцієвих каналів
b. Пригнічення синтезу простагландинів
c. Блокада серотонінових рецепторів
*d. Стимуляція окситоцинових рецепторів
e. -

45. Пацієнта віком 57 років шпиталізували в тяжкому стані. За показниками біохімічного аналізу крові виявлено: pH крові - 7,53, pCO_2 артеріальної крові - 40 мм рт. ст., SB - 33 ммоль/л, BE становить - +8 ммоль/л. Який тип порушення кислотно-лужного балансу спостерігається у цьому разі?
a. Компенсований негазовий алкалоз
b. Декомпенсований негазовий ацидоз
*c. Декомпенсований негазовий алкалоз
d. Компенсований газовий алкалоз
e. Компенсований негазовий ацидоз

46. Пацієнту з гострою ревматичною гарячкою призначили нестероїдний протизапальний засіб диклофенак натрію. Яке захворювання є протипоказанням до призначення диклофенак натрію?
*a. Виразкова хвороба шлунка
b. Цукровий діабет
c. Гіпертонічна хвороба
d. Стенокардія
e. Бронхіт

47. У пацієнта після резекції шлунка виникла гіперхромна мегалобластна анемія. Який препарат необхідно призначити?
a. Транексамову кислоту
b. Аскорбінову кислоту
c. Заліза сульфат
d. Магнію сульфат
*e. Ціанокобаламін

48. У пацієнта з гострим міокардитом з'явилися клінічні ознаки кардіогенного шоку. Який із нижченаведених патогенетичних механізмів є провідним у розвитку шоку в пацієнта?
a. Зниження судинного тонусу
*b. Порушення насосної функції серця
c. Депонування крові в органах
d. Зниження діастолічного притоку до серця
e. Збільшення периферичного опору судин

49. У пацієнта віком 40 років після щелепно-лицевої травми порушилася функція під'язикової та підщелепної слинних залоз зліва. У цих залозах відзначається гіпосалівація. Функція якої пари нервів порушена?
a. Х
*b. VII
c. VI
d. XI
e. XIІ

50. У жінки з резус-негативною кров'ю ІІ групи народилася дитина з ІV групою, резус-позитивна, у якої діагностували гемолітичну хворобу внаслідок резус-конфлікту. Яка група крові можлива в батька дитини?
a. ІІІ (В), резус-негативна
*b. ІІІ (В), резус-позитивна
c. І (О), резус-позитивна
d. ІІ (А), резус-позитивна
e. ІV (АВ), резус-негативна

51. У пацієнта, який довготривало приймав преднізолон, у результаті відміни препарату виникло загострення захворювання, зниження артеріального тиску, слабкість. Із чим можна пов'язати ці прояви?
a. Звикання до препарату
b. Сенсибілізація до препарату
*c. Виникнення недостатності кори наднирників
d. Гіперпродукція АКТГ
e. Кумуляція препарату

52. У пацієнта виявлено ваду тристулкового клапана. Укажіть його локалізацію.
a. Між лівим передсердям і лівим шлуночком
*b. Між правим передсердям і правим шлуночком
c. Устя вінцевого синуса
d. Устя легеневого стовбура
e. Устя аорти

53. У пацієнта діагностовано цироз печінки, який супроводжується асцитом і загальними порушеннями гемодинаміки. Який синдром ураження печінки виникає в цьому разі?
a. Гепатолієнальний
b. Гепатокардіальний
*c. Портальна гіпертензія
d. Гепаторенальний
e. Гепатоцеребральний

54. У пацієнта через рік після резекції 2/3 шлунка виникли скарги на блідість шкірних покривів, головні болі, запаморочення, загальну слабкість. Загальний аналіз крові: гемоглобін - 60 г/л, еритроцити - 2,4·10^12/л. Яка причина виникнення цього патологічного стану?
a. Зниження вмісту фолієвої кислоти
b. Зниження всмоктування міді
c. Підвищення вмісту фолієвої кислоти
*d. Зниження секреції внутрішнього фактора Касла
e. Підвищення секреції внутрішнього фактора Касла

55. У дванадцятирічної дитини вірусна інфекція ускладнилася обструктивним бронхітом. Препарат якої фармакологічної групи необхідно призначити для інгаляцій із метою усунення бронхоспазму?
a. Аналептики
*b. beta_2-адреноміметики
c. beta_2-адреноблокатори
d. Н-холіноміметики
e. М-холіноміметики

56. Як називаються клітини ендокринного комплексу нирки, що розташовані під ендотелієм у стінці приносної та виносної артеріоли, у цитоплазмі містять гранули реніну, що сприяє підвищенню кров'яного тиску?
a. Інтерстиційні клітини
b. Клітини Гурмагтіга
*c. Юкстагломерулярні
d. Клітини щільної плями
e. Мезангіоцити

57. У результаті травми порушено цілісність переднього корінця спинного мозку. Які відростки та яких нейронів при цьому пошкоджені?
*a. Аксони рухових нейронів
b. Дендрити чутливих нейронів
c. Аксони чутливих нейронів
d. Дендрити рухових нейронів
e. Дендрити вставних нейронів

58. Під час ендоскопічного дослідження лікарка виявила порушення цілісності стінки шлунка в межах слизової оболонки. Укажіть, яким типом епітелію в нормі вистелено з середини стінку шлунка.
a. Псевдобагатошаровий
*b. Одношаровий призматичний залозистий
c. Багатошаровий плоский незроговілий
d. Перехідний
e. Багатошаровий плоский зроговілий

59. Під час обстеження підлітка, який хворіє на ксантоматоз, виявлено сімейну гіперхолестеринемію. Концентрація яких ліпопротеїнів значно підвищена в крові при цій патології?
a. Хіломікронів
b. НЕЖК
c. ЛПДНЩ
*d. ЛПНЩ
e. ЛПВЩ

60. Під час мікроскопічного дослідження серозного виділення з уретри виявлено грушоподібні клітини з джгутиками, ундулюючою мембраною та аксостилем. Укажіть збудника хвороби.
*a. Trichomonas vaginalis
b. Lamblia intestinalis
c. -
d. Trichomonas hominis
e. Trichomonas tenax

61. У пацієнтки діагностували кістковомозкову форму гострої променевої хвороби. Який із нижченаведених гематологічних симптомів спостерігатиметься в періоді розпалу?
a. Відносна лімфопенія
b. Еритроцитоз
c. Відносний лімфоцитоз
*d. Панцитопенія
e. Зсув лейкоцитарної формули вліво

62. Пацієнту з діагнозом глаукома лікарка призначила антихолінестеразний препарат, що знижує внутрішньоочний тиск. Укажіть цей лікарський засіб.
*a. Неостигміну метилсульфат
b. Норадреналіну гідротартрат
c. Налоксону гідрохлорид
d. Атропіну сульфат
e. Лідокаїну гідрохлорид

63. У гістопрепараті представлена залоза з ацинусами та острівцями. В ацинусах секреторні клітини мають дві зони: базальну (гомогенну базофільну) й апікальну (зимогенну оксифільну). Який орган має такі морфологічні ознаки?
a. Привушна слинна залоза
b. Печінка
*c. Підшлункова залоза
d. Під'язикова слинна залоза
e. Підщелепна слинна залоза

64. Під час дослідження залишкового азоту виявлено, що азот сечовини значно знижений. Для захворювання якого органа це характерно?
a. Мозку
b. Серця
c. Шлунка
d. Кишківника
*e. Печінки

65. Який із внутрішніх органів бере найбільшу участь у гуморальній регуляції еритропоезу?
a. Печінка
b. Мозок
c. Легені
d. Серце
*e. Нирки

66. До комплексної терапії пацієнта, який хворіє на бронхопневмонію, що супроводжується виснажливим кашлем, лікар додав муколітичний лікарський засіб, який деполімеризує мукопротеїди. Укажіть цей препарат.
a. Варфарин натрію
*b. Ацетилцистеїн
c. Метопрололу тартрат
d. Строфантин
e. Кодеїн

67. У чоловіка виявлено зниження рН крові та вмісту бікарбонатних іонів (падіння лужного резерву крові), зростання вмісту молочної та піровиноградної кислот у крові та сечі. Який тип порушення кислотно-основної рівноваги спостерігається в пацієнта?
a. Респіраторний ацидоз
b. Метаболічний алкалоз
*c. Метаболічний ацидоз
d. Респіраторний алкалоз
e. Змішаний алкалоз

68. Чоловік віком 60 років систематично приймав дигоксин. Його стан спершу поліпшився, а потім став погіршуватися, розвинулися брадикардія й аритмія. Яке явище є причиною цього стану?
a. Алергія
b. Індукція мікросомальних ферментів печінки та прискорення метаболізму препарату
*c. Кумуляція препарату
d. Зниження чутливості адренорецепторів
e. Тахіфілаксія

69. У каріотипі пацієнта 47 хромосом, у ядрі соматичної клітини виявлено тільце Барра. Під час додаткових досліджень спостерігається ендокринна недостатність: гіпоплазія сім'яників і відсутність сперматогенезу. Про який синдром свідчить цей фенотип?
a. Патау
*b. Клайнфельтера
c. Едвардса
d. Дауна
e. Шерешевського-Тернера

70. На відміну від нервових клітин, які зазвичай не розмножуються, стовбурові клітини можуть відновлюватися багато разів. Як називають багаторазове відновлення клітин?
a. Диференціація
*b. Проліферація
c. Апоптоз
d. Гіпертрофія
e. Атрофія

71. Під час гістологічного дослідження легень недоношеної дитини встановлено злипання альвеол через відсутність сурфактанту. З недостатністю розвитку яких клітин стінки альвеоли це пов'язано?
a. Клітини Клара
b. Респіраторні альвеолоцити
c. Альвеолярні макрофаги
*d. Секреторні альвеолоцити
e. Фібробластоподібні клітини

72. У пацієнтки віком 45 років під час електрокардіографічного обстеження виявлено такі зміни: інтервал P-Q подовжений, при цьому випадає кожен другий або третій комплекс QRST. Яке порушення провідності серця спостерігається?
*a. Атріовентрикулярна блокада ІІ ступеня
b. Внутрішлуночкова блокада
c. Синоаурікулярна блокада
d. Атріовентрикулярна блокада І ступеня
e. Атріовентрикулярна блокада повна

73. На електронній мікрофотографії стінки легеневої альвеоли представлена велика клітина, у цитоплазмі якої багато мітохондрій, розвинутий комплекс Гольджі, визначаються осміофільні пластинчасті тільця. Яку основну функцію виконує ця клітина?
a. Очищує повітря
b. Поглинає мікроорганізми
c. Зігріває повітря
d. Є компонентом аерогематичного бар'єру
*e. Продукує сурфактант

74. У мікропрепараті, виготовленому з пунктату регіонарного лімфовузла пацієнта, зафарбованому за Романовським-Гімза, лікар виявив тонкі мікроорганізми з 12-14 рівномірними завитками з гострими кінцями довжиною 10-13 мкм блідо-рожевого кольору. Збудника якої інфекційної хвороби виявлено?
a. Трипаносомозу
b. Поворотного тифу
c. Лептоспірозу
*d. Сифілісу
e. Лейшманіозу

75. Після тривалого голодування в пацієнта розвинулися набряки тканин. Що є причиною цього явища?
*a. Зниження онкотичного тиску плазми крові
b. Збільшення осмотичного тиску плазми крові
c. Зниження осмотичного тиску плазми крові
d. Зниження гідростатичного тиску крові
e. Збільшення онкотичного тиску крові

76. У пацієнта напади бронхіальної астми виникають зазвичай уночі та супроводжуються брадикардією, спастичним болем у кишківнику та діареєю. Препарати якої групи можуть усунути ці симптоми?
a. Симпатолітики
b. Н-холіноблокатори, Н_2-гістаміноблокатори
c. beta-адреноблокатори
d. alpha-адреноблокатори
*e. М-холіноблокатори

77. Під час аварії на виробництві пацієнт зазнав токсичного впливу калію ціаніду, що спричинило блокаду цитохромоксидази. До якого патологічного процесу це призвело?
a. Дихальної гіпоксії
b. Гемічної гіпоксії
*c. Тканинної гіпоксії
d. Циркуляторної гіпоксії
e. Гіпоксичної гіпоксії

78. Під час субмікроскопічного дослідження клітини виявлено, що її цитоплазма містить багато лізосом, фагосом, піноцитозних міхурців. Інші органели розвинені помірно. Яку функцію може виконувати така клітина?
a. Синтез ліпідів
b. Синтез полісахаридів
c. Депонування іонів кальцію
*d. Фагоцитоз
e. Реабсорбція іонів натрію

79. У пацієнта віком 34 роки після перенесеної кишкової інфекції, викликаної сальмонелами, стали згасати симптоми захворювання. Імуноглобуліни якого класу будуть виявлені в крові пацієнта в період реконвалесценції?
a. IgD
*b. IgG
c. IgE
d. IgA
e. IgM

80. Під час аутопсії тіла чоловіка віком 55 років, який упродовж останніх восьми років хворів на хронічну форму тропічної малярії, виявлено, що сіра речовина головного мозку та селезінка аспідно-сірого кольору. Який пігмент зумовив таке забарвлення?
a. Гематопорфірин
b. Ліпофусцин
c. Гемосидерин
*d. Гемомеланін
e. Меланін

81. До лікаря звернувся чоловік зі скаргами на біль у верхній частині живота, що частіше виникає натще або вночі, нудоту, блювання. Після об’єктивного обстеження встановлено діагноз: виразкова хвороба шлунка. Призначено комплексну терапію, до складу якої входить засіб, механізм дії якого пов’язаний з блокуванням ферменту Н^+/К^+-АТФ-ази в парієтальних клітинах. Укажіть цей лікарський засіб.
a. Вісмуту субцитрат
b. Метронідазол
*c. Омепразол
d. Фамотидин
e. Амоксициклін

82. Під час дослідження сироватки крові в пацієнта з ознаками імунодефіциту виявлено антитіла до білків gP120 i gP41. Яку інфекцію в пацієнта підтверджує цей результат?
a. ЕСНО
*b. ВІЛ
c. НTLV-1
d. НВV
e. TORCH

83. У дванадцятирічного хлопчика, який хворіє на бронхіальну астму, розвинувся тяжкий напад астми: виражена експіраторна задишка, блідість шкірних покровів. Який вид порушення альвеолярної вентиляції спостерігається в хлопчика?
a. Рестриктивний
b. Торако-діафрагмальний
*c. Обструктивний
d. Центральний
e. Нервово-м'язовий

84. У результаті точкового крововиливу в сітківку ока пацієнт утратив здатність бачити предмети в центрі поля зору. У якому місці сітківки відбувся крововилив?
a. Райдужна частина сітківки
*b. Жовта пляма
c. Сліпа пляма
d. Ціліарна частина сітківки
e. Судинна оболонка

85. Пацієнт віком 49 років скаржиться на стійке підвищення АТ до 155/120 мм рт. ст. Рекомендована гіпотензивна терапія упродовж місяця не була ефективною. Під час додаткового обстеження виявлено гіпернатріємію, гіпохлоремію та гіперплазію наднирників. Встановлено діагноз: первинний гіперальдостеронізм. Через неможливість проведення хірургічного лікування пацієнту рекомендовано фармакологічну терапію із використанням антагоніста мінералокортикоїдних рецепторів. Укажіть лікарський засіб, який рекомендовано пацієнту.
a. Метопрололу тартрат
b. Амлодипіну бесилат
c. Лозартан
d. Каптоприл
*e. Спіронолактон

86. У пацієнта, що хворіє на важку форму порушення водно-сольового обміну, настала зупинка серця в діастолі. Який найімовірніший механізм зупинки серця в діастолі?
*a. Гіперкаліємія
b. Гіпокаліємія
c. Дегідратація організму
d. Гіпернатріємія
e. Гіпонатріємія

87. Під час аутопсії тіла чоловіка віком 40 років виявлено різко розширений просвіт тонкої кишки, переповнений рясною водянистою безбарвною рідиною з сіруватими грудочками. Стінка кишки набрякла, на слизовій оболонці - велика кількість дрібнокрапкових крововиливів. Для якого інфекційного захворювання характерні такі симптоми?
*a. Холери
b. Амебіазу
c. Шигельозу
d. Сальмонельозу
e. Черевного тифу

88. Під час відбору для ревакцинації вакциною БЦЖ у школяра поставлено пробу Манту, яка виявилася негативною. Про які особливості імунітету до туберкульозу свідчать такі результати проби?
*a. Відсутність клітинного імунітету
b. Наявність гуморального імунітету
c. Відсутність гуморального імунітету
d. Відсутність антитоксичного імунітету
e. Наявність клітинного імунітету

89. У пацієнтки за два тижні після видалення зуба відбулася регенерація багатошарового плоского епітелію. Які органели брали участь у відновленні слизової оболонки?
a. -
b. Мітохондрії
*c. Рибосоми
d. Центросоми
e. Постлізосоми

90. Вислуховуючи тони серця, лікарка виявила в пацієнта функціональні порушення мітрального клапана. У якому місці лікарка вислуховувала його серце?
a. У другому міжребровому просторі зліва біля груднини
*b. На верхівці серця
c. Біля мечоподібного відростка
d. Біля другого груднинно-ребрового суглоба праворуч
e. У другому міжребровому просторі справа біля груднини

91. Під час дослідження пацієнта віком 49 років виявлено суттєве збільшення часу зсідання крові, шлунково-кишкові кровотечі та підшкірні крововиливи. Нестачею якого вітаміну можна пояснити такі симптоми?
*a. К
b. В_1
c. РР
d. Е
e. Н

92. Під час біопсії ендометрію здорової жінки, взятого під час секреторної фази менструального циклу, у власній пластинці слизової оболонки виявлено клітини полігональної форми, багаті на ліпіди та глікоген. Що це за клітини?
*a. Децидуальні клітини
b. Клітини ендотелію пошкоджених судин
c. Фібробласти
d. Міофібробласти
e. Гладкі міоцити

93. Лікар-лаборант під час аналізу мазка крові пацієнтки з діагнозом гострий перитоніт у полі зору мікроскопа спостерігає велику кількість лейкоцитів, розміри яких становлять 10–12 мкм. Їхні ядра мають кілька сегментів, а цитоплазма містить дрібні гранули, які при забарвленні за методом Романовського–Гімзи набувають рожево-фіолетового кольору. Які клітини переважають у мазку?
*a. Нейтрофіли
b. Еозинофіли
c. Базофіли
d. Лімфоцити
e. Моноцити

94. Після опромінення високою дозою радіації в підлітка значно постраждала лімфоїдна система, стався розпад великої кількості лімфоцитів. Завдяки діяльності якої залози можливе відновлення нормальної формули крові?
*a. Тимусу
b. Щитоподібної залози
c. -
d. Підшлункової залози
e. Наднирників

95. Яка головна функція пентозофосфатного шляху в жировій тканині?
*a. Генерація НАДФН2
b. Окислення глюкози до кінцевих продуктів
c. Генерація енергії
d. Продукція рибозофосфатів
e. Знешкодження ксенобіотиків

96. Унаслідок травми низу передньої стінки живота в пацієнтки ушкоджена зв'язка, що розташована в пахвинному каналі. Яка це зв'язка?
a. Ligamentum ovarium proprium
b. Ligamentum latum uteri
*c. Ligamentum teres uteri
d. Ligamentum inguinale
e. Ligamentum lacunare

97. У пацієнта віком 70 років, який помер від серцевої недостатності, під час розтину виявлено деформовані, звужені коронарні артерії. На розрізі внутрішня поверхня артерій горбиста, стінка білувата, ламка, кам'янистої щільності. Яку стадію атеросклерозу виявлено в пацієнта?
a. Виразкування
b. Ліпосклероз
*c. Атерокальциноз
d. Атероматоз
e. Ліпоїдоз

98. У жінки періодично виникають напади артеріальної гіпертензії, що супроводжуються головним болем, частим серцебиттям, виразною пітливістю, різким болем у надчеревній ділянці, збільшенням рівня глюкози в плазмі крові. У плазмі крові та сечі виявлений високий рівень метанефринів. Для якого пухлинного захворювання найхарактерніші такі симптоми?
a. Пухлини яєчників
b. Аденоми прищитоподібних залоз
*c. Феохромоцитоми
d. Аденоми щитоподібної залози
e. Раку шлунка

99. У пацієнта з субфебрильною температурою в біоптаті збільшеного лімфатичного вузла виявлено численні гранульоми, які містять у центрі казеозний некроз, оточений епітеліоїдними клітинами, велетенськими багатоядерними клітинами Пирогова-Лангханса та лімфоцитами. Для якого захворювання характерні такі патогістологічні зміни?
a. Лімфосаркоми
*b. Туберкульозу
c. Лімфогранулематозу
d. Лімфаденіту
e. Лімфолейкозу

100. Чоловік віком 37 років, який курить упродовж 19-ти років, звернувся зі скаргами на постійний кашель. Під час біопсії бронха виявлено: ознаки хронічного запалення, потовщення слизової оболонки, трансформація одношарового війчастого епітелію в багатошаровий плоский епітелій. Який патологічний процес спостерігається в пацієнта?
a. Дисплазія
*b. Метаплазія
c. Гіперплазія епітелію
d. Лейкоплакія
e. Гіпертрофія епітелію

101. Анаеробне розщеплення глюкози до молочної кислоти регулюється відповідними ферментами. Укажіть, який фермент є головним регулятором цього процесу.
a. Енолаза
b. Глюкозo-6-фосфат ізомераза
c. Альдолаза
*d. Фосфофруктокіназа
e. Лактатдегідрогеназа

102. Під час обстеження семирічної дитини виявлено клінічні ознаки хвороби Дауна. Укажіть причину цієї патології.
a. Делеція короткого плеча 21-ої хромосоми
b. Нерозходження статевих хромосом
*c. Трисомія 21-ої хромосоми
d. Трисомія 13-ої хромосоми
e. Трисомія за Х хромосомою

103. Який фермент попереджує запалення слизової оболонки ротової порожнини завдяки бактерицидній дії в разі її пошкодження?
a. Лінгвальна ліпаза
b. Муцин
c. Амілаза
d. Нуклеаза
*e. Лізоцим

104. У чоловіка, який має запальні зміни шкіри обличчя та вугрі, під час мікроскопії матеріалу з осередків ураження виявлені живі організми типу Членистоногі, довгастої форми, які мають 4 пари редукованих кінцівок. Встановіть попередній діагноз.
a. Ураження шкіри коростяним свербуном
b. Ураження шкіри блохами
c. Алергія
*d. Демодекоз
e. Педикульоз

105. Пацієнта віком 65 років шпиталізовано зі скаргами на відчуття важкості в підреберних ділянках, збільшення лімфатичних вузлів, загальну слабкість, головний біль. Під час обстеження виявлено: гепатоспленомегалія, еритроцити - 2,3·10^12/л, лейкоцити - 90·10^9/л, лімфоцити - 75%, ШОЕ - 35 мм/год, у мазку периферичної крові багато тіней Гумпрехта. Для якого захворювання характерна така клінічна картина?
a. Залізодефіцитна анемія
b. Гострий мієлолейкоз
c. Хронічний мієлолейкоз
d. Гострий лімфолейкоз
*e. Хронічний лімфолейкоз

106. Після травми пацієнт не може розігнути руку в ліктьовому суглобі. Порушення функції якого м'яза може бути причиною?
a. M. brachialis
*b. M. triceps brachii
c. M. subscapularis
d. M. coraco-brachialis
e. M. biceps brachii

107. У пацієнта з яскраво вираженою жовтяницею шкіри, склер і слизових оболонок, сеча має колір темного пива, кал світлий. У крові підвищений уміст прямого білірубіну, у сечі визначається білірубін. Який тип жовтяниці в пацієнта?
a. Екскреційна
b. Кон'югаційна
*c. Обтураційна
d. Паренхіматозна
e. Гемолітична

108. Пацієнт, відчувши передвісники нападу бронхіальної астми, прийняв перорально без контролю лікаря кілька таблеток через короткі проміжки часу. Проте нетривале покращення стану відзначив тільки після вживання перших двох таблеток. Наступні прийоми препарату не покращили його стан. Яким явищем зумовлене зниження ефекту препарату?
a. Кумуляцією
b. Залежністю
c. Звиканням
d. Ідіосинкразією
*e. Тахіфілаксією

109. Під час розтину тіла жінки віком 45 років виявлено: гіпертрихоз, гірсутизм, стриї на шкірі стегон та живота. У передній частці гіпофіза - пухлина (мікроскопічно підтверджено: базофільна аденома) у наднирниках - гіперплазія пучкової зони. В анамнезі: ожиріння за верхнім типом, стероїдний цукровий діабет, артеріальна гіпертензія та вторинна дисфункція яєчників. Яке захворювання виявлено в жінки?
a. Адипозогенітальна дистрофія
b. Гіпофізарний нанізм
*c. Хвороба Іценка-Кушинга
d. Хвороба Сімондса
e. Синдром Іценка-Кушинга

110. У чоловіка після тривалого курсу лікування шизофренії виникли явища паркінсонізму. Який із нижченаведених препаратів міг викликати це ускладнення?
a. Діазепам
b. Карбамазепін
c. Натрію вальпроат
*d. Хлорпромазину гідрохлорид
e. Флуоксетину гідрохлорид

111. Після лікування прямим антикоагулянтом із приводу тромбоемболії в пацієнта з'явилися ознаки кишкової кровотечі. Який препарат став причиною ускладнення?
*a. Гепарин натрію
b. Натрію хлорид
c. Фібриноген
d. Протаміну сульфат
e. Кальцію добезилат

112. Для серологiчної дiагностики черевного тифу використовують реакцiю Вiдаля. Який механiзм взаємодiї антигенiв та антитiл лежить в її основi?
a. Бактерiолiз
b. Преципiтацiя
*c. Аглютинацiя
d. lммобiлiзацiя бактерiй
e. Гемолiз

113. На мікропрепараті серця спостерігаються клітини прямокутної форми, із центрально розташованим ядром, розвиненими міофібрилами, зв'язані між собою вставними дисками. Яка функція пов'язана з цими клітинами?
a. Захисна
b. Проведення імпульсу
c. Ендокринна
*d. Скорочення серця
e. Регенераторна

114. У молекулярній біології використовують метод визначення послідовності розташування нуклеотидів у молекулі ДНК за амінокислотним складом поліпептиду. На якій властивості генетичного коду базується цей метод?
a. Неперекривність
b. Виродженість
c. Специфічність
d. Універсальність
*e. Колінеарність

115. Жінку віком 28 років шпиталізовано до гінекологічного відділення зі скаргами на біль у животі. Діагностовано пухлину яєчника. Під час операції з видалення яєчника потрібно розітнути зв'язку, що з'єднує яєчник із маткою. Яку зв'язку повинен перерізати хірург?
a. Lig. suspensorium ovarii
b. Lig. teres uteri
*c. Lig. ovarii proprium
d. Lig. cardinale
e. Lig. latum uteri

116. У пацієнтки діагностовано перелом тіла плечової кістки. Вона не може розігнути руку в ліктьовому суглобі. Який нерв ушкоджено в пацієнтки?
*a. N. radialis
b. N. medianus
c. N. musculocutaneus
d. N. ulnaris
e. N. axillaris

117. У жінки віком 32 роки після перенесеного міокардиту під час електрокардіографічного дослідження виявлено порушення серцевого ритму (ритм не синусовий). Функції яких кардіоміоцитів порушені?
a. Провідних кардіоміоцитів пучка Гіса
*b. Пейсмекерних клітин
c. Типових кардіоміоцитів
d. Перехідних провідних кардіоміоцитів
e. Провідних кардіоміоцитів ніжок пучка Гіса

118. Пацієнта шпиталізовано із попереднім діагнозом: черевний тиф. Хворіє упродовж трьох днів. Температура тіла - 39^оС. Який метод лабораторної діагностики необхідно застосувати для підтвердження діагнозу?
a. Серологічний метод
b. Виділення уринокультури
c. Виділення білікультури
*d. Виділення гемокультури
e. Виділення копрокультури

119. Пацієнта шпиталізовано зі скаргами на періодичні напади серцебиття, які виникають раптово й так само раптово припиняються. Під час проведення ЕКГ виявлено епізод скорочень частотою 200/хв, який має такі ознаки: ритм правильний, зубець Р відсутній, комплекс QRS без змін, зубець Т деформований. Укажіть вид аритмії.
*a. Пароксизмальна тахікардія
b. АВ-блокада І ступеня
c. Шлуночкова екстрасистолія
d. Передсердна екстрасистолія
e. Повна АВ-блокада

120. У новонародженої дитини із судомним синдромом і дефектом міжшлуночкової перегородки серця під час рентгенологічного дослідження грудної клітки виявили гіпоплазію тимуса. Який тип імунодефіциту можна припустити в дитини?
a. Хворобу Брутона
b. Синдром Віскотта-Олдрича
*c. Синдром Ді Джорджі
d. Атаксію-телеангіектазію Луї-Бар
e. Синдром Гуда

121. Для морфологічного дослідження представлена ендокринна залоза, паренхіма якої складається з епітельної та нервової тканин. В епітеліальних трабекулах виявляється 2 типи клітин: хромофільні та хромофобні. Укажіть цей орган.
a. Прищитовидна залоза
*b. Гіпофіз
c. Гіпоталамус
d. Щитовидна залоза
e. Надниркова залоза

122. Чоловік, який хворіє на бронхіальну астму, тривалий час приймає преднізолон. Який механізм дії препарату?
*a. Пригнічення активності фосфоліпази А_2
b. Блокада лейкотрієнових рецепторів
c. Пригнічення активності дигідрофолатредуктази
d. Блокада гістамінових рецепторів
e. Пригнічення активності циклооксигенази

123. У пацієнта діагностовано пухлину мозку, яка розміщена в ділянці острогової борозни. Яка функція порушиться, якщо пухлина буде активно розвиватися?
a. Смак
b. Слух
c. Нюх
d. Дотикова чутливість
*e. Зір

124. У пацієнтки віком 47 років міжфалангові та п'ястно-фалангові суглоби легко піддаються вивиху і підвивиху з типовим відхиленням пальців у вигляді "плавники моржа". Під час мікроскопічного дослідження виявлено: розростання ворсин синовіальної оболонки, руйнування хряща та формування паннуса. Яке захворювання викликає такі паталогічні зміни?
*a. Ревматоїдний артрит
b. Ревматичний артрит
c. Остеоартроз
d. Системний червоний вовчак
e. Хвороба Бехтерєва

125. Утворення вільного амоніаку у клітинах ниркових канальців пов'язане переважно з перетворенням замінної амінокислоти під дією ферменту, який належить до класу гідролаз. Укажіть цей фермент.
*a. Глутаміназа
b. Глутаматдегідрогеназа
c. Глутамінсинтетаза
d. Аспарагіназа
e. Глутаматдекарбоксилаза

126. У пацієнта, хворого на алкаптонурію, спостерігаються ознаки артриту, охроноз. Відкладання в суглобах якої речовини спричинило появу болю в цьому разі?
*a. Гомогентизатів
b. Уратів
c. Фосфатів
d. Оксалатів
e. Карбонатів

127. У клітині, яка мітотично ділиться, спостерігається розходження дочірніх хроматид до полюсів клітини. На якій стадії мітотичного циклу перебуває клітина?
a. Інтерфаза
b. Метафаза
c. Телофаза
d. Профаза
*e. Анафаза

128. Півторарічний хлопчик постійно хворіє на піодермію та тричі хворів на пневмонію. У крові виявлено: знижена кількість імуноглобулінів G та A, відсутні плазмоцити. Який вид імунодефіциту виник у дитини?
a. -
*b. Гіпогаммаглобулінемія Брутона
c. Синдром Луї-Бар
d. Гіпоплазія вилочкової залози
e. Синдром Віскотта-Олдрича

129. Під час огляду лікарем-педіатром на шкірі десятирічної дитини виявлено множинні петехії, а також спостерігається кровоточивість ясен і знижений рівень вітаміну С у сечі. Який процес порушений у цьому разі?
a. Розпад колагену
*b. Синтез колагену
c. Розпад протеогліканів
d. Синтез протеогліканів
e. Активація гіалуронідази

130. У посіві гною з фурункула виявлено мікроби кулястої форми, які розташовані як "ґроно" винограду. Які мікроби виявлено?
a. Мікрококи
b. Тетракоки
*c. Стафілококи
d. Диплококи
e. Стрептококи

131. Під час мікроскопічного дослідження легень пацієнта віком 52 роки виявлені вогнища некрозу, оточені валом епітеліоїдних клітин і лімфоцитів. Між лімфоцитами та епітеліоїдними клітинами розміщені великі клітини округлої форми з великою кількістю ядер, розміщених на периферії. Як називається виявлене утворення?
a. Ракова перлина
b. Саркоїдозна гранульома
c. Лепрозна гранульома
d. Сифілітична гранульома
*e. Туберкульозна гранульома

132. Пацієта віком 23 роки шпиталізовано в тяжкому стані з черепно-мозковою травмою. Дихання характеризується судомним тривалим вдихом, який переривається коротким видихом. Для якого типу дихання це характерно?
a. Біота
b. Чейн-Стокса
c. Куссмауля
d. Гаспінг
*e. Апнейстичне

133. У пацієнта на фоні впливу іонізуючого опромінення у крові визначено зменшення кількості гранулоцитів. Чим зумовлений агранулоцитоз?
a. Порушенням виходу зрілих лейкоцитів з кісткового мозку
b. Підвищенням руйнування лейкоцитів
c. Розвитком аутоімунного процесу
d. Збільшенням переходу гранулоцитів у тканини
*e. Пригніченням лейкопоезу

134. Пацієнтку віком 65 років, яка довгий час хворіла на стеноз аортального клапана, після перенесеної вірусної інфекції шпиталізовано з ознаками хронічної серцево-судинної недостатності: задишкою, ціанозом, набряками. Який тип гіпоксії спостерігається в пацієнтки?
a. Тканинний
b. Гемічний
*c. Циркуляторний
d. Дихальний
e. Гіпоксичний

135. У жінки віком 67 років, яка довгий час хворіє на холецистит, після прийому їжі раптово виник різкий біль у верхній частині живота, нудота, блювання. Встановлено діагноз: гострий панкреатит. Що є основною ланкою патогенезу цього захворювання?
*a. Передчасна активація ферментів підшлункової залози
b. Підвищення рівня холецистокініну
c. Зниження секреції панкреатичного поліпептиду
d. Зниження рівня ферментів у панкреатичному соку
e. Підвищення активації ферментів у дванадцятипалій кишці

136. Під час аутопсії тіла чоловіка віком 34 роки, що помер від хронічної хвороби нирок у зв'язку з амілоїдозом нирок, патологоанатом у легенях, переважно в нижніх частках, виявив: множинні дифузні розширення бронхів, у просвітах яких гнійний вміст. Поверхня розрізу легень має дрібнокомірковий вигляд, нагадує бджолині стільники. Гістологічно у стінці бронхів: хронічне запалення, м'язові волокна заміщені сполучною тканиною. Які зміни в легенях виявив лікар?
a. Бронхопневмонія
b. Абсцеси легень
c. Хронічна пневмонія
*d. Бронхоектази
e. Хронічний бронхіт

137. Більшість учасників експедиції Магеллана в Америку загинули від авітамінозу. Захворювання проявлялося загальною слабкістю, підшкірними крововиливами, випадінням зубів, кровотечею з ясен. Укажіть назву цього авітамінозу.
a. Пелагра
b. Поліневрит
c. Анемія Бірмера
*d. Скорбут
e. Рахіт

138. Пацієнт із діагнозом гіпертонічна хвороба приймає лізиноприл. Який механізм дії цього гіпотензивного препарату?
a. Блокада ангіотензинових рецепторів
*b. Інгібування ангіотензинперетворювального ферменту
c. Блокада Са^2+-каналів
d. Інгібування циклооксигенази
e. Інгібування фосфодіестерази

139. У результаті радіаційного випромінювання були ушкоджені стовбурові гемопоетичні клітини. Утворення яких клітин сполучної тканини буде порушено?
a. Фібробластів
*b. Макрофагів
c. Адипоцитів
d. Меланоцитів
e. Перицитів

140. У пацієнта діагностовано стеноз мітрального клапана. До якого патогенетичного типу недостатності серця належить цей стан?
a. Змішана форма недостатності серця
b. Недостатність серця через ушкодження міокарда
c. Недостатність серця через перевантаження об'ємом
*d. Недостатність серця від перевантаження опором
e. Недостатність серця через гіпертрофію міокарда

141. До лікаря звернувся пацієнт із загостренням виразкової хвороби шлунка. Препарат з якої групи лікарських засобів доцільно використати в комплексній терапії пацієнта?
*a. Блокатори H_2-гістамінорецепторів
b. %alpha-адреноміметики
c. Блокатори H_1-гістамінорецепторів
d. %alpha-адреноблокатори
e. %beta-адреноблокатори

142. Чоловіку віком 66 років діагностовано злоякісну епітеліальну пухлину, що походить із бронха середнього калібра. Який епітелій є джерелом розвитку цієї пухлини?
*a. Одношаровий багаторядний війчастий
b. Одношаровий багаторядний перехідний
c. Багатошаровий зроговілий
d. Одношаровий призматичний
e. Багатошаровий незроговілий

143. У пацієнта з серцевою недостатністю виникла аритмія, при якій на ЕКГ частота скорочень передсердь була 70/хв, а шлуночків - 35/хв. Порушення якої функції серця спостерігається в пацієнта?
*a. Провідності
b. Автоматизму
c. Збудливості
d. Скоротливості
e. Збудливості та провідності

144. У пацієнта сенсорна афазія (не розуміє зверненої до нього мови). Яка локалізація ураження нервової системи?
a. Середня скронева звивина
*b. Верхня скронева звивина
c. Верхня лобова звивина
d. Середня лобова звивина
e. Нижня лобова звивина

145. При нестачі вітаміну A в людини відбувається порушення сутінкового зору. Які фоторецепторні клітини сітківки відповідають за сутінковий зір?
*a. Паличкові нейросенсорні клітини
b. Гангліонарні нервові клітини
c. Колбочкові нейросенсорні клітини
d. Біполярні нейрони
e. Горизонтальні нейроцити

146. У чоловіка віком 30 років під час проведення ЕКГ виявлено такі зміни: ділянка аномального скорочення, у якій відсутній зубець Р, комплекс QRS деформований, зубець Т негативний і протилежно направлений комплексу QRS. Який патологічний стан спостерігається в пацієнта?
a. Атріовентрикулярна екстрасистолія
b. Синусова аритмія
c. Передсердна екстрасистолія
d. Пароксизмальна тахікардія
*e. Шлуночкова екстрасистолія

147. У ВІЛ-інфікованого пацієнта спостерігається пригнічення активності імунної системи. Ураження яких клітин найбільшою мірою обумовлює стан імунодефіциту у цього пацієнта?
a. В-лімфоцитів
b. Макрофагів
c. Т-супресорів
d. Т-кілерів
*e. Т-хелперів

148. Пацієнт віком 49 років має підвищену концентрацію сечової кислоти в крові. Для зниження рівня сечової кислоти лікар призначив алопуринол. Конкурентним інгібітором якого ферменту є алопуринол?
a. Гіпоксантинфорибозилтрансферази
b. Гуаніндезамінази
c. Аденінфосфорибозилтрансферази
d. Аденозиндезамінази
*e. Ксантиноксидази

149. У пацієнта під час огляду спостерігаються кальциноз шкіри, синдром Рейно, порушення моторики стравоходу, склеродактилія та телеангіоектазії. Ці зміни називаються "синдром CREST". Для якого захворювання характерні такі симптоми?
*a. Системної склеродермії
b. Дерматоміозиту
c. Подагричного артриту
d. Ревматоїдного артриту
e. Системного червоного вовчаку

150. У пацієнта виявлено: тахікардія, збільшення основного обміну та температури тіла, схуднення, підвищення збудливості. Збільшена секреція гормонів якої залози є причиною цих порушень?
*a. Щитоподібної
b. Надниркової
c. Нейрогіпофіза
d. Статевої
e. Прищитоподібної

