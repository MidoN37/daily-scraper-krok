1. У людини зменшений діурез, гіпернатріємія, гіпокаліємія. Гіперсекреція якого гормону може бути причиною таких змін?
a. Передсердний натрійуретичний фактор
b. Адреналін
*c. Альдостерон
d. Вазопресин
e. Паратгормон

2. У бактеріологічну лабораторію надійшов досліджуваний матеріал (промивні води шлунка, в'ялена риба домашнього приготування), взятий у пацієнта з підозрою на ботулізм. На яке поживне середовище треба зробити первинний посів матеріалу?
a. Цукровий м'ясо-пептонний бульйон
b. Цукровий м'ясо-пептонний агар
c. Сироватковий агар
d. Цукрово-кров'яний агар
*e. Середовище Кітта-Тароцці

3. У пацієнта спостерігається колаптоїдний стан через зниження тонусу периферичних судин. Який препарат найефективніший у цій ситуації?
a. Добутаміну гідрохлорид
*b. Фенілефрину гідрохлорид
c. Лозартан калію
d. Амлодипіну бесилат
e. Гліцерину тринітрат

4. Мукополісахаридоз належить до хвороб накопичення. Через відсутність ферментів порушується розщеплення полісахаридів. У пацієнтів спостерігається їх нагромадження та підвищення виділення із сечею. У яких органелах відбувається накопичення мукополісахаридів?
a. Комплексі Гольджі
b. Клітинному центрі
c. Мітохондріях
d. Ендоплазматичному ретикулумі
*e. Лізосомах

5. Хлопчик на другому році життя часто хворіє на респіраторні захворювання, стоматити, гнійничкові ураження шкіри. Навіть невеликі пошкодження ясен і слизової ускладнюються тривалим запаленням. Встановлено, що у крові дитини практично відсутні імуноглобуліни всіх класів. Зниження функціональної активності якої клітинної популяції лежить в основі описаного синдрому?
a. Макрофаги
b. NK-лімфоцити
c. Нейтрофіли
*d. В-лімфоцити
e. Т-лімфоцити

6. Пацієнт, який хворіє на ішемічну хворобу серця, не повідомив лікаря, що у нього трапляються напади бронхоспазму. Лікар призначив препарат, після приймання якого напади стенокардії порідшали, але почастішали напади бронхоспазму. Укажіть, який препарат був призначений.
a. Аторвастатин кальцію
b. Добутаміну гідрохлорид
c. Лозартан калію
*d. Пропранололу гідрохлорид
e. Гліцерину тринітрат

7. Стан вагітної жінки ускладнився гестозом. Під час лабораторного обстеження виявлено кетонурію. Яка речовина з'явилася в сечі пацієнтки?
a. Лактат
b. Креатинін
c. Урати
*d. Ацетоацетат
e. Піруват

8. У недоношених новонароджених порушений синтез сурфактанту. Які функції він виконує в легенях?
a. Полегшує екскурсію діафрагми
b. Підвищує опір дихальних шляхів
c. Збільшує поверхневий натяг стінок альвеол
d. Погіршує дифузію О_2 через аерогематичний бар'єр
*e. Зменшує поверхневий натяг стінок альвеол

9. До лікарки звернувся чоловік віком 35 років зі скаргами на біль у ділянці печінки. З'ясовано, що пацієнт часто вживає недосмажену рибу. У фекаліях виявлено дуже маленькі яйця гельмінту коричневого кольору, із кришечкою овальної форми. Який гельмінтоз найімовірніший?
*a. Опісторхоз
b. Дікроцеліоз
c. Парагонімоз
d. Фасціольоз
e. Шистосомоз

10. Після споживання солоної їжі в людини значно зменшилася кількість сечі. Який із нижченаведених гормонів уплинув на функцію нирок?
*a. Антидіуретичний
b. Окситоцин
c. Адреналін
d. АКТГ
e. Соматостатин

11. В експерименті під час моделювання ниркової патології у тварини отримали ознаки: набряки, висока протеїнурія, гіпопротеїнемія, диспротеїнемія, гіперліпідемія. Для якої патології нирок характерні такі ознаки?
*a. Нефротичного синдрому
b. Хронічної ниркової недостатності
c. Гострого дифузного гломерулонефриту
d. Гострої ниркової недостатності
e. Пієлонефриту

12. У разі ненадходження чи недостатнього утворення в організмі людини ліпотропних факторів у неї розвивається жирова дистрофія печінки. Яка з нижченаведених речовин є ліпотропною?
a. Жирні кислоти
*b. Холін
c. Рибофлавін
d. Триацилгліцериди
e. Холестерин

13. Після апендектомії в пацієнта віком 30 років утворився післяопераційний рубець. Які клітини сполучної тканини першочергово забезпечують регенерацію рани шкіри?
a. Тканинні базофіли
b. Меланоцити
c. Адипоцити
d. Макрофаги
*e. Фібробласти

14. У жінки віком 56 років під час проведення рН-метрії шлункового соку виявлено тотальну гіперацидність. Із порушенням функції яких клітин залоз шлунка це пов'язано?
a. Головних екзокриноцитів
b. Ендокриноцитів
*c. Парієтальних екзокриноцитів
d. Шийкових мукоцитів
e. Додаткових мукоцитів

15. У пацієнта з хронічною серцевою недостатністю розвинувся цироз печінки з асцитом і набряками нижніх кінцівок. Які зміни складу крові спричиняють асцит у цього пацієнта?
a. Гіпопротромбінемія
b. Гіпохолестеринемія
*c. Гіпоальбумінемія
d. Гіпергаммаглобулінемія
e. Макроглобулінемія

16. Під час аутопсії тіла померлого віком 43 роки, що хворів на ІХС із розвитком інфаркту міокарда, лікар-патологоанатом виявив набряк легень. Які патологічні зміни могли зумовити набряк легень?
a. Гостра правошлуночкова недостатність
b. Ішемія малого кола
c. Гостре загальне малокрів'я
d. Стаз крові
*e. Гостра лівошлуночкова недостатність

17. Пацієнту з діагнозом гострий інфаркт міокарда призначено антикоагулянтну терапію. Вимірювання якого показника системи згортання крові потрібне в разі приймання гепарину, щоб попередити можливі ускладнення через його передозування?
a. Концентрації фібриногену
b. Швидкості осідання еритроцитів
*c. Активованого часткового тромбопластинового часу
d. Міжнародного нормалізованого відношення
e. Протромбінового індексу

18. До лікарки-гінекологині звернулася пацієнтка віком 32 роки зі скаргами на нерегулярні менструації, зниження лібідо, сухість вагіни та втому. В анамнезі - нормальні пологи 5 років тому, без гормональної терапії. Лабораторні дослідження виявили зниження рівня естрадіолу при нормальних показниках лютеїнізуючого гормону (ЛГ) і фолікулостимулюючого гормону (ФСГ). Яку основну функцію виконує естрадіол за фізіологічних умов?
a. Підвищення пролактину
b. Інгібування гонадотропінів
c. Підтримка прогестерону
*d. Стимуляція росту фолікулів
e. Стимуляція тестостерону

19. У дитини з вродженими вадами розвитку діагностовано синдром "котячого крику". Що виявлять під час дослідження каріотипу цієї дитини?
a. Нестачу Х-хромосоми
b. Додаткову 21-у хромосому
c. Додаткову Y-хромосому
d. Додаткову Х-хромосому
*e. Делецію короткого плеча 5-ї хромосоми

20. У результаті травми голови утворилася гематома з локалізацією в ділянці середньої черепної ямки ліворуч. Унаслідок цього на стороні ураження виникло розширення зіниці. Який нерв уражено?
a. N. opticus
b. N. abduceus
c. N. trigeminus
*d. N. oculomotorius
e. N. trochlearis

21. Чоловік протягом 3-х років працював в одній із африканських країн. Після переїзду до України він звернувся до лікарки-офтальмологині зі скаргами на біль в очах, набряки повік, сльозоточивість і тимчасове послаблення зору. Під кон'юнктивою ока виявлено гельмінти розмірами 30-50 мм, які мали видовжене ниткоподібне тіло. Який діагноз може встановити лікарка?
a. Трихоцефальоз
b. Дифілоботріоз
*c. Філяріоз
d. Аскаридоз
e. Ентеробіоз

22. Унаслідок безконтрольного прийому вітамінного препарату в дитини виникли анорексія, нудота, блювання, пронос, гіпертермія, з'явилися крововиливи на шкірі та слизових, явища менінгізму. Який препарат приймала дитина?
*a. Ретинолу ацетат
b. Нікотинамід
c. Токоферолу ацетат
d. Тіамін
e. Ціанокобаламін

23. У чоловіка віком 40 років запалення яєчка ускладнилося водянкою. Необхідне оперативне втручання. Яку з оболонок яєчка останньою розтинає лікарка-хірургиня під час операції?
a. Зовнішню сім'яну фасцію
b. М'ясисту оболонку
c. М'яз-підіймач яєчка
*d. Парієтальний листок піхвової оболонки яєчка
e. Внутрішню сім'яну фасцію

24. Під час розтину тіла чоловіка віком 48 років, який помер через 10 днів після масивної аспірації шлункового вмісту, у верхній частці правої легені виявлено порожнину діаметром близько 5 см, заповнену густими жовто-зеленими масами з різким неприємним запахом. Стінка порожнини нерівна, набрякла, вкрита некротичними масами. Мікроскопічно: стінка порожнини рясно інфільтрована нейтрофілами і макрофагами. Яке захворювання виявлено в легені чоловіка?
a. Пневмонія
*b. Гострий абсцес легені
c. Бронхоектатична хвороба
d. Гангрена легені
e. Гострий кавернозний туберкульоз

25. У пацієнта з хронічною хворобою нирок встановлено зменшення кліренсу за інуліном до 60 мл/хв. Із порушенням якої функції нирок це пов'язано?
a. Реабсорбції в дистальному відділі нефрону
b. Реабсорбції в проксимальному відділі нефрону
c. Канальцевої секреції
d. Реабсорбції в збиральних ниркових трубочках
*e. Клубочкової фільтрації

26. Унаслідок перенесеного енцефаліту в чоловіка розвинувся параліч м'язів очного яблука. Лікар встановив, що в пацієнта ушкоджене ядро окорухового нерва. У якому відділі головного мозку відбувається патологічний процес?
*a. Середньому мозку
b. Мосту
c. Мозочку
d. Довгастому мозку
e. Проміжному мозку

27. Пацієнту з метою знеболювання ввели під шкіру розчин морфіну гідрохлориду. Який механізм анальгезуючої дії цього лікарського засобу?
a. Порушення проведення імпульсів по аферентних нервах
b. Гальмування утворення медіаторів болю в периферичних тканинах
c. Блокада периферичних чутливих рецепторів
d. Зміна емоційного забарвлення болю
*e. Взаємодія з опіоїдними рецепторами

28. У пацієнта з підозрою на озену з носоглотки були виділені грамнегативні палички, які утворювали капсулу на поживному середовищі. Які мікроорганізми спричинили хворобу?
a. Сальмонели
b. Мікоплазми
c. Шигели
*d. Клебсієли
e. Хламідії

29. Тварині, сенсибілізованій туберкуліном, внутрішньоочеревинно введено туберкулін. Через 24 год під час лапаратомії виявлено венозну гіперемію та набряк очеревини. У мазках-відбитках із очеревини спостерігається велика кількість лімфоцитів і моноцитів. Яке запалення має місце у тварини?
a. Гнійне
b. Серозне
*c. Алергічне
d. Асептичне
e. Фібринозне

30. Під час обстеження пацієнта, який звернувся до неврологічного відділення, виявлено: зглаженість лобних складок, неможливість примружити очі, кут рота опущений, симптом паруса. Який нерв пошкоджений?
*a. Лицевий
b. Окоруховий
c. Додатковий
d. Блукаючий
e. Трійчастий

31. Унаслідок переливання несумісної крові за антигеном Rh у пацієнтки виникла гемолітична жовтяниця. Який лабораторний показник крові підтверджує цей тип жовтяниці?
*a. Накопичення некон'югованого білірубіну
b. Зменшення вмісту некон'югованого білірубіну
c. Накопичення уробіліногену
d. Зменшення вмісту стеркобіліну
e. Зменшення вмісту кон'югованого білірубіну

32. У жіночій консультації обстежується жінка, у якої було декілька мимовільних викиднів. На підставі клініко-епідеміологічного анамнезу було припущено хронічний токсоплазмоз. Яке лабораторне дослідження найефективніше для підтвердження діагнозу?
a. Мікроскопія мазка фекалій
b. Мікроскопія мазка крові
c. Шкірно-алергічна проба
*d. Серологічна реакція
e. Мікроскопія піхвового мазка

33. У складі кісткової тканини виявлено великі клітини, які містять численні лізосоми, багато ядер, гофровану облямівку. Яку назву мають ці клітини?
a. Остеоцити
b. Остеобласти
c. Мезенхімні клітини
*d. Остеокласти
e. Напівстовбурові остеогенні клітини

34. Під час дослідження епітелію шкіри з'ясувалося, що він складається з кількох шарів клітин. Епітеліоцити зовнішнього шару не мають ядер. Який це епітелій?
*a. Багатошаровий плоский зроговілий
b. Багатошаровий кубічний
c. Багатошаровий плоский незроговілий
d. Багаторядний війчастий
e. Перехідний

35. Пацієнта шпиталізовано до інфекційного відділення з проявами гарячки, що повторюється вдруге з інтервалом 2 дні. У краплині крові, зафарбованій за Романовським-Гімзою, виявлено звивисті клітини синьо-фіолетового кольору. Який мікроорганізм викликав захворювання?
a. Rickettsia typhi
b. Plasmodium vivax
c. Leptospira interrogans
d. Treponema pallidum
*e. Borrelia recurrentis

36. У жінки віком 20 років під час гістологічного дослідження шийного лімфатичного вузла виявлено вузлики, які складаються з валів епітеліоїдних, лімфоїдних клітин і багатоядерних гігантських клітин Пирогова-Лангханса, розташованих між ними. У центрі вузликів визначається казеозний некроз. Який збудник, найімовірніше, міг викликати такі зміни в лімфатичному вузлі?
a. Гриби
b. Спірохета бліда
c. Мікобактерії лепри
d. Рикетсії
*e. Мікобактерії Коха

37. У десятирічної дівчинки під час клінічного обстеження виявлено ознаки передчасного статевого дозрівання. Зниження функції якої ендокринної залози могло спричинити це явище?
a. Мозкової речовини надниркових залоз
b. Загруднинної залози
c. Щитоподібної залози
d. Прищитоподібної залози
*e. Епіфіза

38. У людини частота серцевих скорочень постійно утримується на рівні %mbox40-ка ударів за хвилину. Що є водієм ритму серця?
a. Ніжки пучка Гіса
b. Пучок Гіса
*c. Атріовентрикулярний вузол
d. Волокна Пуркіньє
e. Синоатріальний вузол

39. Пацієнт віком 42 роки скаржиться на болі в епігастральній ділянці, блювання, блювотні маси кольору "кавової гущі", мелену. Із анамнезу відомо, що він хворіє на виразкову хворобу шлунка. В аналізі крові виявлено: еритроцити - 2,8·10^12/л, лейкоцити - 8·10^9/л, гемоглобін - 90 г/л. Укажіть найімовірніше ускладнення, яке виникло в пацієнта.
a. Малігнізація
b. Пілоростеноз
c. Пенетрація
d. Перфорація
*e. Кровотеча

40. У гістологічному препараті яєчника визначається структура кулястої форми, яка складається з великих залозистих клітин, що містять пігмент лютеїн. Який гормон продукують клітини цієї структури?
a. Альдостерон
b. Естроген
*c. Прогестерон
d. Тестостерон
e. Кортикостерон

41. Під час гістологічного дослідження пухлини шкіри виявлено різних розмірів часточки з жирової тканини, відмежовані нерегулярними прошарками сполучної тканини. Якому захворюванню відповідають такі патологічні зміни?
a. Гемангiомі
b. Фiбромі
c. Папiломі
d. Гiгромі
*e. Лiпомі

42. У пацієнта з діагнозом цукровий діабет виявлено підвищений уміст кетонових тіл у крові. З якої сполуки синтезуються кетонові тіла?
a. Сукциніл-КоА
b. Ацил-КоА
c. Оксіацил-КоА
d. Бутирил-КоА
*e. Ацетил-КоА

43. У синтезі та виділенні медіаторів запалення беруть участь ряд клітин крові та сполучної тканини. Укажіть клітини, у яких синтезується інтерлейкін-1.
*a. Макрофаги
b. Лімфоцити
c. Еозинофільні гранулоцити
d. Тканинні базофіли
e. Тромбоцити

44. Пацієнтку віком 28 років шпиталізовано до пологового відділення. Через слабкість пологової діяльності акушер-гінеколог призначив внутрішньовенну інфузію препарату, який посилює та збільшує частоту скорочень матки, що сприяло прогресуванню пологів. Який основний механізм дії цього препарату?
a. Пригнічення синтезу простагландинів
b. Блокада кальцієвих каналів
c. -
*d. Стимуляція окситоцинових рецепторів
e. Блокада серотонінових рецепторів

45. Пацієнта віком 57 років шпиталізували в тяжкому стані. За показниками біохімічного аналізу крові виявлено: pH крові - 7,53, pCO_2 артеріальної крові - 40 мм рт. ст., SB - 33 ммоль/л, BE становить - +8 ммоль/л. Який тип порушення кислотно-лужного балансу спостерігається у цьому разі?
a. Компенсований газовий алкалоз
*b. Декомпенсований негазовий алкалоз
c. Компенсований негазовий ацидоз
d. Декомпенсований негазовий ацидоз
e. Компенсований негазовий алкалоз

46. Пацієнту з гострою ревматичною гарячкою призначили нестероїдний протизапальний засіб диклофенак натрію. Яке захворювання є протипоказанням до призначення диклофенак натрію?
a. Цукровий діабет
b. Стенокардія
c. Бронхіт
d. Гіпертонічна хвороба
*e. Виразкова хвороба шлунка

47. У пацієнта після резекції шлунка виникла гіперхромна мегалобластна анемія. Який препарат необхідно призначити?
a. Заліза сульфат
*b. Ціанокобаламін
c. Магнію сульфат
d. Аскорбінову кислоту
e. Транексамову кислоту

48. У пацієнта з гострим міокардитом з'явилися клінічні ознаки кардіогенного шоку. Який із нижченаведених патогенетичних механізмів є провідним у розвитку шоку в пацієнта?
*a. Порушення насосної функції серця
b. Зниження діастолічного притоку до серця
c. Збільшення периферичного опору судин
d. Зниження судинного тонусу
e. Депонування крові в органах

49. У пацієнта віком 40 років після щелепно-лицевої травми порушилася функція під'язикової та підщелепної слинних залоз зліва. У цих залозах відзначається гіпосалівація. Функція якої пари нервів порушена?
a. VI
*b. VII
c. Х
d. XI
e. XIІ

50. У жінки з резус-негативною кров'ю ІІ групи народилася дитина з ІV групою, резус-позитивна, у якої діагностували гемолітичну хворобу внаслідок резус-конфлікту. Яка група крові можлива в батька дитини?
*a. ІІІ (В), резус-позитивна
b. ІІІ (В), резус-негативна
c. ІІ (А), резус-позитивна
d. ІV (АВ), резус-негативна
e. І (О), резус-позитивна

51. У пацієнта, який довготривало приймав преднізолон, у результаті відміни препарату виникло загострення захворювання, зниження артеріального тиску, слабкість. Із чим можна пов'язати ці прояви?
a. Звикання до препарату
b. Кумуляція препарату
*c. Виникнення недостатності кори наднирників
d. Сенсибілізація до препарату
e. Гіперпродукція АКТГ

52. У пацієнта виявлено ваду тристулкового клапана. Укажіть його локалізацію.
a. Устя вінцевого синуса
b. Устя аорти
c. Устя легеневого стовбура
d. Між лівим передсердям і лівим шлуночком
*e. Між правим передсердям і правим шлуночком

53. У пацієнта діагностовано цироз печінки, який супроводжується асцитом і загальними порушеннями гемодинаміки. Який синдром ураження печінки виникає в цьому разі?
a. Гепаторенальний
b. Гепатолієнальний
c. Гепатоцеребральний
d. Гепатокардіальний
*e. Портальна гіпертензія

54. У пацієнта через рік після резекції 2/3 шлунка виникли скарги на блідість шкірних покривів, головні болі, запаморочення, загальну слабкість. Загальний аналіз крові: гемоглобін - 60 г/л, еритроцити - 2,4·10^12/л. Яка причина виникнення цього патологічного стану?
a. Підвищення секреції внутрішнього фактора Касла
b. Підвищення вмісту фолієвої кислоти
*c. Зниження секреції внутрішнього фактора Касла
d. Зниження всмоктування міді
e. Зниження вмісту фолієвої кислоти

55. У дванадцятирічної дитини вірусна інфекція ускладнилася обструктивним бронхітом. Препарат якої фармакологічної групи необхідно призначити для інгаляцій із метою усунення бронхоспазму?
*a. beta_2-адреноміметики
b. Аналептики
c. М-холіноміметики
d. beta_2-адреноблокатори
e. Н-холіноміметики

56. Як називаються клітини ендокринного комплексу нирки, що розташовані під ендотелієм у стінці приносної та виносної артеріоли, у цитоплазмі містять гранули реніну, що сприяє підвищенню кров'яного тиску?
*a. Юкстагломерулярні
b. Інтерстиційні клітини
c. Клітини щільної плями
d. Клітини Гурмагтіга
e. Мезангіоцити

57. У результаті травми порушено цілісність переднього корінця спинного мозку. Які відростки та яких нейронів при цьому пошкоджені?
*a. Аксони рухових нейронів
b. Дендрити вставних нейронів
c. Дендрити рухових нейронів
d. Аксони чутливих нейронів
e. Дендрити чутливих нейронів

58. Під час ендоскопічного дослідження лікарка виявила порушення цілісності стінки шлунка в межах слизової оболонки. Укажіть, яким типом епітелію в нормі вистелено з середини стінку шлунка.
a. Перехідний
b. Багатошаровий плоский зроговілий
*c. Одношаровий призматичний залозистий
d. Багатошаровий плоский незроговілий
e. Псевдобагатошаровий

59. Під час обстеження підлітка, який хворіє на ксантоматоз, виявлено сімейну гіперхолестеринемію. Концентрація яких ліпопротеїнів значно підвищена в крові при цій патології?
a. Хіломікронів
*b. ЛПНЩ
c. ЛПВЩ
d. НЕЖК
e. ЛПДНЩ

60. Під час мікроскопічного дослідження серозного виділення з уретри виявлено грушоподібні клітини з джгутиками, ундулюючою мембраною та аксостилем. Укажіть збудника хвороби.
a. Trichomonas tenax
b. Lamblia intestinalis
*c. Trichomonas vaginalis
d. -
e. Trichomonas hominis

61. У пацієнтки діагностували кістковомозкову форму гострої променевої хвороби. Який із нижченаведених гематологічних симптомів спостерігатиметься в періоді розпалу?
a. Відносна лімфопенія
b. Відносний лімфоцитоз
c. Еритроцитоз
*d. Панцитопенія
e. Зсув лейкоцитарної формули вліво

62. Пацієнту з діагнозом глаукома лікарка призначила антихолінестеразний препарат, що знижує внутрішньоочний тиск. Укажіть цей лікарський засіб.
a. Атропіну сульфат
b. Налоксону гідрохлорид
c. Норадреналіну гідротартрат
d. Лідокаїну гідрохлорид
*e. Неостигміну метилсульфат

63. У гістопрепараті представлена залоза з ацинусами та острівцями. В ацинусах секреторні клітини мають дві зони: базальну (гомогенну базофільну) й апікальну (зимогенну оксифільну). Який орган має такі морфологічні ознаки?
*a. Підшлункова залоза
b. Підщелепна слинна залоза
c. Привушна слинна залоза
d. Печінка
e. Під'язикова слинна залоза

64. Під час дослідження залишкового азоту виявлено, що азот сечовини значно знижений. Для захворювання якого органа це характерно?
a. Шлунка
*b. Печінки
c. Серця
d. Кишківника
e. Мозку

65. Який із внутрішніх органів бере найбільшу участь у гуморальній регуляції еритропоезу?
a. Серце
*b. Нирки
c. Печінка
d. Легені
e. Мозок

66. До комплексної терапії пацієнта, який хворіє на бронхопневмонію, що супроводжується виснажливим кашлем, лікар додав муколітичний лікарський засіб, який деполімеризує мукопротеїди. Укажіть цей препарат.
*a. Ацетилцистеїн
b. Метопрололу тартрат
c. Варфарин натрію
d. Строфантин
e. Кодеїн

67. У чоловіка виявлено зниження рН крові та вмісту бікарбонатних іонів (падіння лужного резерву крові), зростання вмісту молочної та піровиноградної кислот у крові та сечі. Який тип порушення кислотно-основної рівноваги спостерігається в пацієнта?
a. Змішаний алкалоз
*b. Метаболічний ацидоз
c. Респіраторний алкалоз
d. Метаболічний алкалоз
e. Респіраторний ацидоз

68. Чоловік віком 60 років систематично приймав дигоксин. Його стан спершу поліпшився, а потім став погіршуватися, розвинулися брадикардія й аритмія. Яке явище є причиною цього стану?
a. Алергія
b. Зниження чутливості адренорецепторів
*c. Кумуляція препарату
d. Індукція мікросомальних ферментів печінки та прискорення метаболізму препарату
e. Тахіфілаксія

69. У каріотипі пацієнта 47 хромосом, у ядрі соматичної клітини виявлено тільце Барра. Під час додаткових досліджень спостерігається ендокринна недостатність: гіпоплазія сім'яників і відсутність сперматогенезу. Про який синдром свідчить цей фенотип?
a. Шерешевського-Тернера
b. Патау
*c. Клайнфельтера
d. Едвардса
e. Дауна

70. На відміну від нервових клітин, які зазвичай не розмножуються, стовбурові клітини можуть відновлюватися багато разів. Як називають багаторазове відновлення клітин?
a. Диференціація
*b. Проліферація
c. Апоптоз
d. Атрофія
e. Гіпертрофія

71. Під час гістологічного дослідження легень недоношеної дитини встановлено злипання альвеол через відсутність сурфактанту. З недостатністю розвитку яких клітин стінки альвеоли це пов'язано?
a. Респіраторні альвеолоцити
b. Фібробластоподібні клітини
c. Альвеолярні макрофаги
d. Клітини Клара
*e. Секреторні альвеолоцити

72. У пацієнтки віком 45 років під час електрокардіографічного обстеження виявлено такі зміни: інтервал P-Q подовжений, при цьому випадає кожен другий або третій комплекс QRST. Яке порушення провідності серця спостерігається?
a. Синоаурікулярна блокада
b. Атріовентрикулярна блокада повна
c. Атріовентрикулярна блокада І ступеня
*d. Атріовентрикулярна блокада ІІ ступеня
e. Внутрішлуночкова блокада

73. На електронній мікрофотографії стінки легеневої альвеоли представлена велика клітина, у цитоплазмі якої багато мітохондрій, розвинутий комплекс Гольджі, визначаються осміофільні пластинчасті тільця. Яку основну функцію виконує ця клітина?
a. Поглинає мікроорганізми
b. Є компонентом аерогематичного бар'єру
*c. Продукує сурфактант
d. Зігріває повітря
e. Очищує повітря

74. У мікропрепараті, виготовленому з пунктату регіонарного лімфовузла пацієнта, зафарбованому за Романовським-Гімза, лікар виявив тонкі мікроорганізми з 12-14 рівномірними завитками з гострими кінцями довжиною 10-13 мкм блідо-рожевого кольору. Збудника якої інфекційної хвороби виявлено?
a. Лептоспірозу
b. Поворотного тифу
c. Лейшманіозу
d. Трипаносомозу
*e. Сифілісу

75. Після тривалого голодування в пацієнта розвинулися набряки тканин. Що є причиною цього явища?
a. Збільшення онкотичного тиску крові
b. Зниження гідростатичного тиску крові
c. Збільшення осмотичного тиску плазми крові
*d. Зниження онкотичного тиску плазми крові
e. Зниження осмотичного тиску плазми крові

76. У пацієнта напади бронхіальної астми виникають зазвичай уночі та супроводжуються брадикардією, спастичним болем у кишківнику та діареєю. Препарати якої групи можуть усунути ці симптоми?
a. alpha-адреноблокатори
b. Симпатолітики
*c. М-холіноблокатори
d. beta-адреноблокатори
e. Н-холіноблокатори, Н_2-гістаміноблокатори

77. Під час аварії на виробництві пацієнт зазнав токсичного впливу калію ціаніду, що спричинило блокаду цитохромоксидази. До якого патологічного процесу це призвело?
a. Гемічної гіпоксії
b. Дихальної гіпоксії
*c. Тканинної гіпоксії
d. Гіпоксичної гіпоксії
e. Циркуляторної гіпоксії

78. Під час субмікроскопічного дослідження клітини виявлено, що її цитоплазма містить багато лізосом, фагосом, піноцитозних міхурців. Інші органели розвинені помірно. Яку функцію може виконувати така клітина?
*a. Фагоцитоз
b. Реабсорбція іонів натрію
c. Депонування іонів кальцію
d. Синтез полісахаридів
e. Синтез ліпідів

79. У пацієнта віком 34 роки після перенесеної кишкової інфекції, викликаної сальмонелами, стали згасати симптоми захворювання. Імуноглобуліни якого класу будуть виявлені в крові пацієнта в період реконвалесценції?
a. IgD
*b. IgG
c. IgM
d. IgE
e. IgA

80. Під час аутопсії тіла чоловіка віком 55 років, який упродовж останніх восьми років хворів на хронічну форму тропічної малярії, виявлено, що сіра речовина головного мозку та селезінка аспідно-сірого кольору. Який пігмент зумовив таке забарвлення?
a. Гематопорфірин
b. Гемосидерин
c. Ліпофусцин
d. Меланін
*e. Гемомеланін

81. До лікаря звернувся чоловік зі скаргами на біль у верхній частині живота, що частіше виникає натще або вночі, нудоту, блювання. Після об’єктивного обстеження встановлено діагноз: виразкова хвороба шлунка. Призначено комплексну терапію, до складу якої входить засіб, механізм дії якого пов’язаний з блокуванням ферменту Н^+/К^+-АТФ-ази в парієтальних клітинах. Укажіть цей лікарський засіб.
*a. Омепразол
b. Амоксициклін
c. Вісмуту субцитрат
d. Фамотидин
e. Метронідазол

82. Під час дослідження сироватки крові в пацієнта з ознаками імунодефіциту виявлено антитіла до білків gP120 i gP41. Яку інфекцію в пацієнта підтверджує цей результат?
a. TORCH
b. НВV
*c. ВІЛ
d. НTLV-1
e. ЕСНО

83. У дванадцятирічного хлопчика, який хворіє на бронхіальну астму, розвинувся тяжкий напад астми: виражена експіраторна задишка, блідість шкірних покровів. Який вид порушення альвеолярної вентиляції спостерігається в хлопчика?
*a. Обструктивний
b. Центральний
c. Рестриктивний
d. Нервово-м'язовий
e. Торако-діафрагмальний

84. У результаті точкового крововиливу в сітківку ока пацієнт утратив здатність бачити предмети в центрі поля зору. У якому місці сітківки відбувся крововилив?
a. Райдужна частина сітківки
b. Сліпа пляма
*c. Жовта пляма
d. Судинна оболонка
e. Ціліарна частина сітківки

85. Пацієнт віком 49 років скаржиться на стійке підвищення АТ до 155/120 мм рт. ст. Рекомендована гіпотензивна терапія упродовж місяця не була ефективною. Під час додаткового обстеження виявлено гіпернатріємію, гіпохлоремію та гіперплазію наднирників. Встановлено діагноз: первинний гіперальдостеронізм. Через неможливість проведення хірургічного лікування пацієнту рекомендовано фармакологічну терапію із використанням антагоніста мінералокортикоїдних рецепторів. Укажіть лікарський засіб, який рекомендовано пацієнту.
a. Метопрололу тартрат
b. Амлодипіну бесилат
c. Лозартан
*d. Спіронолактон
e. Каптоприл

86. У пацієнта, що хворіє на важку форму порушення водно-сольового обміну, настала зупинка серця в діастолі. Який найімовірніший механізм зупинки серця в діастолі?
a. Дегідратація організму
*b. Гіперкаліємія
c. Гіпонатріємія
d. Гіпернатріємія
e. Гіпокаліємія

87. Під час аутопсії тіла чоловіка віком 40 років виявлено різко розширений просвіт тонкої кишки, переповнений рясною водянистою безбарвною рідиною з сіруватими грудочками. Стінка кишки набрякла, на слизовій оболонці - велика кількість дрібнокрапкових крововиливів. Для якого інфекційного захворювання характерні такі симптоми?
a. Амебіазу
*b. Холери
c. Шигельозу
d. Сальмонельозу
e. Черевного тифу

88. Під час відбору для ревакцинації вакциною БЦЖ у школяра поставлено пробу Манту, яка виявилася негативною. Про які особливості імунітету до туберкульозу свідчать такі результати проби?
a. Відсутність антитоксичного імунітету
b. Наявність клітинного імунітету
c. Відсутність гуморального імунітету
d. Наявність гуморального імунітету
*e. Відсутність клітинного імунітету

89. У пацієнтки за два тижні після видалення зуба відбулася регенерація багатошарового плоского епітелію. Які органели брали участь у відновленні слизової оболонки?
a. Постлізосоми
*b. Рибосоми
c. Центросоми
d. -
e. Мітохондрії

90. Вислуховуючи тони серця, лікарка виявила в пацієнта функціональні порушення мітрального клапана. У якому місці лікарка вислуховувала його серце?
a. У другому міжребровому просторі справа біля груднини
b. Біля другого груднинно-ребрового суглоба праворуч
*c. На верхівці серця
d. У другому міжребровому просторі зліва біля груднини
e. Біля мечоподібного відростка

91. Під час дослідження пацієнта віком 49 років виявлено суттєве збільшення часу зсідання крові, шлунково-кишкові кровотечі та підшкірні крововиливи. Нестачею якого вітаміну можна пояснити такі симптоми?
a. Н
b. В_1
c. РР
d. Е
*e. К

92. Під час біопсії ендометрію здорової жінки, взятого під час секреторної фази менструального циклу, у власній пластинці слизової оболонки виявлено клітини полігональної форми, багаті на ліпіди та глікоген. Що це за клітини?
*a. Децидуальні клітини
b. Фібробласти
c. Гладкі міоцити
d. Клітини ендотелію пошкоджених судин
e. Міофібробласти

93. Лікар-лаборант під час аналізу мазка крові пацієнтки з діагнозом гострий перитоніт у полі зору мікроскопа спостерігає велику кількість лейкоцитів, розміри яких становлять 10–12 мкм. Їхні ядра мають кілька сегментів, а цитоплазма містить дрібні гранули, які при забарвленні за методом Романовського–Гімзи набувають рожево-фіолетового кольору. Які клітини переважають у мазку?
a. Моноцити
b. Базофіли
*c. Нейтрофіли
d. Еозинофіли
e. Лімфоцити

94. Після опромінення високою дозою радіації в підлітка значно постраждала лімфоїдна система, стався розпад великої кількості лімфоцитів. Завдяки діяльності якої залози можливе відновлення нормальної формули крові?
a. -
b. Щитоподібної залози
*c. Тимусу
d. Підшлункової залози
e. Наднирників

95. Яка головна функція пентозофосфатного шляху в жировій тканині?
a. Окислення глюкози до кінцевих продуктів
b. Генерація енергії
*c. Генерація НАДФН2
d. Продукція рибозофосфатів
e. Знешкодження ксенобіотиків

96. Унаслідок травми низу передньої стінки живота в пацієнтки ушкоджена зв'язка, що розташована в пахвинному каналі. Яка це зв'язка?
a. Ligamentum ovarium proprium
b. Ligamentum latum uteri
c. Ligamentum inguinale
*d. Ligamentum teres uteri
e. Ligamentum lacunare

97. У пацієнта віком 70 років, який помер від серцевої недостатності, під час розтину виявлено деформовані, звужені коронарні артерії. На розрізі внутрішня поверхня артерій горбиста, стінка білувата, ламка, кам'янистої щільності. Яку стадію атеросклерозу виявлено в пацієнта?
a. Ліпосклероз
b. Атероматоз
c. Ліпоїдоз
*d. Атерокальциноз
e. Виразкування

98. У жінки періодично виникають напади артеріальної гіпертензії, що супроводжуються головним болем, частим серцебиттям, виразною пітливістю, різким болем у надчеревній ділянці, збільшенням рівня глюкози в плазмі крові. У плазмі крові та сечі виявлений високий рівень метанефринів. Для якого пухлинного захворювання найхарактерніші такі симптоми?
a. Аденоми прищитоподібних залоз
b. Аденоми щитоподібної залози
c. Пухлини яєчників
d. Раку шлунка
*e. Феохромоцитоми

99. У пацієнта з субфебрильною температурою в біоптаті збільшеного лімфатичного вузла виявлено численні гранульоми, які містять у центрі казеозний некроз, оточений епітеліоїдними клітинами, велетенськими багатоядерними клітинами Пирогова-Лангханса та лімфоцитами. Для якого захворювання характерні такі патогістологічні зміни?
a. Лімфолейкозу
b. Лімфаденіту
*c. Туберкульозу
d. Лімфосаркоми
e. Лімфогранулематозу

100. Чоловік віком 37 років, який курить упродовж 19-ти років, звернувся зі скаргами на постійний кашель. Під час біопсії бронха виявлено: ознаки хронічного запалення, потовщення слизової оболонки, трансформація одношарового війчастого епітелію в багатошаровий плоский епітелій. Який патологічний процес спостерігається в пацієнта?
a. Гіпертрофія епітелію
b. Дисплазія
*c. Метаплазія
d. Гіперплазія епітелію
e. Лейкоплакія

101. Анаеробне розщеплення глюкози до молочної кислоти регулюється відповідними ферментами. Укажіть, який фермент є головним регулятором цього процесу.
a. Глюкозo-6-фосфат ізомераза
*b. Фосфофруктокіназа
c. Енолаза
d. Альдолаза
e. Лактатдегідрогеназа

102. Під час обстеження семирічної дитини виявлено клінічні ознаки хвороби Дауна. Укажіть причину цієї патології.
a. Трисомія за Х хромосомою
b. Делеція короткого плеча 21-ої хромосоми
c. Трисомія 13-ої хромосоми
d. Нерозходження статевих хромосом
*e. Трисомія 21-ої хромосоми

103. Який фермент попереджує запалення слизової оболонки ротової порожнини завдяки бактерицидній дії в разі її пошкодження?
a. Амілаза
b. Нуклеаза
*c. Лізоцим
d. Муцин
e. Лінгвальна ліпаза

104. У чоловіка, який має запальні зміни шкіри обличчя та вугрі, під час мікроскопії матеріалу з осередків ураження виявлені живі організми типу Членистоногі, довгастої форми, які мають 4 пари редукованих кінцівок. Встановіть попередній діагноз.
a. Ураження шкіри блохами
b. Педикульоз
c. Алергія
*d. Демодекоз
e. Ураження шкіри коростяним свербуном

105. Пацієнта віком 65 років шпиталізовано зі скаргами на відчуття важкості в підреберних ділянках, збільшення лімфатичних вузлів, загальну слабкість, головний біль. Під час обстеження виявлено: гепатоспленомегалія, еритроцити - 2,3·10^12/л, лейкоцити - 90·10^9/л, лімфоцити - 75%, ШОЕ - 35 мм/год, у мазку периферичної крові багато тіней Гумпрехта. Для якого захворювання характерна така клінічна картина?
a. Хронічний мієлолейкоз
b. Залізодефіцитна анемія
c. Гострий мієлолейкоз
d. Гострий лімфолейкоз
*e. Хронічний лімфолейкоз

106. Після травми пацієнт не може розігнути руку в ліктьовому суглобі. Порушення функції якого м'яза може бути причиною?
a. M. biceps brachii
b. M. subscapularis
c. M. brachialis
*d. M. triceps brachii
e. M. coraco-brachialis

107. У пацієнта з яскраво вираженою жовтяницею шкіри, склер і слизових оболонок, сеча має колір темного пива, кал світлий. У крові підвищений уміст прямого білірубіну, у сечі визначається білірубін. Який тип жовтяниці в пацієнта?
a. Екскреційна
b. Гемолітична
c. Кон'югаційна
d. Паренхіматозна
*e. Обтураційна

108. Пацієнт, відчувши передвісники нападу бронхіальної астми, прийняв перорально без контролю лікаря кілька таблеток через короткі проміжки часу. Проте нетривале покращення стану відзначив тільки після вживання перших двох таблеток. Наступні прийоми препарату не покращили його стан. Яким явищем зумовлене зниження ефекту препарату?
a. Звиканням
b. Кумуляцією
c. Ідіосинкразією
*d. Тахіфілаксією
e. Залежністю

109. Під час розтину тіла жінки віком 45 років виявлено: гіпертрихоз, гірсутизм, стриї на шкірі стегон та живота. У передній частці гіпофіза - пухлина (мікроскопічно підтверджено: базофільна аденома) у наднирниках - гіперплазія пучкової зони. В анамнезі: ожиріння за верхнім типом, стероїдний цукровий діабет, артеріальна гіпертензія та вторинна дисфункція яєчників. Яке захворювання виявлено в жінки?
a. Синдром Іценка-Кушинга
b. Хвороба Сімондса
*c. Хвороба Іценка-Кушинга
d. Гіпофізарний нанізм
e. Адипозогенітальна дистрофія

110. У чоловіка після тривалого курсу лікування шизофренії виникли явища паркінсонізму. Який із нижченаведених препаратів міг викликати це ускладнення?
a. Натрію вальпроат
*b. Хлорпромазину гідрохлорид
c. Діазепам
d. Флуоксетину гідрохлорид
e. Карбамазепін

111. Після лікування прямим антикоагулянтом із приводу тромбоемболії в пацієнта з'явилися ознаки кишкової кровотечі. Який препарат став причиною ускладнення?
a. Натрію хлорид
b. Протаміну сульфат
c. Кальцію добезилат
*d. Гепарин натрію
e. Фібриноген

112. Для серологiчної дiагностики черевного тифу використовують реакцiю Вiдаля. Який механiзм взаємодiї антигенiв та антитiл лежить в її основi?
a. lммобiлiзацiя бактерiй
b. Преципiтацiя
*c. Аглютинацiя
d. Гемолiз
e. Бактерiолiз

113. На мікропрепараті серця спостерігаються клітини прямокутної форми, із центрально розташованим ядром, розвиненими міофібрилами, зв'язані між собою вставними дисками. Яка функція пов'язана з цими клітинами?
a. Ендокринна
b. Захисна
c. Регенераторна
*d. Скорочення серця
e. Проведення імпульсу

114. У молекулярній біології використовують метод визначення послідовності розташування нуклеотидів у молекулі ДНК за амінокислотним складом поліпептиду. На якій властивості генетичного коду базується цей метод?
*a. Колінеарність
b. Специфічність
c. Виродженість
d. Універсальність
e. Неперекривність

115. Жінку віком 28 років шпиталізовано до гінекологічного відділення зі скаргами на біль у животі. Діагностовано пухлину яєчника. Під час операції з видалення яєчника потрібно розітнути зв'язку, що з'єднує яєчник із маткою. Яку зв'язку повинен перерізати хірург?
a. Lig. latum uteri
b. Lig. cardinale
c. Lig. teres uteri
d. Lig. suspensorium ovarii
*e. Lig. ovarii proprium

116. У пацієнтки діагностовано перелом тіла плечової кістки. Вона не може розігнути руку в ліктьовому суглобі. Який нерв ушкоджено в пацієнтки?
a. N. ulnaris
b. N. axillaris
*c. N. radialis
d. N. musculocutaneus
e. N. medianus

117. У жінки віком 32 роки після перенесеного міокардиту під час електрокардіографічного дослідження виявлено порушення серцевого ритму (ритм не синусовий). Функції яких кардіоміоцитів порушені?
a. Провідних кардіоміоцитів ніжок пучка Гіса
*b. Пейсмекерних клітин
c. Типових кардіоміоцитів
d. Провідних кардіоміоцитів пучка Гіса
e. Перехідних провідних кардіоміоцитів

118. Пацієнта шпиталізовано із попереднім діагнозом: черевний тиф. Хворіє упродовж трьох днів. Температура тіла - 39^оС. Який метод лабораторної діагностики необхідно застосувати для підтвердження діагнозу?
a. Виділення білікультури
b. Серологічний метод
c. Виділення копрокультури
d. Виділення уринокультури
*e. Виділення гемокультури

119. Пацієнта шпиталізовано зі скаргами на періодичні напади серцебиття, які виникають раптово й так само раптово припиняються. Під час проведення ЕКГ виявлено епізод скорочень частотою 200/хв, який має такі ознаки: ритм правильний, зубець Р відсутній, комплекс QRS без змін, зубець Т деформований. Укажіть вид аритмії.
a. Повна АВ-блокада
b. Шлуночкова екстрасистолія
*c. Пароксизмальна тахікардія
d. Передсердна екстрасистолія
e. АВ-блокада І ступеня

120. У новонародженої дитини із судомним синдромом і дефектом міжшлуночкової перегородки серця під час рентгенологічного дослідження грудної клітки виявили гіпоплазію тимуса. Який тип імунодефіциту можна припустити в дитини?
a. Синдром Гуда
b. Хворобу Брутона
c. Синдром Віскотта-Олдрича
*d. Синдром Ді Джорджі
e. Атаксію-телеангіектазію Луї-Бар

121. Для морфологічного дослідження представлена ендокринна залоза, паренхіма якої складається з епітельної та нервової тканин. В епітеліальних трабекулах виявляється 2 типи клітин: хромофільні та хромофобні. Укажіть цей орган.
a. Надниркова залоза
*b. Гіпофіз
c. Прищитовидна залоза
d. Щитовидна залоза
e. Гіпоталамус

122. Чоловік, який хворіє на бронхіальну астму, тривалий час приймає преднізолон. Який механізм дії препарату?
a. Блокада гістамінових рецепторів
b. Блокада лейкотрієнових рецепторів
c. Пригнічення активності циклооксигенази
*d. Пригнічення активності фосфоліпази А_2
e. Пригнічення активності дигідрофолатредуктази

123. У пацієнта діагностовано пухлину мозку, яка розміщена в ділянці острогової борозни. Яка функція порушиться, якщо пухлина буде активно розвиватися?
a. Дотикова чутливість
b. Нюх
c. Смак
d. Слух
*e. Зір

124. У пацієнтки віком 47 років міжфалангові та п'ястно-фалангові суглоби легко піддаються вивиху і підвивиху з типовим відхиленням пальців у вигляді "плавники моржа". Під час мікроскопічного дослідження виявлено: розростання ворсин синовіальної оболонки, руйнування хряща та формування паннуса. Яке захворювання викликає такі паталогічні зміни?
a. Ревматичний артрит
*b. Ревматоїдний артрит
c. Системний червоний вовчак
d. Хвороба Бехтерєва
e. Остеоартроз

125. Утворення вільного амоніаку у клітинах ниркових канальців пов'язане переважно з перетворенням замінної амінокислоти під дією ферменту, який належить до класу гідролаз. Укажіть цей фермент.
a. Глутамінсинтетаза
b. Аспарагіназа
c. Глутаматдекарбоксилаза
d. Глутаматдегідрогеназа
*e. Глутаміназа

126. У пацієнта, хворого на алкаптонурію, спостерігаються ознаки артриту, охроноз. Відкладання в суглобах якої речовини спричинило появу болю в цьому разі?
a. Уратів
b. Оксалатів
c. Карбонатів
*d. Гомогентизатів
e. Фосфатів

127. У клітині, яка мітотично ділиться, спостерігається розходження дочірніх хроматид до полюсів клітини. На якій стадії мітотичного циклу перебуває клітина?
*a. Анафаза
b. Метафаза
c. Інтерфаза
d. Телофаза
e. Профаза

128. Півторарічний хлопчик постійно хворіє на піодермію та тричі хворів на пневмонію. У крові виявлено: знижена кількість імуноглобулінів G та A, відсутні плазмоцити. Який вид імунодефіциту виник у дитини?
a. Синдром Луї-Бар
*b. Гіпогаммаглобулінемія Брутона
c. Синдром Віскотта-Олдрича
d. -
e. Гіпоплазія вилочкової залози

129. Під час огляду лікарем-педіатром на шкірі десятирічної дитини виявлено множинні петехії, а також спостерігається кровоточивість ясен і знижений рівень вітаміну С у сечі. Який процес порушений у цьому разі?
a. Синтез протеогліканів
*b. Синтез колагену
c. Активація гіалуронідази
d. Розпад колагену
e. Розпад протеогліканів

130. У посіві гною з фурункула виявлено мікроби кулястої форми, які розташовані як "ґроно" винограду. Які мікроби виявлено?
a. Стрептококи
b. Диплококи
*c. Стафілококи
d. Мікрококи
e. Тетракоки

131. Під час мікроскопічного дослідження легень пацієнта віком 52 роки виявлені вогнища некрозу, оточені валом епітеліоїдних клітин і лімфоцитів. Між лімфоцитами та епітеліоїдними клітинами розміщені великі клітини округлої форми з великою кількістю ядер, розміщених на периферії. Як називається виявлене утворення?
*a. Туберкульозна гранульома
b. Саркоїдозна гранульома
c. Сифілітична гранульома
d. Лепрозна гранульома
e. Ракова перлина

132. Пацієта віком 23 роки шпиталізовано в тяжкому стані з черепно-мозковою травмою. Дихання характеризується судомним тривалим вдихом, який переривається коротким видихом. Для якого типу дихання це характерно?
a. Куссмауля
b. Чейн-Стокса
c. Гаспінг
*d. Апнейстичне
e. Біота

133. У пацієнта на фоні впливу іонізуючого опромінення у крові визначено зменшення кількості гранулоцитів. Чим зумовлений агранулоцитоз?
*a. Пригніченням лейкопоезу
b. Збільшенням переходу гранулоцитів у тканини
c. Розвитком аутоімунного процесу
d. Підвищенням руйнування лейкоцитів
e. Порушенням виходу зрілих лейкоцитів з кісткового мозку

134. Пацієнтку віком 65 років, яка довгий час хворіла на стеноз аортального клапана, після перенесеної вірусної інфекції шпиталізовано з ознаками хронічної серцево-судинної недостатності: задишкою, ціанозом, набряками. Який тип гіпоксії спостерігається в пацієнтки?
a. Гіпоксичний
b. Дихальний
c. Тканинний
d. Гемічний
*e. Циркуляторний

135. У жінки віком 67 років, яка довгий час хворіє на холецистит, після прийому їжі раптово виник різкий біль у верхній частині живота, нудота, блювання. Встановлено діагноз: гострий панкреатит. Що є основною ланкою патогенезу цього захворювання?
a. Зниження рівня ферментів у панкреатичному соку
b. Підвищення рівня холецистокініну
c. Підвищення активації ферментів у дванадцятипалій кишці
*d. Передчасна активація ферментів підшлункової залози
e. Зниження секреції панкреатичного поліпептиду

136. Під час аутопсії тіла чоловіка віком 34 роки, що помер від хронічної хвороби нирок у зв'язку з амілоїдозом нирок, патологоанатом у легенях, переважно в нижніх частках, виявив: множинні дифузні розширення бронхів, у просвітах яких гнійний вміст. Поверхня розрізу легень має дрібнокомірковий вигляд, нагадує бджолині стільники. Гістологічно у стінці бронхів: хронічне запалення, м'язові волокна заміщені сполучною тканиною. Які зміни в легенях виявив лікар?
a. Хронічна пневмонія
b. Абсцеси легень
c. Хронічний бронхіт
d. Бронхопневмонія
*e. Бронхоектази

137. Більшість учасників експедиції Магеллана в Америку загинули від авітамінозу. Захворювання проявлялося загальною слабкістю, підшкірними крововиливами, випадінням зубів, кровотечею з ясен. Укажіть назву цього авітамінозу.
a. Поліневрит
b. Рахіт
c. Пелагра
d. Анемія Бірмера
*e. Скорбут

138. Пацієнт із діагнозом гіпертонічна хвороба приймає лізиноприл. Який механізм дії цього гіпотензивного препарату?
a. Блокада ангіотензинових рецепторів
b. Інгібування циклооксигенази
c. Інгібування фосфодіестерази
*d. Інгібування ангіотензинперетворювального ферменту
e. Блокада Са^2+-каналів

139. У результаті радіаційного випромінювання були ушкоджені стовбурові гемопоетичні клітини. Утворення яких клітин сполучної тканини буде порушено?
a. Адипоцитів
b. Фібробластів
c. Меланоцитів
*d. Макрофагів
e. Перицитів

140. У пацієнта діагностовано стеноз мітрального клапана. До якого патогенетичного типу недостатності серця належить цей стан?
a. Змішана форма недостатності серця
b. Недостатність серця через гіпертрофію міокарда
c. Недостатність серця через перевантаження об'ємом
*d. Недостатність серця від перевантаження опором
e. Недостатність серця через ушкодження міокарда

141. До лікаря звернувся пацієнт із загостренням виразкової хвороби шлунка. Препарат з якої групи лікарських засобів доцільно використати в комплексній терапії пацієнта?
a. Блокатори H_1-гістамінорецепторів
b. %alpha-адреноміметики
c. %alpha-адреноблокатори
*d. Блокатори H_2-гістамінорецепторів
e. %beta-адреноблокатори

142. Чоловіку віком 66 років діагностовано злоякісну епітеліальну пухлину, що походить із бронха середнього калібра. Який епітелій є джерелом розвитку цієї пухлини?
a. Одношаровий багаторядний перехідний
*b. Одношаровий багаторядний війчастий
c. Багатошаровий незроговілий
d. Багатошаровий зроговілий
e. Одношаровий призматичний

143. У пацієнта з серцевою недостатністю виникла аритмія, при якій на ЕКГ частота скорочень передсердь була 70/хв, а шлуночків - 35/хв. Порушення якої функції серця спостерігається в пацієнта?
a. Збудливості та провідності
b. Скоротливості
c. Автоматизму
d. Збудливості
*e. Провідності

144. У пацієнта сенсорна афазія (не розуміє зверненої до нього мови). Яка локалізація ураження нервової системи?
a. Середня лобова звивина
b. Нижня лобова звивина
c. Верхня лобова звивина
d. Середня скронева звивина
*e. Верхня скронева звивина

145. При нестачі вітаміну A в людини відбувається порушення сутінкового зору. Які фоторецепторні клітини сітківки відповідають за сутінковий зір?
a. Колбочкові нейросенсорні клітини
*b. Паличкові нейросенсорні клітини
c. Горизонтальні нейроцити
d. Гангліонарні нервові клітини
e. Біполярні нейрони

146. У чоловіка віком 30 років під час проведення ЕКГ виявлено такі зміни: ділянка аномального скорочення, у якій відсутній зубець Р, комплекс QRS деформований, зубець Т негативний і протилежно направлений комплексу QRS. Який патологічний стан спостерігається в пацієнта?
a. Передсердна екстрасистолія
b. Синусова аритмія
c. Атріовентрикулярна екстрасистолія
d. Пароксизмальна тахікардія
*e. Шлуночкова екстрасистолія

147. У ВІЛ-інфікованого пацієнта спостерігається пригнічення активності імунної системи. Ураження яких клітин найбільшою мірою обумовлює стан імунодефіциту у цього пацієнта?
a. В-лімфоцитів
b. Т-супресорів
*c. Т-хелперів
d. Макрофагів
e. Т-кілерів

148. Пацієнт віком 49 років має підвищену концентрацію сечової кислоти в крові. Для зниження рівня сечової кислоти лікар призначив алопуринол. Конкурентним інгібітором якого ферменту є алопуринол?
a. Гуаніндезамінази
b. Аденінфосфорибозилтрансферази
*c. Ксантиноксидази
d. Аденозиндезамінази
e. Гіпоксантинфорибозилтрансферази

149. У пацієнта під час огляду спостерігаються кальциноз шкіри, синдром Рейно, порушення моторики стравоходу, склеродактилія та телеангіоектазії. Ці зміни називаються "синдром CREST". Для якого захворювання характерні такі симптоми?
*a. Системної склеродермії
b. Системного червоного вовчаку
c. Подагричного артриту
d. Дерматоміозиту
e. Ревматоїдного артриту

150. У пацієнта виявлено: тахікардія, збільшення основного обміну та температури тіла, схуднення, підвищення збудливості. Збільшена секреція гормонів якої залози є причиною цих порушень?
*a. Щитоподібної
b. Прищитоподібної
c. Надниркової
d. Нейрогіпофіза
e. Статевої

