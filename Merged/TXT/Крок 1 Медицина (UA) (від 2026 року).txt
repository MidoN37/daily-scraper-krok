1. У людини зменшений діурез, гіпернатріємія, гіпокаліємія. Гіперсекреція якого гормону може бути причиною таких змін?
a. Передсердний натрійуретичний фактор
b. Паратгормон
c. Адреналін
d. Вазопресин
*e. Альдостерон

2. У бактеріологічну лабораторію надійшов досліджуваний матеріал (промивні води шлунка, в'ялена риба домашнього приготування), взятий у пацієнта з підозрою на ботулізм. На яке поживне середовище треба зробити первинний посів матеріалу?
a. Цукровий м'ясо-пептонний агар
b. Сироватковий агар
c. Цукровий м'ясо-пептонний бульйон
*d. Середовище Кітта-Тароцці
e. Цукрово-кров'яний агар

3. У пацієнта спостерігається колаптоїдний стан через зниження тонусу периферичних судин. Який препарат найефективніший у цій ситуації?
*a. Фенілефрину гідрохлорид
b. Добутаміну гідрохлорид
c. Амлодипіну бесилат
d. Гліцерину тринітрат
e. Лозартан калію

4. Мукополісахаридоз належить до хвороб накопичення. Через відсутність ферментів порушується розщеплення полісахаридів. У пацієнтів спостерігається їх нагромадження та підвищення виділення із сечею. У яких органелах відбувається накопичення мукополісахаридів?
a. Клітинному центрі
*b. Лізосомах
c. Мітохондріях
d. Ендоплазматичному ретикулумі
e. Комплексі Гольджі

5. Хлопчик на другому році життя часто хворіє на респіраторні захворювання, стоматити, гнійничкові ураження шкіри. Навіть невеликі пошкодження ясен і слизової ускладнюються тривалим запаленням. Встановлено, що у крові дитини практично відсутні імуноглобуліни всіх класів. Зниження функціональної активності якої клітинної популяції лежить в основі описаного синдрому?
a. NK-лімфоцити
b. Нейтрофіли
c. Т-лімфоцити
*d. В-лімфоцити
e. Макрофаги

6. Пацієнт, який хворіє на ішемічну хворобу серця, не повідомив лікаря, що у нього трапляються напади бронхоспазму. Лікар призначив препарат, після приймання якого напади стенокардії порідшали, але почастішали напади бронхоспазму. Укажіть, який препарат був призначений.
a. Гліцерину тринітрат
*b. Пропранололу гідрохлорид
c. Аторвастатин кальцію
d. Лозартан калію
e. Добутаміну гідрохлорид

7. Стан вагітної жінки ускладнився гестозом. Під час лабораторного обстеження виявлено кетонурію. Яка речовина з'явилася в сечі пацієнтки?
a. Креатинін
b. Лактат
c. Урати
*d. Ацетоацетат
e. Піруват

8. У недоношених новонароджених порушений синтез сурфактанту. Які функції він виконує в легенях?
a. Підвищує опір дихальних шляхів
*b. Зменшує поверхневий натяг стінок альвеол
c. Полегшує екскурсію діафрагми
d. Погіршує дифузію О_2 через аерогематичний бар'єр
e. Збільшує поверхневий натяг стінок альвеол

9. До лікарки звернувся чоловік віком 35 років зі скаргами на біль у ділянці печінки. З'ясовано, що пацієнт часто вживає недосмажену рибу. У фекаліях виявлено дуже маленькі яйця гельмінту коричневого кольору, із кришечкою овальної форми. Який гельмінтоз найімовірніший?
a. Парагонімоз
*b. Опісторхоз
c. Фасціольоз
d. Шистосомоз
e. Дікроцеліоз

10. Після споживання солоної їжі в людини значно зменшилася кількість сечі. Який із нижченаведених гормонів уплинув на функцію нирок?
a. Соматостатин
b. Окситоцин
c. Адреналін
d. АКТГ
*e. Антидіуретичний

11. В експерименті під час моделювання ниркової патології у тварини отримали ознаки: набряки, висока протеїнурія, гіпопротеїнемія, диспротеїнемія, гіперліпідемія. Для якої патології нирок характерні такі ознаки?
a. Гострого дифузного гломерулонефриту
*b. Нефротичного синдрому
c. Пієлонефриту
d. Гострої ниркової недостатності
e. Хронічної ниркової недостатності

12. У разі ненадходження чи недостатнього утворення в організмі людини ліпотропних факторів у неї розвивається жирова дистрофія печінки. Яка з нижченаведених речовин є ліпотропною?
a. Жирні кислоти
b. Рибофлавін
c. Холестерин
d. Триацилгліцериди
*e. Холін

13. Після апендектомії в пацієнта віком 30 років утворився післяопераційний рубець. Які клітини сполучної тканини першочергово забезпечують регенерацію рани шкіри?
a. Макрофаги
b. Меланоцити
*c. Фібробласти
d. Адипоцити
e. Тканинні базофіли

14. У жінки віком 56 років під час проведення рН-метрії шлункового соку виявлено тотальну гіперацидність. Із порушенням функції яких клітин залоз шлунка це пов'язано?
a. Ендокриноцитів
b. Головних екзокриноцитів
*c. Парієтальних екзокриноцитів
d. Додаткових мукоцитів
e. Шийкових мукоцитів

15. У пацієнта з хронічною серцевою недостатністю розвинувся цироз печінки з асцитом і набряками нижніх кінцівок. Які зміни складу крові спричиняють асцит у цього пацієнта?
a. Гіпопротромбінемія
b. Гіпергаммаглобулінемія
*c. Гіпоальбумінемія
d. Гіпохолестеринемія
e. Макроглобулінемія

16. Під час аутопсії тіла померлого віком 43 роки, що хворів на ІХС із розвитком інфаркту міокарда, лікар-патологоанатом виявив набряк легень. Які патологічні зміни могли зумовити набряк легень?
a. Гостра правошлуночкова недостатність
b. Ішемія малого кола
c. Гостре загальне малокрів'я
*d. Гостра лівошлуночкова недостатність
e. Стаз крові

17. Пацієнту з діагнозом гострий інфаркт міокарда призначено антикоагулянтну терапію. Вимірювання якого показника системи згортання крові потрібне в разі приймання гепарину, щоб попередити можливі ускладнення через його передозування?
a. Концентрації фібриногену
*b. Активованого часткового тромбопластинового часу
c. Міжнародного нормалізованого відношення
d. Протромбінового індексу
e. Швидкості осідання еритроцитів

18. До лікарки-гінекологині звернулася пацієнтка віком 32 роки зі скаргами на нерегулярні менструації, зниження лібідо, сухість вагіни та втому. В анамнезі - нормальні пологи 5 років тому, без гормональної терапії. Лабораторні дослідження виявили зниження рівня естрадіолу при нормальних показниках лютеїнізуючого гормону (ЛГ) і фолікулостимулюючого гормону (ФСГ). Яку основну функцію виконує естрадіол за фізіологічних умов?
a. Інгібування гонадотропінів
b. Підвищення пролактину
c. Підтримка прогестерону
*d. Стимуляція росту фолікулів
e. Стимуляція тестостерону

19. У дитини з вродженими вадами розвитку діагностовано синдром "котячого крику". Що виявлять під час дослідження каріотипу цієї дитини?
a. Додаткову 21-у хромосому
*b. Делецію короткого плеча 5-ї хромосоми
c. Нестачу Х-хромосоми
d. Додаткову Y-хромосому
e. Додаткову Х-хромосому

20. У результаті травми голови утворилася гематома з локалізацією в ділянці середньої черепної ямки ліворуч. Унаслідок цього на стороні ураження виникло розширення зіниці. Який нерв уражено?
*a. N. oculomotorius
b. N. trigeminus
c. N. trochlearis
d. N. abduceus
e. N. opticus

21. Чоловік протягом 3-х років працював в одній із африканських країн. Після переїзду до України він звернувся до лікарки-офтальмологині зі скаргами на біль в очах, набряки повік, сльозоточивість і тимчасове послаблення зору. Під кон'юнктивою ока виявлено гельмінти розмірами 30-50 мм, які мали видовжене ниткоподібне тіло. Який діагноз може встановити лікарка?
a. Аскаридоз
*b. Філяріоз
c. Трихоцефальоз
d. Дифілоботріоз
e. Ентеробіоз

22. Унаслідок безконтрольного прийому вітамінного препарату в дитини виникли анорексія, нудота, блювання, пронос, гіпертермія, з'явилися крововиливи на шкірі та слизових, явища менінгізму. Який препарат приймала дитина?
a. Ціанокобаламін
b. Токоферолу ацетат
c. Нікотинамід
*d. Ретинолу ацетат
e. Тіамін

23. У чоловіка віком 40 років запалення яєчка ускладнилося водянкою. Необхідне оперативне втручання. Яку з оболонок яєчка останньою розтинає лікарка-хірургиня під час операції?
a. Внутрішню сім'яну фасцію
b. М'ясисту оболонку
c. М'яз-підіймач яєчка
*d. Парієтальний листок піхвової оболонки яєчка
e. Зовнішню сім'яну фасцію

24. Під час розтину тіла чоловіка віком 48 років, який помер через 10 днів після масивної аспірації шлункового вмісту, у верхній частці правої легені виявлено порожнину діаметром близько 5 см, заповнену густими жовто-зеленими масами з різким неприємним запахом. Стінка порожнини нерівна, набрякла, вкрита некротичними масами. Мікроскопічно: стінка порожнини рясно інфільтрована нейтрофілами і макрофагами. Яке захворювання виявлено в легені чоловіка?
a. Бронхоектатична хвороба
b. Гострий кавернозний туберкульоз
c. Пневмонія
d. Гангрена легені
*e. Гострий абсцес легені

25. У пацієнта з хронічною хворобою нирок встановлено зменшення кліренсу за інуліном до 60 мл/хв. Із порушенням якої функції нирок це пов'язано?
a. Канальцевої секреції
b. Реабсорбції в збиральних ниркових трубочках
c. Реабсорбції в проксимальному відділі нефрону
d. Реабсорбції в дистальному відділі нефрону
*e. Клубочкової фільтрації

26. Унаслідок перенесеного енцефаліту в чоловіка розвинувся параліч м'язів очного яблука. Лікар встановив, що в пацієнта ушкоджене ядро окорухового нерва. У якому відділі головного мозку відбувається патологічний процес?
a. Мосту
*b. Середньому мозку
c. Довгастому мозку
d. Проміжному мозку
e. Мозочку

27. Пацієнту з метою знеболювання ввели під шкіру розчин морфіну гідрохлориду. Який механізм анальгезуючої дії цього лікарського засобу?
a. Порушення проведення імпульсів по аферентних нервах
*b. Взаємодія з опіоїдними рецепторами
c. Зміна емоційного забарвлення болю
d. Гальмування утворення медіаторів болю в периферичних тканинах
e. Блокада периферичних чутливих рецепторів

28. У пацієнта з підозрою на озену з носоглотки були виділені грамнегативні палички, які утворювали капсулу на поживному середовищі. Які мікроорганізми спричинили хворобу?
a. Сальмонели
b. Шигели
*c. Клебсієли
d. Мікоплазми
e. Хламідії

29. Тварині, сенсибілізованій туберкуліном, внутрішньоочеревинно введено туберкулін. Через 24 год під час лапаратомії виявлено венозну гіперемію та набряк очеревини. У мазках-відбитках із очеревини спостерігається велика кількість лімфоцитів і моноцитів. Яке запалення має місце у тварини?
a. Фібринозне
b. Асептичне
c. Гнійне
d. Серозне
*e. Алергічне

30. Під час обстеження пацієнта, який звернувся до неврологічного відділення, виявлено: зглаженість лобних складок, неможливість примружити очі, кут рота опущений, симптом паруса. Який нерв пошкоджений?
a. Блукаючий
b. Окоруховий
*c. Лицевий
d. Додатковий
e. Трійчастий

31. Унаслідок переливання несумісної крові за антигеном Rh у пацієнтки виникла гемолітична жовтяниця. Який лабораторний показник крові підтверджує цей тип жовтяниці?
a. Зменшення вмісту некон'югованого білірубіну
b. Зменшення вмісту стеркобіліну
*c. Накопичення некон'югованого білірубіну
d. Зменшення вмісту кон'югованого білірубіну
e. Накопичення уробіліногену

32. У жіночій консультації обстежується жінка, у якої було декілька мимовільних викиднів. На підставі клініко-епідеміологічного анамнезу було припущено хронічний токсоплазмоз. Яке лабораторне дослідження найефективніше для підтвердження діагнозу?
a. Шкірно-алергічна проба
b. Мікроскопія мазка крові
*c. Серологічна реакція
d. Мікроскопія піхвового мазка
e. Мікроскопія мазка фекалій

33. У складі кісткової тканини виявлено великі клітини, які містять численні лізосоми, багато ядер, гофровану облямівку. Яку назву мають ці клітини?
*a. Остеокласти
b. Мезенхімні клітини
c. Остеоцити
d. Остеобласти
e. Напівстовбурові остеогенні клітини

34. Під час дослідження епітелію шкіри з'ясувалося, що він складається з кількох шарів клітин. Епітеліоцити зовнішнього шару не мають ядер. Який це епітелій?
a. Багатошаровий кубічний
b. Багатошаровий плоский незроговілий
c. Багаторядний війчастий
*d. Багатошаровий плоский зроговілий
e. Перехідний

35. Пацієнта шпиталізовано до інфекційного відділення з проявами гарячки, що повторюється вдруге з інтервалом 2 дні. У краплині крові, зафарбованій за Романовським-Гімзою, виявлено звивисті клітини синьо-фіолетового кольору. Який мікроорганізм викликав захворювання?
a. Treponema pallidum
b. Plasmodium vivax
c. Leptospira interrogans
*d. Borrelia recurrentis
e. Rickettsia typhi

36. У жінки віком 20 років під час гістологічного дослідження шийного лімфатичного вузла виявлено вузлики, які складаються з валів епітеліоїдних, лімфоїдних клітин і багатоядерних гігантських клітин Пирогова-Лангханса, розташованих між ними. У центрі вузликів визначається казеозний некроз. Який збудник, найімовірніше, міг викликати такі зміни в лімфатичному вузлі?
a. Спірохета бліда
b. Гриби
*c. Мікобактерії Коха
d. Мікобактерії лепри
e. Рикетсії

37. У десятирічної дівчинки під час клінічного обстеження виявлено ознаки передчасного статевого дозрівання. Зниження функції якої ендокринної залози могло спричинити це явище?
a. Загруднинної залози
b. Мозкової речовини надниркових залоз
c. Прищитоподібної залози
*d. Епіфіза
e. Щитоподібної залози

38. У людини частота серцевих скорочень постійно утримується на рівні %mbox40-ка ударів за хвилину. Що є водієм ритму серця?
a. Пучок Гіса
b. Ніжки пучка Гіса
c. Волокна Пуркіньє
d. Синоатріальний вузол
*e. Атріовентрикулярний вузол

39. Пацієнт віком 42 роки скаржиться на болі в епігастральній ділянці, блювання, блювотні маси кольору "кавової гущі", мелену. Із анамнезу відомо, що він хворіє на виразкову хворобу шлунка. В аналізі крові виявлено: еритроцити - 2,8·10^12/л, лейкоцити - 8·10^9/л, гемоглобін - 90 г/л. Укажіть найімовірніше ускладнення, яке виникло в пацієнта.
a. Пілоростеноз
b. Малігнізація
*c. Кровотеча
d. Перфорація
e. Пенетрація

40. У гістологічному препараті яєчника визначається структура кулястої форми, яка складається з великих залозистих клітин, що містять пігмент лютеїн. Який гормон продукують клітини цієї структури?
a. Альдостерон
*b. Прогестерон
c. Тестостерон
d. Естроген
e. Кортикостерон

41. Під час гістологічного дослідження пухлини шкіри виявлено різних розмірів часточки з жирової тканини, відмежовані нерегулярними прошарками сполучної тканини. Якому захворюванню відповідають такі патологічні зміни?
a. Фiбромі
b. Гiгромі
c. Гемангiомі
d. Папiломі
*e. Лiпомі

42. У пацієнта з діагнозом цукровий діабет виявлено підвищений уміст кетонових тіл у крові. З якої сполуки синтезуються кетонові тіла?
a. Сукциніл-КоА
b. Ацил-КоА
*c. Ацетил-КоА
d. Бутирил-КоА
e. Оксіацил-КоА

43. У синтезі та виділенні медіаторів запалення беруть участь ряд клітин крові та сполучної тканини. Укажіть клітини, у яких синтезується інтерлейкін-1.
*a. Макрофаги
b. Лімфоцити
c. Еозинофільні гранулоцити
d. Тканинні базофіли
e. Тромбоцити

44. Пацієнтку віком 28 років шпиталізовано до пологового відділення. Через слабкість пологової діяльності акушер-гінеколог призначив внутрішньовенну інфузію препарату, який посилює та збільшує частоту скорочень матки, що сприяло прогресуванню пологів. Який основний механізм дії цього препарату?
a. Блокада серотонінових рецепторів
b. Пригнічення синтезу простагландинів
*c. Стимуляція окситоцинових рецепторів
d. -
e. Блокада кальцієвих каналів

45. Пацієнта віком 57 років шпиталізували в тяжкому стані. За показниками біохімічного аналізу крові виявлено: pH крові - 7,53, pCO_2 артеріальної крові - 40 мм рт. ст., SB - 33 ммоль/л, BE становить - +8 ммоль/л. Який тип порушення кислотно-лужного балансу спостерігається у цьому разі?
a. Компенсований негазовий ацидоз
*b. Декомпенсований негазовий алкалоз
c. Компенсований негазовий алкалоз
d. Декомпенсований негазовий ацидоз
e. Компенсований газовий алкалоз

46. Пацієнту з гострою ревматичною гарячкою призначили нестероїдний протизапальний засіб диклофенак натрію. Яке захворювання є протипоказанням до призначення диклофенак натрію?
*a. Виразкова хвороба шлунка
b. Цукровий діабет
c. Стенокардія
d. Бронхіт
e. Гіпертонічна хвороба

47. У пацієнта після резекції шлунка виникла гіперхромна мегалобластна анемія. Який препарат необхідно призначити?
a. Аскорбінову кислоту
b. Заліза сульфат
*c. Ціанокобаламін
d. Магнію сульфат
e. Транексамову кислоту

48. У пацієнта з гострим міокардитом з'явилися клінічні ознаки кардіогенного шоку. Який із нижченаведених патогенетичних механізмів є провідним у розвитку шоку в пацієнта?
a. Збільшення периферичного опору судин
b. Депонування крові в органах
*c. Порушення насосної функції серця
d. Зниження діастолічного притоку до серця
e. Зниження судинного тонусу

49. У пацієнта віком 40 років після щелепно-лицевої травми порушилася функція під'язикової та підщелепної слинних залоз зліва. У цих залозах відзначається гіпосалівація. Функція якої пари нервів порушена?
a. XIІ
b. VI
*c. VII
d. XI
e. Х

50. У жінки з резус-негативною кров'ю ІІ групи народилася дитина з ІV групою, резус-позитивна, у якої діагностували гемолітичну хворобу внаслідок резус-конфлікту. Яка група крові можлива в батька дитини?
*a. ІІІ (В), резус-позитивна
b. І (О), резус-позитивна
c. ІV (АВ), резус-негативна
d. ІІ (А), резус-позитивна
e. ІІІ (В), резус-негативна

51. У пацієнта, який довготривало приймав преднізолон, у результаті відміни препарату виникло загострення захворювання, зниження артеріального тиску, слабкість. Із чим можна пов'язати ці прояви?
a. Сенсибілізація до препарату
b. Кумуляція препарату
c. Гіперпродукція АКТГ
d. Звикання до препарату
*e. Виникнення недостатності кори наднирників

52. У пацієнта виявлено ваду тристулкового клапана. Укажіть його локалізацію.
a. Між лівим передсердям і лівим шлуночком
b. Устя аорти
*c. Між правим передсердям і правим шлуночком
d. Устя вінцевого синуса
e. Устя легеневого стовбура

53. У пацієнта діагностовано цироз печінки, який супроводжується асцитом і загальними порушеннями гемодинаміки. Який синдром ураження печінки виникає в цьому разі?
a. Гепатокардіальний
b. Гепатолієнальний
c. Гепатоцеребральний
*d. Портальна гіпертензія
e. Гепаторенальний

54. У пацієнта через рік після резекції 2/3 шлунка виникли скарги на блідість шкірних покривів, головні болі, запаморочення, загальну слабкість. Загальний аналіз крові: гемоглобін - 60 г/л, еритроцити - 2,4·10^12/л. Яка причина виникнення цього патологічного стану?
*a. Зниження секреції внутрішнього фактора Касла
b. Підвищення секреції внутрішнього фактора Касла
c. Підвищення вмісту фолієвої кислоти
d. Зниження всмоктування міді
e. Зниження вмісту фолієвої кислоти

55. У дванадцятирічної дитини вірусна інфекція ускладнилася обструктивним бронхітом. Препарат якої фармакологічної групи необхідно призначити для інгаляцій із метою усунення бронхоспазму?
a. Н-холіноміметики
b. Аналептики
c. М-холіноміметики
d. beta_2-адреноблокатори
*e. beta_2-адреноміметики

56. Як називаються клітини ендокринного комплексу нирки, що розташовані під ендотелієм у стінці приносної та виносної артеріоли, у цитоплазмі містять гранули реніну, що сприяє підвищенню кров'яного тиску?
a. Клітини щільної плями
b. Клітини Гурмагтіга
c. Мезангіоцити
d. Інтерстиційні клітини
*e. Юкстагломерулярні

57. У результаті травми порушено цілісність переднього корінця спинного мозку. Які відростки та яких нейронів при цьому пошкоджені?
a. Дендрити вставних нейронів
*b. Аксони рухових нейронів
c. Аксони чутливих нейронів
d. Дендрити чутливих нейронів
e. Дендрити рухових нейронів

58. Під час ендоскопічного дослідження лікарка виявила порушення цілісності стінки шлунка в межах слизової оболонки. Укажіть, яким типом епітелію в нормі вистелено з середини стінку шлунка.
a. Багатошаровий плоский зроговілий
b. Псевдобагатошаровий
*c. Одношаровий призматичний залозистий
d. Перехідний
e. Багатошаровий плоский незроговілий

59. Під час обстеження підлітка, який хворіє на ксантоматоз, виявлено сімейну гіперхолестеринемію. Концентрація яких ліпопротеїнів значно підвищена в крові при цій патології?
a. НЕЖК
*b. ЛПНЩ
c. ЛПДНЩ
d. Хіломікронів
e. ЛПВЩ

60. Під час мікроскопічного дослідження серозного виділення з уретри виявлено грушоподібні клітини з джгутиками, ундулюючою мембраною та аксостилем. Укажіть збудника хвороби.
a. Lamblia intestinalis
b. -
*c. Trichomonas vaginalis
d. Trichomonas tenax
e. Trichomonas hominis

61. У пацієнтки діагностували кістковомозкову форму гострої променевої хвороби. Який із нижченаведених гематологічних симптомів спостерігатиметься в періоді розпалу?
a. Еритроцитоз
*b. Панцитопенія
c. Відносний лімфоцитоз
d. Зсув лейкоцитарної формули вліво
e. Відносна лімфопенія

62. Пацієнту з діагнозом глаукома лікарка призначила антихолінестеразний препарат, що знижує внутрішньоочний тиск. Укажіть цей лікарський засіб.
a. Налоксону гідрохлорид
b. Атропіну сульфат
*c. Неостигміну метилсульфат
d. Норадреналіну гідротартрат
e. Лідокаїну гідрохлорид

63. У гістопрепараті представлена залоза з ацинусами та острівцями. В ацинусах секреторні клітини мають дві зони: базальну (гомогенну базофільну) й апікальну (зимогенну оксифільну). Який орган має такі морфологічні ознаки?
a. Під'язикова слинна залоза
*b. Підшлункова залоза
c. Підщелепна слинна залоза
d. Печінка
e. Привушна слинна залоза

64. Під час дослідження залишкового азоту виявлено, що азот сечовини значно знижений. Для захворювання якого органа це характерно?
a. Серця
b. Мозку
c. Кишківника
d. Шлунка
*e. Печінки

65. Який із внутрішніх органів бере найбільшу участь у гуморальній регуляції еритропоезу?
*a. Нирки
b. Легені
c. Серце
d. Мозок
e. Печінка

66. До комплексної терапії пацієнта, який хворіє на бронхопневмонію, що супроводжується виснажливим кашлем, лікар додав муколітичний лікарський засіб, який деполімеризує мукопротеїди. Укажіть цей препарат.
a. Строфантин
b. Варфарин натрію
c. Метопрололу тартрат
d. Кодеїн
*e. Ацетилцистеїн

67. У чоловіка виявлено зниження рН крові та вмісту бікарбонатних іонів (падіння лужного резерву крові), зростання вмісту молочної та піровиноградної кислот у крові та сечі. Який тип порушення кислотно-основної рівноваги спостерігається в пацієнта?
a. Респіраторний алкалоз
b. Змішаний алкалоз
c. Респіраторний ацидоз
d. Метаболічний алкалоз
*e. Метаболічний ацидоз

68. Чоловік віком 60 років систематично приймав дигоксин. Його стан спершу поліпшився, а потім став погіршуватися, розвинулися брадикардія й аритмія. Яке явище є причиною цього стану?
a. Індукція мікросомальних ферментів печінки та прискорення метаболізму препарату
b. Алергія
*c. Кумуляція препарату
d. Зниження чутливості адренорецепторів
e. Тахіфілаксія

69. У каріотипі пацієнта 47 хромосом, у ядрі соматичної клітини виявлено тільце Барра. Під час додаткових досліджень спостерігається ендокринна недостатність: гіпоплазія сім'яників і відсутність сперматогенезу. Про який синдром свідчить цей фенотип?
a. Патау
b. Дауна
*c. Клайнфельтера
d. Шерешевського-Тернера
e. Едвардса

70. На відміну від нервових клітин, які зазвичай не розмножуються, стовбурові клітини можуть відновлюватися багато разів. Як називають багаторазове відновлення клітин?
a. Диференціація
b. Апоптоз
*c. Проліферація
d. Атрофія
e. Гіпертрофія

71. Під час гістологічного дослідження легень недоношеної дитини встановлено злипання альвеол через відсутність сурфактанту. З недостатністю розвитку яких клітин стінки альвеоли це пов'язано?
a. Фібробластоподібні клітини
b. Респіраторні альвеолоцити
c. Альвеолярні макрофаги
d. Клітини Клара
*e. Секреторні альвеолоцити

72. У пацієнтки віком 45 років під час електрокардіографічного обстеження виявлено такі зміни: інтервал P-Q подовжений, при цьому випадає кожен другий або третій комплекс QRST. Яке порушення провідності серця спостерігається?
a. Внутрішлуночкова блокада
b. Атріовентрикулярна блокада повна
c. Атріовентрикулярна блокада І ступеня
d. Синоаурікулярна блокада
*e. Атріовентрикулярна блокада ІІ ступеня

73. На електронній мікрофотографії стінки легеневої альвеоли представлена велика клітина, у цитоплазмі якої багато мітохондрій, розвинутий комплекс Гольджі, визначаються осміофільні пластинчасті тільця. Яку основну функцію виконує ця клітина?
a. Є компонентом аерогематичного бар'єру
b. Очищує повітря
c. Зігріває повітря
*d. Продукує сурфактант
e. Поглинає мікроорганізми

74. У мікропрепараті, виготовленому з пунктату регіонарного лімфовузла пацієнта, зафарбованому за Романовським-Гімза, лікар виявив тонкі мікроорганізми з 12-14 рівномірними завитками з гострими кінцями довжиною 10-13 мкм блідо-рожевого кольору. Збудника якої інфекційної хвороби виявлено?
a. Поворотного тифу
b. Лейшманіозу
*c. Сифілісу
d. Трипаносомозу
e. Лептоспірозу

75. Після тривалого голодування в пацієнта розвинулися набряки тканин. Що є причиною цього явища?
a. Зниження гідростатичного тиску крові
b. Зниження осмотичного тиску плазми крові
*c. Зниження онкотичного тиску плазми крові
d. Збільшення осмотичного тиску плазми крові
e. Збільшення онкотичного тиску крові

76. У пацієнта напади бронхіальної астми виникають зазвичай уночі та супроводжуються брадикардією, спастичним болем у кишківнику та діареєю. Препарати якої групи можуть усунути ці симптоми?
*a. М-холіноблокатори
b. beta-адреноблокатори
c. Симпатолітики
d. alpha-адреноблокатори
e. Н-холіноблокатори, Н_2-гістаміноблокатори

77. Під час аварії на виробництві пацієнт зазнав токсичного впливу калію ціаніду, що спричинило блокаду цитохромоксидази. До якого патологічного процесу це призвело?
a. Гемічної гіпоксії
b. Гіпоксичної гіпоксії
*c. Тканинної гіпоксії
d. Дихальної гіпоксії
e. Циркуляторної гіпоксії

78. Під час субмікроскопічного дослідження клітини виявлено, що її цитоплазма містить багато лізосом, фагосом, піноцитозних міхурців. Інші органели розвинені помірно. Яку функцію може виконувати така клітина?
a. Реабсорбція іонів натрію
b. Синтез ліпідів
c. Синтез полісахаридів
d. Депонування іонів кальцію
*e. Фагоцитоз

79. У пацієнта віком 34 роки після перенесеної кишкової інфекції, викликаної сальмонелами, стали згасати симптоми захворювання. Імуноглобуліни якого класу будуть виявлені в крові пацієнта в період реконвалесценції?
a. IgE
b. IgD
c. IgM
d. IgA
*e. IgG

80. Під час аутопсії тіла чоловіка віком 55 років, який упродовж останніх восьми років хворів на хронічну форму тропічної малярії, виявлено, що сіра речовина головного мозку та селезінка аспідно-сірого кольору. Який пігмент зумовив таке забарвлення?
a. Меланін
b. Ліпофусцин
c. Гемосидерин
d. Гематопорфірин
*e. Гемомеланін

81. До лікаря звернувся чоловік зі скаргами на біль у верхній частині живота, що частіше виникає натще або вночі, нудоту, блювання. Після об’єктивного обстеження встановлено діагноз: виразкова хвороба шлунка. Призначено комплексну терапію, до складу якої входить засіб, механізм дії якого пов’язаний з блокуванням ферменту Н^+/К^+-АТФ-ази в парієтальних клітинах. Укажіть цей лікарський засіб.
a. Вісмуту субцитрат
b. Метронідазол
c. Амоксициклін
d. Фамотидин
*e. Омепразол

82. Під час дослідження сироватки крові в пацієнта з ознаками імунодефіциту виявлено антитіла до білків gP120 i gP41. Яку інфекцію в пацієнта підтверджує цей результат?
a. НВV
*b. ВІЛ
c. ЕСНО
d. НTLV-1
e. TORCH

83. У дванадцятирічного хлопчика, який хворіє на бронхіальну астму, розвинувся тяжкий напад астми: виражена експіраторна задишка, блідість шкірних покровів. Який вид порушення альвеолярної вентиляції спостерігається в хлопчика?
a. Нервово-м'язовий
b. Рестриктивний
*c. Обструктивний
d. Торако-діафрагмальний
e. Центральний

84. У результаті точкового крововиливу в сітківку ока пацієнт утратив здатність бачити предмети в центрі поля зору. У якому місці сітківки відбувся крововилив?
a. Райдужна частина сітківки
b. Ціліарна частина сітківки
c. Судинна оболонка
*d. Жовта пляма
e. Сліпа пляма

85. Пацієнт віком 49 років скаржиться на стійке підвищення АТ до 155/120 мм рт. ст. Рекомендована гіпотензивна терапія упродовж місяця не була ефективною. Під час додаткового обстеження виявлено гіпернатріємію, гіпохлоремію та гіперплазію наднирників. Встановлено діагноз: первинний гіперальдостеронізм. Через неможливість проведення хірургічного лікування пацієнту рекомендовано фармакологічну терапію із використанням антагоніста мінералокортикоїдних рецепторів. Укажіть лікарський засіб, який рекомендовано пацієнту.
*a. Спіронолактон
b. Лозартан
c. Каптоприл
d. Метопрололу тартрат
e. Амлодипіну бесилат

86. У пацієнта, що хворіє на важку форму порушення водно-сольового обміну, настала зупинка серця в діастолі. Який найімовірніший механізм зупинки серця в діастолі?
*a. Гіперкаліємія
b. Гіпокаліємія
c. Гіпонатріємія
d. Гіпернатріємія
e. Дегідратація організму

87. Під час аутопсії тіла чоловіка віком 40 років виявлено різко розширений просвіт тонкої кишки, переповнений рясною водянистою безбарвною рідиною з сіруватими грудочками. Стінка кишки набрякла, на слизовій оболонці - велика кількість дрібнокрапкових крововиливів. Для якого інфекційного захворювання характерні такі симптоми?
a. Амебіазу
b. Сальмонельозу
c. Шигельозу
*d. Холери
e. Черевного тифу

88. Під час відбору для ревакцинації вакциною БЦЖ у школяра поставлено пробу Манту, яка виявилася негативною. Про які особливості імунітету до туберкульозу свідчать такі результати проби?
a. Відсутність антитоксичного імунітету
b. Наявність клітинного імунітету
*c. Відсутність клітинного імунітету
d. Наявність гуморального імунітету
e. Відсутність гуморального імунітету

89. У пацієнтки за два тижні після видалення зуба відбулася регенерація багатошарового плоского епітелію. Які органели брали участь у відновленні слизової оболонки?
a. Мітохондрії
*b. Рибосоми
c. -
d. Центросоми
e. Постлізосоми

90. Вислуховуючи тони серця, лікарка виявила в пацієнта функціональні порушення мітрального клапана. У якому місці лікарка вислуховувала його серце?
a. У другому міжребровому просторі справа біля груднини
b. Біля мечоподібного відростка
c. У другому міжребровому просторі зліва біля груднини
d. Біля другого груднинно-ребрового суглоба праворуч
*e. На верхівці серця

91. Під час дослідження пацієнта віком 49 років виявлено суттєве збільшення часу зсідання крові, шлунково-кишкові кровотечі та підшкірні крововиливи. Нестачею якого вітаміну можна пояснити такі симптоми?
a. Н
b. В_1
c. Е
*d. К
e. РР

92. Під час біопсії ендометрію здорової жінки, взятого під час секреторної фази менструального циклу, у власній пластинці слизової оболонки виявлено клітини полігональної форми, багаті на ліпіди та глікоген. Що це за клітини?
a. Гладкі міоцити
b. Фібробласти
c. Міофібробласти
d. Клітини ендотелію пошкоджених судин
*e. Децидуальні клітини

93. Лікар-лаборант під час аналізу мазка крові пацієнтки з діагнозом гострий перитоніт у полі зору мікроскопа спостерігає велику кількість лейкоцитів, розміри яких становлять 10–12 мкм. Їхні ядра мають кілька сегментів, а цитоплазма містить дрібні гранули, які при забарвленні за методом Романовського–Гімзи набувають рожево-фіолетового кольору. Які клітини переважають у мазку?
a. Базофіли
b. Моноцити
*c. Нейтрофіли
d. Еозинофіли
e. Лімфоцити

94. Після опромінення високою дозою радіації в підлітка значно постраждала лімфоїдна система, стався розпад великої кількості лімфоцитів. Завдяки діяльності якої залози можливе відновлення нормальної формули крові?
a. -
b. Щитоподібної залози
*c. Тимусу
d. Підшлункової залози
e. Наднирників

95. Яка головна функція пентозофосфатного шляху в жировій тканині?
a. Знешкодження ксенобіотиків
b. Продукція рибозофосфатів
c. Окислення глюкози до кінцевих продуктів
*d. Генерація НАДФН2
e. Генерація енергії

96. Унаслідок травми низу передньої стінки живота в пацієнтки ушкоджена зв'язка, що розташована в пахвинному каналі. Яка це зв'язка?
*a. Ligamentum teres uteri
b. Ligamentum inguinale
c. Ligamentum latum uteri
d. Ligamentum ovarium proprium
e. Ligamentum lacunare

97. У пацієнта віком 70 років, який помер від серцевої недостатності, під час розтину виявлено деформовані, звужені коронарні артерії. На розрізі внутрішня поверхня артерій горбиста, стінка білувата, ламка, кам'янистої щільності. Яку стадію атеросклерозу виявлено в пацієнта?
a. Виразкування
*b. Атерокальциноз
c. Ліпосклероз
d. Атероматоз
e. Ліпоїдоз

98. У жінки періодично виникають напади артеріальної гіпертензії, що супроводжуються головним болем, частим серцебиттям, виразною пітливістю, різким болем у надчеревній ділянці, збільшенням рівня глюкози в плазмі крові. У плазмі крові та сечі виявлений високий рівень метанефринів. Для якого пухлинного захворювання найхарактерніші такі симптоми?
*a. Феохромоцитоми
b. Аденоми щитоподібної залози
c. Аденоми прищитоподібних залоз
d. Пухлини яєчників
e. Раку шлунка

99. У пацієнта з субфебрильною температурою в біоптаті збільшеного лімфатичного вузла виявлено численні гранульоми, які містять у центрі казеозний некроз, оточений епітеліоїдними клітинами, велетенськими багатоядерними клітинами Пирогова-Лангханса та лімфоцитами. Для якого захворювання характерні такі патогістологічні зміни?
a. Лімфолейкозу
b. Лімфосаркоми
c. Лімфогранулематозу
*d. Туберкульозу
e. Лімфаденіту

100. Чоловік віком 37 років, який курить упродовж 19-ти років, звернувся зі скаргами на постійний кашель. Під час біопсії бронха виявлено: ознаки хронічного запалення, потовщення слизової оболонки, трансформація одношарового війчастого епітелію в багатошаровий плоский епітелій. Який патологічний процес спостерігається в пацієнта?
*a. Метаплазія
b. Гіпертрофія епітелію
c. Лейкоплакія
d. Дисплазія
e. Гіперплазія епітелію

101. Анаеробне розщеплення глюкози до молочної кислоти регулюється відповідними ферментами. Укажіть, який фермент є головним регулятором цього процесу.
a. Глюкозo-6-фосфат ізомераза
b. Альдолаза
c. Енолаза
d. Лактатдегідрогеназа
*e. Фосфофруктокіназа

102. Під час обстеження семирічної дитини виявлено клінічні ознаки хвороби Дауна. Укажіть причину цієї патології.
a. Нерозходження статевих хромосом
b. Трисомія за Х хромосомою
c. Делеція короткого плеча 21-ої хромосоми
*d. Трисомія 21-ої хромосоми
e. Трисомія 13-ої хромосоми

103. Який фермент попереджує запалення слизової оболонки ротової порожнини завдяки бактерицидній дії в разі її пошкодження?
a. Муцин
b. Нуклеаза
*c. Лізоцим
d. Лінгвальна ліпаза
e. Амілаза

104. У чоловіка, який має запальні зміни шкіри обличчя та вугрі, під час мікроскопії матеріалу з осередків ураження виявлені живі організми типу Членистоногі, довгастої форми, які мають 4 пари редукованих кінцівок. Встановіть попередній діагноз.
a. Ураження шкіри блохами
b. Алергія
*c. Демодекоз
d. Ураження шкіри коростяним свербуном
e. Педикульоз

105. Пацієнта віком 65 років шпиталізовано зі скаргами на відчуття важкості в підреберних ділянках, збільшення лімфатичних вузлів, загальну слабкість, головний біль. Під час обстеження виявлено: гепатоспленомегалія, еритроцити - 2,3·10^12/л, лейкоцити - 90·10^9/л, лімфоцити - 75%, ШОЕ - 35 мм/год, у мазку периферичної крові багато тіней Гумпрехта. Для якого захворювання характерна така клінічна картина?
a. Залізодефіцитна анемія
*b. Хронічний лімфолейкоз
c. Гострий лімфолейкоз
d. Гострий мієлолейкоз
e. Хронічний мієлолейкоз

106. Після травми пацієнт не може розігнути руку в ліктьовому суглобі. Порушення функції якого м'яза може бути причиною?
a. M. coraco-brachialis
b. M. brachialis
c. M. subscapularis
d. M. biceps brachii
*e. M. triceps brachii

107. У пацієнта з яскраво вираженою жовтяницею шкіри, склер і слизових оболонок, сеча має колір темного пива, кал світлий. У крові підвищений уміст прямого білірубіну, у сечі визначається білірубін. Який тип жовтяниці в пацієнта?
*a. Обтураційна
b. Гемолітична
c. Екскреційна
d. Кон'югаційна
e. Паренхіматозна

108. Пацієнт, відчувши передвісники нападу бронхіальної астми, прийняв перорально без контролю лікаря кілька таблеток через короткі проміжки часу. Проте нетривале покращення стану відзначив тільки після вживання перших двох таблеток. Наступні прийоми препарату не покращили його стан. Яким явищем зумовлене зниження ефекту препарату?
a. Ідіосинкразією
b. Звиканням
*c. Тахіфілаксією
d. Залежністю
e. Кумуляцією

109. Під час розтину тіла жінки віком 45 років виявлено: гіпертрихоз, гірсутизм, стриї на шкірі стегон та живота. У передній частці гіпофіза - пухлина (мікроскопічно підтверджено: базофільна аденома) у наднирниках - гіперплазія пучкової зони. В анамнезі: ожиріння за верхнім типом, стероїдний цукровий діабет, артеріальна гіпертензія та вторинна дисфункція яєчників. Яке захворювання виявлено в жінки?
*a. Хвороба Іценка-Кушинга
b. Адипозогенітальна дистрофія
c. Синдром Іценка-Кушинга
d. Хвороба Сімондса
e. Гіпофізарний нанізм

110. У чоловіка після тривалого курсу лікування шизофренії виникли явища паркінсонізму. Який із нижченаведених препаратів міг викликати це ускладнення?
a. Натрію вальпроат
b. Флуоксетину гідрохлорид
*c. Хлорпромазину гідрохлорид
d. Карбамазепін
e. Діазепам

111. Після лікування прямим антикоагулянтом із приводу тромбоемболії в пацієнта з'явилися ознаки кишкової кровотечі. Який препарат став причиною ускладнення?
*a. Гепарин натрію
b. Протаміну сульфат
c. Фібриноген
d. Кальцію добезилат
e. Натрію хлорид

112. Для серологiчної дiагностики черевного тифу використовують реакцiю Вiдаля. Який механiзм взаємодiї антигенiв та антитiл лежить в її основi?
a. Бактерiолiз
*b. Аглютинацiя
c. Гемолiз
d. lммобiлiзацiя бактерiй
e. Преципiтацiя

113. На мікропрепараті серця спостерігаються клітини прямокутної форми, із центрально розташованим ядром, розвиненими міофібрилами, зв'язані між собою вставними дисками. Яка функція пов'язана з цими клітинами?
a. Проведення імпульсу
b. Регенераторна
c. Ендокринна
*d. Скорочення серця
e. Захисна

114. У молекулярній біології використовують метод визначення послідовності розташування нуклеотидів у молекулі ДНК за амінокислотним складом поліпептиду. На якій властивості генетичного коду базується цей метод?
a. Неперекривність
b. Універсальність
c. Виродженість
d. Специфічність
*e. Колінеарність

115. Жінку віком 28 років шпиталізовано до гінекологічного відділення зі скаргами на біль у животі. Діагностовано пухлину яєчника. Під час операції з видалення яєчника потрібно розітнути зв'язку, що з'єднує яєчник із маткою. Яку зв'язку повинен перерізати хірург?
a. Lig. teres uteri
b. Lig. latum uteri
*c. Lig. ovarii proprium
d. Lig. cardinale
e. Lig. suspensorium ovarii

116. У пацієнтки діагностовано перелом тіла плечової кістки. Вона не може розігнути руку в ліктьовому суглобі. Який нерв ушкоджено в пацієнтки?
a. N. musculocutaneus
*b. N. radialis
c. N. medianus
d. N. axillaris
e. N. ulnaris

117. У жінки віком 32 роки після перенесеного міокардиту під час електрокардіографічного дослідження виявлено порушення серцевого ритму (ритм не синусовий). Функції яких кардіоміоцитів порушені?
*a. Пейсмекерних клітин
b. Провідних кардіоміоцитів ніжок пучка Гіса
c. Типових кардіоміоцитів
d. Перехідних провідних кардіоміоцитів
e. Провідних кардіоміоцитів пучка Гіса

118. Пацієнта шпиталізовано із попереднім діагнозом: черевний тиф. Хворіє упродовж трьох днів. Температура тіла - 39^оС. Який метод лабораторної діагностики необхідно застосувати для підтвердження діагнозу?
a. Виділення копрокультури
b. Виділення білікультури
c. Серологічний метод
d. Виділення уринокультури
*e. Виділення гемокультури

119. Пацієнта шпиталізовано зі скаргами на періодичні напади серцебиття, які виникають раптово й так само раптово припиняються. Під час проведення ЕКГ виявлено епізод скорочень частотою 200/хв, який має такі ознаки: ритм правильний, зубець Р відсутній, комплекс QRS без змін, зубець Т деформований. Укажіть вид аритмії.
*a. Пароксизмальна тахікардія
b. Шлуночкова екстрасистолія
c. АВ-блокада І ступеня
d. Повна АВ-блокада
e. Передсердна екстрасистолія

120. У новонародженої дитини із судомним синдромом і дефектом міжшлуночкової перегородки серця під час рентгенологічного дослідження грудної клітки виявили гіпоплазію тимуса. Який тип імунодефіциту можна припустити в дитини?
a. Синдром Віскотта-Олдрича
b. Синдром Гуда
c. Атаксію-телеангіектазію Луї-Бар
d. Хворобу Брутона
*e. Синдром Ді Джорджі

121. Для морфологічного дослідження представлена ендокринна залоза, паренхіма якої складається з епітельної та нервової тканин. В епітеліальних трабекулах виявляється 2 типи клітин: хромофільні та хромофобні. Укажіть цей орган.
a. Гіпоталамус
b. Прищитовидна залоза
c. Щитовидна залоза
*d. Гіпофіз
e. Надниркова залоза

122. Чоловік, який хворіє на бронхіальну астму, тривалий час приймає преднізолон. Який механізм дії препарату?
a. Пригнічення активності циклооксигенази
*b. Пригнічення активності фосфоліпази А_2
c. Блокада гістамінових рецепторів
d. Пригнічення активності дигідрофолатредуктази
e. Блокада лейкотрієнових рецепторів

123. У пацієнта діагностовано пухлину мозку, яка розміщена в ділянці острогової борозни. Яка функція порушиться, якщо пухлина буде активно розвиватися?
*a. Зір
b. Нюх
c. Смак
d. Слух
e. Дотикова чутливість

124. У пацієнтки віком 47 років міжфалангові та п'ястно-фалангові суглоби легко піддаються вивиху і підвивиху з типовим відхиленням пальців у вигляді "плавники моржа". Під час мікроскопічного дослідження виявлено: розростання ворсин синовіальної оболонки, руйнування хряща та формування паннуса. Яке захворювання викликає такі паталогічні зміни?
*a. Ревматоїдний артрит
b. Остеоартроз
c. Ревматичний артрит
d. Хвороба Бехтерєва
e. Системний червоний вовчак

125. Утворення вільного амоніаку у клітинах ниркових канальців пов'язане переважно з перетворенням замінної амінокислоти під дією ферменту, який належить до класу гідролаз. Укажіть цей фермент.
a. Глутамінсинтетаза
*b. Глутаміназа
c. Глутаматдекарбоксилаза
d. Глутаматдегідрогеназа
e. Аспарагіназа

126. У пацієнта, хворого на алкаптонурію, спостерігаються ознаки артриту, охроноз. Відкладання в суглобах якої речовини спричинило появу болю в цьому разі?
a. Карбонатів
b. Оксалатів
c. Фосфатів
d. Уратів
*e. Гомогентизатів

127. У клітині, яка мітотично ділиться, спостерігається розходження дочірніх хроматид до полюсів клітини. На якій стадії мітотичного циклу перебуває клітина?
*a. Анафаза
b. Метафаза
c. Профаза
d. Телофаза
e. Інтерфаза

128. Півторарічний хлопчик постійно хворіє на піодермію та тричі хворів на пневмонію. У крові виявлено: знижена кількість імуноглобулінів G та A, відсутні плазмоцити. Який вид імунодефіциту виник у дитини?
a. Гіпоплазія вилочкової залози
b. Синдром Луї-Бар
c. Синдром Віскотта-Олдрича
*d. Гіпогаммаглобулінемія Брутона
e. -

129. Під час огляду лікарем-педіатром на шкірі десятирічної дитини виявлено множинні петехії, а також спостерігається кровоточивість ясен і знижений рівень вітаміну С у сечі. Який процес порушений у цьому разі?
a. Розпад колагену
b. Синтез протеогліканів
c. Активація гіалуронідази
d. Розпад протеогліканів
*e. Синтез колагену

130. У посіві гною з фурункула виявлено мікроби кулястої форми, які розташовані як "ґроно" винограду. Які мікроби виявлено?
a. Стрептококи
b. Мікрококи
c. Тетракоки
*d. Стафілококи
e. Диплококи

131. Під час мікроскопічного дослідження легень пацієнта віком 52 роки виявлені вогнища некрозу, оточені валом епітеліоїдних клітин і лімфоцитів. Між лімфоцитами та епітеліоїдними клітинами розміщені великі клітини округлої форми з великою кількістю ядер, розміщених на периферії. Як називається виявлене утворення?
*a. Туберкульозна гранульома
b. Ракова перлина
c. Сифілітична гранульома
d. Лепрозна гранульома
e. Саркоїдозна гранульома

132. Пацієта віком 23 роки шпиталізовано в тяжкому стані з черепно-мозковою травмою. Дихання характеризується судомним тривалим вдихом, який переривається коротким видихом. Для якого типу дихання це характерно?
a. Біота
b. Куссмауля
*c. Апнейстичне
d. Гаспінг
e. Чейн-Стокса

133. У пацієнта на фоні впливу іонізуючого опромінення у крові визначено зменшення кількості гранулоцитів. Чим зумовлений агранулоцитоз?
a. Порушенням виходу зрілих лейкоцитів з кісткового мозку
b. Розвитком аутоімунного процесу
*c. Пригніченням лейкопоезу
d. Підвищенням руйнування лейкоцитів
e. Збільшенням переходу гранулоцитів у тканини

134. Пацієнтку віком 65 років, яка довгий час хворіла на стеноз аортального клапана, після перенесеної вірусної інфекції шпиталізовано з ознаками хронічної серцево-судинної недостатності: задишкою, ціанозом, набряками. Який тип гіпоксії спостерігається в пацієнтки?
a. Гіпоксичний
*b. Циркуляторний
c. Тканинний
d. Гемічний
e. Дихальний

135. У жінки віком 67 років, яка довгий час хворіє на холецистит, після прийому їжі раптово виник різкий біль у верхній частині живота, нудота, блювання. Встановлено діагноз: гострий панкреатит. Що є основною ланкою патогенезу цього захворювання?
a. Підвищення рівня холецистокініну
b. Підвищення активації ферментів у дванадцятипалій кишці
*c. Передчасна активація ферментів підшлункової залози
d. Зниження секреції панкреатичного поліпептиду
e. Зниження рівня ферментів у панкреатичному соку

136. Під час аутопсії тіла чоловіка віком 34 роки, що помер від хронічної хвороби нирок у зв'язку з амілоїдозом нирок, патологоанатом у легенях, переважно в нижніх частках, виявив: множинні дифузні розширення бронхів, у просвітах яких гнійний вміст. Поверхня розрізу легень має дрібнокомірковий вигляд, нагадує бджолині стільники. Гістологічно у стінці бронхів: хронічне запалення, м'язові волокна заміщені сполучною тканиною. Які зміни в легенях виявив лікар?
a. Бронхопневмонія
b. Хронічний бронхіт
c. Хронічна пневмонія
d. Абсцеси легень
*e. Бронхоектази

137. Більшість учасників експедиції Магеллана в Америку загинули від авітамінозу. Захворювання проявлялося загальною слабкістю, підшкірними крововиливами, випадінням зубів, кровотечею з ясен. Укажіть назву цього авітамінозу.
a. Пелагра
b. Рахіт
*c. Скорбут
d. Анемія Бірмера
e. Поліневрит

138. Пацієнт із діагнозом гіпертонічна хвороба приймає лізиноприл. Який механізм дії цього гіпотензивного препарату?
a. Інгібування фосфодіестерази
b. Блокада Са^2+-каналів
*c. Інгібування ангіотензинперетворювального ферменту
d. Інгібування циклооксигенази
e. Блокада ангіотензинових рецепторів

139. У результаті радіаційного випромінювання були ушкоджені стовбурові гемопоетичні клітини. Утворення яких клітин сполучної тканини буде порушено?
a. Меланоцитів
b. Фібробластів
c. Перицитів
*d. Макрофагів
e. Адипоцитів

140. У пацієнта діагностовано стеноз мітрального клапана. До якого патогенетичного типу недостатності серця належить цей стан?
a. Змішана форма недостатності серця
b. Недостатність серця через ушкодження міокарда
c. Недостатність серця через перевантаження об'ємом
d. Недостатність серця через гіпертрофію міокарда
*e. Недостатність серця від перевантаження опором

141. До лікаря звернувся пацієнт із загостренням виразкової хвороби шлунка. Препарат з якої групи лікарських засобів доцільно використати в комплексній терапії пацієнта?
a. Блокатори H_1-гістамінорецепторів
b. %alpha-адреноміметики
c. %alpha-адреноблокатори
d. %beta-адреноблокатори
*e. Блокатори H_2-гістамінорецепторів

142. Чоловіку віком 66 років діагностовано злоякісну епітеліальну пухлину, що походить із бронха середнього калібра. Який епітелій є джерелом розвитку цієї пухлини?
a. Одношаровий призматичний
b. Одношаровий багаторядний перехідний
*c. Одношаровий багаторядний війчастий
d. Багатошаровий зроговілий
e. Багатошаровий незроговілий

143. У пацієнта з серцевою недостатністю виникла аритмія, при якій на ЕКГ частота скорочень передсердь була 70/хв, а шлуночків - 35/хв. Порушення якої функції серця спостерігається в пацієнта?
a. Скоротливості
b. Збудливості
c. Автоматизму
*d. Провідності
e. Збудливості та провідності

144. У пацієнта сенсорна афазія (не розуміє зверненої до нього мови). Яка локалізація ураження нервової системи?
a. Середня скронева звивина
*b. Верхня скронева звивина
c. Нижня лобова звивина
d. Верхня лобова звивина
e. Середня лобова звивина

145. При нестачі вітаміну A в людини відбувається порушення сутінкового зору. Які фоторецепторні клітини сітківки відповідають за сутінковий зір?
a. Горизонтальні нейроцити
b. Колбочкові нейросенсорні клітини
*c. Паличкові нейросенсорні клітини
d. Біполярні нейрони
e. Гангліонарні нервові клітини

146. У чоловіка віком 30 років під час проведення ЕКГ виявлено такі зміни: ділянка аномального скорочення, у якій відсутній зубець Р, комплекс QRS деформований, зубець Т негативний і протилежно направлений комплексу QRS. Який патологічний стан спостерігається в пацієнта?
*a. Шлуночкова екстрасистолія
b. Передсердна екстрасистолія
c. Атріовентрикулярна екстрасистолія
d. Синусова аритмія
e. Пароксизмальна тахікардія

147. У ВІЛ-інфікованого пацієнта спостерігається пригнічення активності імунної системи. Ураження яких клітин найбільшою мірою обумовлює стан імунодефіциту у цього пацієнта?
a. Т-супресорів
b. В-лімфоцитів
c. Т-кілерів
d. Макрофагів
*e. Т-хелперів

148. Пацієнт віком 49 років має підвищену концентрацію сечової кислоти в крові. Для зниження рівня сечової кислоти лікар призначив алопуринол. Конкурентним інгібітором якого ферменту є алопуринол?
a. Гуаніндезамінази
b. Аденінфосфорибозилтрансферази
c. Гіпоксантинфорибозилтрансферази
d. Аденозиндезамінази
*e. Ксантиноксидази

149. У пацієнта під час огляду спостерігаються кальциноз шкіри, синдром Рейно, порушення моторики стравоходу, склеродактилія та телеангіоектазії. Ці зміни називаються "синдром CREST". Для якого захворювання характерні такі симптоми?
a. Дерматоміозиту
b. Ревматоїдного артриту
*c. Системної склеродермії
d. Подагричного артриту
e. Системного червоного вовчаку

150. У пацієнта виявлено: тахікардія, збільшення основного обміну та температури тіла, схуднення, підвищення збудливості. Збільшена секреція гормонів якої залози є причиною цих порушень?
*a. Щитоподібної
b. Нейрогіпофіза
c. Статевої
d. Надниркової
e. Прищитоподібної

