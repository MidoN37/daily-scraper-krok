1. У людини зменшений діурез, гіпернатріємія, гіпокаліємія. Гіперсекреція якого гормону може бути причиною таких змін?
a. Паратгормон
*b. Альдостерон
c. Вазопресин
d. Адреналін
e. Передсердний натрійуретичний фактор

2. У бактеріологічну лабораторію надійшов досліджуваний матеріал (промивні води шлунка, в'ялена риба домашнього приготування), взятий у пацієнта з підозрою на ботулізм. На яке поживне середовище треба зробити первинний посів матеріалу?
a. Цукрово-кров'яний агар
b. Сироватковий агар
*c. Середовище Кітта-Тароцці
d. Цукровий м'ясо-пептонний агар
e. Цукровий м'ясо-пептонний бульйон

3. У пацієнта спостерігається колаптоїдний стан через зниження тонусу периферичних судин. Який препарат найефективніший у цій ситуації?
a. Добутаміну гідрохлорид
b. Амлодипіну бесилат
c. Гліцерину тринітрат
d. Лозартан калію
*e. Фенілефрину гідрохлорид

4. Мукополісахаридоз належить до хвороб накопичення. Через відсутність ферментів порушується розщеплення полісахаридів. У пацієнтів спостерігається їх нагромадження та підвищення виділення із сечею. У яких органелах відбувається накопичення мукополісахаридів?
a. Клітинному центрі
b. Мітохондріях
c. Комплексі Гольджі
*d. Лізосомах
e. Ендоплазматичному ретикулумі

5. Хлопчик на другому році життя часто хворіє на респіраторні захворювання, стоматити, гнійничкові ураження шкіри. Навіть невеликі пошкодження ясен і слизової ускладнюються тривалим запаленням. Встановлено, що у крові дитини практично відсутні імуноглобуліни всіх класів. Зниження функціональної активності якої клітинної популяції лежить в основі описаного синдрому?
a. Т-лімфоцити
b. NK-лімфоцити
c. Нейтрофіли
d. Макрофаги
*e. В-лімфоцити

6. Пацієнт, який хворіє на ішемічну хворобу серця, не повідомив лікаря, що у нього трапляються напади бронхоспазму. Лікар призначив препарат, після приймання якого напади стенокардії порідшали, але почастішали напади бронхоспазму. Укажіть, який препарат був призначений.
a. Гліцерину тринітрат
b. Аторвастатин кальцію
*c. Пропранололу гідрохлорид
d. Добутаміну гідрохлорид
e. Лозартан калію

7. Стан вагітної жінки ускладнився гестозом. Під час лабораторного обстеження виявлено кетонурію. Яка речовина з'явилася в сечі пацієнтки?
a. Піруват
b. Лактат
*c. Ацетоацетат
d. Урати
e. Креатинін

8. У недоношених новонароджених порушений синтез сурфактанту. Які функції він виконує в легенях?
*a. Зменшує поверхневий натяг стінок альвеол
b. Збільшує поверхневий натяг стінок альвеол
c. Погіршує дифузію О_2 через аерогематичний бар'єр
d. Полегшує екскурсію діафрагми
e. Підвищує опір дихальних шляхів

9. До лікарки звернувся чоловік віком 35 років зі скаргами на біль у ділянці печінки. З'ясовано, що пацієнт часто вживає недосмажену рибу. У фекаліях виявлено дуже маленькі яйця гельмінту коричневого кольору, із кришечкою овальної форми. Який гельмінтоз найімовірніший?
a. Дікроцеліоз
b. Парагонімоз
c. Шистосомоз
d. Фасціольоз
*e. Опісторхоз

10. Після споживання солоної їжі в людини значно зменшилася кількість сечі. Який із нижченаведених гормонів уплинув на функцію нирок?
a. Адреналін
*b. Антидіуретичний
c. Соматостатин
d. АКТГ
e. Окситоцин

11. В експерименті під час моделювання ниркової патології у тварини отримали ознаки: набряки, висока протеїнурія, гіпопротеїнемія, диспротеїнемія, гіперліпідемія. Для якої патології нирок характерні такі ознаки?
*a. Нефротичного синдрому
b. Гострого дифузного гломерулонефриту
c. Хронічної ниркової недостатності
d. Гострої ниркової недостатності
e. Пієлонефриту

12. У разі ненадходження чи недостатнього утворення в організмі людини ліпотропних факторів у неї розвивається жирова дистрофія печінки. Яка з нижченаведених речовин є ліпотропною?
a. Жирні кислоти
b. Триацилгліцериди
c. Холестерин
*d. Холін
e. Рибофлавін

13. Після апендектомії в пацієнта віком 30 років утворився післяопераційний рубець. Які клітини сполучної тканини першочергово забезпечують регенерацію рани шкіри?
*a. Фібробласти
b. Адипоцити
c. Макрофаги
d. Тканинні базофіли
e. Меланоцити

14. У жінки віком 56 років під час проведення рН-метрії шлункового соку виявлено тотальну гіперацидність. Із порушенням функції яких клітин залоз шлунка це пов'язано?
a. Шийкових мукоцитів
*b. Парієтальних екзокриноцитів
c. Головних екзокриноцитів
d. Додаткових мукоцитів
e. Ендокриноцитів

15. У пацієнта з хронічною серцевою недостатністю розвинувся цироз печінки з асцитом і набряками нижніх кінцівок. Які зміни складу крові спричиняють асцит у цього пацієнта?
a. Гіпопротромбінемія
b. Гіпохолестеринемія
c. Гіпергаммаглобулінемія
d. Макроглобулінемія
*e. Гіпоальбумінемія

16. Під час аутопсії тіла померлого віком 43 роки, що хворів на ІХС із розвитком інфаркту міокарда, лікар-патологоанатом виявив набряк легень. Які патологічні зміни могли зумовити набряк легень?
a. Гостре загальне малокрів'я
b. Стаз крові
c. Ішемія малого кола
d. Гостра правошлуночкова недостатність
*e. Гостра лівошлуночкова недостатність

17. Пацієнту з діагнозом гострий інфаркт міокарда призначено антикоагулянтну терапію. Вимірювання якого показника системи згортання крові потрібне в разі приймання гепарину, щоб попередити можливі ускладнення через його передозування?
a. Протромбінового індексу
b. Швидкості осідання еритроцитів
c. Концентрації фібриногену
d. Міжнародного нормалізованого відношення
*e. Активованого часткового тромбопластинового часу

18. До лікарки-гінекологині звернулася пацієнтка віком 32 роки зі скаргами на нерегулярні менструації, зниження лібідо, сухість вагіни та втому. В анамнезі - нормальні пологи 5 років тому, без гормональної терапії. Лабораторні дослідження виявили зниження рівня естрадіолу при нормальних показниках лютеїнізуючого гормону (ЛГ) і фолікулостимулюючого гормону (ФСГ). Яку основну функцію виконує естрадіол за фізіологічних умов?
a. Підтримка прогестерону
b. Інгібування гонадотропінів
*c. Стимуляція росту фолікулів
d. Стимуляція тестостерону
e. Підвищення пролактину

19. У дитини з вродженими вадами розвитку діагностовано синдром "котячого крику". Що виявлять під час дослідження каріотипу цієї дитини?
a. Додаткову 21-у хромосому
b. Додаткову Х-хромосому
c. Додаткову Y-хромосому
*d. Делецію короткого плеча 5-ї хромосоми
e. Нестачу Х-хромосоми

20. У результаті травми голови утворилася гематома з локалізацією в ділянці середньої черепної ямки ліворуч. Унаслідок цього на стороні ураження виникло розширення зіниці. Який нерв уражено?
*a. N. oculomotorius
b. N. trigeminus
c. N. trochlearis
d. N. abduceus
e. N. opticus

21. Чоловік протягом 3-х років працював в одній із африканських країн. Після переїзду до України він звернувся до лікарки-офтальмологині зі скаргами на біль в очах, набряки повік, сльозоточивість і тимчасове послаблення зору. Під кон'юнктивою ока виявлено гельмінти розмірами 30-50 мм, які мали видовжене ниткоподібне тіло. Який діагноз може встановити лікарка?
a. Аскаридоз
b. Дифілоботріоз
c. Трихоцефальоз
d. Ентеробіоз
*e. Філяріоз

22. Унаслідок безконтрольного прийому вітамінного препарату в дитини виникли анорексія, нудота, блювання, пронос, гіпертермія, з'явилися крововиливи на шкірі та слизових, явища менінгізму. Який препарат приймала дитина?
a. Тіамін
b. Токоферолу ацетат
c. Нікотинамід
*d. Ретинолу ацетат
e. Ціанокобаламін

23. У чоловіка віком 40 років запалення яєчка ускладнилося водянкою. Необхідне оперативне втручання. Яку з оболонок яєчка останньою розтинає лікарка-хірургиня під час операції?
a. М'яз-підіймач яєчка
b. Зовнішню сім'яну фасцію
*c. Парієтальний листок піхвової оболонки яєчка
d. Внутрішню сім'яну фасцію
e. М'ясисту оболонку

24. Під час розтину тіла чоловіка віком 48 років, який помер через 10 днів після масивної аспірації шлункового вмісту, у верхній частці правої легені виявлено порожнину діаметром близько 5 см, заповнену густими жовто-зеленими масами з різким неприємним запахом. Стінка порожнини нерівна, набрякла, вкрита некротичними масами. Мікроскопічно: стінка порожнини рясно інфільтрована нейтрофілами і макрофагами. Яке захворювання виявлено в легені чоловіка?
a. Гострий кавернозний туберкульоз
*b. Гострий абсцес легені
c. Бронхоектатична хвороба
d. Пневмонія
e. Гангрена легені

25. У пацієнта з хронічною хворобою нирок встановлено зменшення кліренсу за інуліном до 60 мл/хв. Із порушенням якої функції нирок це пов'язано?
*a. Клубочкової фільтрації
b. Реабсорбції в дистальному відділі нефрону
c. Реабсорбції в збиральних ниркових трубочках
d. Канальцевої секреції
e. Реабсорбції в проксимальному відділі нефрону

26. Унаслідок перенесеного енцефаліту в чоловіка розвинувся параліч м'язів очного яблука. Лікар встановив, що в пацієнта ушкоджене ядро окорухового нерва. У якому відділі головного мозку відбувається патологічний процес?
a. Мосту
*b. Середньому мозку
c. Мозочку
d. Проміжному мозку
e. Довгастому мозку

27. Пацієнту з метою знеболювання ввели під шкіру розчин морфіну гідрохлориду. Який механізм анальгезуючої дії цього лікарського засобу?
a. Блокада периферичних чутливих рецепторів
b. Гальмування утворення медіаторів болю в периферичних тканинах
c. Порушення проведення імпульсів по аферентних нервах
d. Зміна емоційного забарвлення болю
*e. Взаємодія з опіоїдними рецепторами

28. У пацієнта з підозрою на озену з носоглотки були виділені грамнегативні палички, які утворювали капсулу на поживному середовищі. Які мікроорганізми спричинили хворобу?
*a. Клебсієли
b. Хламідії
c. Шигели
d. Сальмонели
e. Мікоплазми

29. Тварині, сенсибілізованій туберкуліном, внутрішньоочеревинно введено туберкулін. Через 24 год під час лапаратомії виявлено венозну гіперемію та набряк очеревини. У мазках-відбитках із очеревини спостерігається велика кількість лімфоцитів і моноцитів. Яке запалення має місце у тварини?
a. Серозне
*b. Алергічне
c. Гнійне
d. Фібринозне
e. Асептичне

30. Під час обстеження пацієнта, який звернувся до неврологічного відділення, виявлено: зглаженість лобних складок, неможливість примружити очі, кут рота опущений, симптом паруса. Який нерв пошкоджений?
a. Трійчастий
b. Окоруховий
*c. Лицевий
d. Блукаючий
e. Додатковий

31. Унаслідок переливання несумісної крові за антигеном Rh у пацієнтки виникла гемолітична жовтяниця. Який лабораторний показник крові підтверджує цей тип жовтяниці?
*a. Накопичення некон'югованого білірубіну
b. Накопичення уробіліногену
c. Зменшення вмісту стеркобіліну
d. Зменшення вмісту кон'югованого білірубіну
e. Зменшення вмісту некон'югованого білірубіну

32. У жіночій консультації обстежується жінка, у якої було декілька мимовільних викиднів. На підставі клініко-епідеміологічного анамнезу було припущено хронічний токсоплазмоз. Яке лабораторне дослідження найефективніше для підтвердження діагнозу?
a. Мікроскопія мазка фекалій
b. Мікроскопія мазка крові
c. Мікроскопія піхвового мазка
d. Шкірно-алергічна проба
*e. Серологічна реакція

33. У складі кісткової тканини виявлено великі клітини, які містять численні лізосоми, багато ядер, гофровану облямівку. Яку назву мають ці клітини?
a. Мезенхімні клітини
b. Остеоцити
c. Напівстовбурові остеогенні клітини
*d. Остеокласти
e. Остеобласти

34. Під час дослідження епітелію шкіри з'ясувалося, що він складається з кількох шарів клітин. Епітеліоцити зовнішнього шару не мають ядер. Який це епітелій?
a. Перехідний
*b. Багатошаровий плоский зроговілий
c. Багатошаровий плоский незроговілий
d. Багатошаровий кубічний
e. Багаторядний війчастий

35. Пацієнта шпиталізовано до інфекційного відділення з проявами гарячки, що повторюється вдруге з інтервалом 2 дні. У краплині крові, зафарбованій за Романовським-Гімзою, виявлено звивисті клітини синьо-фіолетового кольору. Який мікроорганізм викликав захворювання?
*a. Borrelia recurrentis
b. Plasmodium vivax
c. Treponema pallidum
d. Leptospira interrogans
e. Rickettsia typhi

36. У жінки віком 20 років під час гістологічного дослідження шийного лімфатичного вузла виявлено вузлики, які складаються з валів епітеліоїдних, лімфоїдних клітин і багатоядерних гігантських клітин Пирогова-Лангханса, розташованих між ними. У центрі вузликів визначається казеозний некроз. Який збудник, найімовірніше, міг викликати такі зміни в лімфатичному вузлі?
a. Спірохета бліда
b. Гриби
c. Мікобактерії лепри
*d. Мікобактерії Коха
e. Рикетсії

37. У десятирічної дівчинки під час клінічного обстеження виявлено ознаки передчасного статевого дозрівання. Зниження функції якої ендокринної залози могло спричинити це явище?
a. Щитоподібної залози
b. Мозкової речовини надниркових залоз
c. Загруднинної залози
d. Прищитоподібної залози
*e. Епіфіза

38. У людини частота серцевих скорочень постійно утримується на рівні %mbox40-ка ударів за хвилину. Що є водієм ритму серця?
*a. Атріовентрикулярний вузол
b. Волокна Пуркіньє
c. Синоатріальний вузол
d. Пучок Гіса
e. Ніжки пучка Гіса

39. Пацієнт віком 42 роки скаржиться на болі в епігастральній ділянці, блювання, блювотні маси кольору "кавової гущі", мелену. Із анамнезу відомо, що він хворіє на виразкову хворобу шлунка. В аналізі крові виявлено: еритроцити - 2,8·10^12/л, лейкоцити - 8·10^9/л, гемоглобін - 90 г/л. Укажіть найімовірніше ускладнення, яке виникло в пацієнта.
a. Пілоростеноз
b. Малігнізація
c. Пенетрація
*d. Кровотеча
e. Перфорація

40. У гістологічному препараті яєчника визначається структура кулястої форми, яка складається з великих залозистих клітин, що містять пігмент лютеїн. Який гормон продукують клітини цієї структури?
a. Альдостерон
b. Тестостерон
c. Естроген
*d. Прогестерон
e. Кортикостерон

41. Під час гістологічного дослідження пухлини шкіри виявлено різних розмірів часточки з жирової тканини, відмежовані нерегулярними прошарками сполучної тканини. Якому захворюванню відповідають такі патологічні зміни?
a. Папiломі
b. Гемангiомі
*c. Лiпомі
d. Фiбромі
e. Гiгромі

42. У пацієнта з діагнозом цукровий діабет виявлено підвищений уміст кетонових тіл у крові. З якої сполуки синтезуються кетонові тіла?
a. Сукциніл-КоА
*b. Ацетил-КоА
c. Оксіацил-КоА
d. Бутирил-КоА
e. Ацил-КоА

43. У синтезі та виділенні медіаторів запалення беруть участь ряд клітин крові та сполучної тканини. Укажіть клітини, у яких синтезується інтерлейкін-1.
a. Еозинофільні гранулоцити
b. Лімфоцити
c. Тканинні базофіли
d. Тромбоцити
*e. Макрофаги

44. Пацієнтку віком 28 років шпиталізовано до пологового відділення. Через слабкість пологової діяльності акушер-гінеколог призначив внутрішньовенну інфузію препарату, який посилює та збільшує частоту скорочень матки, що сприяло прогресуванню пологів. Який основний механізм дії цього препарату?
*a. Стимуляція окситоцинових рецепторів
b. Пригнічення синтезу простагландинів
c. Блокада серотонінових рецепторів
d. -
e. Блокада кальцієвих каналів

45. Пацієнта віком 57 років шпиталізували в тяжкому стані. За показниками біохімічного аналізу крові виявлено: pH крові - 7,53, pCO_2 артеріальної крові - 40 мм рт. ст., SB - 33 ммоль/л, BE становить - +8 ммоль/л. Який тип порушення кислотно-лужного балансу спостерігається у цьому разі?
a. Компенсований негазовий алкалоз
b. Компенсований газовий алкалоз
c. Декомпенсований негазовий ацидоз
d. Компенсований негазовий ацидоз
*e. Декомпенсований негазовий алкалоз

46. Пацієнту з гострою ревматичною гарячкою призначили нестероїдний протизапальний засіб диклофенак натрію. Яке захворювання є протипоказанням до призначення диклофенак натрію?
a. Гіпертонічна хвороба
b. Бронхіт
*c. Виразкова хвороба шлунка
d. Стенокардія
e. Цукровий діабет

47. У пацієнта після резекції шлунка виникла гіперхромна мегалобластна анемія. Який препарат необхідно призначити?
a. Заліза сульфат
b. Аскорбінову кислоту
c. Транексамову кислоту
d. Магнію сульфат
*e. Ціанокобаламін

48. У пацієнта з гострим міокардитом з'явилися клінічні ознаки кардіогенного шоку. Який із нижченаведених патогенетичних механізмів є провідним у розвитку шоку в пацієнта?
*a. Порушення насосної функції серця
b. Депонування крові в органах
c. Зниження діастолічного притоку до серця
d. Зниження судинного тонусу
e. Збільшення периферичного опору судин

49. У пацієнта віком 40 років після щелепно-лицевої травми порушилася функція під'язикової та підщелепної слинних залоз зліва. У цих залозах відзначається гіпосалівація. Функція якої пари нервів порушена?
a. Х
b. XI
*c. VII
d. XIІ
e. VI

50. У жінки з резус-негативною кров'ю ІІ групи народилася дитина з ІV групою, резус-позитивна, у якої діагностували гемолітичну хворобу внаслідок резус-конфлікту. Яка група крові можлива в батька дитини?
a. І (О), резус-позитивна
b. ІІ (А), резус-позитивна
c. ІІІ (В), резус-негативна
d. ІV (АВ), резус-негативна
*e. ІІІ (В), резус-позитивна

51. У пацієнта, який довготривало приймав преднізолон, у результаті відміни препарату виникло загострення захворювання, зниження артеріального тиску, слабкість. Із чим можна пов'язати ці прояви?
a. Звикання до препарату
*b. Виникнення недостатності кори наднирників
c. Кумуляція препарату
d. Сенсибілізація до препарату
e. Гіперпродукція АКТГ

52. У пацієнта виявлено ваду тристулкового клапана. Укажіть його локалізацію.
a. Між лівим передсердям і лівим шлуночком
b. Устя аорти
*c. Між правим передсердям і правим шлуночком
d. Устя легеневого стовбура
e. Устя вінцевого синуса

53. У пацієнта діагностовано цироз печінки, який супроводжується асцитом і загальними порушеннями гемодинаміки. Який синдром ураження печінки виникає в цьому разі?
a. Гепаторенальний
b. Гепатокардіальний
c. Гепатоцеребральний
*d. Портальна гіпертензія
e. Гепатолієнальний

54. У пацієнта через рік після резекції 2/3 шлунка виникли скарги на блідість шкірних покривів, головні болі, запаморочення, загальну слабкість. Загальний аналіз крові: гемоглобін - 60 г/л, еритроцити - 2,4·10^12/л. Яка причина виникнення цього патологічного стану?
*a. Зниження секреції внутрішнього фактора Касла
b. Зниження всмоктування міді
c. Підвищення секреції внутрішнього фактора Касла
d. Зниження вмісту фолієвої кислоти
e. Підвищення вмісту фолієвої кислоти

55. У дванадцятирічної дитини вірусна інфекція ускладнилася обструктивним бронхітом. Препарат якої фармакологічної групи необхідно призначити для інгаляцій із метою усунення бронхоспазму?
*a. beta_2-адреноміметики
b. Аналептики
c. Н-холіноміметики
d. beta_2-адреноблокатори
e. М-холіноміметики

56. Як називаються клітини ендокринного комплексу нирки, що розташовані під ендотелієм у стінці приносної та виносної артеріоли, у цитоплазмі містять гранули реніну, що сприяє підвищенню кров'яного тиску?
a. Клітини Гурмагтіга
b. Мезангіоцити
*c. Юкстагломерулярні
d. Інтерстиційні клітини
e. Клітини щільної плями

57. У результаті травми порушено цілісність переднього корінця спинного мозку. Які відростки та яких нейронів при цьому пошкоджені?
a. Дендрити вставних нейронів
b. Дендрити чутливих нейронів
*c. Аксони рухових нейронів
d. Дендрити рухових нейронів
e. Аксони чутливих нейронів

58. Під час ендоскопічного дослідження лікарка виявила порушення цілісності стінки шлунка в межах слизової оболонки. Укажіть, яким типом епітелію в нормі вистелено з середини стінку шлунка.
a. Багатошаровий плоский незроговілий
b. Перехідний
*c. Одношаровий призматичний залозистий
d. Псевдобагатошаровий
e. Багатошаровий плоский зроговілий

59. Під час обстеження підлітка, який хворіє на ксантоматоз, виявлено сімейну гіперхолестеринемію. Концентрація яких ліпопротеїнів значно підвищена в крові при цій патології?
a. ЛПДНЩ
b. НЕЖК
c. Хіломікронів
*d. ЛПНЩ
e. ЛПВЩ

60. Під час мікроскопічного дослідження серозного виділення з уретри виявлено грушоподібні клітини з джгутиками, ундулюючою мембраною та аксостилем. Укажіть збудника хвороби.
a. -
b. Lamblia intestinalis
*c. Trichomonas vaginalis
d. Trichomonas hominis
e. Trichomonas tenax

61. У пацієнтки діагностували кістковомозкову форму гострої променевої хвороби. Який із нижченаведених гематологічних симптомів спостерігатиметься в періоді розпалу?
a. Відносний лімфоцитоз
b. Зсув лейкоцитарної формули вліво
c. Відносна лімфопенія
d. Еритроцитоз
*e. Панцитопенія

62. Пацієнту з діагнозом глаукома лікарка призначила антихолінестеразний препарат, що знижує внутрішньоочний тиск. Укажіть цей лікарський засіб.
*a. Неостигміну метилсульфат
b. Лідокаїну гідрохлорид
c. Атропіну сульфат
d. Норадреналіну гідротартрат
e. Налоксону гідрохлорид

63. У гістопрепараті представлена залоза з ацинусами та острівцями. В ацинусах секреторні клітини мають дві зони: базальну (гомогенну базофільну) й апікальну (зимогенну оксифільну). Який орган має такі морфологічні ознаки?
a. Печінка
*b. Підшлункова залоза
c. Підщелепна слинна залоза
d. Привушна слинна залоза
e. Під'язикова слинна залоза

64. Під час дослідження залишкового азоту виявлено, що азот сечовини значно знижений. Для захворювання якого органа це характерно?
a. Кишківника
*b. Печінки
c. Мозку
d. Серця
e. Шлунка

65. Який із внутрішніх органів бере найбільшу участь у гуморальній регуляції еритропоезу?
a. Серце
b. Мозок
c. Печінка
d. Легені
*e. Нирки

66. До комплексної терапії пацієнта, який хворіє на бронхопневмонію, що супроводжується виснажливим кашлем, лікар додав муколітичний лікарський засіб, який деполімеризує мукопротеїди. Укажіть цей препарат.
a. Строфантин
*b. Ацетилцистеїн
c. Кодеїн
d. Метопрололу тартрат
e. Варфарин натрію

67. У чоловіка виявлено зниження рН крові та вмісту бікарбонатних іонів (падіння лужного резерву крові), зростання вмісту молочної та піровиноградної кислот у крові та сечі. Який тип порушення кислотно-основної рівноваги спостерігається в пацієнта?
a. Метаболічний алкалоз
*b. Метаболічний ацидоз
c. Респіраторний алкалоз
d. Респіраторний ацидоз
e. Змішаний алкалоз

68. Чоловік віком 60 років систематично приймав дигоксин. Його стан спершу поліпшився, а потім став погіршуватися, розвинулися брадикардія й аритмія. Яке явище є причиною цього стану?
a. Тахіфілаксія
b. Зниження чутливості адренорецепторів
c. Алергія
d. Індукція мікросомальних ферментів печінки та прискорення метаболізму препарату
*e. Кумуляція препарату

69. У каріотипі пацієнта 47 хромосом, у ядрі соматичної клітини виявлено тільце Барра. Під час додаткових досліджень спостерігається ендокринна недостатність: гіпоплазія сім'яників і відсутність сперматогенезу. Про який синдром свідчить цей фенотип?
a. Едвардса
*b. Клайнфельтера
c. Шерешевського-Тернера
d. Патау
e. Дауна

70. На відміну від нервових клітин, які зазвичай не розмножуються, стовбурові клітини можуть відновлюватися багато разів. Як називають багаторазове відновлення клітин?
a. Диференціація
*b. Проліферація
c. Апоптоз
d. Гіпертрофія
e. Атрофія

71. Під час гістологічного дослідження легень недоношеної дитини встановлено злипання альвеол через відсутність сурфактанту. З недостатністю розвитку яких клітин стінки альвеоли це пов'язано?
a. Альвеолярні макрофаги
*b. Секреторні альвеолоцити
c. Респіраторні альвеолоцити
d. Клітини Клара
e. Фібробластоподібні клітини

72. У пацієнтки віком 45 років під час електрокардіографічного обстеження виявлено такі зміни: інтервал P-Q подовжений, при цьому випадає кожен другий або третій комплекс QRST. Яке порушення провідності серця спостерігається?
a. Внутрішлуночкова блокада
b. Атріовентрикулярна блокада повна
*c. Атріовентрикулярна блокада ІІ ступеня
d. Синоаурікулярна блокада
e. Атріовентрикулярна блокада І ступеня

73. На електронній мікрофотографії стінки легеневої альвеоли представлена велика клітина, у цитоплазмі якої багато мітохондрій, розвинутий комплекс Гольджі, визначаються осміофільні пластинчасті тільця. Яку основну функцію виконує ця клітина?
a. Зігріває повітря
b. Є компонентом аерогематичного бар'єру
c. Очищує повітря
d. Поглинає мікроорганізми
*e. Продукує сурфактант

74. У мікропрепараті, виготовленому з пунктату регіонарного лімфовузла пацієнта, зафарбованому за Романовським-Гімза, лікар виявив тонкі мікроорганізми з 12-14 рівномірними завитками з гострими кінцями довжиною 10-13 мкм блідо-рожевого кольору. Збудника якої інфекційної хвороби виявлено?
*a. Сифілісу
b. Лептоспірозу
c. Поворотного тифу
d. Трипаносомозу
e. Лейшманіозу

75. Після тривалого голодування в пацієнта розвинулися набряки тканин. Що є причиною цього явища?
a. Зниження гідростатичного тиску крові
b. Зниження осмотичного тиску плазми крові
c. Збільшення осмотичного тиску плазми крові
d. Збільшення онкотичного тиску крові
*e. Зниження онкотичного тиску плазми крові

76. У пацієнта напади бронхіальної астми виникають зазвичай уночі та супроводжуються брадикардією, спастичним болем у кишківнику та діареєю. Препарати якої групи можуть усунути ці симптоми?
*a. М-холіноблокатори
b. beta-адреноблокатори
c. Симпатолітики
d. Н-холіноблокатори, Н_2-гістаміноблокатори
e. alpha-адреноблокатори

77. Під час аварії на виробництві пацієнт зазнав токсичного впливу калію ціаніду, що спричинило блокаду цитохромоксидази. До якого патологічного процесу це призвело?
a. Дихальної гіпоксії
b. Циркуляторної гіпоксії
*c. Тканинної гіпоксії
d. Гемічної гіпоксії
e. Гіпоксичної гіпоксії

78. Під час субмікроскопічного дослідження клітини виявлено, що її цитоплазма містить багато лізосом, фагосом, піноцитозних міхурців. Інші органели розвинені помірно. Яку функцію може виконувати така клітина?
a. Синтез полісахаридів
*b. Фагоцитоз
c. Депонування іонів кальцію
d. Реабсорбція іонів натрію
e. Синтез ліпідів

79. У пацієнта віком 34 роки після перенесеної кишкової інфекції, викликаної сальмонелами, стали згасати симптоми захворювання. Імуноглобуліни якого класу будуть виявлені в крові пацієнта в період реконвалесценції?
a. IgE
*b. IgG
c. IgM
d. IgD
e. IgA

80. Під час аутопсії тіла чоловіка віком 55 років, який упродовж останніх восьми років хворів на хронічну форму тропічної малярії, виявлено, що сіра речовина головного мозку та селезінка аспідно-сірого кольору. Який пігмент зумовив таке забарвлення?
a. Ліпофусцин
*b. Гемомеланін
c. Меланін
d. Гемосидерин
e. Гематопорфірин

81. До лікаря звернувся чоловік зі скаргами на біль у верхній частині живота, що частіше виникає натще або вночі, нудоту, блювання. Після об’єктивного обстеження встановлено діагноз: виразкова хвороба шлунка. Призначено комплексну терапію, до складу якої входить засіб, механізм дії якого пов’язаний з блокуванням ферменту Н^+/К^+-АТФ-ази в парієтальних клітинах. Укажіть цей лікарський засіб.
a. Метронідазол
*b. Омепразол
c. Фамотидин
d. Вісмуту субцитрат
e. Амоксициклін

82. Під час дослідження сироватки крові в пацієнта з ознаками імунодефіциту виявлено антитіла до білків gP120 i gP41. Яку інфекцію в пацієнта підтверджує цей результат?
*a. ВІЛ
b. TORCH
c. ЕСНО
d. НВV
e. НTLV-1

83. У дванадцятирічного хлопчика, який хворіє на бронхіальну астму, розвинувся тяжкий напад астми: виражена експіраторна задишка, блідість шкірних покровів. Який вид порушення альвеолярної вентиляції спостерігається в хлопчика?
a. Нервово-м'язовий
b. Рестриктивний
*c. Обструктивний
d. Торако-діафрагмальний
e. Центральний

84. У результаті точкового крововиливу в сітківку ока пацієнт утратив здатність бачити предмети в центрі поля зору. У якому місці сітківки відбувся крововилив?
*a. Жовта пляма
b. Райдужна частина сітківки
c. Ціліарна частина сітківки
d. Судинна оболонка
e. Сліпа пляма

85. Пацієнт віком 49 років скаржиться на стійке підвищення АТ до 155/120 мм рт. ст. Рекомендована гіпотензивна терапія упродовж місяця не була ефективною. Під час додаткового обстеження виявлено гіпернатріємію, гіпохлоремію та гіперплазію наднирників. Встановлено діагноз: первинний гіперальдостеронізм. Через неможливість проведення хірургічного лікування пацієнту рекомендовано фармакологічну терапію із використанням антагоніста мінералокортикоїдних рецепторів. Укажіть лікарський засіб, який рекомендовано пацієнту.
*a. Спіронолактон
b. Каптоприл
c. Лозартан
d. Амлодипіну бесилат
e. Метопрололу тартрат

86. У пацієнта, що хворіє на важку форму порушення водно-сольового обміну, настала зупинка серця в діастолі. Який найімовірніший механізм зупинки серця в діастолі?
*a. Гіперкаліємія
b. Гіпернатріємія
c. Дегідратація організму
d. Гіпокаліємія
e. Гіпонатріємія

87. Під час аутопсії тіла чоловіка віком 40 років виявлено різко розширений просвіт тонкої кишки, переповнений рясною водянистою безбарвною рідиною з сіруватими грудочками. Стінка кишки набрякла, на слизовій оболонці - велика кількість дрібнокрапкових крововиливів. Для якого інфекційного захворювання характерні такі симптоми?
a. Амебіазу
b. Черевного тифу
c. Шигельозу
*d. Холери
e. Сальмонельозу

88. Під час відбору для ревакцинації вакциною БЦЖ у школяра поставлено пробу Манту, яка виявилася негативною. Про які особливості імунітету до туберкульозу свідчать такі результати проби?
a. Наявність гуморального імунітету
b. Відсутність антитоксичного імунітету
*c. Відсутність клітинного імунітету
d. Наявність клітинного імунітету
e. Відсутність гуморального імунітету

89. У пацієнтки за два тижні після видалення зуба відбулася регенерація багатошарового плоского епітелію. Які органели брали участь у відновленні слизової оболонки?
*a. Рибосоми
b. Постлізосоми
c. Центросоми
d. Мітохондрії
e. -

90. Вислуховуючи тони серця, лікарка виявила в пацієнта функціональні порушення мітрального клапана. У якому місці лікарка вислуховувала його серце?
*a. На верхівці серця
b. У другому міжребровому просторі справа біля груднини
c. Біля другого груднинно-ребрового суглоба праворуч
d. У другому міжребровому просторі зліва біля груднини
e. Біля мечоподібного відростка

91. Під час дослідження пацієнта віком 49 років виявлено суттєве збільшення часу зсідання крові, шлунково-кишкові кровотечі та підшкірні крововиливи. Нестачею якого вітаміну можна пояснити такі симптоми?
a. РР
b. Н
*c. К
d. В_1
e. Е

92. Під час біопсії ендометрію здорової жінки, взятого під час секреторної фази менструального циклу, у власній пластинці слизової оболонки виявлено клітини полігональної форми, багаті на ліпіди та глікоген. Що це за клітини?
a. Міофібробласти
b. Гладкі міоцити
c. Фібробласти
d. Клітини ендотелію пошкоджених судин
*e. Децидуальні клітини

93. Лікар-лаборант під час аналізу мазка крові пацієнтки з діагнозом гострий перитоніт у полі зору мікроскопа спостерігає велику кількість лейкоцитів, розміри яких становлять 10–12 мкм. Їхні ядра мають кілька сегментів, а цитоплазма містить дрібні гранули, які при забарвленні за методом Романовського–Гімзи набувають рожево-фіолетового кольору. Які клітини переважають у мазку?
a. Базофіли
b. Еозинофіли
c. Моноцити
d. Лімфоцити
*e. Нейтрофіли

94. Після опромінення високою дозою радіації в підлітка значно постраждала лімфоїдна система, стався розпад великої кількості лімфоцитів. Завдяки діяльності якої залози можливе відновлення нормальної формули крові?
a. Щитоподібної залози
b. Наднирників
c. Підшлункової залози
d. -
*e. Тимусу

95. Яка головна функція пентозофосфатного шляху в жировій тканині?
a. Знешкодження ксенобіотиків
*b. Генерація НАДФН2
c. Продукція рибозофосфатів
d. Окислення глюкози до кінцевих продуктів
e. Генерація енергії

96. Унаслідок травми низу передньої стінки живота в пацієнтки ушкоджена зв'язка, що розташована в пахвинному каналі. Яка це зв'язка?
a. Ligamentum lacunare
*b. Ligamentum teres uteri
c. Ligamentum latum uteri
d. Ligamentum inguinale
e. Ligamentum ovarium proprium

97. У пацієнта віком 70 років, який помер від серцевої недостатності, під час розтину виявлено деформовані, звужені коронарні артерії. На розрізі внутрішня поверхня артерій горбиста, стінка білувата, ламка, кам'янистої щільності. Яку стадію атеросклерозу виявлено в пацієнта?
a. Атероматоз
*b. Атерокальциноз
c. Виразкування
d. Ліпосклероз
e. Ліпоїдоз

98. У жінки періодично виникають напади артеріальної гіпертензії, що супроводжуються головним болем, частим серцебиттям, виразною пітливістю, різким болем у надчеревній ділянці, збільшенням рівня глюкози в плазмі крові. У плазмі крові та сечі виявлений високий рівень метанефринів. Для якого пухлинного захворювання найхарактерніші такі симптоми?
*a. Феохромоцитоми
b. Раку шлунка
c. Аденоми прищитоподібних залоз
d. Аденоми щитоподібної залози
e. Пухлини яєчників

99. У пацієнта з субфебрильною температурою в біоптаті збільшеного лімфатичного вузла виявлено численні гранульоми, які містять у центрі казеозний некроз, оточений епітеліоїдними клітинами, велетенськими багатоядерними клітинами Пирогова-Лангханса та лімфоцитами. Для якого захворювання характерні такі патогістологічні зміни?
a. Лімфолейкозу
b. Лімфаденіту
*c. Туберкульозу
d. Лімфогранулематозу
e. Лімфосаркоми

100. Чоловік віком 37 років, який курить упродовж 19-ти років, звернувся зі скаргами на постійний кашель. Під час біопсії бронха виявлено: ознаки хронічного запалення, потовщення слизової оболонки, трансформація одношарового війчастого епітелію в багатошаровий плоский епітелій. Який патологічний процес спостерігається в пацієнта?
a. Дисплазія
b. Гіпертрофія епітелію
c. Лейкоплакія
*d. Метаплазія
e. Гіперплазія епітелію

101. Анаеробне розщеплення глюкози до молочної кислоти регулюється відповідними ферментами. Укажіть, який фермент є головним регулятором цього процесу.
a. Альдолаза
b. Лактатдегідрогеназа
c. Енолаза
*d. Фосфофруктокіназа
e. Глюкозo-6-фосфат ізомераза

102. Під час обстеження семирічної дитини виявлено клінічні ознаки хвороби Дауна. Укажіть причину цієї патології.
a. Трисомія 13-ої хромосоми
*b. Трисомія 21-ої хромосоми
c. Делеція короткого плеча 21-ої хромосоми
d. Трисомія за Х хромосомою
e. Нерозходження статевих хромосом

103. Який фермент попереджує запалення слизової оболонки ротової порожнини завдяки бактерицидній дії в разі її пошкодження?
a. Лінгвальна ліпаза
b. Нуклеаза
c. Амілаза
d. Муцин
*e. Лізоцим

104. У чоловіка, який має запальні зміни шкіри обличчя та вугрі, під час мікроскопії матеріалу з осередків ураження виявлені живі організми типу Членистоногі, довгастої форми, які мають 4 пари редукованих кінцівок. Встановіть попередній діагноз.
a. Педикульоз
*b. Демодекоз
c. Ураження шкіри коростяним свербуном
d. Ураження шкіри блохами
e. Алергія

105. Пацієнта віком 65 років шпиталізовано зі скаргами на відчуття важкості в підреберних ділянках, збільшення лімфатичних вузлів, загальну слабкість, головний біль. Під час обстеження виявлено: гепатоспленомегалія, еритроцити - 2,3·10^12/л, лейкоцити - 90·10^9/л, лімфоцити - 75%, ШОЕ - 35 мм/год, у мазку периферичної крові багато тіней Гумпрехта. Для якого захворювання характерна така клінічна картина?
*a. Хронічний лімфолейкоз
b. Залізодефіцитна анемія
c. Хронічний мієлолейкоз
d. Гострий мієлолейкоз
e. Гострий лімфолейкоз

106. Після травми пацієнт не може розігнути руку в ліктьовому суглобі. Порушення функції якого м'яза може бути причиною?
a. M. subscapularis
b. M. brachialis
c. M. biceps brachii
d. M. coraco-brachialis
*e. M. triceps brachii

107. У пацієнта з яскраво вираженою жовтяницею шкіри, склер і слизових оболонок, сеча має колір темного пива, кал світлий. У крові підвищений уміст прямого білірубіну, у сечі визначається білірубін. Який тип жовтяниці в пацієнта?
a. Гемолітична
b. Кон'югаційна
c. Екскреційна
*d. Обтураційна
e. Паренхіматозна

108. Пацієнт, відчувши передвісники нападу бронхіальної астми, прийняв перорально без контролю лікаря кілька таблеток через короткі проміжки часу. Проте нетривале покращення стану відзначив тільки після вживання перших двох таблеток. Наступні прийоми препарату не покращили його стан. Яким явищем зумовлене зниження ефекту препарату?
a. Залежністю
b. Ідіосинкразією
*c. Тахіфілаксією
d. Звиканням
e. Кумуляцією

109. Під час розтину тіла жінки віком 45 років виявлено: гіпертрихоз, гірсутизм, стриї на шкірі стегон та живота. У передній частці гіпофіза - пухлина (мікроскопічно підтверджено: базофільна аденома) у наднирниках - гіперплазія пучкової зони. В анамнезі: ожиріння за верхнім типом, стероїдний цукровий діабет, артеріальна гіпертензія та вторинна дисфункція яєчників. Яке захворювання виявлено в жінки?
a. Гіпофізарний нанізм
b. Адипозогенітальна дистрофія
*c. Хвороба Іценка-Кушинга
d. Хвороба Сімондса
e. Синдром Іценка-Кушинга

110. У чоловіка після тривалого курсу лікування шизофренії виникли явища паркінсонізму. Який із нижченаведених препаратів міг викликати це ускладнення?
a. Флуоксетину гідрохлорид
*b. Хлорпромазину гідрохлорид
c. Карбамазепін
d. Натрію вальпроат
e. Діазепам

111. Після лікування прямим антикоагулянтом із приводу тромбоемболії в пацієнта з'явилися ознаки кишкової кровотечі. Який препарат став причиною ускладнення?
a. Натрію хлорид
b. Фібриноген
c. Кальцію добезилат
*d. Гепарин натрію
e. Протаміну сульфат

112. Для серологiчної дiагностики черевного тифу використовують реакцiю Вiдаля. Який механiзм взаємодiї антигенiв та антитiл лежить в її основi?
a. Преципiтацiя
*b. Аглютинацiя
c. lммобiлiзацiя бактерiй
d. Бактерiолiз
e. Гемолiз

113. На мікропрепараті серця спостерігаються клітини прямокутної форми, із центрально розташованим ядром, розвиненими міофібрилами, зв'язані між собою вставними дисками. Яка функція пов'язана з цими клітинами?
*a. Скорочення серця
b. Регенераторна
c. Проведення імпульсу
d. Захисна
e. Ендокринна

114. У молекулярній біології використовують метод визначення послідовності розташування нуклеотидів у молекулі ДНК за амінокислотним складом поліпептиду. На якій властивості генетичного коду базується цей метод?
a. Універсальність
b. Неперекривність
c. Виродженість
*d. Колінеарність
e. Специфічність

115. Жінку віком 28 років шпиталізовано до гінекологічного відділення зі скаргами на біль у животі. Діагностовано пухлину яєчника. Під час операції з видалення яєчника потрібно розітнути зв'язку, що з'єднує яєчник із маткою. Яку зв'язку повинен перерізати хірург?
a. Lig. suspensorium ovarii
b. Lig. cardinale
c. Lig. latum uteri
*d. Lig. ovarii proprium
e. Lig. teres uteri

116. У пацієнтки діагностовано перелом тіла плечової кістки. Вона не може розігнути руку в ліктьовому суглобі. Який нерв ушкоджено в пацієнтки?
a. N. musculocutaneus
b. N. medianus
c. N. axillaris
*d. N. radialis
e. N. ulnaris

117. У жінки віком 32 роки після перенесеного міокардиту під час електрокардіографічного дослідження виявлено порушення серцевого ритму (ритм не синусовий). Функції яких кардіоміоцитів порушені?
*a. Пейсмекерних клітин
b. Провідних кардіоміоцитів пучка Гіса
c. Перехідних провідних кардіоміоцитів
d. Провідних кардіоміоцитів ніжок пучка Гіса
e. Типових кардіоміоцитів

118. Пацієнта шпиталізовано із попереднім діагнозом: черевний тиф. Хворіє упродовж трьох днів. Температура тіла - 39^оС. Який метод лабораторної діагностики необхідно застосувати для підтвердження діагнозу?
a. Виділення уринокультури
b. Серологічний метод
*c. Виділення гемокультури
d. Виділення білікультури
e. Виділення копрокультури

119. Пацієнта шпиталізовано зі скаргами на періодичні напади серцебиття, які виникають раптово й так само раптово припиняються. Під час проведення ЕКГ виявлено епізод скорочень частотою 200/хв, який має такі ознаки: ритм правильний, зубець Р відсутній, комплекс QRS без змін, зубець Т деформований. Укажіть вид аритмії.
*a. Пароксизмальна тахікардія
b. Передсердна екстрасистолія
c. Повна АВ-блокада
d. АВ-блокада І ступеня
e. Шлуночкова екстрасистолія

120. У новонародженої дитини із судомним синдромом і дефектом міжшлуночкової перегородки серця під час рентгенологічного дослідження грудної клітки виявили гіпоплазію тимуса. Який тип імунодефіциту можна припустити в дитини?
*a. Синдром Ді Джорджі
b. Синдром Віскотта-Олдрича
c. Хворобу Брутона
d. Атаксію-телеангіектазію Луї-Бар
e. Синдром Гуда

121. Для морфологічного дослідження представлена ендокринна залоза, паренхіма якої складається з епітельної та нервової тканин. В епітеліальних трабекулах виявляється 2 типи клітин: хромофільні та хромофобні. Укажіть цей орган.
a. Гіпоталамус
b. Щитовидна залоза
*c. Гіпофіз
d. Прищитовидна залоза
e. Надниркова залоза

122. Чоловік, який хворіє на бронхіальну астму, тривалий час приймає преднізолон. Який механізм дії препарату?
a. Блокада гістамінових рецепторів
*b. Пригнічення активності фосфоліпази А_2
c. Блокада лейкотрієнових рецепторів
d. Пригнічення активності циклооксигенази
e. Пригнічення активності дигідрофолатредуктази

123. У пацієнта діагностовано пухлину мозку, яка розміщена в ділянці острогової борозни. Яка функція порушиться, якщо пухлина буде активно розвиватися?
a. Дотикова чутливість
*b. Зір
c. Смак
d. Слух
e. Нюх

124. У пацієнтки віком 47 років міжфалангові та п'ястно-фалангові суглоби легко піддаються вивиху і підвивиху з типовим відхиленням пальців у вигляді "плавники моржа". Під час мікроскопічного дослідження виявлено: розростання ворсин синовіальної оболонки, руйнування хряща та формування паннуса. Яке захворювання викликає такі паталогічні зміни?
a. Хвороба Бехтерєва
*b. Ревматоїдний артрит
c. Остеоартроз
d. Ревматичний артрит
e. Системний червоний вовчак

125. Утворення вільного амоніаку у клітинах ниркових канальців пов'язане переважно з перетворенням замінної амінокислоти під дією ферменту, який належить до класу гідролаз. Укажіть цей фермент.
a. Глутаматдегідрогеназа
b. Глутаматдекарбоксилаза
c. Глутамінсинтетаза
*d. Глутаміназа
e. Аспарагіназа

126. У пацієнта, хворого на алкаптонурію, спостерігаються ознаки артриту, охроноз. Відкладання в суглобах якої речовини спричинило появу болю в цьому разі?
a. Карбонатів
b. Оксалатів
c. Фосфатів
d. Уратів
*e. Гомогентизатів

127. У клітині, яка мітотично ділиться, спостерігається розходження дочірніх хроматид до полюсів клітини. На якій стадії мітотичного циклу перебуває клітина?
a. Метафаза
b. Інтерфаза
c. Телофаза
*d. Анафаза
e. Профаза

128. Півторарічний хлопчик постійно хворіє на піодермію та тричі хворів на пневмонію. У крові виявлено: знижена кількість імуноглобулінів G та A, відсутні плазмоцити. Який вид імунодефіциту виник у дитини?
*a. Гіпогаммаглобулінемія Брутона
b. Синдром Віскотта-Олдрича
c. Синдром Луї-Бар
d. -
e. Гіпоплазія вилочкової залози

129. Під час огляду лікарем-педіатром на шкірі десятирічної дитини виявлено множинні петехії, а також спостерігається кровоточивість ясен і знижений рівень вітаміну С у сечі. Який процес порушений у цьому разі?
a. Синтез протеогліканів
b. Розпад колагену
c. Активація гіалуронідази
d. Розпад протеогліканів
*e. Синтез колагену

130. У посіві гною з фурункула виявлено мікроби кулястої форми, які розташовані як "ґроно" винограду. Які мікроби виявлено?
a. Диплококи
*b. Стафілококи
c. Стрептококи
d. Мікрококи
e. Тетракоки

131. Під час мікроскопічного дослідження легень пацієнта віком 52 роки виявлені вогнища некрозу, оточені валом епітеліоїдних клітин і лімфоцитів. Між лімфоцитами та епітеліоїдними клітинами розміщені великі клітини округлої форми з великою кількістю ядер, розміщених на периферії. Як називається виявлене утворення?
a. Сифілітична гранульома
b. Ракова перлина
c. Саркоїдозна гранульома
d. Лепрозна гранульома
*e. Туберкульозна гранульома

132. Пацієта віком 23 роки шпиталізовано в тяжкому стані з черепно-мозковою травмою. Дихання характеризується судомним тривалим вдихом, який переривається коротким видихом. Для якого типу дихання це характерно?
*a. Апнейстичне
b. Біота
c. Куссмауля
d. Гаспінг
e. Чейн-Стокса

133. У пацієнта на фоні впливу іонізуючого опромінення у крові визначено зменшення кількості гранулоцитів. Чим зумовлений агранулоцитоз?
a. Підвищенням руйнування лейкоцитів
b. Розвитком аутоімунного процесу
c. Порушенням виходу зрілих лейкоцитів з кісткового мозку
d. Збільшенням переходу гранулоцитів у тканини
*e. Пригніченням лейкопоезу

134. Пацієнтку віком 65 років, яка довгий час хворіла на стеноз аортального клапана, після перенесеної вірусної інфекції шпиталізовано з ознаками хронічної серцево-судинної недостатності: задишкою, ціанозом, набряками. Який тип гіпоксії спостерігається в пацієнтки?
a. Тканинний
*b. Циркуляторний
c. Гіпоксичний
d. Гемічний
e. Дихальний

135. У жінки віком 67 років, яка довгий час хворіє на холецистит, після прийому їжі раптово виник різкий біль у верхній частині живота, нудота, блювання. Встановлено діагноз: гострий панкреатит. Що є основною ланкою патогенезу цього захворювання?
a. Підвищення рівня холецистокініну
b. Зниження секреції панкреатичного поліпептиду
c. Зниження рівня ферментів у панкреатичному соку
*d. Передчасна активація ферментів підшлункової залози
e. Підвищення активації ферментів у дванадцятипалій кишці

136. Під час аутопсії тіла чоловіка віком 34 роки, що помер від хронічної хвороби нирок у зв'язку з амілоїдозом нирок, патологоанатом у легенях, переважно в нижніх частках, виявив: множинні дифузні розширення бронхів, у просвітах яких гнійний вміст. Поверхня розрізу легень має дрібнокомірковий вигляд, нагадує бджолині стільники. Гістологічно у стінці бронхів: хронічне запалення, м'язові волокна заміщені сполучною тканиною. Які зміни в легенях виявив лікар?
a. Хронічний бронхіт
*b. Бронхоектази
c. Хронічна пневмонія
d. Бронхопневмонія
e. Абсцеси легень

137. Більшість учасників експедиції Магеллана в Америку загинули від авітамінозу. Захворювання проявлялося загальною слабкістю, підшкірними крововиливами, випадінням зубів, кровотечею з ясен. Укажіть назву цього авітамінозу.
a. Поліневрит
*b. Скорбут
c. Пелагра
d. Анемія Бірмера
e. Рахіт

138. Пацієнт із діагнозом гіпертонічна хвороба приймає лізиноприл. Який механізм дії цього гіпотензивного препарату?
a. Інгібування циклооксигенази
*b. Інгібування ангіотензинперетворювального ферменту
c. Інгібування фосфодіестерази
d. Блокада ангіотензинових рецепторів
e. Блокада Са^2+-каналів

139. У результаті радіаційного випромінювання були ушкоджені стовбурові гемопоетичні клітини. Утворення яких клітин сполучної тканини буде порушено?
a. Адипоцитів
b. Меланоцитів
*c. Макрофагів
d. Перицитів
e. Фібробластів

140. У пацієнта діагностовано стеноз мітрального клапана. До якого патогенетичного типу недостатності серця належить цей стан?
a. Недостатність серця через гіпертрофію міокарда
b. Недостатність серця через перевантаження об'ємом
c. Змішана форма недостатності серця
d. Недостатність серця через ушкодження міокарда
*e. Недостатність серця від перевантаження опором

141. До лікаря звернувся пацієнт із загостренням виразкової хвороби шлунка. Препарат з якої групи лікарських засобів доцільно використати в комплексній терапії пацієнта?
*a. Блокатори H_2-гістамінорецепторів
b. %beta-адреноблокатори
c. Блокатори H_1-гістамінорецепторів
d. %alpha-адреноблокатори
e. %alpha-адреноміметики

142. Чоловіку віком 66 років діагностовано злоякісну епітеліальну пухлину, що походить із бронха середнього калібра. Який епітелій є джерелом розвитку цієї пухлини?
a. Одношаровий призматичний
b. Багатошаровий зроговілий
c. Одношаровий багаторядний перехідний
d. Багатошаровий незроговілий
*e. Одношаровий багаторядний війчастий

143. У пацієнта з серцевою недостатністю виникла аритмія, при якій на ЕКГ частота скорочень передсердь була 70/хв, а шлуночків - 35/хв. Порушення якої функції серця спостерігається в пацієнта?
a. Збудливості та провідності
b. Скоротливості
c. Автоматизму
d. Збудливості
*e. Провідності

144. У пацієнта сенсорна афазія (не розуміє зверненої до нього мови). Яка локалізація ураження нервової системи?
*a. Верхня скронева звивина
b. Середня скронева звивина
c. Середня лобова звивина
d. Нижня лобова звивина
e. Верхня лобова звивина

145. При нестачі вітаміну A в людини відбувається порушення сутінкового зору. Які фоторецепторні клітини сітківки відповідають за сутінковий зір?
*a. Паличкові нейросенсорні клітини
b. Горизонтальні нейроцити
c. Колбочкові нейросенсорні клітини
d. Гангліонарні нервові клітини
e. Біполярні нейрони

146. У чоловіка віком 30 років під час проведення ЕКГ виявлено такі зміни: ділянка аномального скорочення, у якій відсутній зубець Р, комплекс QRS деформований, зубець Т негативний і протилежно направлений комплексу QRS. Який патологічний стан спостерігається в пацієнта?
a. Синусова аритмія
b. Атріовентрикулярна екстрасистолія
c. Передсердна екстрасистолія
d. Пароксизмальна тахікардія
*e. Шлуночкова екстрасистолія

147. У ВІЛ-інфікованого пацієнта спостерігається пригнічення активності імунної системи. Ураження яких клітин найбільшою мірою обумовлює стан імунодефіциту у цього пацієнта?
a. В-лімфоцитів
*b. Т-хелперів
c. Т-кілерів
d. Макрофагів
e. Т-супресорів

148. Пацієнт віком 49 років має підвищену концентрацію сечової кислоти в крові. Для зниження рівня сечової кислоти лікар призначив алопуринол. Конкурентним інгібітором якого ферменту є алопуринол?
a. Аденозиндезамінази
b. Аденінфосфорибозилтрансферази
c. Гіпоксантинфорибозилтрансферази
*d. Ксантиноксидази
e. Гуаніндезамінази

149. У пацієнта під час огляду спостерігаються кальциноз шкіри, синдром Рейно, порушення моторики стравоходу, склеродактилія та телеангіоектазії. Ці зміни називаються "синдром CREST". Для якого захворювання характерні такі симптоми?
a. Ревматоїдного артриту
*b. Системної склеродермії
c. Дерматоміозиту
d. Подагричного артриту
e. Системного червоного вовчаку

150. У пацієнта виявлено: тахікардія, збільшення основного обміну та температури тіла, схуднення, підвищення збудливості. Збільшена секреція гормонів якої залози є причиною цих порушень?
*a. Щитоподібної
b. Нейрогіпофіза
c. Прищитоподібної
d. Надниркової
e. Статевої

