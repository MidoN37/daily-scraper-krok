1. У людини зменшений діурез, гіпернатріємія, гіпокаліємія. Гіперсекреція якого гормону може бути причиною таких змін?
a. Паратгормон
b. Передсердний натрійуретичний фактор
c. Адреналін
*d. Альдостерон
e. Вазопресин

2. У бактеріологічну лабораторію надійшов досліджуваний матеріал (промивні води шлунка, в'ялена риба домашнього приготування), взятий у пацієнта з підозрою на ботулізм. На яке поживне середовище треба зробити первинний посів матеріалу?
*a. Середовище Кітта-Тароцці
b. Цукрово-кров'яний агар
c. Цукровий м'ясо-пептонний бульйон
d. Цукровий м'ясо-пептонний агар
e. Сироватковий агар

3. У пацієнта спостерігається колаптоїдний стан через зниження тонусу периферичних судин. Який препарат найефективніший у цій ситуації?
a. Добутаміну гідрохлорид
*b. Фенілефрину гідрохлорид
c. Лозартан калію
d. Гліцерину тринітрат
e. Амлодипіну бесилат

4. Мукополісахаридоз належить до хвороб накопичення. Через відсутність ферментів порушується розщеплення полісахаридів. У пацієнтів спостерігається їх нагромадження та підвищення виділення із сечею. У яких органелах відбувається накопичення мукополісахаридів?
*a. Лізосомах
b. Мітохондріях
c. Клітинному центрі
d. Ендоплазматичному ретикулумі
e. Комплексі Гольджі

5. Хлопчик на другому році життя часто хворіє на респіраторні захворювання, стоматити, гнійничкові ураження шкіри. Навіть невеликі пошкодження ясен і слизової ускладнюються тривалим запаленням. Встановлено, що у крові дитини практично відсутні імуноглобуліни всіх класів. Зниження функціональної активності якої клітинної популяції лежить в основі описаного синдрому?
*a. В-лімфоцити
b. Макрофаги
c. Нейтрофіли
d. NK-лімфоцити
e. Т-лімфоцити

6. Пацієнт, який хворіє на ішемічну хворобу серця, не повідомив лікаря, що у нього трапляються напади бронхоспазму. Лікар призначив препарат, після приймання якого напади стенокардії порідшали, але почастішали напади бронхоспазму. Укажіть, який препарат був призначений.
a. Лозартан калію
b. Добутаміну гідрохлорид
c. Гліцерину тринітрат
d. Аторвастатин кальцію
*e. Пропранололу гідрохлорид

7. Стан вагітної жінки ускладнився гестозом. Під час лабораторного обстеження виявлено кетонурію. Яка речовина з'явилася в сечі пацієнтки?
a. Креатинін
*b. Ацетоацетат
c. Урати
d. Піруват
e. Лактат

8. У недоношених новонароджених порушений синтез сурфактанту. Які функції він виконує в легенях?
*a. Зменшує поверхневий натяг стінок альвеол
b. Підвищує опір дихальних шляхів
c. Погіршує дифузію О_2 через аерогематичний бар'єр
d. Збільшує поверхневий натяг стінок альвеол
e. Полегшує екскурсію діафрагми

9. До лікарки звернувся чоловік віком 35 років зі скаргами на біль у ділянці печінки. З'ясовано, що пацієнт часто вживає недосмажену рибу. У фекаліях виявлено дуже маленькі яйця гельмінту коричневого кольору, із кришечкою овальної форми. Який гельмінтоз найімовірніший?
*a. Опісторхоз
b. Дікроцеліоз
c. Шистосомоз
d. Фасціольоз
e. Парагонімоз

10. Після споживання солоної їжі в людини значно зменшилася кількість сечі. Який із нижченаведених гормонів уплинув на функцію нирок?
a. АКТГ
b. Адреналін
c. Соматостатин
d. Окситоцин
*e. Антидіуретичний

11. В експерименті під час моделювання ниркової патології у тварини отримали ознаки: набряки, висока протеїнурія, гіпопротеїнемія, диспротеїнемія, гіперліпідемія. Для якої патології нирок характерні такі ознаки?
a. Пієлонефриту
b. Гострої ниркової недостатності
c. Хронічної ниркової недостатності
*d. Нефротичного синдрому
e. Гострого дифузного гломерулонефриту

12. У разі ненадходження чи недостатнього утворення в організмі людини ліпотропних факторів у неї розвивається жирова дистрофія печінки. Яка з нижченаведених речовин є ліпотропною?
a. Холестерин
b. Жирні кислоти
*c. Холін
d. Триацилгліцериди
e. Рибофлавін

13. Після апендектомії в пацієнта віком 30 років утворився післяопераційний рубець. Які клітини сполучної тканини першочергово забезпечують регенерацію рани шкіри?
a. Адипоцити
b. Макрофаги
c. Тканинні базофіли
*d. Фібробласти
e. Меланоцити

14. У жінки віком 56 років під час проведення рН-метрії шлункового соку виявлено тотальну гіперацидність. Із порушенням функції яких клітин залоз шлунка це пов'язано?
a. Головних екзокриноцитів
*b. Парієтальних екзокриноцитів
c. Додаткових мукоцитів
d. Шийкових мукоцитів
e. Ендокриноцитів

15. У пацієнта з хронічною серцевою недостатністю розвинувся цироз печінки з асцитом і набряками нижніх кінцівок. Які зміни складу крові спричиняють асцит у цього пацієнта?
*a. Гіпоальбумінемія
b. Макроглобулінемія
c. Гіпохолестеринемія
d. Гіпопротромбінемія
e. Гіпергаммаглобулінемія

16. Під час аутопсії тіла померлого віком 43 роки, що хворів на ІХС із розвитком інфаркту міокарда, лікар-патологоанатом виявив набряк легень. Які патологічні зміни могли зумовити набряк легень?
a. Стаз крові
b. Гостре загальне малокрів'я
c. Ішемія малого кола
d. Гостра правошлуночкова недостатність
*e. Гостра лівошлуночкова недостатність

17. Пацієнту з діагнозом гострий інфаркт міокарда призначено антикоагулянтну терапію. Вимірювання якого показника системи згортання крові потрібне в разі приймання гепарину, щоб попередити можливі ускладнення через його передозування?
a. Концентрації фібриногену
b. Протромбінового індексу
c. Швидкості осідання еритроцитів
d. Міжнародного нормалізованого відношення
*e. Активованого часткового тромбопластинового часу

18. До лікарки-гінекологині звернулася пацієнтка віком 32 роки зі скаргами на нерегулярні менструації, зниження лібідо, сухість вагіни та втому. В анамнезі - нормальні пологи 5 років тому, без гормональної терапії. Лабораторні дослідження виявили зниження рівня естрадіолу при нормальних показниках лютеїнізуючого гормону (ЛГ) і фолікулостимулюючого гормону (ФСГ). Яку основну функцію виконує естрадіол за фізіологічних умов?
a. Підвищення пролактину
*b. Стимуляція росту фолікулів
c. Стимуляція тестостерону
d. Підтримка прогестерону
e. Інгібування гонадотропінів

19. У дитини з вродженими вадами розвитку діагностовано синдром "котячого крику". Що виявлять під час дослідження каріотипу цієї дитини?
a. Додаткову 21-у хромосому
*b. Делецію короткого плеча 5-ї хромосоми
c. Нестачу Х-хромосоми
d. Додаткову Y-хромосому
e. Додаткову Х-хромосому

20. У результаті травми голови утворилася гематома з локалізацією в ділянці середньої черепної ямки ліворуч. Унаслідок цього на стороні ураження виникло розширення зіниці. Який нерв уражено?
a. N. trigeminus
*b. N. oculomotorius
c. N. opticus
d. N. abduceus
e. N. trochlearis

21. Чоловік протягом 3-х років працював в одній із африканських країн. Після переїзду до України він звернувся до лікарки-офтальмологині зі скаргами на біль в очах, набряки повік, сльозоточивість і тимчасове послаблення зору. Під кон'юнктивою ока виявлено гельмінти розмірами 30-50 мм, які мали видовжене ниткоподібне тіло. Який діагноз може встановити лікарка?
a. Трихоцефальоз
b. Дифілоботріоз
*c. Філяріоз
d. Аскаридоз
e. Ентеробіоз

22. Унаслідок безконтрольного прийому вітамінного препарату в дитини виникли анорексія, нудота, блювання, пронос, гіпертермія, з'явилися крововиливи на шкірі та слизових, явища менінгізму. Який препарат приймала дитина?
a. Ціанокобаламін
b. Нікотинамід
c. Тіамін
d. Токоферолу ацетат
*e. Ретинолу ацетат

23. У чоловіка віком 40 років запалення яєчка ускладнилося водянкою. Необхідне оперативне втручання. Яку з оболонок яєчка останньою розтинає лікарка-хірургиня під час операції?
*a. Парієтальний листок піхвової оболонки яєчка
b. Внутрішню сім'яну фасцію
c. М'яз-підіймач яєчка
d. М'ясисту оболонку
e. Зовнішню сім'яну фасцію

24. Під час розтину тіла чоловіка віком 48 років, який помер через 10 днів після масивної аспірації шлункового вмісту, у верхній частці правої легені виявлено порожнину діаметром близько 5 см, заповнену густими жовто-зеленими масами з різким неприємним запахом. Стінка порожнини нерівна, набрякла, вкрита некротичними масами. Мікроскопічно: стінка порожнини рясно інфільтрована нейтрофілами і макрофагами. Яке захворювання виявлено в легені чоловіка?
*a. Гострий абсцес легені
b. Бронхоектатична хвороба
c. Гострий кавернозний туберкульоз
d. Пневмонія
e. Гангрена легені

25. У пацієнта з хронічною хворобою нирок встановлено зменшення кліренсу за інуліном до 60 мл/хв. Із порушенням якої функції нирок це пов'язано?
a. Канальцевої секреції
b. Реабсорбції в проксимальному відділі нефрону
c. Реабсорбції в збиральних ниркових трубочках
*d. Клубочкової фільтрації
e. Реабсорбції в дистальному відділі нефрону

26. Унаслідок перенесеного енцефаліту в чоловіка розвинувся параліч м'язів очного яблука. Лікар встановив, що в пацієнта ушкоджене ядро окорухового нерва. У якому відділі головного мозку відбувається патологічний процес?
*a. Середньому мозку
b. Довгастому мозку
c. Проміжному мозку
d. Мосту
e. Мозочку

27. Пацієнту з метою знеболювання ввели під шкіру розчин морфіну гідрохлориду. Який механізм анальгезуючої дії цього лікарського засобу?
a. Гальмування утворення медіаторів болю в периферичних тканинах
b. Блокада периферичних чутливих рецепторів
*c. Взаємодія з опіоїдними рецепторами
d. Порушення проведення імпульсів по аферентних нервах
e. Зміна емоційного забарвлення болю

28. У пацієнта з підозрою на озену з носоглотки були виділені грамнегативні палички, які утворювали капсулу на поживному середовищі. Які мікроорганізми спричинили хворобу?
a. Сальмонели
b. Шигели
c. Мікоплазми
d. Хламідії
*e. Клебсієли

29. Тварині, сенсибілізованій туберкуліном, внутрішньоочеревинно введено туберкулін. Через 24 год під час лапаратомії виявлено венозну гіперемію та набряк очеревини. У мазках-відбитках із очеревини спостерігається велика кількість лімфоцитів і моноцитів. Яке запалення має місце у тварини?
a. Асептичне
*b. Алергічне
c. Фібринозне
d. Гнійне
e. Серозне

30. Під час обстеження пацієнта, який звернувся до неврологічного відділення, виявлено: зглаженість лобних складок, неможливість примружити очі, кут рота опущений, симптом паруса. Який нерв пошкоджений?
a. Блукаючий
b. Трійчастий
c. Додатковий
*d. Лицевий
e. Окоруховий

31. Унаслідок переливання несумісної крові за антигеном Rh у пацієнтки виникла гемолітична жовтяниця. Який лабораторний показник крові підтверджує цей тип жовтяниці?
a. Зменшення вмісту некон'югованого білірубіну
b. Накопичення уробіліногену
*c. Накопичення некон'югованого білірубіну
d. Зменшення вмісту кон'югованого білірубіну
e. Зменшення вмісту стеркобіліну

32. У жіночій консультації обстежується жінка, у якої було декілька мимовільних викиднів. На підставі клініко-епідеміологічного анамнезу було припущено хронічний токсоплазмоз. Яке лабораторне дослідження найефективніше для підтвердження діагнозу?
*a. Серологічна реакція
b. Мікроскопія мазка фекалій
c. Мікроскопія піхвового мазка
d. Мікроскопія мазка крові
e. Шкірно-алергічна проба

33. У складі кісткової тканини виявлено великі клітини, які містять численні лізосоми, багато ядер, гофровану облямівку. Яку назву мають ці клітини?
a. Остеоцити
b. Мезенхімні клітини
c. Напівстовбурові остеогенні клітини
*d. Остеокласти
e. Остеобласти

34. Під час дослідження епітелію шкіри з'ясувалося, що він складається з кількох шарів клітин. Епітеліоцити зовнішнього шару не мають ядер. Який це епітелій?
a. Перехідний
b. Багатошаровий кубічний
c. Багатошаровий плоский незроговілий
d. Багаторядний війчастий
*e. Багатошаровий плоский зроговілий

35. Пацієнта шпиталізовано до інфекційного відділення з проявами гарячки, що повторюється вдруге з інтервалом 2 дні. У краплині крові, зафарбованій за Романовським-Гімзою, виявлено звивисті клітини синьо-фіолетового кольору. Який мікроорганізм викликав захворювання?
a. Treponema pallidum
b. Rickettsia typhi
*c. Borrelia recurrentis
d. Leptospira interrogans
e. Plasmodium vivax

36. У жінки віком 20 років під час гістологічного дослідження шийного лімфатичного вузла виявлено вузлики, які складаються з валів епітеліоїдних, лімфоїдних клітин і багатоядерних гігантських клітин Пирогова-Лангханса, розташованих між ними. У центрі вузликів визначається казеозний некроз. Який збудник, найімовірніше, міг викликати такі зміни в лімфатичному вузлі?
*a. Мікобактерії Коха
b. Гриби
c. Рикетсії
d. Мікобактерії лепри
e. Спірохета бліда

37. У десятирічної дівчинки під час клінічного обстеження виявлено ознаки передчасного статевого дозрівання. Зниження функції якої ендокринної залози могло спричинити це явище?
*a. Епіфіза
b. Щитоподібної залози
c. Загруднинної залози
d. Мозкової речовини надниркових залоз
e. Прищитоподібної залози

38. У людини частота серцевих скорочень постійно утримується на рівні %mbox40-ка ударів за хвилину. Що є водієм ритму серця?
a. Синоатріальний вузол
*b. Атріовентрикулярний вузол
c. Пучок Гіса
d. Ніжки пучка Гіса
e. Волокна Пуркіньє

39. Пацієнт віком 42 роки скаржиться на болі в епігастральній ділянці, блювання, блювотні маси кольору "кавової гущі", мелену. Із анамнезу відомо, що він хворіє на виразкову хворобу шлунка. В аналізі крові виявлено: еритроцити - 2,8·10^12/л, лейкоцити - 8·10^9/л, гемоглобін - 90 г/л. Укажіть найімовірніше ускладнення, яке виникло в пацієнта.
a. Пенетрація
b. Малігнізація
c. Перфорація
d. Пілоростеноз
*e. Кровотеча

40. У гістологічному препараті яєчника визначається структура кулястої форми, яка складається з великих залозистих клітин, що містять пігмент лютеїн. Який гормон продукують клітини цієї структури?
*a. Прогестерон
b. Кортикостерон
c. Естроген
d. Альдостерон
e. Тестостерон

41. Під час гістологічного дослідження пухлини шкіри виявлено різних розмірів часточки з жирової тканини, відмежовані нерегулярними прошарками сполучної тканини. Якому захворюванню відповідають такі патологічні зміни?
a. Папiломі
b. Гемангiомі
c. Фiбромі
d. Гiгромі
*e. Лiпомі

42. У пацієнта з діагнозом цукровий діабет виявлено підвищений уміст кетонових тіл у крові. З якої сполуки синтезуються кетонові тіла?
a. Оксіацил-КоА
b. Ацил-КоА
c. Сукциніл-КоА
*d. Ацетил-КоА
e. Бутирил-КоА

43. У синтезі та виділенні медіаторів запалення беруть участь ряд клітин крові та сполучної тканини. Укажіть клітини, у яких синтезується інтерлейкін-1.
*a. Макрофаги
b. Тканинні базофіли
c. Еозинофільні гранулоцити
d. Лімфоцити
e. Тромбоцити

44. Пацієнтку віком 28 років шпиталізовано до пологового відділення. Через слабкість пологової діяльності акушер-гінеколог призначив внутрішньовенну інфузію препарату, який посилює та збільшує частоту скорочень матки, що сприяло прогресуванню пологів. Який основний механізм дії цього препарату?
a. Блокада кальцієвих каналів
b. Блокада серотонінових рецепторів
c. -
d. Пригнічення синтезу простагландинів
*e. Стимуляція окситоцинових рецепторів

45. Пацієнта віком 57 років шпиталізували в тяжкому стані. За показниками біохімічного аналізу крові виявлено: pH крові - 7,53, pCO_2 артеріальної крові - 40 мм рт. ст., SB - 33 ммоль/л, BE становить - +8 ммоль/л. Який тип порушення кислотно-лужного балансу спостерігається у цьому разі?
a. Компенсований негазовий алкалоз
b. Декомпенсований негазовий ацидоз
*c. Декомпенсований негазовий алкалоз
d. Компенсований негазовий ацидоз
e. Компенсований газовий алкалоз

46. Пацієнту з гострою ревматичною гарячкою призначили нестероїдний протизапальний засіб диклофенак натрію. Яке захворювання є протипоказанням до призначення диклофенак натрію?
*a. Виразкова хвороба шлунка
b. Цукровий діабет
c. Бронхіт
d. Гіпертонічна хвороба
e. Стенокардія

47. У пацієнта після резекції шлунка виникла гіперхромна мегалобластна анемія. Який препарат необхідно призначити?
a. Магнію сульфат
b. Заліза сульфат
*c. Ціанокобаламін
d. Транексамову кислоту
e. Аскорбінову кислоту

48. У пацієнта з гострим міокардитом з'явилися клінічні ознаки кардіогенного шоку. Який із нижченаведених патогенетичних механізмів є провідним у розвитку шоку в пацієнта?
*a. Порушення насосної функції серця
b. Збільшення периферичного опору судин
c. Зниження діастолічного притоку до серця
d. Зниження судинного тонусу
e. Депонування крові в органах

49. У пацієнта віком 40 років після щелепно-лицевої травми порушилася функція під'язикової та підщелепної слинних залоз зліва. У цих залозах відзначається гіпосалівація. Функція якої пари нервів порушена?
a. Х
b. VI
*c. VII
d. XIІ
e. XI

50. У жінки з резус-негативною кров'ю ІІ групи народилася дитина з ІV групою, резус-позитивна, у якої діагностували гемолітичну хворобу внаслідок резус-конфлікту. Яка група крові можлива в батька дитини?
a. І (О), резус-позитивна
*b. ІІІ (В), резус-позитивна
c. ІV (АВ), резус-негативна
d. ІІ (А), резус-позитивна
e. ІІІ (В), резус-негативна

51. У пацієнта, який довготривало приймав преднізолон, у результаті відміни препарату виникло загострення захворювання, зниження артеріального тиску, слабкість. Із чим можна пов'язати ці прояви?
*a. Виникнення недостатності кори наднирників
b. Гіперпродукція АКТГ
c. Сенсибілізація до препарату
d. Звикання до препарату
e. Кумуляція препарату

52. У пацієнта виявлено ваду тристулкового клапана. Укажіть його локалізацію.
a. Устя аорти
*b. Між правим передсердям і правим шлуночком
c. Між лівим передсердям і лівим шлуночком
d. Устя легеневого стовбура
e. Устя вінцевого синуса

53. У пацієнта діагностовано цироз печінки, який супроводжується асцитом і загальними порушеннями гемодинаміки. Який синдром ураження печінки виникає в цьому разі?
a. Гепаторенальний
b. Гепатолієнальний
*c. Портальна гіпертензія
d. Гепатокардіальний
e. Гепатоцеребральний

54. У пацієнта через рік після резекції 2/3 шлунка виникли скарги на блідість шкірних покривів, головні болі, запаморочення, загальну слабкість. Загальний аналіз крові: гемоглобін - 60 г/л, еритроцити - 2,4·10^12/л. Яка причина виникнення цього патологічного стану?
a. Зниження вмісту фолієвої кислоти
b. Підвищення секреції внутрішнього фактора Касла
c. Підвищення вмісту фолієвої кислоти
d. Зниження всмоктування міді
*e. Зниження секреції внутрішнього фактора Касла

55. У дванадцятирічної дитини вірусна інфекція ускладнилася обструктивним бронхітом. Препарат якої фармакологічної групи необхідно призначити для інгаляцій із метою усунення бронхоспазму?
a. Аналептики
b. beta_2-адреноблокатори
c. М-холіноміметики
*d. beta_2-адреноміметики
e. Н-холіноміметики

56. Як називаються клітини ендокринного комплексу нирки, що розташовані під ендотелієм у стінці приносної та виносної артеріоли, у цитоплазмі містять гранули реніну, що сприяє підвищенню кров'яного тиску?
a. Клітини щільної плями
b. Мезангіоцити
c. Інтерстиційні клітини
d. Клітини Гурмагтіга
*e. Юкстагломерулярні

57. У результаті травми порушено цілісність переднього корінця спинного мозку. Які відростки та яких нейронів при цьому пошкоджені?
a. Аксони чутливих нейронів
*b. Аксони рухових нейронів
c. Дендрити рухових нейронів
d. Дендрити вставних нейронів
e. Дендрити чутливих нейронів

58. Під час ендоскопічного дослідження лікарка виявила порушення цілісності стінки шлунка в межах слизової оболонки. Укажіть, яким типом епітелію в нормі вистелено з середини стінку шлунка.
a. Псевдобагатошаровий
*b. Одношаровий призматичний залозистий
c. Перехідний
d. Багатошаровий плоский зроговілий
e. Багатошаровий плоский незроговілий

59. Під час обстеження підлітка, який хворіє на ксантоматоз, виявлено сімейну гіперхолестеринемію. Концентрація яких ліпопротеїнів значно підвищена в крові при цій патології?
a. Хіломікронів
b. НЕЖК
c. ЛПВЩ
*d. ЛПНЩ
e. ЛПДНЩ

60. Під час мікроскопічного дослідження серозного виділення з уретри виявлено грушоподібні клітини з джгутиками, ундулюючою мембраною та аксостилем. Укажіть збудника хвороби.
a. Lamblia intestinalis
b. Trichomonas tenax
*c. Trichomonas vaginalis
d. Trichomonas hominis
e. -

61. У пацієнтки діагностували кістковомозкову форму гострої променевої хвороби. Який із нижченаведених гематологічних симптомів спостерігатиметься в періоді розпалу?
a. Зсув лейкоцитарної формули вліво
*b. Панцитопенія
c. Еритроцитоз
d. Відносна лімфопенія
e. Відносний лімфоцитоз

62. Пацієнту з діагнозом глаукома лікарка призначила антихолінестеразний препарат, що знижує внутрішньоочний тиск. Укажіть цей лікарський засіб.
*a. Неостигміну метилсульфат
b. Норадреналіну гідротартрат
c. Атропіну сульфат
d. Лідокаїну гідрохлорид
e. Налоксону гідрохлорид

63. У гістопрепараті представлена залоза з ацинусами та острівцями. В ацинусах секреторні клітини мають дві зони: базальну (гомогенну базофільну) й апікальну (зимогенну оксифільну). Який орган має такі морфологічні ознаки?
a. Печінка
b. Підщелепна слинна залоза
*c. Підшлункова залоза
d. Під'язикова слинна залоза
e. Привушна слинна залоза

64. Під час дослідження залишкового азоту виявлено, що азот сечовини значно знижений. Для захворювання якого органа це характерно?
a. Шлунка
b. Кишківника
*c. Печінки
d. Серця
e. Мозку

65. Який із внутрішніх органів бере найбільшу участь у гуморальній регуляції еритропоезу?
a. Печінка
*b. Нирки
c. Серце
d. Легені
e. Мозок

66. До комплексної терапії пацієнта, який хворіє на бронхопневмонію, що супроводжується виснажливим кашлем, лікар додав муколітичний лікарський засіб, який деполімеризує мукопротеїди. Укажіть цей препарат.
a. Варфарин натрію
b. Строфантин
*c. Ацетилцистеїн
d. Метопрололу тартрат
e. Кодеїн

67. У чоловіка виявлено зниження рН крові та вмісту бікарбонатних іонів (падіння лужного резерву крові), зростання вмісту молочної та піровиноградної кислот у крові та сечі. Який тип порушення кислотно-основної рівноваги спостерігається в пацієнта?
a. Респіраторний ацидоз
b. Метаболічний алкалоз
c. Змішаний алкалоз
*d. Метаболічний ацидоз
e. Респіраторний алкалоз

68. Чоловік віком 60 років систематично приймав дигоксин. Його стан спершу поліпшився, а потім став погіршуватися, розвинулися брадикардія й аритмія. Яке явище є причиною цього стану?
a. Індукція мікросомальних ферментів печінки та прискорення метаболізму препарату
*b. Кумуляція препарату
c. Тахіфілаксія
d. Зниження чутливості адренорецепторів
e. Алергія

69. У каріотипі пацієнта 47 хромосом, у ядрі соматичної клітини виявлено тільце Барра. Під час додаткових досліджень спостерігається ендокринна недостатність: гіпоплазія сім'яників і відсутність сперматогенезу. Про який синдром свідчить цей фенотип?
a. Шерешевського-Тернера
b. Едвардса
c. Дауна
*d. Клайнфельтера
e. Патау

70. На відміну від нервових клітин, які зазвичай не розмножуються, стовбурові клітини можуть відновлюватися багато разів. Як називають багаторазове відновлення клітин?
a. Диференціація
b. Атрофія
c. Гіпертрофія
d. Апоптоз
*e. Проліферація

71. Під час гістологічного дослідження легень недоношеної дитини встановлено злипання альвеол через відсутність сурфактанту. З недостатністю розвитку яких клітин стінки альвеоли це пов'язано?
a. Клітини Клара
b. Респіраторні альвеолоцити
c. Фібробластоподібні клітини
d. Альвеолярні макрофаги
*e. Секреторні альвеолоцити

72. У пацієнтки віком 45 років під час електрокардіографічного обстеження виявлено такі зміни: інтервал P-Q подовжений, при цьому випадає кожен другий або третій комплекс QRST. Яке порушення провідності серця спостерігається?
a. Атріовентрикулярна блокада І ступеня
*b. Атріовентрикулярна блокада ІІ ступеня
c. Синоаурікулярна блокада
d. Внутрішлуночкова блокада
e. Атріовентрикулярна блокада повна

73. На електронній мікрофотографії стінки легеневої альвеоли представлена велика клітина, у цитоплазмі якої багато мітохондрій, розвинутий комплекс Гольджі, визначаються осміофільні пластинчасті тільця. Яку основну функцію виконує ця клітина?
a. Є компонентом аерогематичного бар'єру
b. Поглинає мікроорганізми
*c. Продукує сурфактант
d. Очищує повітря
e. Зігріває повітря

74. У мікропрепараті, виготовленому з пунктату регіонарного лімфовузла пацієнта, зафарбованому за Романовським-Гімза, лікар виявив тонкі мікроорганізми з 12-14 рівномірними завитками з гострими кінцями довжиною 10-13 мкм блідо-рожевого кольору. Збудника якої інфекційної хвороби виявлено?
a. Лептоспірозу
b. Трипаносомозу
c. Поворотного тифу
*d. Сифілісу
e. Лейшманіозу

75. Після тривалого голодування в пацієнта розвинулися набряки тканин. Що є причиною цього явища?
a. Збільшення онкотичного тиску крові
b. Зниження гідростатичного тиску крові
*c. Зниження онкотичного тиску плазми крові
d. Збільшення осмотичного тиску плазми крові
e. Зниження осмотичного тиску плазми крові

76. У пацієнта напади бронхіальної астми виникають зазвичай уночі та супроводжуються брадикардією, спастичним болем у кишківнику та діареєю. Препарати якої групи можуть усунути ці симптоми?
a. Симпатолітики
b. beta-адреноблокатори
*c. М-холіноблокатори
d. alpha-адреноблокатори
e. Н-холіноблокатори, Н_2-гістаміноблокатори

77. Під час аварії на виробництві пацієнт зазнав токсичного впливу калію ціаніду, що спричинило блокаду цитохромоксидази. До якого патологічного процесу це призвело?
a. Гемічної гіпоксії
*b. Тканинної гіпоксії
c. Циркуляторної гіпоксії
d. Гіпоксичної гіпоксії
e. Дихальної гіпоксії

78. Під час субмікроскопічного дослідження клітини виявлено, що її цитоплазма містить багато лізосом, фагосом, піноцитозних міхурців. Інші органели розвинені помірно. Яку функцію може виконувати така клітина?
a. Реабсорбція іонів натрію
*b. Фагоцитоз
c. Депонування іонів кальцію
d. Синтез ліпідів
e. Синтез полісахаридів

79. У пацієнта віком 34 роки після перенесеної кишкової інфекції, викликаної сальмонелами, стали згасати симптоми захворювання. Імуноглобуліни якого класу будуть виявлені в крові пацієнта в період реконвалесценції?
*a. IgG
b. IgE
c. IgA
d. IgD
e. IgM

80. Під час аутопсії тіла чоловіка віком 55 років, який упродовж останніх восьми років хворів на хронічну форму тропічної малярії, виявлено, що сіра речовина головного мозку та селезінка аспідно-сірого кольору. Який пігмент зумовив таке забарвлення?
a. Ліпофусцин
b. Гематопорфірин
*c. Гемомеланін
d. Гемосидерин
e. Меланін

81. До лікаря звернувся чоловік зі скаргами на біль у верхній частині живота, що частіше виникає натще або вночі, нудоту, блювання. Після об’єктивного обстеження встановлено діагноз: виразкова хвороба шлунка. Призначено комплексну терапію, до складу якої входить засіб, механізм дії якого пов’язаний з блокуванням ферменту Н^+/К^+-АТФ-ази в парієтальних клітинах. Укажіть цей лікарський засіб.
*a. Омепразол
b. Метронідазол
c. Амоксициклін
d. Фамотидин
e. Вісмуту субцитрат

82. Під час дослідження сироватки крові в пацієнта з ознаками імунодефіциту виявлено антитіла до білків gP120 i gP41. Яку інфекцію в пацієнта підтверджує цей результат?
a. НTLV-1
*b. ВІЛ
c. НВV
d. TORCH
e. ЕСНО

83. У дванадцятирічного хлопчика, який хворіє на бронхіальну астму, розвинувся тяжкий напад астми: виражена експіраторна задишка, блідість шкірних покровів. Який вид порушення альвеолярної вентиляції спостерігається в хлопчика?
a. Торако-діафрагмальний
b. Рестриктивний
c. Центральний
d. Нервово-м'язовий
*e. Обструктивний

84. У результаті точкового крововиливу в сітківку ока пацієнт утратив здатність бачити предмети в центрі поля зору. У якому місці сітківки відбувся крововилив?
a. Ціліарна частина сітківки
b. Райдужна частина сітківки
c. Сліпа пляма
*d. Жовта пляма
e. Судинна оболонка

85. Пацієнт віком 49 років скаржиться на стійке підвищення АТ до 155/120 мм рт. ст. Рекомендована гіпотензивна терапія упродовж місяця не була ефективною. Під час додаткового обстеження виявлено гіпернатріємію, гіпохлоремію та гіперплазію наднирників. Встановлено діагноз: первинний гіперальдостеронізм. Через неможливість проведення хірургічного лікування пацієнту рекомендовано фармакологічну терапію із використанням антагоніста мінералокортикоїдних рецепторів. Укажіть лікарський засіб, який рекомендовано пацієнту.
*a. Спіронолактон
b. Лозартан
c. Каптоприл
d. Метопрололу тартрат
e. Амлодипіну бесилат

86. У пацієнта, що хворіє на важку форму порушення водно-сольового обміну, настала зупинка серця в діастолі. Який найімовірніший механізм зупинки серця в діастолі?
a. Гіпокаліємія
b. Гіпонатріємія
*c. Гіперкаліємія
d. Гіпернатріємія
e. Дегідратація організму

87. Під час аутопсії тіла чоловіка віком 40 років виявлено різко розширений просвіт тонкої кишки, переповнений рясною водянистою безбарвною рідиною з сіруватими грудочками. Стінка кишки набрякла, на слизовій оболонці - велика кількість дрібнокрапкових крововиливів. Для якого інфекційного захворювання характерні такі симптоми?
a. Амебіазу
b. Черевного тифу
c. Сальмонельозу
d. Шигельозу
*e. Холери

88. Під час відбору для ревакцинації вакциною БЦЖ у школяра поставлено пробу Манту, яка виявилася негативною. Про які особливості імунітету до туберкульозу свідчать такі результати проби?
a. Відсутність гуморального імунітету
b. Відсутність антитоксичного імунітету
c. Наявність гуморального імунітету
d. Наявність клітинного імунітету
*e. Відсутність клітинного імунітету

89. У пацієнтки за два тижні після видалення зуба відбулася регенерація багатошарового плоского епітелію. Які органели брали участь у відновленні слизової оболонки?
a. Постлізосоми
b. Центросоми
c. Мітохондрії
d. -
*e. Рибосоми

90. Вислуховуючи тони серця, лікарка виявила в пацієнта функціональні порушення мітрального клапана. У якому місці лікарка вислуховувала його серце?
a. У другому міжребровому просторі справа біля груднини
*b. На верхівці серця
c. У другому міжребровому просторі зліва біля груднини
d. Біля другого груднинно-ребрового суглоба праворуч
e. Біля мечоподібного відростка

91. Під час дослідження пацієнта віком 49 років виявлено суттєве збільшення часу зсідання крові, шлунково-кишкові кровотечі та підшкірні крововиливи. Нестачею якого вітаміну можна пояснити такі симптоми?
a. Н
b. В_1
c. Е
*d. К
e. РР

92. Під час біопсії ендометрію здорової жінки, взятого під час секреторної фази менструального циклу, у власній пластинці слизової оболонки виявлено клітини полігональної форми, багаті на ліпіди та глікоген. Що це за клітини?
a. Фібробласти
b. Міофібробласти
*c. Децидуальні клітини
d. Клітини ендотелію пошкоджених судин
e. Гладкі міоцити

93. Лікар-лаборант під час аналізу мазка крові пацієнтки з діагнозом гострий перитоніт у полі зору мікроскопа спостерігає велику кількість лейкоцитів, розміри яких становлять 10–12 мкм. Їхні ядра мають кілька сегментів, а цитоплазма містить дрібні гранули, які при забарвленні за методом Романовського–Гімзи набувають рожево-фіолетового кольору. Які клітини переважають у мазку?
*a. Нейтрофіли
b. Лімфоцити
c. Еозинофіли
d. Моноцити
e. Базофіли

94. Після опромінення високою дозою радіації в підлітка значно постраждала лімфоїдна система, стався розпад великої кількості лімфоцитів. Завдяки діяльності якої залози можливе відновлення нормальної формули крові?
a. Щитоподібної залози
b. Наднирників
c. -
*d. Тимусу
e. Підшлункової залози

95. Яка головна функція пентозофосфатного шляху в жировій тканині?
a. Окислення глюкози до кінцевих продуктів
b. Знешкодження ксенобіотиків
c. Генерація енергії
*d. Генерація НАДФН2
e. Продукція рибозофосфатів

96. Унаслідок травми низу передньої стінки живота в пацієнтки ушкоджена зв'язка, що розташована в пахвинному каналі. Яка це зв'язка?
a. Ligamentum ovarium proprium
b. Ligamentum lacunare
c. Ligamentum latum uteri
*d. Ligamentum teres uteri
e. Ligamentum inguinale

97. У пацієнта віком 70 років, який помер від серцевої недостатності, під час розтину виявлено деформовані, звужені коронарні артерії. На розрізі внутрішня поверхня артерій горбиста, стінка білувата, ламка, кам'янистої щільності. Яку стадію атеросклерозу виявлено в пацієнта?
a. Ліпоїдоз
b. Ліпосклероз
c. Виразкування
d. Атероматоз
*e. Атерокальциноз

98. У жінки періодично виникають напади артеріальної гіпертензії, що супроводжуються головним болем, частим серцебиттям, виразною пітливістю, різким болем у надчеревній ділянці, збільшенням рівня глюкози в плазмі крові. У плазмі крові та сечі виявлений високий рівень метанефринів. Для якого пухлинного захворювання найхарактерніші такі симптоми?
a. Пухлини яєчників
b. Аденоми щитоподібної залози
c. Раку шлунка
d. Аденоми прищитоподібних залоз
*e. Феохромоцитоми

99. У пацієнта з субфебрильною температурою в біоптаті збільшеного лімфатичного вузла виявлено численні гранульоми, які містять у центрі казеозний некроз, оточений епітеліоїдними клітинами, велетенськими багатоядерними клітинами Пирогова-Лангханса та лімфоцитами. Для якого захворювання характерні такі патогістологічні зміни?
*a. Туберкульозу
b. Лімфолейкозу
c. Лімфосаркоми
d. Лімфогранулематозу
e. Лімфаденіту

100. Чоловік віком 37 років, який курить упродовж 19-ти років, звернувся зі скаргами на постійний кашель. Під час біопсії бронха виявлено: ознаки хронічного запалення, потовщення слизової оболонки, трансформація одношарового війчастого епітелію в багатошаровий плоский епітелій. Який патологічний процес спостерігається в пацієнта?
a. Лейкоплакія
*b. Метаплазія
c. Гіпертрофія епітелію
d. Дисплазія
e. Гіперплазія епітелію

101. Анаеробне розщеплення глюкози до молочної кислоти регулюється відповідними ферментами. Укажіть, який фермент є головним регулятором цього процесу.
a. Глюкозo-6-фосфат ізомераза
b. Лактатдегідрогеназа
c. Енолаза
d. Альдолаза
*e. Фосфофруктокіназа

102. Під час обстеження семирічної дитини виявлено клінічні ознаки хвороби Дауна. Укажіть причину цієї патології.
a. Делеція короткого плеча 21-ої хромосоми
*b. Трисомія 21-ої хромосоми
c. Трисомія 13-ої хромосоми
d. Трисомія за Х хромосомою
e. Нерозходження статевих хромосом

103. Який фермент попереджує запалення слизової оболонки ротової порожнини завдяки бактерицидній дії в разі її пошкодження?
a. Амілаза
b. Муцин
c. Лінгвальна ліпаза
d. Нуклеаза
*e. Лізоцим

104. У чоловіка, який має запальні зміни шкіри обличчя та вугрі, під час мікроскопії матеріалу з осередків ураження виявлені живі організми типу Членистоногі, довгастої форми, які мають 4 пари редукованих кінцівок. Встановіть попередній діагноз.
*a. Демодекоз
b. Педикульоз
c. Алергія
d. Ураження шкіри коростяним свербуном
e. Ураження шкіри блохами

105. Пацієнта віком 65 років шпиталізовано зі скаргами на відчуття важкості в підреберних ділянках, збільшення лімфатичних вузлів, загальну слабкість, головний біль. Під час обстеження виявлено: гепатоспленомегалія, еритроцити - 2,3·10^12/л, лейкоцити - 90·10^9/л, лімфоцити - 75%, ШОЕ - 35 мм/год, у мазку периферичної крові багато тіней Гумпрехта. Для якого захворювання характерна така клінічна картина?
a. Хронічний мієлолейкоз
b. Гострий мієлолейкоз
c. Залізодефіцитна анемія
d. Гострий лімфолейкоз
*e. Хронічний лімфолейкоз

106. Після травми пацієнт не може розігнути руку в ліктьовому суглобі. Порушення функції якого м'яза може бути причиною?
a. M. coraco-brachialis
b. M. subscapularis
c. M. brachialis
d. M. biceps brachii
*e. M. triceps brachii

107. У пацієнта з яскраво вираженою жовтяницею шкіри, склер і слизових оболонок, сеча має колір темного пива, кал світлий. У крові підвищений уміст прямого білірубіну, у сечі визначається білірубін. Який тип жовтяниці в пацієнта?
a. Гемолітична
b. Екскреційна
*c. Обтураційна
d. Кон'югаційна
e. Паренхіматозна

108. Пацієнт, відчувши передвісники нападу бронхіальної астми, прийняв перорально без контролю лікаря кілька таблеток через короткі проміжки часу. Проте нетривале покращення стану відзначив тільки після вживання перших двох таблеток. Наступні прийоми препарату не покращили його стан. Яким явищем зумовлене зниження ефекту препарату?
a. Звиканням
b. Залежністю
*c. Тахіфілаксією
d. Ідіосинкразією
e. Кумуляцією

109. Під час розтину тіла жінки віком 45 років виявлено: гіпертрихоз, гірсутизм, стриї на шкірі стегон та живота. У передній частці гіпофіза - пухлина (мікроскопічно підтверджено: базофільна аденома) у наднирниках - гіперплазія пучкової зони. В анамнезі: ожиріння за верхнім типом, стероїдний цукровий діабет, артеріальна гіпертензія та вторинна дисфункція яєчників. Яке захворювання виявлено в жінки?
a. Синдром Іценка-Кушинга
b. Адипозогенітальна дистрофія
*c. Хвороба Іценка-Кушинга
d. Гіпофізарний нанізм
e. Хвороба Сімондса

110. У чоловіка після тривалого курсу лікування шизофренії виникли явища паркінсонізму. Який із нижченаведених препаратів міг викликати це ускладнення?
*a. Хлорпромазину гідрохлорид
b. Діазепам
c. Флуоксетину гідрохлорид
d. Натрію вальпроат
e. Карбамазепін

111. Після лікування прямим антикоагулянтом із приводу тромбоемболії в пацієнта з'явилися ознаки кишкової кровотечі. Який препарат став причиною ускладнення?
a. Кальцію добезилат
b. Фібриноген
*c. Гепарин натрію
d. Протаміну сульфат
e. Натрію хлорид

112. Для серологiчної дiагностики черевного тифу використовують реакцiю Вiдаля. Який механiзм взаємодiї антигенiв та антитiл лежить в її основi?
a. lммобiлiзацiя бактерiй
b. Гемолiз
c. Бактерiолiз
*d. Аглютинацiя
e. Преципiтацiя

113. На мікропрепараті серця спостерігаються клітини прямокутної форми, із центрально розташованим ядром, розвиненими міофібрилами, зв'язані між собою вставними дисками. Яка функція пов'язана з цими клітинами?
a. Захисна
b. Проведення імпульсу
*c. Скорочення серця
d. Регенераторна
e. Ендокринна

114. У молекулярній біології використовують метод визначення послідовності розташування нуклеотидів у молекулі ДНК за амінокислотним складом поліпептиду. На якій властивості генетичного коду базується цей метод?
a. Універсальність
*b. Колінеарність
c. Специфічність
d. Виродженість
e. Неперекривність

115. Жінку віком 28 років шпиталізовано до гінекологічного відділення зі скаргами на біль у животі. Діагностовано пухлину яєчника. Під час операції з видалення яєчника потрібно розітнути зв'язку, що з'єднує яєчник із маткою. Яку зв'язку повинен перерізати хірург?
*a. Lig. ovarii proprium
b. Lig. latum uteri
c. Lig. teres uteri
d. Lig. suspensorium ovarii
e. Lig. cardinale

116. У пацієнтки діагностовано перелом тіла плечової кістки. Вона не може розігнути руку в ліктьовому суглобі. Який нерв ушкоджено в пацієнтки?
a. N. musculocutaneus
b. N. medianus
c. N. axillaris
*d. N. radialis
e. N. ulnaris

117. У жінки віком 32 роки після перенесеного міокардиту під час електрокардіографічного дослідження виявлено порушення серцевого ритму (ритм не синусовий). Функції яких кардіоміоцитів порушені?
a. Провідних кардіоміоцитів пучка Гіса
b. Типових кардіоміоцитів
c. Провідних кардіоміоцитів ніжок пучка Гіса
*d. Пейсмекерних клітин
e. Перехідних провідних кардіоміоцитів

118. Пацієнта шпиталізовано із попереднім діагнозом: черевний тиф. Хворіє упродовж трьох днів. Температура тіла - 39^оС. Який метод лабораторної діагностики необхідно застосувати для підтвердження діагнозу?
a. Серологічний метод
b. Виділення уринокультури
c. Виділення білікультури
*d. Виділення гемокультури
e. Виділення копрокультури

119. Пацієнта шпиталізовано зі скаргами на періодичні напади серцебиття, які виникають раптово й так само раптово припиняються. Під час проведення ЕКГ виявлено епізод скорочень частотою 200/хв, який має такі ознаки: ритм правильний, зубець Р відсутній, комплекс QRS без змін, зубець Т деформований. Укажіть вид аритмії.
a. Передсердна екстрасистолія
b. Шлуночкова екстрасистолія
c. Повна АВ-блокада
*d. Пароксизмальна тахікардія
e. АВ-блокада І ступеня

120. У новонародженої дитини із судомним синдромом і дефектом міжшлуночкової перегородки серця під час рентгенологічного дослідження грудної клітки виявили гіпоплазію тимуса. Який тип імунодефіциту можна припустити в дитини?
a. Синдром Віскотта-Олдрича
b. Атаксію-телеангіектазію Луї-Бар
*c. Синдром Ді Джорджі
d. Хворобу Брутона
e. Синдром Гуда

121. Для морфологічного дослідження представлена ендокринна залоза, паренхіма якої складається з епітельної та нервової тканин. В епітеліальних трабекулах виявляється 2 типи клітин: хромофільні та хромофобні. Укажіть цей орган.
a. Гіпоталамус
*b. Гіпофіз
c. Надниркова залоза
d. Щитовидна залоза
e. Прищитовидна залоза

122. Чоловік, який хворіє на бронхіальну астму, тривалий час приймає преднізолон. Який механізм дії препарату?
a. Пригнічення активності циклооксигенази
b. Пригнічення активності дигідрофолатредуктази
c. Блокада лейкотрієнових рецепторів
*d. Пригнічення активності фосфоліпази А_2
e. Блокада гістамінових рецепторів

123. У пацієнта діагностовано пухлину мозку, яка розміщена в ділянці острогової борозни. Яка функція порушиться, якщо пухлина буде активно розвиватися?
a. Дотикова чутливість
*b. Зір
c. Смак
d. Слух
e. Нюх

124. У пацієнтки віком 47 років міжфалангові та п'ястно-фалангові суглоби легко піддаються вивиху і підвивиху з типовим відхиленням пальців у вигляді "плавники моржа". Під час мікроскопічного дослідження виявлено: розростання ворсин синовіальної оболонки, руйнування хряща та формування паннуса. Яке захворювання викликає такі паталогічні зміни?
*a. Ревматоїдний артрит
b. Ревматичний артрит
c. Системний червоний вовчак
d. Хвороба Бехтерєва
e. Остеоартроз

125. Утворення вільного амоніаку у клітинах ниркових канальців пов'язане переважно з перетворенням замінної амінокислоти під дією ферменту, який належить до класу гідролаз. Укажіть цей фермент.
a. Глутаматдегідрогеназа
b. Глутамінсинтетаза
c. Глутаматдекарбоксилаза
*d. Глутаміназа
e. Аспарагіназа

126. У пацієнта, хворого на алкаптонурію, спостерігаються ознаки артриту, охроноз. Відкладання в суглобах якої речовини спричинило появу болю в цьому разі?
a. Карбонатів
*b. Гомогентизатів
c. Оксалатів
d. Фосфатів
e. Уратів

127. У клітині, яка мітотично ділиться, спостерігається розходження дочірніх хроматид до полюсів клітини. На якій стадії мітотичного циклу перебуває клітина?
a. Телофаза
*b. Анафаза
c. Профаза
d. Інтерфаза
e. Метафаза

128. Півторарічний хлопчик постійно хворіє на піодермію та тричі хворів на пневмонію. У крові виявлено: знижена кількість імуноглобулінів G та A, відсутні плазмоцити. Який вид імунодефіциту виник у дитини?
a. Гіпоплазія вилочкової залози
b. -
c. Синдром Віскотта-Олдрича
*d. Гіпогаммаглобулінемія Брутона
e. Синдром Луї-Бар

129. Під час огляду лікарем-педіатром на шкірі десятирічної дитини виявлено множинні петехії, а також спостерігається кровоточивість ясен і знижений рівень вітаміну С у сечі. Який процес порушений у цьому разі?
a. Розпад протеогліканів
b. Розпад колагену
c. Активація гіалуронідази
*d. Синтез колагену
e. Синтез протеогліканів

130. У посіві гною з фурункула виявлено мікроби кулястої форми, які розташовані як "ґроно" винограду. Які мікроби виявлено?
*a. Стафілококи
b. Диплококи
c. Стрептококи
d. Мікрококи
e. Тетракоки

131. Під час мікроскопічного дослідження легень пацієнта віком 52 роки виявлені вогнища некрозу, оточені валом епітеліоїдних клітин і лімфоцитів. Між лімфоцитами та епітеліоїдними клітинами розміщені великі клітини округлої форми з великою кількістю ядер, розміщених на периферії. Як називається виявлене утворення?
a. Лепрозна гранульома
*b. Туберкульозна гранульома
c. Ракова перлина
d. Саркоїдозна гранульома
e. Сифілітична гранульома

132. Пацієта віком 23 роки шпиталізовано в тяжкому стані з черепно-мозковою травмою. Дихання характеризується судомним тривалим вдихом, який переривається коротким видихом. Для якого типу дихання це характерно?
*a. Апнейстичне
b. Куссмауля
c. Біота
d. Чейн-Стокса
e. Гаспінг

133. У пацієнта на фоні впливу іонізуючого опромінення у крові визначено зменшення кількості гранулоцитів. Чим зумовлений агранулоцитоз?
a. Підвищенням руйнування лейкоцитів
*b. Пригніченням лейкопоезу
c. Збільшенням переходу гранулоцитів у тканини
d. Порушенням виходу зрілих лейкоцитів з кісткового мозку
e. Розвитком аутоімунного процесу

134. Пацієнтку віком 65 років, яка довгий час хворіла на стеноз аортального клапана, після перенесеної вірусної інфекції шпиталізовано з ознаками хронічної серцево-судинної недостатності: задишкою, ціанозом, набряками. Який тип гіпоксії спостерігається в пацієнтки?
*a. Циркуляторний
b. Гемічний
c. Тканинний
d. Дихальний
e. Гіпоксичний

135. У жінки віком 67 років, яка довгий час хворіє на холецистит, після прийому їжі раптово виник різкий біль у верхній частині живота, нудота, блювання. Встановлено діагноз: гострий панкреатит. Що є основною ланкою патогенезу цього захворювання?
*a. Передчасна активація ферментів підшлункової залози
b. Зниження рівня ферментів у панкреатичному соку
c. Зниження секреції панкреатичного поліпептиду
d. Підвищення активації ферментів у дванадцятипалій кишці
e. Підвищення рівня холецистокініну

136. Під час аутопсії тіла чоловіка віком 34 роки, що помер від хронічної хвороби нирок у зв'язку з амілоїдозом нирок, патологоанатом у легенях, переважно в нижніх частках, виявив: множинні дифузні розширення бронхів, у просвітах яких гнійний вміст. Поверхня розрізу легень має дрібнокомірковий вигляд, нагадує бджолині стільники. Гістологічно у стінці бронхів: хронічне запалення, м'язові волокна заміщені сполучною тканиною. Які зміни в легенях виявив лікар?
*a. Бронхоектази
b. Бронхопневмонія
c. Абсцеси легень
d. Хронічний бронхіт
e. Хронічна пневмонія

137. Більшість учасників експедиції Магеллана в Америку загинули від авітамінозу. Захворювання проявлялося загальною слабкістю, підшкірними крововиливами, випадінням зубів, кровотечею з ясен. Укажіть назву цього авітамінозу.
a. Анемія Бірмера
b. Рахіт
c. Поліневрит
*d. Скорбут
e. Пелагра

138. Пацієнт із діагнозом гіпертонічна хвороба приймає лізиноприл. Який механізм дії цього гіпотензивного препарату?
a. Блокада ангіотензинових рецепторів
b. Інгібування циклооксигенази
*c. Інгібування ангіотензинперетворювального ферменту
d. Інгібування фосфодіестерази
e. Блокада Са^2+-каналів

139. У результаті радіаційного випромінювання були ушкоджені стовбурові гемопоетичні клітини. Утворення яких клітин сполучної тканини буде порушено?
a. Меланоцитів
b. Фібробластів
c. Перицитів
*d. Макрофагів
e. Адипоцитів

140. У пацієнта діагностовано стеноз мітрального клапана. До якого патогенетичного типу недостатності серця належить цей стан?
a. Недостатність серця через перевантаження об'ємом
*b. Недостатність серця від перевантаження опором
c. Недостатність серця через ушкодження міокарда
d. Змішана форма недостатності серця
e. Недостатність серця через гіпертрофію міокарда

141. До лікаря звернувся пацієнт із загостренням виразкової хвороби шлунка. Препарат з якої групи лікарських засобів доцільно використати в комплексній терапії пацієнта?
*a. Блокатори H_2-гістамінорецепторів
b. %alpha-адреноблокатори
c. Блокатори H_1-гістамінорецепторів
d. %beta-адреноблокатори
e. %alpha-адреноміметики

142. Чоловіку віком 66 років діагностовано злоякісну епітеліальну пухлину, що походить із бронха середнього калібра. Який епітелій є джерелом розвитку цієї пухлини?
a. Одношаровий багаторядний перехідний
b. Багатошаровий зроговілий
*c. Одношаровий багаторядний війчастий
d. Одношаровий призматичний
e. Багатошаровий незроговілий

143. У пацієнта з серцевою недостатністю виникла аритмія, при якій на ЕКГ частота скорочень передсердь була 70/хв, а шлуночків - 35/хв. Порушення якої функції серця спостерігається в пацієнта?
a. Збудливості
b. Автоматизму
c. Скоротливості
d. Збудливості та провідності
*e. Провідності

144. У пацієнта сенсорна афазія (не розуміє зверненої до нього мови). Яка локалізація ураження нервової системи?
a. Нижня лобова звивина
b. Середня скронева звивина
*c. Верхня скронева звивина
d. Верхня лобова звивина
e. Середня лобова звивина

145. При нестачі вітаміну A в людини відбувається порушення сутінкового зору. Які фоторецепторні клітини сітківки відповідають за сутінковий зір?
*a. Паличкові нейросенсорні клітини
b. Колбочкові нейросенсорні клітини
c. Горизонтальні нейроцити
d. Гангліонарні нервові клітини
e. Біполярні нейрони

146. У чоловіка віком 30 років під час проведення ЕКГ виявлено такі зміни: ділянка аномального скорочення, у якій відсутній зубець Р, комплекс QRS деформований, зубець Т негативний і протилежно направлений комплексу QRS. Який патологічний стан спостерігається в пацієнта?
a. Пароксизмальна тахікардія
*b. Шлуночкова екстрасистолія
c. Синусова аритмія
d. Передсердна екстрасистолія
e. Атріовентрикулярна екстрасистолія

147. У ВІЛ-інфікованого пацієнта спостерігається пригнічення активності імунної системи. Ураження яких клітин найбільшою мірою обумовлює стан імунодефіциту у цього пацієнта?
a. Т-супресорів
b. Макрофагів
c. Т-кілерів
d. В-лімфоцитів
*e. Т-хелперів

148. Пацієнт віком 49 років має підвищену концентрацію сечової кислоти в крові. Для зниження рівня сечової кислоти лікар призначив алопуринол. Конкурентним інгібітором якого ферменту є алопуринол?
a. Гіпоксантинфорибозилтрансферази
b. Гуаніндезамінази
*c. Ксантиноксидази
d. Аденозиндезамінази
e. Аденінфосфорибозилтрансферази

149. У пацієнта під час огляду спостерігаються кальциноз шкіри, синдром Рейно, порушення моторики стравоходу, склеродактилія та телеангіоектазії. Ці зміни називаються "синдром CREST". Для якого захворювання характерні такі симптоми?
a. Дерматоміозиту
b. Подагричного артриту
c. Ревматоїдного артриту
d. Системного червоного вовчаку
*e. Системної склеродермії

150. У пацієнта виявлено: тахікардія, збільшення основного обміну та температури тіла, схуднення, підвищення збудливості. Збільшена секреція гормонів якої залози є причиною цих порушень?
a. Прищитоподібної
b. Статевої
*c. Щитоподібної
d. Надниркової
e. Нейрогіпофіза

