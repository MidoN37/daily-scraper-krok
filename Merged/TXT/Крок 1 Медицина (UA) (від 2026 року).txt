1. У людини зменшений діурез, гіпернатріємія, гіпокаліємія. Гіперсекреція якого гормону може бути причиною таких змін?
a. Паратгормон
b. Передсердний натрійуретичний фактор
c. Вазопресин
d. Адреналін
*e. Альдостерон

2. У бактеріологічну лабораторію надійшов досліджуваний матеріал (промивні води шлунка, в'ялена риба домашнього приготування), взятий у пацієнта з підозрою на ботулізм. На яке поживне середовище треба зробити первинний посів матеріалу?
a. Сироватковий агар
b. Цукровий м'ясо-пептонний бульйон
c. Цукрово-кров'яний агар
*d. Середовище Кітта-Тароцці
e. Цукровий м'ясо-пептонний агар

3. У пацієнта спостерігається колаптоїдний стан через зниження тонусу периферичних судин. Який препарат найефективніший у цій ситуації?
*a. Фенілефрину гідрохлорид
b. Добутаміну гідрохлорид
c. Амлодипіну бесилат
d. Лозартан калію
e. Гліцерину тринітрат

4. Мукополісахаридоз належить до хвороб накопичення. Через відсутність ферментів порушується розщеплення полісахаридів. У пацієнтів спостерігається їх нагромадження та підвищення виділення із сечею. У яких органелах відбувається накопичення мукополісахаридів?
a. Ендоплазматичному ретикулумі
b. Мітохондріях
c. Клітинному центрі
d. Комплексі Гольджі
*e. Лізосомах

5. Хлопчик на другому році життя часто хворіє на респіраторні захворювання, стоматити, гнійничкові ураження шкіри. Навіть невеликі пошкодження ясен і слизової ускладнюються тривалим запаленням. Встановлено, що у крові дитини практично відсутні імуноглобуліни всіх класів. Зниження функціональної активності якої клітинної популяції лежить в основі описаного синдрому?
a. Т-лімфоцити
b. Нейтрофіли
*c. В-лімфоцити
d. NK-лімфоцити
e. Макрофаги

6. Пацієнт, який хворіє на ішемічну хворобу серця, не повідомив лікаря, що у нього трапляються напади бронхоспазму. Лікар призначив препарат, після приймання якого напади стенокардії порідшали, але почастішали напади бронхоспазму. Укажіть, який препарат був призначений.
a. Лозартан калію
b. Гліцерину тринітрат
*c. Пропранололу гідрохлорид
d. Добутаміну гідрохлорид
e. Аторвастатин кальцію

7. Стан вагітної жінки ускладнився гестозом. Під час лабораторного обстеження виявлено кетонурію. Яка речовина з'явилася в сечі пацієнтки?
a. Лактат
*b. Ацетоацетат
c. Урати
d. Піруват
e. Креатинін

8. У недоношених новонароджених порушений синтез сурфактанту. Які функції він виконує в легенях?
a. Підвищує опір дихальних шляхів
b. Полегшує екскурсію діафрагми
c. Збільшує поверхневий натяг стінок альвеол
d. Погіршує дифузію О_2 через аерогематичний бар'єр
*e. Зменшує поверхневий натяг стінок альвеол

9. До лікарки звернувся чоловік віком 35 років зі скаргами на біль у ділянці печінки. З'ясовано, що пацієнт часто вживає недосмажену рибу. У фекаліях виявлено дуже маленькі яйця гельмінту коричневого кольору, із кришечкою овальної форми. Який гельмінтоз найімовірніший?
a. Шистосомоз
b. Дікроцеліоз
c. Парагонімоз
d. Фасціольоз
*e. Опісторхоз

10. Після споживання солоної їжі в людини значно зменшилася кількість сечі. Який із нижченаведених гормонів уплинув на функцію нирок?
a. Окситоцин
b. АКТГ
c. Соматостатин
*d. Антидіуретичний
e. Адреналін

11. В експерименті під час моделювання ниркової патології у тварини отримали ознаки: набряки, висока протеїнурія, гіпопротеїнемія, диспротеїнемія, гіперліпідемія. Для якої патології нирок характерні такі ознаки?
*a. Нефротичного синдрому
b. Гострого дифузного гломерулонефриту
c. Гострої ниркової недостатності
d. Хронічної ниркової недостатності
e. Пієлонефриту

12. У разі ненадходження чи недостатнього утворення в організмі людини ліпотропних факторів у неї розвивається жирова дистрофія печінки. Яка з нижченаведених речовин є ліпотропною?
a. Холестерин
b. Триацилгліцериди
c. Жирні кислоти
d. Рибофлавін
*e. Холін

13. Після апендектомії в пацієнта віком 30 років утворився післяопераційний рубець. Які клітини сполучної тканини першочергово забезпечують регенерацію рани шкіри?
a. Макрофаги
b. Меланоцити
c. Адипоцити
d. Тканинні базофіли
*e. Фібробласти

14. У жінки віком 56 років під час проведення рН-метрії шлункового соку виявлено тотальну гіперацидність. Із порушенням функції яких клітин залоз шлунка це пов'язано?
a. Додаткових мукоцитів
b. Головних екзокриноцитів
c. Ендокриноцитів
d. Шийкових мукоцитів
*e. Парієтальних екзокриноцитів

15. У пацієнта з хронічною серцевою недостатністю розвинувся цироз печінки з асцитом і набряками нижніх кінцівок. Які зміни складу крові спричиняють асцит у цього пацієнта?
*a. Гіпоальбумінемія
b. Гіпергаммаглобулінемія
c. Макроглобулінемія
d. Гіпохолестеринемія
e. Гіпопротромбінемія

16. Під час аутопсії тіла померлого віком 43 роки, що хворів на ІХС із розвитком інфаркту міокарда, лікар-патологоанатом виявив набряк легень. Які патологічні зміни могли зумовити набряк легень?
a. Ішемія малого кола
b. Гостра правошлуночкова недостатність
*c. Гостра лівошлуночкова недостатність
d. Стаз крові
e. Гостре загальне малокрів'я

17. Пацієнту з діагнозом гострий інфаркт міокарда призначено антикоагулянтну терапію. Вимірювання якого показника системи згортання крові потрібне в разі приймання гепарину, щоб попередити можливі ускладнення через його передозування?
a. Протромбінового індексу
b. Концентрації фібриногену
*c. Активованого часткового тромбопластинового часу
d. Міжнародного нормалізованого відношення
e. Швидкості осідання еритроцитів

18. До лікарки-гінекологині звернулася пацієнтка віком 32 роки зі скаргами на нерегулярні менструації, зниження лібідо, сухість вагіни та втому. В анамнезі - нормальні пологи 5 років тому, без гормональної терапії. Лабораторні дослідження виявили зниження рівня естрадіолу при нормальних показниках лютеїнізуючого гормону (ЛГ) і фолікулостимулюючого гормону (ФСГ). Яку основну функцію виконує естрадіол за фізіологічних умов?
*a. Стимуляція росту фолікулів
b. Підтримка прогестерону
c. Інгібування гонадотропінів
d. Підвищення пролактину
e. Стимуляція тестостерону

19. У дитини з вродженими вадами розвитку діагностовано синдром "котячого крику". Що виявлять під час дослідження каріотипу цієї дитини?
a. Додаткову 21-у хромосому
b. Додаткову Y-хромосому
*c. Делецію короткого плеча 5-ї хромосоми
d. Нестачу Х-хромосоми
e. Додаткову Х-хромосому

20. У результаті травми голови утворилася гематома з локалізацією в ділянці середньої черепної ямки ліворуч. Унаслідок цього на стороні ураження виникло розширення зіниці. Який нерв уражено?
a. N. abduceus
*b. N. oculomotorius
c. N. opticus
d. N. trochlearis
e. N. trigeminus

21. Чоловік протягом 3-х років працював в одній із африканських країн. Після переїзду до України він звернувся до лікарки-офтальмологині зі скаргами на біль в очах, набряки повік, сльозоточивість і тимчасове послаблення зору. Під кон'юнктивою ока виявлено гельмінти розмірами 30-50 мм, які мали видовжене ниткоподібне тіло. Який діагноз може встановити лікарка?
a. Трихоцефальоз
*b. Філяріоз
c. Дифілоботріоз
d. Ентеробіоз
e. Аскаридоз

22. Унаслідок безконтрольного прийому вітамінного препарату в дитини виникли анорексія, нудота, блювання, пронос, гіпертермія, з'явилися крововиливи на шкірі та слизових, явища менінгізму. Який препарат приймала дитина?
a. Тіамін
*b. Ретинолу ацетат
c. Нікотинамід
d. Ціанокобаламін
e. Токоферолу ацетат

23. У чоловіка віком 40 років запалення яєчка ускладнилося водянкою. Необхідне оперативне втручання. Яку з оболонок яєчка останньою розтинає лікарка-хірургиня під час операції?
a. М'ясисту оболонку
b. М'яз-підіймач яєчка
c. Зовнішню сім'яну фасцію
*d. Парієтальний листок піхвової оболонки яєчка
e. Внутрішню сім'яну фасцію

24. Під час розтину тіла чоловіка віком 48 років, який помер через 10 днів після масивної аспірації шлункового вмісту, у верхній частці правої легені виявлено порожнину діаметром близько 5 см, заповнену густими жовто-зеленими масами з різким неприємним запахом. Стінка порожнини нерівна, набрякла, вкрита некротичними масами. Мікроскопічно: стінка порожнини рясно інфільтрована нейтрофілами і макрофагами. Яке захворювання виявлено в легені чоловіка?
a. Гострий кавернозний туберкульоз
b. Бронхоектатична хвороба
c. Пневмонія
*d. Гострий абсцес легені
e. Гангрена легені

25. У пацієнта з хронічною хворобою нирок встановлено зменшення кліренсу за інуліном до 60 мл/хв. Із порушенням якої функції нирок це пов'язано?
a. Реабсорбції в дистальному відділі нефрону
b. Реабсорбції в збиральних ниркових трубочках
c. Канальцевої секреції
d. Реабсорбції в проксимальному відділі нефрону
*e. Клубочкової фільтрації

26. Унаслідок перенесеного енцефаліту в чоловіка розвинувся параліч м'язів очного яблука. Лікар встановив, що в пацієнта ушкоджене ядро окорухового нерва. У якому відділі головного мозку відбувається патологічний процес?
a. Довгастому мозку
b. Мозочку
c. Мосту
d. Проміжному мозку
*e. Середньому мозку

27. Пацієнту з метою знеболювання ввели під шкіру розчин морфіну гідрохлориду. Який механізм анальгезуючої дії цього лікарського засобу?
a. Зміна емоційного забарвлення болю
*b. Взаємодія з опіоїдними рецепторами
c. Блокада периферичних чутливих рецепторів
d. Гальмування утворення медіаторів болю в периферичних тканинах
e. Порушення проведення імпульсів по аферентних нервах

28. У пацієнта з підозрою на озену з носоглотки були виділені грамнегативні палички, які утворювали капсулу на поживному середовищі. Які мікроорганізми спричинили хворобу?
a. Мікоплазми
b. Сальмонели
c. Хламідії
*d. Клебсієли
e. Шигели

29. Тварині, сенсибілізованій туберкуліном, внутрішньоочеревинно введено туберкулін. Через 24 год під час лапаратомії виявлено венозну гіперемію та набряк очеревини. У мазках-відбитках із очеревини спостерігається велика кількість лімфоцитів і моноцитів. Яке запалення має місце у тварини?
a. Асептичне
*b. Алергічне
c. Гнійне
d. Фібринозне
e. Серозне

30. Під час обстеження пацієнта, який звернувся до неврологічного відділення, виявлено: зглаженість лобних складок, неможливість примружити очі, кут рота опущений, симптом паруса. Який нерв пошкоджений?
*a. Лицевий
b. Додатковий
c. Трійчастий
d. Блукаючий
e. Окоруховий

31. Унаслідок переливання несумісної крові за антигеном Rh у пацієнтки виникла гемолітична жовтяниця. Який лабораторний показник крові підтверджує цей тип жовтяниці?
*a. Накопичення некон'югованого білірубіну
b. Зменшення вмісту некон'югованого білірубіну
c. Зменшення вмісту кон'югованого білірубіну
d. Зменшення вмісту стеркобіліну
e. Накопичення уробіліногену

32. У жіночій консультації обстежується жінка, у якої було декілька мимовільних викиднів. На підставі клініко-епідеміологічного анамнезу було припущено хронічний токсоплазмоз. Яке лабораторне дослідження найефективніше для підтвердження діагнозу?
*a. Серологічна реакція
b. Мікроскопія піхвового мазка
c. Мікроскопія мазка крові
d. Мікроскопія мазка фекалій
e. Шкірно-алергічна проба

33. У складі кісткової тканини виявлено великі клітини, які містять численні лізосоми, багато ядер, гофровану облямівку. Яку назву мають ці клітини?
a. Напівстовбурові остеогенні клітини
b. Остеобласти
c. Остеоцити
*d. Остеокласти
e. Мезенхімні клітини

34. Під час дослідження епітелію шкіри з'ясувалося, що він складається з кількох шарів клітин. Епітеліоцити зовнішнього шару не мають ядер. Який це епітелій?
a. Багаторядний війчастий
b. Багатошаровий плоский незроговілий
*c. Багатошаровий плоский зроговілий
d. Багатошаровий кубічний
e. Перехідний

35. Пацієнта шпиталізовано до інфекційного відділення з проявами гарячки, що повторюється вдруге з інтервалом 2 дні. У краплині крові, зафарбованій за Романовським-Гімзою, виявлено звивисті клітини синьо-фіолетового кольору. Який мікроорганізм викликав захворювання?
*a. Borrelia recurrentis
b. Leptospira interrogans
c. Treponema pallidum
d. Plasmodium vivax
e. Rickettsia typhi

36. У жінки віком 20 років під час гістологічного дослідження шийного лімфатичного вузла виявлено вузлики, які складаються з валів епітеліоїдних, лімфоїдних клітин і багатоядерних гігантських клітин Пирогова-Лангханса, розташованих між ними. У центрі вузликів визначається казеозний некроз. Який збудник, найімовірніше, міг викликати такі зміни в лімфатичному вузлі?
a. Гриби
b. Мікобактерії лепри
c. Спірохета бліда
d. Рикетсії
*e. Мікобактерії Коха

37. У десятирічної дівчинки під час клінічного обстеження виявлено ознаки передчасного статевого дозрівання. Зниження функції якої ендокринної залози могло спричинити це явище?
a. Мозкової речовини надниркових залоз
*b. Епіфіза
c. Щитоподібної залози
d. Загруднинної залози
e. Прищитоподібної залози

38. У людини частота серцевих скорочень постійно утримується на рівні %mbox40-ка ударів за хвилину. Що є водієм ритму серця?
a. Пучок Гіса
b. Ніжки пучка Гіса
c. Синоатріальний вузол
*d. Атріовентрикулярний вузол
e. Волокна Пуркіньє

39. Пацієнт віком 42 роки скаржиться на болі в епігастральній ділянці, блювання, блювотні маси кольору "кавової гущі", мелену. Із анамнезу відомо, що він хворіє на виразкову хворобу шлунка. В аналізі крові виявлено: еритроцити - 2,8·10^12/л, лейкоцити - 8·10^9/л, гемоглобін - 90 г/л. Укажіть найімовірніше ускладнення, яке виникло в пацієнта.
a. Перфорація
b. Пенетрація
c. Пілоростеноз
*d. Кровотеча
e. Малігнізація

40. У гістологічному препараті яєчника визначається структура кулястої форми, яка складається з великих залозистих клітин, що містять пігмент лютеїн. Який гормон продукують клітини цієї структури?
a. Тестостерон
b. Естроген
c. Альдостерон
*d. Прогестерон
e. Кортикостерон

41. Під час гістологічного дослідження пухлини шкіри виявлено різних розмірів часточки з жирової тканини, відмежовані нерегулярними прошарками сполучної тканини. Якому захворюванню відповідають такі патологічні зміни?
a. Гемангiомі
b. Папiломі
*c. Лiпомі
d. Гiгромі
e. Фiбромі

42. У пацієнта з діагнозом цукровий діабет виявлено підвищений уміст кетонових тіл у крові. З якої сполуки синтезуються кетонові тіла?
*a. Ацетил-КоА
b. Оксіацил-КоА
c. Ацил-КоА
d. Сукциніл-КоА
e. Бутирил-КоА

43. У синтезі та виділенні медіаторів запалення беруть участь ряд клітин крові та сполучної тканини. Укажіть клітини, у яких синтезується інтерлейкін-1.
a. Тромбоцити
b. Лімфоцити
c. Еозинофільні гранулоцити
*d. Макрофаги
e. Тканинні базофіли

44. Пацієнтку віком 28 років шпиталізовано до пологового відділення. Через слабкість пологової діяльності акушер-гінеколог призначив внутрішньовенну інфузію препарату, який посилює та збільшує частоту скорочень матки, що сприяло прогресуванню пологів. Який основний механізм дії цього препарату?
a. -
b. Блокада кальцієвих каналів
c. Блокада серотонінових рецепторів
d. Пригнічення синтезу простагландинів
*e. Стимуляція окситоцинових рецепторів

45. Пацієнта віком 57 років шпиталізували в тяжкому стані. За показниками біохімічного аналізу крові виявлено: pH крові - 7,53, pCO_2 артеріальної крові - 40 мм рт. ст., SB - 33 ммоль/л, BE становить - +8 ммоль/л. Який тип порушення кислотно-лужного балансу спостерігається у цьому разі?
a. Компенсований негазовий ацидоз
b. Компенсований газовий алкалоз
c. Декомпенсований негазовий ацидоз
d. Компенсований негазовий алкалоз
*e. Декомпенсований негазовий алкалоз

46. Пацієнту з гострою ревматичною гарячкою призначили нестероїдний протизапальний засіб диклофенак натрію. Яке захворювання є протипоказанням до призначення диклофенак натрію?
a. Стенокардія
b. Цукровий діабет
c. Гіпертонічна хвороба
*d. Виразкова хвороба шлунка
e. Бронхіт

47. У пацієнта після резекції шлунка виникла гіперхромна мегалобластна анемія. Який препарат необхідно призначити?
*a. Ціанокобаламін
b. Заліза сульфат
c. Аскорбінову кислоту
d. Магнію сульфат
e. Транексамову кислоту

48. У пацієнта з гострим міокардитом з'явилися клінічні ознаки кардіогенного шоку. Який із нижченаведених патогенетичних механізмів є провідним у розвитку шоку в пацієнта?
a. Збільшення периферичного опору судин
b. Зниження судинного тонусу
c. Депонування крові в органах
*d. Порушення насосної функції серця
e. Зниження діастолічного притоку до серця

49. У пацієнта віком 40 років після щелепно-лицевої травми порушилася функція під'язикової та підщелепної слинних залоз зліва. У цих залозах відзначається гіпосалівація. Функція якої пари нервів порушена?
*a. VII
b. VI
c. XIІ
d. XI
e. Х

50. У жінки з резус-негативною кров'ю ІІ групи народилася дитина з ІV групою, резус-позитивна, у якої діагностували гемолітичну хворобу внаслідок резус-конфлікту. Яка група крові можлива в батька дитини?
a. І (О), резус-позитивна
b. ІІІ (В), резус-негативна
*c. ІІІ (В), резус-позитивна
d. ІV (АВ), резус-негативна
e. ІІ (А), резус-позитивна

51. У пацієнта, який довготривало приймав преднізолон, у результаті відміни препарату виникло загострення захворювання, зниження артеріального тиску, слабкість. Із чим можна пов'язати ці прояви?
*a. Виникнення недостатності кори наднирників
b. Гіперпродукція АКТГ
c. Сенсибілізація до препарату
d. Кумуляція препарату
e. Звикання до препарату

52. У пацієнта виявлено ваду тристулкового клапана. Укажіть його локалізацію.
a. Устя аорти
*b. Між правим передсердям і правим шлуночком
c. Устя легеневого стовбура
d. Між лівим передсердям і лівим шлуночком
e. Устя вінцевого синуса

53. У пацієнта діагностовано цироз печінки, який супроводжується асцитом і загальними порушеннями гемодинаміки. Який синдром ураження печінки виникає в цьому разі?
*a. Портальна гіпертензія
b. Гепаторенальний
c. Гепатолієнальний
d. Гепатоцеребральний
e. Гепатокардіальний

54. У пацієнта через рік після резекції 2/3 шлунка виникли скарги на блідість шкірних покривів, головні болі, запаморочення, загальну слабкість. Загальний аналіз крові: гемоглобін - 60 г/л, еритроцити - 2,4·10^12/л. Яка причина виникнення цього патологічного стану?
*a. Зниження секреції внутрішнього фактора Касла
b. Зниження вмісту фолієвої кислоти
c. Зниження всмоктування міді
d. Підвищення вмісту фолієвої кислоти
e. Підвищення секреції внутрішнього фактора Касла

55. У дванадцятирічної дитини вірусна інфекція ускладнилася обструктивним бронхітом. Препарат якої фармакологічної групи необхідно призначити для інгаляцій із метою усунення бронхоспазму?
a. М-холіноміметики
b. Аналептики
c. Н-холіноміметики
d. beta_2-адреноблокатори
*e. beta_2-адреноміметики

56. Як називаються клітини ендокринного комплексу нирки, що розташовані під ендотелієм у стінці приносної та виносної артеріоли, у цитоплазмі містять гранули реніну, що сприяє підвищенню кров'яного тиску?
a. Клітини щільної плями
*b. Юкстагломерулярні
c. Інтерстиційні клітини
d. Мезангіоцити
e. Клітини Гурмагтіга

57. У результаті травми порушено цілісність переднього корінця спинного мозку. Які відростки та яких нейронів при цьому пошкоджені?
a. Дендрити рухових нейронів
b. Дендрити вставних нейронів
*c. Аксони рухових нейронів
d. Дендрити чутливих нейронів
e. Аксони чутливих нейронів

58. Під час ендоскопічного дослідження лікарка виявила порушення цілісності стінки шлунка в межах слизової оболонки. Укажіть, яким типом епітелію в нормі вистелено з середини стінку шлунка.
a. Багатошаровий плоский зроговілий
b. Перехідний
c. Багатошаровий плоский незроговілий
d. Псевдобагатошаровий
*e. Одношаровий призматичний залозистий

59. Під час обстеження підлітка, який хворіє на ксантоматоз, виявлено сімейну гіперхолестеринемію. Концентрація яких ліпопротеїнів значно підвищена в крові при цій патології?
a. ЛПВЩ
b. ЛПДНЩ
*c. ЛПНЩ
d. НЕЖК
e. Хіломікронів

60. Під час мікроскопічного дослідження серозного виділення з уретри виявлено грушоподібні клітини з джгутиками, ундулюючою мембраною та аксостилем. Укажіть збудника хвороби.
a. -
b. Trichomonas tenax
c. Trichomonas hominis
*d. Trichomonas vaginalis
e. Lamblia intestinalis

61. У пацієнтки діагностували кістковомозкову форму гострої променевої хвороби. Який із нижченаведених гематологічних симптомів спостерігатиметься в періоді розпалу?
a. Зсув лейкоцитарної формули вліво
*b. Панцитопенія
c. Відносний лімфоцитоз
d. Еритроцитоз
e. Відносна лімфопенія

62. Пацієнту з діагнозом глаукома лікарка призначила антихолінестеразний препарат, що знижує внутрішньоочний тиск. Укажіть цей лікарський засіб.
a. Норадреналіну гідротартрат
b. Атропіну сульфат
c. Налоксону гідрохлорид
d. Лідокаїну гідрохлорид
*e. Неостигміну метилсульфат

63. У гістопрепараті представлена залоза з ацинусами та острівцями. В ацинусах секреторні клітини мають дві зони: базальну (гомогенну базофільну) й апікальну (зимогенну оксифільну). Який орган має такі морфологічні ознаки?
*a. Підшлункова залоза
b. Печінка
c. Підщелепна слинна залоза
d. Під'язикова слинна залоза
e. Привушна слинна залоза

64. Під час дослідження залишкового азоту виявлено, що азот сечовини значно знижений. Для захворювання якого органа це характерно?
a. Шлунка
*b. Печінки
c. Кишківника
d. Мозку
e. Серця

65. Який із внутрішніх органів бере найбільшу участь у гуморальній регуляції еритропоезу?
*a. Нирки
b. Легені
c. Серце
d. Мозок
e. Печінка

66. До комплексної терапії пацієнта, який хворіє на бронхопневмонію, що супроводжується виснажливим кашлем, лікар додав муколітичний лікарський засіб, який деполімеризує мукопротеїди. Укажіть цей препарат.
a. Варфарин натрію
b. Метопрололу тартрат
*c. Ацетилцистеїн
d. Строфантин
e. Кодеїн

67. У чоловіка виявлено зниження рН крові та вмісту бікарбонатних іонів (падіння лужного резерву крові), зростання вмісту молочної та піровиноградної кислот у крові та сечі. Який тип порушення кислотно-основної рівноваги спостерігається в пацієнта?
a. Метаболічний алкалоз
*b. Метаболічний ацидоз
c. Змішаний алкалоз
d. Респіраторний ацидоз
e. Респіраторний алкалоз

68. Чоловік віком 60 років систематично приймав дигоксин. Його стан спершу поліпшився, а потім став погіршуватися, розвинулися брадикардія й аритмія. Яке явище є причиною цього стану?
a. Індукція мікросомальних ферментів печінки та прискорення метаболізму препарату
b. Тахіфілаксія
c. Алергія
*d. Кумуляція препарату
e. Зниження чутливості адренорецепторів

69. У каріотипі пацієнта 47 хромосом, у ядрі соматичної клітини виявлено тільце Барра. Під час додаткових досліджень спостерігається ендокринна недостатність: гіпоплазія сім'яників і відсутність сперматогенезу. Про який синдром свідчить цей фенотип?
a. Дауна
b. Патау
c. Шерешевського-Тернера
*d. Клайнфельтера
e. Едвардса

70. На відміну від нервових клітин, які зазвичай не розмножуються, стовбурові клітини можуть відновлюватися багато разів. Як називають багаторазове відновлення клітин?
a. Апоптоз
b. Диференціація
c. Гіпертрофія
d. Атрофія
*e. Проліферація

71. Під час гістологічного дослідження легень недоношеної дитини встановлено злипання альвеол через відсутність сурфактанту. З недостатністю розвитку яких клітин стінки альвеоли це пов'язано?
a. Клітини Клара
*b. Секреторні альвеолоцити
c. Респіраторні альвеолоцити
d. Фібробластоподібні клітини
e. Альвеолярні макрофаги

72. У пацієнтки віком 45 років під час електрокардіографічного обстеження виявлено такі зміни: інтервал P-Q подовжений, при цьому випадає кожен другий або третій комплекс QRST. Яке порушення провідності серця спостерігається?
a. Внутрішлуночкова блокада
b. Атріовентрикулярна блокада повна
c. Атріовентрикулярна блокада І ступеня
d. Синоаурікулярна блокада
*e. Атріовентрикулярна блокада ІІ ступеня

73. На електронній мікрофотографії стінки легеневої альвеоли представлена велика клітина, у цитоплазмі якої багато мітохондрій, розвинутий комплекс Гольджі, визначаються осміофільні пластинчасті тільця. Яку основну функцію виконує ця клітина?
a. Є компонентом аерогематичного бар'єру
b. Поглинає мікроорганізми
*c. Продукує сурфактант
d. Очищує повітря
e. Зігріває повітря

74. У мікропрепараті, виготовленому з пунктату регіонарного лімфовузла пацієнта, зафарбованому за Романовським-Гімза, лікар виявив тонкі мікроорганізми з 12-14 рівномірними завитками з гострими кінцями довжиною 10-13 мкм блідо-рожевого кольору. Збудника якої інфекційної хвороби виявлено?
a. Лейшманіозу
*b. Сифілісу
c. Трипаносомозу
d. Поворотного тифу
e. Лептоспірозу

75. Після тривалого голодування в пацієнта розвинулися набряки тканин. Що є причиною цього явища?
a. Збільшення онкотичного тиску крові
b. Зниження гідростатичного тиску крові
c. Збільшення осмотичного тиску плазми крові
*d. Зниження онкотичного тиску плазми крові
e. Зниження осмотичного тиску плазми крові

76. У пацієнта напади бронхіальної астми виникають зазвичай уночі та супроводжуються брадикардією, спастичним болем у кишківнику та діареєю. Препарати якої групи можуть усунути ці симптоми?
a. Симпатолітики
b. beta-адреноблокатори
c. alpha-адреноблокатори
*d. М-холіноблокатори
e. Н-холіноблокатори, Н_2-гістаміноблокатори

77. Під час аварії на виробництві пацієнт зазнав токсичного впливу калію ціаніду, що спричинило блокаду цитохромоксидази. До якого патологічного процесу це призвело?
a. Гіпоксичної гіпоксії
b. Циркуляторної гіпоксії
*c. Тканинної гіпоксії
d. Дихальної гіпоксії
e. Гемічної гіпоксії

78. Під час субмікроскопічного дослідження клітини виявлено, що її цитоплазма містить багато лізосом, фагосом, піноцитозних міхурців. Інші органели розвинені помірно. Яку функцію може виконувати така клітина?
a. Синтез полісахаридів
b. Синтез ліпідів
c. Депонування іонів кальцію
*d. Фагоцитоз
e. Реабсорбція іонів натрію

79. У пацієнта віком 34 роки після перенесеної кишкової інфекції, викликаної сальмонелами, стали згасати симптоми захворювання. Імуноглобуліни якого класу будуть виявлені в крові пацієнта в період реконвалесценції?
*a. IgG
b. IgM
c. IgA
d. IgE
e. IgD

80. Під час аутопсії тіла чоловіка віком 55 років, який упродовж останніх восьми років хворів на хронічну форму тропічної малярії, виявлено, що сіра речовина головного мозку та селезінка аспідно-сірого кольору. Який пігмент зумовив таке забарвлення?
a. Ліпофусцин
b. Гемосидерин
*c. Гемомеланін
d. Меланін
e. Гематопорфірин

81. До лікаря звернувся чоловік зі скаргами на біль у верхній частині живота, що частіше виникає натще або вночі, нудоту, блювання. Після об’єктивного обстеження встановлено діагноз: виразкова хвороба шлунка. Призначено комплексну терапію, до складу якої входить засіб, механізм дії якого пов’язаний з блокуванням ферменту Н^+/К^+-АТФ-ази в парієтальних клітинах. Укажіть цей лікарський засіб.
*a. Омепразол
b. Метронідазол
c. Фамотидин
d. Вісмуту субцитрат
e. Амоксициклін

82. Під час дослідження сироватки крові в пацієнта з ознаками імунодефіциту виявлено антитіла до білків gP120 i gP41. Яку інфекцію в пацієнта підтверджує цей результат?
a. НTLV-1
b. ЕСНО
*c. ВІЛ
d. НВV
e. TORCH

83. У дванадцятирічного хлопчика, який хворіє на бронхіальну астму, розвинувся тяжкий напад астми: виражена експіраторна задишка, блідість шкірних покровів. Який вид порушення альвеолярної вентиляції спостерігається в хлопчика?
a. Нервово-м'язовий
*b. Обструктивний
c. Рестриктивний
d. Центральний
e. Торако-діафрагмальний

84. У результаті точкового крововиливу в сітківку ока пацієнт утратив здатність бачити предмети в центрі поля зору. У якому місці сітківки відбувся крововилив?
a. Судинна оболонка
*b. Жовта пляма
c. Райдужна частина сітківки
d. Сліпа пляма
e. Ціліарна частина сітківки

85. Пацієнт віком 49 років скаржиться на стійке підвищення АТ до 155/120 мм рт. ст. Рекомендована гіпотензивна терапія упродовж місяця не була ефективною. Під час додаткового обстеження виявлено гіпернатріємію, гіпохлоремію та гіперплазію наднирників. Встановлено діагноз: первинний гіперальдостеронізм. Через неможливість проведення хірургічного лікування пацієнту рекомендовано фармакологічну терапію із використанням антагоніста мінералокортикоїдних рецепторів. Укажіть лікарський засіб, який рекомендовано пацієнту.
a. Каптоприл
*b. Спіронолактон
c. Амлодипіну бесилат
d. Лозартан
e. Метопрололу тартрат

86. У пацієнта, що хворіє на важку форму порушення водно-сольового обміну, настала зупинка серця в діастолі. Який найімовірніший механізм зупинки серця в діастолі?
a. Гіпернатріємія
b. Гіпокаліємія
c. Гіпонатріємія
*d. Гіперкаліємія
e. Дегідратація організму

87. Під час аутопсії тіла чоловіка віком 40 років виявлено різко розширений просвіт тонкої кишки, переповнений рясною водянистою безбарвною рідиною з сіруватими грудочками. Стінка кишки набрякла, на слизовій оболонці - велика кількість дрібнокрапкових крововиливів. Для якого інфекційного захворювання характерні такі симптоми?
a. Шигельозу
b. Сальмонельозу
c. Амебіазу
d. Черевного тифу
*e. Холери

88. Під час відбору для ревакцинації вакциною БЦЖ у школяра поставлено пробу Манту, яка виявилася негативною. Про які особливості імунітету до туберкульозу свідчать такі результати проби?
a. Відсутність гуморального імунітету
b. Наявність гуморального імунітету
c. Відсутність антитоксичного імунітету
d. Наявність клітинного імунітету
*e. Відсутність клітинного імунітету

89. У пацієнтки за два тижні після видалення зуба відбулася регенерація багатошарового плоского епітелію. Які органели брали участь у відновленні слизової оболонки?
a. Мітохондрії
b. Постлізосоми
c. -
d. Центросоми
*e. Рибосоми

90. Вислуховуючи тони серця, лікарка виявила в пацієнта функціональні порушення мітрального клапана. У якому місці лікарка вислуховувала його серце?
*a. На верхівці серця
b. Біля мечоподібного відростка
c. У другому міжребровому просторі зліва біля груднини
d. Біля другого груднинно-ребрового суглоба праворуч
e. У другому міжребровому просторі справа біля груднини

91. Під час дослідження пацієнта віком 49 років виявлено суттєве збільшення часу зсідання крові, шлунково-кишкові кровотечі та підшкірні крововиливи. Нестачею якого вітаміну можна пояснити такі симптоми?
a. Н
b. В_1
c. Е
*d. К
e. РР

92. Під час біопсії ендометрію здорової жінки, взятого під час секреторної фази менструального циклу, у власній пластинці слизової оболонки виявлено клітини полігональної форми, багаті на ліпіди та глікоген. Що це за клітини?
a. Міофібробласти
b. Фібробласти
c. Гладкі міоцити
d. Клітини ендотелію пошкоджених судин
*e. Децидуальні клітини

93. Лікар-лаборант під час аналізу мазка крові пацієнтки з діагнозом гострий перитоніт у полі зору мікроскопа спостерігає велику кількість лейкоцитів, розміри яких становлять 10–12 мкм. Їхні ядра мають кілька сегментів, а цитоплазма містить дрібні гранули, які при забарвленні за методом Романовського–Гімзи набувають рожево-фіолетового кольору. Які клітини переважають у мазку?
a. Лімфоцити
b. Еозинофіли
c. Базофіли
d. Моноцити
*e. Нейтрофіли

94. Після опромінення високою дозою радіації в підлітка значно постраждала лімфоїдна система, стався розпад великої кількості лімфоцитів. Завдяки діяльності якої залози можливе відновлення нормальної формули крові?
a. Підшлункової залози
b. -
*c. Тимусу
d. Щитоподібної залози
e. Наднирників

95. Яка головна функція пентозофосфатного шляху в жировій тканині?
a. Генерація енергії
b. Знешкодження ксенобіотиків
c. Продукція рибозофосфатів
*d. Генерація НАДФН2
e. Окислення глюкози до кінцевих продуктів

96. Унаслідок травми низу передньої стінки живота в пацієнтки ушкоджена зв'язка, що розташована в пахвинному каналі. Яка це зв'язка?
*a. Ligamentum teres uteri
b. Ligamentum ovarium proprium
c. Ligamentum latum uteri
d. Ligamentum inguinale
e. Ligamentum lacunare

97. У пацієнта віком 70 років, який помер від серцевої недостатності, під час розтину виявлено деформовані, звужені коронарні артерії. На розрізі внутрішня поверхня артерій горбиста, стінка білувата, ламка, кам'янистої щільності. Яку стадію атеросклерозу виявлено в пацієнта?
a. Ліпоїдоз
b. Ліпосклероз
c. Виразкування
*d. Атерокальциноз
e. Атероматоз

98. У жінки періодично виникають напади артеріальної гіпертензії, що супроводжуються головним болем, частим серцебиттям, виразною пітливістю, різким болем у надчеревній ділянці, збільшенням рівня глюкози в плазмі крові. У плазмі крові та сечі виявлений високий рівень метанефринів. Для якого пухлинного захворювання найхарактерніші такі симптоми?
a. Раку шлунка
b. Аденоми прищитоподібних залоз
*c. Феохромоцитоми
d. Пухлини яєчників
e. Аденоми щитоподібної залози

99. У пацієнта з субфебрильною температурою в біоптаті збільшеного лімфатичного вузла виявлено численні гранульоми, які містять у центрі казеозний некроз, оточений епітеліоїдними клітинами, велетенськими багатоядерними клітинами Пирогова-Лангханса та лімфоцитами. Для якого захворювання характерні такі патогістологічні зміни?
a. Лімфолейкозу
b. Лімфаденіту
*c. Туберкульозу
d. Лімфосаркоми
e. Лімфогранулематозу

100. Чоловік віком 37 років, який курить упродовж 19-ти років, звернувся зі скаргами на постійний кашель. Під час біопсії бронха виявлено: ознаки хронічного запалення, потовщення слизової оболонки, трансформація одношарового війчастого епітелію в багатошаровий плоский епітелій. Який патологічний процес спостерігається в пацієнта?
a. Гіпертрофія епітелію
b. Дисплазія
*c. Метаплазія
d. Лейкоплакія
e. Гіперплазія епітелію

101. Анаеробне розщеплення глюкози до молочної кислоти регулюється відповідними ферментами. Укажіть, який фермент є головним регулятором цього процесу.
*a. Фосфофруктокіназа
b. Енолаза
c. Глюкозo-6-фосфат ізомераза
d. Лактатдегідрогеназа
e. Альдолаза

102. Під час обстеження семирічної дитини виявлено клінічні ознаки хвороби Дауна. Укажіть причину цієї патології.
a. Делеція короткого плеча 21-ої хромосоми
b. Нерозходження статевих хромосом
c. Трисомія за Х хромосомою
d. Трисомія 13-ої хромосоми
*e. Трисомія 21-ої хромосоми

103. Який фермент попереджує запалення слизової оболонки ротової порожнини завдяки бактерицидній дії в разі її пошкодження?
*a. Лізоцим
b. Муцин
c. Лінгвальна ліпаза
d. Нуклеаза
e. Амілаза

104. У чоловіка, який має запальні зміни шкіри обличчя та вугрі, під час мікроскопії матеріалу з осередків ураження виявлені живі організми типу Членистоногі, довгастої форми, які мають 4 пари редукованих кінцівок. Встановіть попередній діагноз.
a. Ураження шкіри коростяним свербуном
b. Алергія
c. Педикульоз
*d. Демодекоз
e. Ураження шкіри блохами

105. Пацієнта віком 65 років шпиталізовано зі скаргами на відчуття важкості в підреберних ділянках, збільшення лімфатичних вузлів, загальну слабкість, головний біль. Під час обстеження виявлено: гепатоспленомегалія, еритроцити - 2,3·10^12/л, лейкоцити - 90·10^9/л, лімфоцити - 75%, ШОЕ - 35 мм/год, у мазку периферичної крові багато тіней Гумпрехта. Для якого захворювання характерна така клінічна картина?
a. Гострий мієлолейкоз
*b. Хронічний лімфолейкоз
c. Залізодефіцитна анемія
d. Гострий лімфолейкоз
e. Хронічний мієлолейкоз

106. Після травми пацієнт не може розігнути руку в ліктьовому суглобі. Порушення функції якого м'яза може бути причиною?
*a. M. triceps brachii
b. M. brachialis
c. M. biceps brachii
d. M. subscapularis
e. M. coraco-brachialis

107. У пацієнта з яскраво вираженою жовтяницею шкіри, склер і слизових оболонок, сеча має колір темного пива, кал світлий. У крові підвищений уміст прямого білірубіну, у сечі визначається білірубін. Який тип жовтяниці в пацієнта?
a. Екскреційна
b. Паренхіматозна
c. Кон'югаційна
d. Гемолітична
*e. Обтураційна

108. Пацієнт, відчувши передвісники нападу бронхіальної астми, прийняв перорально без контролю лікаря кілька таблеток через короткі проміжки часу. Проте нетривале покращення стану відзначив тільки після вживання перших двох таблеток. Наступні прийоми препарату не покращили його стан. Яким явищем зумовлене зниження ефекту препарату?
a. Залежністю
*b. Тахіфілаксією
c. Звиканням
d. Ідіосинкразією
e. Кумуляцією

109. Під час розтину тіла жінки віком 45 років виявлено: гіпертрихоз, гірсутизм, стриї на шкірі стегон та живота. У передній частці гіпофіза - пухлина (мікроскопічно підтверджено: базофільна аденома) у наднирниках - гіперплазія пучкової зони. В анамнезі: ожиріння за верхнім типом, стероїдний цукровий діабет, артеріальна гіпертензія та вторинна дисфункція яєчників. Яке захворювання виявлено в жінки?
a. Адипозогенітальна дистрофія
b. Хвороба Сімондса
c. Синдром Іценка-Кушинга
d. Гіпофізарний нанізм
*e. Хвороба Іценка-Кушинга

110. У чоловіка після тривалого курсу лікування шизофренії виникли явища паркінсонізму. Який із нижченаведених препаратів міг викликати це ускладнення?
*a. Хлорпромазину гідрохлорид
b. Діазепам
c. Флуоксетину гідрохлорид
d. Натрію вальпроат
e. Карбамазепін

111. Після лікування прямим антикоагулянтом із приводу тромбоемболії в пацієнта з'явилися ознаки кишкової кровотечі. Який препарат став причиною ускладнення?
a. Протаміну сульфат
b. Натрію хлорид
c. Фібриноген
*d. Гепарин натрію
e. Кальцію добезилат

112. Для серологiчної дiагностики черевного тифу використовують реакцiю Вiдаля. Який механiзм взаємодiї антигенiв та антитiл лежить в її основi?
a. Гемолiз
b. Бактерiолiз
*c. Аглютинацiя
d. Преципiтацiя
e. lммобiлiзацiя бактерiй

113. На мікропрепараті серця спостерігаються клітини прямокутної форми, із центрально розташованим ядром, розвиненими міофібрилами, зв'язані між собою вставними дисками. Яка функція пов'язана з цими клітинами?
a. Проведення імпульсу
b. Захисна
c. Регенераторна
d. Ендокринна
*e. Скорочення серця

114. У молекулярній біології використовують метод визначення послідовності розташування нуклеотидів у молекулі ДНК за амінокислотним складом поліпептиду. На якій властивості генетичного коду базується цей метод?
a. Специфічність
b. Неперекривність
c. Універсальність
d. Виродженість
*e. Колінеарність

115. Жінку віком 28 років шпиталізовано до гінекологічного відділення зі скаргами на біль у животі. Діагностовано пухлину яєчника. Під час операції з видалення яєчника потрібно розітнути зв'язку, що з'єднує яєчник із маткою. Яку зв'язку повинен перерізати хірург?
a. Lig. cardinale
*b. Lig. ovarii proprium
c. Lig. suspensorium ovarii
d. Lig. teres uteri
e. Lig. latum uteri

116. У пацієнтки діагностовано перелом тіла плечової кістки. Вона не може розігнути руку в ліктьовому суглобі. Який нерв ушкоджено в пацієнтки?
*a. N. radialis
b. N. axillaris
c. N. ulnaris
d. N. musculocutaneus
e. N. medianus

117. У жінки віком 32 роки після перенесеного міокардиту під час електрокардіографічного дослідження виявлено порушення серцевого ритму (ритм не синусовий). Функції яких кардіоміоцитів порушені?
a. Перехідних провідних кардіоміоцитів
b. Провідних кардіоміоцитів пучка Гіса
c. Типових кардіоміоцитів
*d. Пейсмекерних клітин
e. Провідних кардіоміоцитів ніжок пучка Гіса

118. Пацієнта шпиталізовано із попереднім діагнозом: черевний тиф. Хворіє упродовж трьох днів. Температура тіла - 39^оС. Який метод лабораторної діагностики необхідно застосувати для підтвердження діагнозу?
a. Серологічний метод
b. Виділення уринокультури
c. Виділення білікультури
d. Виділення копрокультури
*e. Виділення гемокультури

119. Пацієнта шпиталізовано зі скаргами на періодичні напади серцебиття, які виникають раптово й так само раптово припиняються. Під час проведення ЕКГ виявлено епізод скорочень частотою 200/хв, який має такі ознаки: ритм правильний, зубець Р відсутній, комплекс QRS без змін, зубець Т деформований. Укажіть вид аритмії.
a. Шлуночкова екстрасистолія
b. АВ-блокада І ступеня
c. Передсердна екстрасистолія
d. Повна АВ-блокада
*e. Пароксизмальна тахікардія

120. У новонародженої дитини із судомним синдромом і дефектом міжшлуночкової перегородки серця під час рентгенологічного дослідження грудної клітки виявили гіпоплазію тимуса. Який тип імунодефіциту можна припустити в дитини?
a. Синдром Гуда
*b. Синдром Ді Джорджі
c. Атаксію-телеангіектазію Луї-Бар
d. Хворобу Брутона
e. Синдром Віскотта-Олдрича

121. Для морфологічного дослідження представлена ендокринна залоза, паренхіма якої складається з епітельної та нервової тканин. В епітеліальних трабекулах виявляється 2 типи клітин: хромофільні та хромофобні. Укажіть цей орган.
a. Щитовидна залоза
b. Надниркова залоза
*c. Гіпофіз
d. Гіпоталамус
e. Прищитовидна залоза

122. Чоловік, який хворіє на бронхіальну астму, тривалий час приймає преднізолон. Який механізм дії препарату?
a. Пригнічення активності циклооксигенази
*b. Пригнічення активності фосфоліпази А_2
c. Блокада гістамінових рецепторів
d. Пригнічення активності дигідрофолатредуктази
e. Блокада лейкотрієнових рецепторів

123. У пацієнта діагностовано пухлину мозку, яка розміщена в ділянці острогової борозни. Яка функція порушиться, якщо пухлина буде активно розвиватися?
a. Нюх
*b. Зір
c. Слух
d. Дотикова чутливість
e. Смак

124. У пацієнтки віком 47 років міжфалангові та п'ястно-фалангові суглоби легко піддаються вивиху і підвивиху з типовим відхиленням пальців у вигляді "плавники моржа". Під час мікроскопічного дослідження виявлено: розростання ворсин синовіальної оболонки, руйнування хряща та формування паннуса. Яке захворювання викликає такі паталогічні зміни?
a. Остеоартроз
b. Системний червоний вовчак
*c. Ревматоїдний артрит
d. Ревматичний артрит
e. Хвороба Бехтерєва

125. Утворення вільного амоніаку у клітинах ниркових канальців пов'язане переважно з перетворенням замінної амінокислоти під дією ферменту, який належить до класу гідролаз. Укажіть цей фермент.
*a. Глутаміназа
b. Аспарагіназа
c. Глутаматдегідрогеназа
d. Глутаматдекарбоксилаза
e. Глутамінсинтетаза

126. У пацієнта, хворого на алкаптонурію, спостерігаються ознаки артриту, охроноз. Відкладання в суглобах якої речовини спричинило появу болю в цьому разі?
a. Фосфатів
b. Уратів
c. Карбонатів
*d. Гомогентизатів
e. Оксалатів

127. У клітині, яка мітотично ділиться, спостерігається розходження дочірніх хроматид до полюсів клітини. На якій стадії мітотичного циклу перебуває клітина?
a. Інтерфаза
*b. Анафаза
c. Телофаза
d. Профаза
e. Метафаза

128. Півторарічний хлопчик постійно хворіє на піодермію та тричі хворів на пневмонію. У крові виявлено: знижена кількість імуноглобулінів G та A, відсутні плазмоцити. Який вид імунодефіциту виник у дитини?
a. Синдром Віскотта-Олдрича
*b. Гіпогаммаглобулінемія Брутона
c. -
d. Синдром Луї-Бар
e. Гіпоплазія вилочкової залози

129. Під час огляду лікарем-педіатром на шкірі десятирічної дитини виявлено множинні петехії, а також спостерігається кровоточивість ясен і знижений рівень вітаміну С у сечі. Який процес порушений у цьому разі?
a. Розпад колагену
b. Активація гіалуронідази
c. Розпад протеогліканів
*d. Синтез колагену
e. Синтез протеогліканів

130. У посіві гною з фурункула виявлено мікроби кулястої форми, які розташовані як "ґроно" винограду. Які мікроби виявлено?
*a. Стафілококи
b. Стрептококи
c. Мікрококи
d. Диплококи
e. Тетракоки

131. Під час мікроскопічного дослідження легень пацієнта віком 52 роки виявлені вогнища некрозу, оточені валом епітеліоїдних клітин і лімфоцитів. Між лімфоцитами та епітеліоїдними клітинами розміщені великі клітини округлої форми з великою кількістю ядер, розміщених на периферії. Як називається виявлене утворення?
*a. Туберкульозна гранульома
b. Лепрозна гранульома
c. Сифілітична гранульома
d. Ракова перлина
e. Саркоїдозна гранульома

132. Пацієта віком 23 роки шпиталізовано в тяжкому стані з черепно-мозковою травмою. Дихання характеризується судомним тривалим вдихом, який переривається коротким видихом. Для якого типу дихання це характерно?
*a. Апнейстичне
b. Куссмауля
c. Чейн-Стокса
d. Гаспінг
e. Біота

133. У пацієнта на фоні впливу іонізуючого опромінення у крові визначено зменшення кількості гранулоцитів. Чим зумовлений агранулоцитоз?
a. Порушенням виходу зрілих лейкоцитів з кісткового мозку
b. Розвитком аутоімунного процесу
c. Підвищенням руйнування лейкоцитів
*d. Пригніченням лейкопоезу
e. Збільшенням переходу гранулоцитів у тканини

134. Пацієнтку віком 65 років, яка довгий час хворіла на стеноз аортального клапана, після перенесеної вірусної інфекції шпиталізовано з ознаками хронічної серцево-судинної недостатності: задишкою, ціанозом, набряками. Який тип гіпоксії спостерігається в пацієнтки?
a. Тканинний
b. Дихальний
c. Гіпоксичний
d. Гемічний
*e. Циркуляторний

135. У жінки віком 67 років, яка довгий час хворіє на холецистит, після прийому їжі раптово виник різкий біль у верхній частині живота, нудота, блювання. Встановлено діагноз: гострий панкреатит. Що є основною ланкою патогенезу цього захворювання?
a. Зниження рівня ферментів у панкреатичному соку
b. Підвищення активації ферментів у дванадцятипалій кишці
c. Зниження секреції панкреатичного поліпептиду
d. Підвищення рівня холецистокініну
*e. Передчасна активація ферментів підшлункової залози

136. Під час аутопсії тіла чоловіка віком 34 роки, що помер від хронічної хвороби нирок у зв'язку з амілоїдозом нирок, патологоанатом у легенях, переважно в нижніх частках, виявив: множинні дифузні розширення бронхів, у просвітах яких гнійний вміст. Поверхня розрізу легень має дрібнокомірковий вигляд, нагадує бджолині стільники. Гістологічно у стінці бронхів: хронічне запалення, м'язові волокна заміщені сполучною тканиною. Які зміни в легенях виявив лікар?
*a. Бронхоектази
b. Хронічна пневмонія
c. Хронічний бронхіт
d. Бронхопневмонія
e. Абсцеси легень

137. Більшість учасників експедиції Магеллана в Америку загинули від авітамінозу. Захворювання проявлялося загальною слабкістю, підшкірними крововиливами, випадінням зубів, кровотечею з ясен. Укажіть назву цього авітамінозу.
a. Рахіт
*b. Скорбут
c. Поліневрит
d. Анемія Бірмера
e. Пелагра

138. Пацієнт із діагнозом гіпертонічна хвороба приймає лізиноприл. Який механізм дії цього гіпотензивного препарату?
a. Інгібування фосфодіестерази
b. Інгібування циклооксигенази
c. Блокада Са^2+-каналів
*d. Інгібування ангіотензинперетворювального ферменту
e. Блокада ангіотензинових рецепторів

139. У результаті радіаційного випромінювання були ушкоджені стовбурові гемопоетичні клітини. Утворення яких клітин сполучної тканини буде порушено?
a. Фібробластів
b. Меланоцитів
*c. Макрофагів
d. Адипоцитів
e. Перицитів

140. У пацієнта діагностовано стеноз мітрального клапана. До якого патогенетичного типу недостатності серця належить цей стан?
a. Недостатність серця через ушкодження міокарда
b. Недостатність серця через перевантаження об'ємом
c. Недостатність серця через гіпертрофію міокарда
d. Змішана форма недостатності серця
*e. Недостатність серця від перевантаження опором

141. До лікаря звернувся пацієнт із загостренням виразкової хвороби шлунка. Препарат з якої групи лікарських засобів доцільно використати в комплексній терапії пацієнта?
a. %alpha-адреноміметики
*b. Блокатори H_2-гістамінорецепторів
c. Блокатори H_1-гістамінорецепторів
d. %beta-адреноблокатори
e. %alpha-адреноблокатори

142. Чоловіку віком 66 років діагностовано злоякісну епітеліальну пухлину, що походить із бронха середнього калібра. Який епітелій є джерелом розвитку цієї пухлини?
a. Багатошаровий незроговілий
*b. Одношаровий багаторядний війчастий
c. Одношаровий багаторядний перехідний
d. Багатошаровий зроговілий
e. Одношаровий призматичний

143. У пацієнта з серцевою недостатністю виникла аритмія, при якій на ЕКГ частота скорочень передсердь була 70/хв, а шлуночків - 35/хв. Порушення якої функції серця спостерігається в пацієнта?
a. Збудливості та провідності
b. Скоротливості
c. Автоматизму
*d. Провідності
e. Збудливості

144. У пацієнта сенсорна афазія (не розуміє зверненої до нього мови). Яка локалізація ураження нервової системи?
a. Нижня лобова звивина
b. Середня лобова звивина
*c. Верхня скронева звивина
d. Верхня лобова звивина
e. Середня скронева звивина

145. При нестачі вітаміну A в людини відбувається порушення сутінкового зору. Які фоторецепторні клітини сітківки відповідають за сутінковий зір?
a. Біполярні нейрони
b. Гангліонарні нервові клітини
c. Колбочкові нейросенсорні клітини
d. Горизонтальні нейроцити
*e. Паличкові нейросенсорні клітини

146. У чоловіка віком 30 років під час проведення ЕКГ виявлено такі зміни: ділянка аномального скорочення, у якій відсутній зубець Р, комплекс QRS деформований, зубець Т негативний і протилежно направлений комплексу QRS. Який патологічний стан спостерігається в пацієнта?
*a. Шлуночкова екстрасистолія
b. Передсердна екстрасистолія
c. Синусова аритмія
d. Пароксизмальна тахікардія
e. Атріовентрикулярна екстрасистолія

147. У ВІЛ-інфікованого пацієнта спостерігається пригнічення активності імунної системи. Ураження яких клітин найбільшою мірою обумовлює стан імунодефіциту у цього пацієнта?
*a. Т-хелперів
b. Т-кілерів
c. В-лімфоцитів
d. Т-супресорів
e. Макрофагів

148. Пацієнт віком 49 років має підвищену концентрацію сечової кислоти в крові. Для зниження рівня сечової кислоти лікар призначив алопуринол. Конкурентним інгібітором якого ферменту є алопуринол?
a. Аденозиндезамінази
*b. Ксантиноксидази
c. Гуаніндезамінази
d. Аденінфосфорибозилтрансферази
e. Гіпоксантинфорибозилтрансферази

149. У пацієнта під час огляду спостерігаються кальциноз шкіри, синдром Рейно, порушення моторики стравоходу, склеродактилія та телеангіоектазії. Ці зміни називаються "синдром CREST". Для якого захворювання характерні такі симптоми?
a. Дерматоміозиту
b. Системного червоного вовчаку
c. Ревматоїдного артриту
d. Подагричного артриту
*e. Системної склеродермії

150. У пацієнта виявлено: тахікардія, збільшення основного обміну та температури тіла, схуднення, підвищення збудливості. Збільшена секреція гормонів якої залози є причиною цих порушень?
a. Нейрогіпофіза
*b. Щитоподібної
c. Надниркової
d. Статевої
e. Прищитоподібної

