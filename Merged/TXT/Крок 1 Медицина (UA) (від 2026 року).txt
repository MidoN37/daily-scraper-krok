1. У людини зменшений діурез, гіпернатріємія, гіпокаліємія. Гіперсекреція якого гормону може бути причиною таких змін?
a. Паратгормон
b. Передсердний натрійуретичний фактор
c. Адреналін
d. Вазопресин
*e. Альдостерон

2. У бактеріологічну лабораторію надійшов досліджуваний матеріал (промивні води шлунка, в'ялена риба домашнього приготування), взятий у пацієнта з підозрою на ботулізм. На яке поживне середовище треба зробити первинний посів матеріалу?
a. Сироватковий агар
b. Цукровий м'ясо-пептонний бульйон
c. Цукровий м'ясо-пептонний агар
d. Цукрово-кров'яний агар
*e. Середовище Кітта-Тароцці

3. У пацієнта спостерігається колаптоїдний стан через зниження тонусу периферичних судин. Який препарат найефективніший у цій ситуації?
*a. Фенілефрину гідрохлорид
b. Гліцерину тринітрат
c. Лозартан калію
d. Амлодипіну бесилат
e. Добутаміну гідрохлорид

4. Мукополісахаридоз належить до хвороб накопичення. Через відсутність ферментів порушується розщеплення полісахаридів. У пацієнтів спостерігається їх нагромадження та підвищення виділення із сечею. У яких органелах відбувається накопичення мукополісахаридів?
*a. Лізосомах
b. Ендоплазматичному ретикулумі
c. Клітинному центрі
d. Комплексі Гольджі
e. Мітохондріях

5. Хлопчик на другому році життя часто хворіє на респіраторні захворювання, стоматити, гнійничкові ураження шкіри. Навіть невеликі пошкодження ясен і слизової ускладнюються тривалим запаленням. Встановлено, що у крові дитини практично відсутні імуноглобуліни всіх класів. Зниження функціональної активності якої клітинної популяції лежить в основі описаного синдрому?
a. Макрофаги
b. NK-лімфоцити
c. Т-лімфоцити
d. Нейтрофіли
*e. В-лімфоцити

6. Пацієнт, який хворіє на ішемічну хворобу серця, не повідомив лікаря, що у нього трапляються напади бронхоспазму. Лікар призначив препарат, після приймання якого напади стенокардії порідшали, але почастішали напади бронхоспазму. Укажіть, який препарат був призначений.
a. Аторвастатин кальцію
b. Гліцерину тринітрат
c. Лозартан калію
*d. Пропранололу гідрохлорид
e. Добутаміну гідрохлорид

7. Стан вагітної жінки ускладнився гестозом. Під час лабораторного обстеження виявлено кетонурію. Яка речовина з'явилася в сечі пацієнтки?
a. Лактат
b. Креатинін
c. Урати
d. Піруват
*e. Ацетоацетат

8. У недоношених новонароджених порушений синтез сурфактанту. Які функції він виконує в легенях?
*a. Зменшує поверхневий натяг стінок альвеол
b. Збільшує поверхневий натяг стінок альвеол
c. Підвищує опір дихальних шляхів
d. Погіршує дифузію О_2 через аерогематичний бар'єр
e. Полегшує екскурсію діафрагми

9. До лікарки звернувся чоловік віком 35 років зі скаргами на біль у ділянці печінки. З'ясовано, що пацієнт часто вживає недосмажену рибу. У фекаліях виявлено дуже маленькі яйця гельмінту коричневого кольору, із кришечкою овальної форми. Який гельмінтоз найімовірніший?
*a. Опісторхоз
b. Дікроцеліоз
c. Шистосомоз
d. Парагонімоз
e. Фасціольоз

10. Після споживання солоної їжі в людини значно зменшилася кількість сечі. Який із нижченаведених гормонів уплинув на функцію нирок?
*a. Антидіуретичний
b. Окситоцин
c. АКТГ
d. Соматостатин
e. Адреналін

11. В експерименті під час моделювання ниркової патології у тварини отримали ознаки: набряки, висока протеїнурія, гіпопротеїнемія, диспротеїнемія, гіперліпідемія. Для якої патології нирок характерні такі ознаки?
*a. Нефротичного синдрому
b. Пієлонефриту
c. Хронічної ниркової недостатності
d. Гострого дифузного гломерулонефриту
e. Гострої ниркової недостатності

12. У разі ненадходження чи недостатнього утворення в організмі людини ліпотропних факторів у неї розвивається жирова дистрофія печінки. Яка з нижченаведених речовин є ліпотропною?
a. Жирні кислоти
b. Триацилгліцериди
*c. Холін
d. Холестерин
e. Рибофлавін

13. Після апендектомії в пацієнта віком 30 років утворився післяопераційний рубець. Які клітини сполучної тканини першочергово забезпечують регенерацію рани шкіри?
a. Меланоцити
b. Макрофаги
c. Адипоцити
d. Тканинні базофіли
*e. Фібробласти

14. У жінки віком 56 років під час проведення рН-метрії шлункового соку виявлено тотальну гіперацидність. Із порушенням функції яких клітин залоз шлунка це пов'язано?
*a. Парієтальних екзокриноцитів
b. Ендокриноцитів
c. Головних екзокриноцитів
d. Додаткових мукоцитів
e. Шийкових мукоцитів

15. У пацієнта з хронічною серцевою недостатністю розвинувся цироз печінки з асцитом і набряками нижніх кінцівок. Які зміни складу крові спричиняють асцит у цього пацієнта?
a. Гіпохолестеринемія
b. Гіпопротромбінемія
*c. Гіпоальбумінемія
d. Гіпергаммаглобулінемія
e. Макроглобулінемія

16. Під час аутопсії тіла померлого віком 43 роки, що хворів на ІХС із розвитком інфаркту міокарда, лікар-патологоанатом виявив набряк легень. Які патологічні зміни могли зумовити набряк легень?
a. Гостре загальне малокрів'я
*b. Гостра лівошлуночкова недостатність
c. Гостра правошлуночкова недостатність
d. Стаз крові
e. Ішемія малого кола

17. Пацієнту з діагнозом гострий інфаркт міокарда призначено антикоагулянтну терапію. Вимірювання якого показника системи згортання крові потрібне в разі приймання гепарину, щоб попередити можливі ускладнення через його передозування?
*a. Активованого часткового тромбопластинового часу
b. Міжнародного нормалізованого відношення
c. Швидкості осідання еритроцитів
d. Протромбінового індексу
e. Концентрації фібриногену

18. До лікарки-гінекологині звернулася пацієнтка віком 32 роки зі скаргами на нерегулярні менструації, зниження лібідо, сухість вагіни та втому. В анамнезі - нормальні пологи 5 років тому, без гормональної терапії. Лабораторні дослідження виявили зниження рівня естрадіолу при нормальних показниках лютеїнізуючого гормону (ЛГ) і фолікулостимулюючого гормону (ФСГ). Яку основну функцію виконує естрадіол за фізіологічних умов?
a. Підвищення пролактину
b. Інгібування гонадотропінів
c. Стимуляція тестостерону
*d. Стимуляція росту фолікулів
e. Підтримка прогестерону

19. У дитини з вродженими вадами розвитку діагностовано синдром "котячого крику". Що виявлять під час дослідження каріотипу цієї дитини?
a. Додаткову Y-хромосому
b. Додаткову 21-у хромосому
*c. Делецію короткого плеча 5-ї хромосоми
d. Нестачу Х-хромосоми
e. Додаткову Х-хромосому

20. У результаті травми голови утворилася гематома з локалізацією в ділянці середньої черепної ямки ліворуч. Унаслідок цього на стороні ураження виникло розширення зіниці. Який нерв уражено?
a. N. trochlearis
b. N. opticus
c. N. trigeminus
d. N. abduceus
*e. N. oculomotorius

21. Чоловік протягом 3-х років працював в одній із африканських країн. Після переїзду до України він звернувся до лікарки-офтальмологині зі скаргами на біль в очах, набряки повік, сльозоточивість і тимчасове послаблення зору. Під кон'юнктивою ока виявлено гельмінти розмірами 30-50 мм, які мали видовжене ниткоподібне тіло. Який діагноз може встановити лікарка?
*a. Філяріоз
b. Аскаридоз
c. Дифілоботріоз
d. Ентеробіоз
e. Трихоцефальоз

22. Унаслідок безконтрольного прийому вітамінного препарату в дитини виникли анорексія, нудота, блювання, пронос, гіпертермія, з'явилися крововиливи на шкірі та слизових, явища менінгізму. Який препарат приймала дитина?
*a. Ретинолу ацетат
b. Тіамін
c. Токоферолу ацетат
d. Ціанокобаламін
e. Нікотинамід

23. У чоловіка віком 40 років запалення яєчка ускладнилося водянкою. Необхідне оперативне втручання. Яку з оболонок яєчка останньою розтинає лікарка-хірургиня під час операції?
a. Зовнішню сім'яну фасцію
*b. Парієтальний листок піхвової оболонки яєчка
c. Внутрішню сім'яну фасцію
d. М'яз-підіймач яєчка
e. М'ясисту оболонку

24. Під час розтину тіла чоловіка віком 48 років, який помер через 10 днів після масивної аспірації шлункового вмісту, у верхній частці правої легені виявлено порожнину діаметром близько 5 см, заповнену густими жовто-зеленими масами з різким неприємним запахом. Стінка порожнини нерівна, набрякла, вкрита некротичними масами. Мікроскопічно: стінка порожнини рясно інфільтрована нейтрофілами і макрофагами. Яке захворювання виявлено в легені чоловіка?
a. Гострий кавернозний туберкульоз
*b. Гострий абсцес легені
c. Пневмонія
d. Бронхоектатична хвороба
e. Гангрена легені

25. У пацієнта з хронічною хворобою нирок встановлено зменшення кліренсу за інуліном до 60 мл/хв. Із порушенням якої функції нирок це пов'язано?
a. Реабсорбції в проксимальному відділі нефрону
b. Реабсорбції в збиральних ниркових трубочках
c. Реабсорбції в дистальному відділі нефрону
*d. Клубочкової фільтрації
e. Канальцевої секреції

26. Унаслідок перенесеного енцефаліту в чоловіка розвинувся параліч м'язів очного яблука. Лікар встановив, що в пацієнта ушкоджене ядро окорухового нерва. У якому відділі головного мозку відбувається патологічний процес?
a. Проміжному мозку
b. Мозочку
*c. Середньому мозку
d. Мосту
e. Довгастому мозку

27. Пацієнту з метою знеболювання ввели під шкіру розчин морфіну гідрохлориду. Який механізм анальгезуючої дії цього лікарського засобу?
a. Блокада периферичних чутливих рецепторів
b. Гальмування утворення медіаторів болю в периферичних тканинах
c. Зміна емоційного забарвлення болю
*d. Взаємодія з опіоїдними рецепторами
e. Порушення проведення імпульсів по аферентних нервах

28. У пацієнта з підозрою на озену з носоглотки були виділені грамнегативні палички, які утворювали капсулу на поживному середовищі. Які мікроорганізми спричинили хворобу?
*a. Клебсієли
b. Сальмонели
c. Шигели
d. Хламідії
e. Мікоплазми

29. Тварині, сенсибілізованій туберкуліном, внутрішньоочеревинно введено туберкулін. Через 24 год під час лапаратомії виявлено венозну гіперемію та набряк очеревини. У мазках-відбитках із очеревини спостерігається велика кількість лімфоцитів і моноцитів. Яке запалення має місце у тварини?
a. Фібринозне
b. Гнійне
c. Асептичне
*d. Алергічне
e. Серозне

30. Під час обстеження пацієнта, який звернувся до неврологічного відділення, виявлено: зглаженість лобних складок, неможливість примружити очі, кут рота опущений, симптом паруса. Який нерв пошкоджений?
a. Трійчастий
b. Окоруховий
c. Блукаючий
d. Додатковий
*e. Лицевий

31. Унаслідок переливання несумісної крові за антигеном Rh у пацієнтки виникла гемолітична жовтяниця. Який лабораторний показник крові підтверджує цей тип жовтяниці?
*a. Накопичення некон'югованого білірубіну
b. Зменшення вмісту кон'югованого білірубіну
c. Зменшення вмісту стеркобіліну
d. Зменшення вмісту некон'югованого білірубіну
e. Накопичення уробіліногену

32. У жіночій консультації обстежується жінка, у якої було декілька мимовільних викиднів. На підставі клініко-епідеміологічного анамнезу було припущено хронічний токсоплазмоз. Яке лабораторне дослідження найефективніше для підтвердження діагнозу?
a. Шкірно-алергічна проба
b. Мікроскопія піхвового мазка
*c. Серологічна реакція
d. Мікроскопія мазка крові
e. Мікроскопія мазка фекалій

33. У складі кісткової тканини виявлено великі клітини, які містять численні лізосоми, багато ядер, гофровану облямівку. Яку назву мають ці клітини?
*a. Остеокласти
b. Напівстовбурові остеогенні клітини
c. Остеоцити
d. Мезенхімні клітини
e. Остеобласти

34. Під час дослідження епітелію шкіри з'ясувалося, що він складається з кількох шарів клітин. Епітеліоцити зовнішнього шару не мають ядер. Який це епітелій?
*a. Багатошаровий плоский зроговілий
b. Багатошаровий плоский незроговілий
c. Багаторядний війчастий
d. Багатошаровий кубічний
e. Перехідний

35. Пацієнта шпиталізовано до інфекційного відділення з проявами гарячки, що повторюється вдруге з інтервалом 2 дні. У краплині крові, зафарбованій за Романовським-Гімзою, виявлено звивисті клітини синьо-фіолетового кольору. Який мікроорганізм викликав захворювання?
a. Treponema pallidum
b. Plasmodium vivax
c. Leptospira interrogans
d. Rickettsia typhi
*e. Borrelia recurrentis

36. У жінки віком 20 років під час гістологічного дослідження шийного лімфатичного вузла виявлено вузлики, які складаються з валів епітеліоїдних, лімфоїдних клітин і багатоядерних гігантських клітин Пирогова-Лангханса, розташованих між ними. У центрі вузликів визначається казеозний некроз. Який збудник, найімовірніше, міг викликати такі зміни в лімфатичному вузлі?
a. Рикетсії
b. Спірохета бліда
*c. Мікобактерії Коха
d. Мікобактерії лепри
e. Гриби

37. У десятирічної дівчинки під час клінічного обстеження виявлено ознаки передчасного статевого дозрівання. Зниження функції якої ендокринної залози могло спричинити це явище?
a. Загруднинної залози
*b. Епіфіза
c. Мозкової речовини надниркових залоз
d. Прищитоподібної залози
e. Щитоподібної залози

38. У людини частота серцевих скорочень постійно утримується на рівні %mbox40-ка ударів за хвилину. Що є водієм ритму серця?
*a. Атріовентрикулярний вузол
b. Ніжки пучка Гіса
c. Пучок Гіса
d. Синоатріальний вузол
e. Волокна Пуркіньє

39. Пацієнт віком 42 роки скаржиться на болі в епігастральній ділянці, блювання, блювотні маси кольору "кавової гущі", мелену. Із анамнезу відомо, що він хворіє на виразкову хворобу шлунка. В аналізі крові виявлено: еритроцити - 2,8·10^12/л, лейкоцити - 8·10^9/л, гемоглобін - 90 г/л. Укажіть найімовірніше ускладнення, яке виникло в пацієнта.
a. Перфорація
b. Пілоростеноз
c. Малігнізація
*d. Кровотеча
e. Пенетрація

40. У гістологічному препараті яєчника визначається структура кулястої форми, яка складається з великих залозистих клітин, що містять пігмент лютеїн. Який гормон продукують клітини цієї структури?
a. Естроген
b. Кортикостерон
c. Тестостерон
d. Альдостерон
*e. Прогестерон

41. Під час гістологічного дослідження пухлини шкіри виявлено різних розмірів часточки з жирової тканини, відмежовані нерегулярними прошарками сполучної тканини. Якому захворюванню відповідають такі патологічні зміни?
a. Гiгромі
b. Папiломі
*c. Лiпомі
d. Гемангiомі
e. Фiбромі

42. У пацієнта з діагнозом цукровий діабет виявлено підвищений уміст кетонових тіл у крові. З якої сполуки синтезуються кетонові тіла?
a. Оксіацил-КоА
b. Бутирил-КоА
c. Ацил-КоА
d. Сукциніл-КоА
*e. Ацетил-КоА

43. У синтезі та виділенні медіаторів запалення беруть участь ряд клітин крові та сполучної тканини. Укажіть клітини, у яких синтезується інтерлейкін-1.
a. Тканинні базофіли
*b. Макрофаги
c. Лімфоцити
d. Еозинофільні гранулоцити
e. Тромбоцити

44. Пацієнтку віком 28 років шпиталізовано до пологового відділення. Через слабкість пологової діяльності акушер-гінеколог призначив внутрішньовенну інфузію препарату, який посилює та збільшує частоту скорочень матки, що сприяло прогресуванню пологів. Який основний механізм дії цього препарату?
a. Блокада кальцієвих каналів
b. -
c. Пригнічення синтезу простагландинів
*d. Стимуляція окситоцинових рецепторів
e. Блокада серотонінових рецепторів

45. Пацієнта віком 57 років шпиталізували в тяжкому стані. За показниками біохімічного аналізу крові виявлено: pH крові - 7,53, pCO_2 артеріальної крові - 40 мм рт. ст., SB - 33 ммоль/л, BE становить - +8 ммоль/л. Який тип порушення кислотно-лужного балансу спостерігається у цьому разі?
*a. Декомпенсований негазовий алкалоз
b. Компенсований негазовий ацидоз
c. Компенсований негазовий алкалоз
d. Компенсований газовий алкалоз
e. Декомпенсований негазовий ацидоз

46. Пацієнту з гострою ревматичною гарячкою призначили нестероїдний протизапальний засіб диклофенак натрію. Яке захворювання є протипоказанням до призначення диклофенак натрію?
a. Цукровий діабет
b. Бронхіт
*c. Виразкова хвороба шлунка
d. Гіпертонічна хвороба
e. Стенокардія

47. У пацієнта після резекції шлунка виникла гіперхромна мегалобластна анемія. Який препарат необхідно призначити?
a. Аскорбінову кислоту
b. Транексамову кислоту
*c. Ціанокобаламін
d. Заліза сульфат
e. Магнію сульфат

48. У пацієнта з гострим міокардитом з'явилися клінічні ознаки кардіогенного шоку. Який із нижченаведених патогенетичних механізмів є провідним у розвитку шоку в пацієнта?
a. Зниження судинного тонусу
b. Зниження діастолічного притоку до серця
*c. Порушення насосної функції серця
d. Депонування крові в органах
e. Збільшення периферичного опору судин

49. У пацієнта віком 40 років після щелепно-лицевої травми порушилася функція під'язикової та підщелепної слинних залоз зліва. У цих залозах відзначається гіпосалівація. Функція якої пари нервів порушена?
a. Х
b. VI
c. XIІ
d. XI
*e. VII

50. У жінки з резус-негативною кров'ю ІІ групи народилася дитина з ІV групою, резус-позитивна, у якої діагностували гемолітичну хворобу внаслідок резус-конфлікту. Яка група крові можлива в батька дитини?
a. ІІ (А), резус-позитивна
b. ІІІ (В), резус-негативна
*c. ІІІ (В), резус-позитивна
d. І (О), резус-позитивна
e. ІV (АВ), резус-негативна

51. У пацієнта, який довготривало приймав преднізолон, у результаті відміни препарату виникло загострення захворювання, зниження артеріального тиску, слабкість. Із чим можна пов'язати ці прояви?
a. Гіперпродукція АКТГ
*b. Виникнення недостатності кори наднирників
c. Кумуляція препарату
d. Звикання до препарату
e. Сенсибілізація до препарату

52. У пацієнта виявлено ваду тристулкового клапана. Укажіть його локалізацію.
a. Устя легеневого стовбура
b. Між лівим передсердям і лівим шлуночком
*c. Між правим передсердям і правим шлуночком
d. Устя аорти
e. Устя вінцевого синуса

53. У пацієнта діагностовано цироз печінки, який супроводжується асцитом і загальними порушеннями гемодинаміки. Який синдром ураження печінки виникає в цьому разі?
a. Гепатолієнальний
b. Гепаторенальний
c. Гепатокардіальний
*d. Портальна гіпертензія
e. Гепатоцеребральний

54. У пацієнта через рік після резекції 2/3 шлунка виникли скарги на блідість шкірних покривів, головні болі, запаморочення, загальну слабкість. Загальний аналіз крові: гемоглобін - 60 г/л, еритроцити - 2,4·10^12/л. Яка причина виникнення цього патологічного стану?
a. Зниження всмоктування міді
b. Зниження вмісту фолієвої кислоти
c. Підвищення секреції внутрішнього фактора Касла
*d. Зниження секреції внутрішнього фактора Касла
e. Підвищення вмісту фолієвої кислоти

55. У дванадцятирічної дитини вірусна інфекція ускладнилася обструктивним бронхітом. Препарат якої фармакологічної групи необхідно призначити для інгаляцій із метою усунення бронхоспазму?
a. Аналептики
*b. beta_2-адреноміметики
c. beta_2-адреноблокатори
d. М-холіноміметики
e. Н-холіноміметики

56. Як називаються клітини ендокринного комплексу нирки, що розташовані під ендотелієм у стінці приносної та виносної артеріоли, у цитоплазмі містять гранули реніну, що сприяє підвищенню кров'яного тиску?
a. Клітини щільної плями
*b. Юкстагломерулярні
c. Мезангіоцити
d. Інтерстиційні клітини
e. Клітини Гурмагтіга

57. У результаті травми порушено цілісність переднього корінця спинного мозку. Які відростки та яких нейронів при цьому пошкоджені?
a. Дендрити чутливих нейронів
b. Аксони чутливих нейронів
*c. Аксони рухових нейронів
d. Дендрити вставних нейронів
e. Дендрити рухових нейронів

58. Під час ендоскопічного дослідження лікарка виявила порушення цілісності стінки шлунка в межах слизової оболонки. Укажіть, яким типом епітелію в нормі вистелено з середини стінку шлунка.
a. Псевдобагатошаровий
b. Перехідний
c. Багатошаровий плоский незроговілий
*d. Одношаровий призматичний залозистий
e. Багатошаровий плоский зроговілий

59. Під час обстеження підлітка, який хворіє на ксантоматоз, виявлено сімейну гіперхолестеринемію. Концентрація яких ліпопротеїнів значно підвищена в крові при цій патології?
a. Хіломікронів
b. ЛПДНЩ
c. НЕЖК
*d. ЛПНЩ
e. ЛПВЩ

60. Під час мікроскопічного дослідження серозного виділення з уретри виявлено грушоподібні клітини з джгутиками, ундулюючою мембраною та аксостилем. Укажіть збудника хвороби.
a. Lamblia intestinalis
*b. Trichomonas vaginalis
c. Trichomonas tenax
d. Trichomonas hominis
e. -

61. У пацієнтки діагностували кістковомозкову форму гострої променевої хвороби. Який із нижченаведених гематологічних симптомів спостерігатиметься в періоді розпалу?
a. Зсув лейкоцитарної формули вліво
b. Відносний лімфоцитоз
c. Еритроцитоз
d. Відносна лімфопенія
*e. Панцитопенія

62. Пацієнту з діагнозом глаукома лікарка призначила антихолінестеразний препарат, що знижує внутрішньоочний тиск. Укажіть цей лікарський засіб.
a. Лідокаїну гідрохлорид
b. Атропіну сульфат
*c. Неостигміну метилсульфат
d. Налоксону гідрохлорид
e. Норадреналіну гідротартрат

63. У гістопрепараті представлена залоза з ацинусами та острівцями. В ацинусах секреторні клітини мають дві зони: базальну (гомогенну базофільну) й апікальну (зимогенну оксифільну). Який орган має такі морфологічні ознаки?
a. Привушна слинна залоза
*b. Підшлункова залоза
c. Підщелепна слинна залоза
d. Печінка
e. Під'язикова слинна залоза

64. Під час дослідження залишкового азоту виявлено, що азот сечовини значно знижений. Для захворювання якого органа це характерно?
a. Серця
b. Мозку
c. Шлунка
*d. Печінки
e. Кишківника

65. Який із внутрішніх органів бере найбільшу участь у гуморальній регуляції еритропоезу?
a. Легені
b. Серце
c. Мозок
d. Печінка
*e. Нирки

66. До комплексної терапії пацієнта, який хворіє на бронхопневмонію, що супроводжується виснажливим кашлем, лікар додав муколітичний лікарський засіб, який деполімеризує мукопротеїди. Укажіть цей препарат.
a. Метопрололу тартрат
b. Варфарин натрію
c. Кодеїн
*d. Ацетилцистеїн
e. Строфантин

67. У чоловіка виявлено зниження рН крові та вмісту бікарбонатних іонів (падіння лужного резерву крові), зростання вмісту молочної та піровиноградної кислот у крові та сечі. Який тип порушення кислотно-основної рівноваги спостерігається в пацієнта?
a. Метаболічний алкалоз
b. Респіраторний алкалоз
c. Респіраторний ацидоз
*d. Метаболічний ацидоз
e. Змішаний алкалоз

68. Чоловік віком 60 років систематично приймав дигоксин. Його стан спершу поліпшився, а потім став погіршуватися, розвинулися брадикардія й аритмія. Яке явище є причиною цього стану?
a. Індукція мікросомальних ферментів печінки та прискорення метаболізму препарату
b. Алергія
c. Зниження чутливості адренорецепторів
d. Тахіфілаксія
*e. Кумуляція препарату

69. У каріотипі пацієнта 47 хромосом, у ядрі соматичної клітини виявлено тільце Барра. Під час додаткових досліджень спостерігається ендокринна недостатність: гіпоплазія сім'яників і відсутність сперматогенезу. Про який синдром свідчить цей фенотип?
*a. Клайнфельтера
b. Едвардса
c. Патау
d. Шерешевського-Тернера
e. Дауна

70. На відміну від нервових клітин, які зазвичай не розмножуються, стовбурові клітини можуть відновлюватися багато разів. Як називають багаторазове відновлення клітин?
*a. Проліферація
b. Атрофія
c. Диференціація
d. Апоптоз
e. Гіпертрофія

71. Під час гістологічного дослідження легень недоношеної дитини встановлено злипання альвеол через відсутність сурфактанту. З недостатністю розвитку яких клітин стінки альвеоли це пов'язано?
*a. Секреторні альвеолоцити
b. Респіраторні альвеолоцити
c. Фібробластоподібні клітини
d. Клітини Клара
e. Альвеолярні макрофаги

72. У пацієнтки віком 45 років під час електрокардіографічного обстеження виявлено такі зміни: інтервал P-Q подовжений, при цьому випадає кожен другий або третій комплекс QRST. Яке порушення провідності серця спостерігається?
a. Атріовентрикулярна блокада І ступеня
*b. Атріовентрикулярна блокада ІІ ступеня
c. Синоаурікулярна блокада
d. Атріовентрикулярна блокада повна
e. Внутрішлуночкова блокада

73. На електронній мікрофотографії стінки легеневої альвеоли представлена велика клітина, у цитоплазмі якої багато мітохондрій, розвинутий комплекс Гольджі, визначаються осміофільні пластинчасті тільця. Яку основну функцію виконує ця клітина?
a. Зігріває повітря
b. Очищує повітря
c. Є компонентом аерогематичного бар'єру
*d. Продукує сурфактант
e. Поглинає мікроорганізми

74. У мікропрепараті, виготовленому з пунктату регіонарного лімфовузла пацієнта, зафарбованому за Романовським-Гімза, лікар виявив тонкі мікроорганізми з 12-14 рівномірними завитками з гострими кінцями довжиною 10-13 мкм блідо-рожевого кольору. Збудника якої інфекційної хвороби виявлено?
a. Лептоспірозу
b. Трипаносомозу
c. Поворотного тифу
*d. Сифілісу
e. Лейшманіозу

75. Після тривалого голодування в пацієнта розвинулися набряки тканин. Що є причиною цього явища?
a. Збільшення осмотичного тиску плазми крові
*b. Зниження онкотичного тиску плазми крові
c. Зниження гідростатичного тиску крові
d. Збільшення онкотичного тиску крові
e. Зниження осмотичного тиску плазми крові

76. У пацієнта напади бронхіальної астми виникають зазвичай уночі та супроводжуються брадикардією, спастичним болем у кишківнику та діареєю. Препарати якої групи можуть усунути ці симптоми?
a. beta-адреноблокатори
*b. М-холіноблокатори
c. Симпатолітики
d. alpha-адреноблокатори
e. Н-холіноблокатори, Н_2-гістаміноблокатори

77. Під час аварії на виробництві пацієнт зазнав токсичного впливу калію ціаніду, що спричинило блокаду цитохромоксидази. До якого патологічного процесу це призвело?
a. Дихальної гіпоксії
*b. Тканинної гіпоксії
c. Циркуляторної гіпоксії
d. Гемічної гіпоксії
e. Гіпоксичної гіпоксії

78. Під час субмікроскопічного дослідження клітини виявлено, що її цитоплазма містить багато лізосом, фагосом, піноцитозних міхурців. Інші органели розвинені помірно. Яку функцію може виконувати така клітина?
*a. Фагоцитоз
b. Синтез ліпідів
c. Реабсорбція іонів натрію
d. Синтез полісахаридів
e. Депонування іонів кальцію

79. У пацієнта віком 34 роки після перенесеної кишкової інфекції, викликаної сальмонелами, стали згасати симптоми захворювання. Імуноглобуліни якого класу будуть виявлені в крові пацієнта в період реконвалесценції?
a. IgE
b. IgM
c. IgA
*d. IgG
e. IgD

80. Під час аутопсії тіла чоловіка віком 55 років, який упродовж останніх восьми років хворів на хронічну форму тропічної малярії, виявлено, що сіра речовина головного мозку та селезінка аспідно-сірого кольору. Який пігмент зумовив таке забарвлення?
a. Гемосидерин
b. Меланін
*c. Гемомеланін
d. Гематопорфірин
e. Ліпофусцин

81. До лікаря звернувся чоловік зі скаргами на біль у верхній частині живота, що частіше виникає натще або вночі, нудоту, блювання. Після об’єктивного обстеження встановлено діагноз: виразкова хвороба шлунка. Призначено комплексну терапію, до складу якої входить засіб, механізм дії якого пов’язаний з блокуванням ферменту Н^+/К^+-АТФ-ази в парієтальних клітинах. Укажіть цей лікарський засіб.
*a. Омепразол
b. Амоксициклін
c. Фамотидин
d. Метронідазол
e. Вісмуту субцитрат

82. Під час дослідження сироватки крові в пацієнта з ознаками імунодефіциту виявлено антитіла до білків gP120 i gP41. Яку інфекцію в пацієнта підтверджує цей результат?
a. TORCH
b. НTLV-1
c. НВV
d. ЕСНО
*e. ВІЛ

83. У дванадцятирічного хлопчика, який хворіє на бронхіальну астму, розвинувся тяжкий напад астми: виражена експіраторна задишка, блідість шкірних покровів. Який вид порушення альвеолярної вентиляції спостерігається в хлопчика?
*a. Обструктивний
b. Центральний
c. Нервово-м'язовий
d. Торако-діафрагмальний
e. Рестриктивний

84. У результаті точкового крововиливу в сітківку ока пацієнт утратив здатність бачити предмети в центрі поля зору. У якому місці сітківки відбувся крововилив?
a. Судинна оболонка
b. Ціліарна частина сітківки
c. Райдужна частина сітківки
*d. Жовта пляма
e. Сліпа пляма

85. Пацієнт віком 49 років скаржиться на стійке підвищення АТ до 155/120 мм рт. ст. Рекомендована гіпотензивна терапія упродовж місяця не була ефективною. Під час додаткового обстеження виявлено гіпернатріємію, гіпохлоремію та гіперплазію наднирників. Встановлено діагноз: первинний гіперальдостеронізм. Через неможливість проведення хірургічного лікування пацієнту рекомендовано фармакологічну терапію із використанням антагоніста мінералокортикоїдних рецепторів. Укажіть лікарський засіб, який рекомендовано пацієнту.
a. Амлодипіну бесилат
*b. Спіронолактон
c. Каптоприл
d. Метопрололу тартрат
e. Лозартан

86. У пацієнта, що хворіє на важку форму порушення водно-сольового обміну, настала зупинка серця в діастолі. Який найімовірніший механізм зупинки серця в діастолі?
a. Дегідратація організму
b. Гіпокаліємія
c. Гіпонатріємія
*d. Гіперкаліємія
e. Гіпернатріємія

87. Під час аутопсії тіла чоловіка віком 40 років виявлено різко розширений просвіт тонкої кишки, переповнений рясною водянистою безбарвною рідиною з сіруватими грудочками. Стінка кишки набрякла, на слизовій оболонці - велика кількість дрібнокрапкових крововиливів. Для якого інфекційного захворювання характерні такі симптоми?
a. Черевного тифу
b. Сальмонельозу
*c. Холери
d. Шигельозу
e. Амебіазу

88. Під час відбору для ревакцинації вакциною БЦЖ у школяра поставлено пробу Манту, яка виявилася негативною. Про які особливості імунітету до туберкульозу свідчать такі результати проби?
*a. Відсутність клітинного імунітету
b. Наявність клітинного імунітету
c. Наявність гуморального імунітету
d. Відсутність гуморального імунітету
e. Відсутність антитоксичного імунітету

89. У пацієнтки за два тижні після видалення зуба відбулася регенерація багатошарового плоского епітелію. Які органели брали участь у відновленні слизової оболонки?
a. Мітохондрії
b. -
c. Постлізосоми
*d. Рибосоми
e. Центросоми

90. Вислуховуючи тони серця, лікарка виявила в пацієнта функціональні порушення мітрального клапана. У якому місці лікарка вислуховувала його серце?
a. Біля мечоподібного відростка
*b. На верхівці серця
c. У другому міжребровому просторі зліва біля груднини
d. Біля другого груднинно-ребрового суглоба праворуч
e. У другому міжребровому просторі справа біля груднини

91. Під час дослідження пацієнта віком 49 років виявлено суттєве збільшення часу зсідання крові, шлунково-кишкові кровотечі та підшкірні крововиливи. Нестачею якого вітаміну можна пояснити такі симптоми?
a. РР
b. Е
*c. К
d. В_1
e. Н

92. Під час біопсії ендометрію здорової жінки, взятого під час секреторної фази менструального циклу, у власній пластинці слизової оболонки виявлено клітини полігональної форми, багаті на ліпіди та глікоген. Що це за клітини?
a. Гладкі міоцити
*b. Децидуальні клітини
c. Міофібробласти
d. Клітини ендотелію пошкоджених судин
e. Фібробласти

93. Лікар-лаборант під час аналізу мазка крові пацієнтки з діагнозом гострий перитоніт у полі зору мікроскопа спостерігає велику кількість лейкоцитів, розміри яких становлять 10–12 мкм. Їхні ядра мають кілька сегментів, а цитоплазма містить дрібні гранули, які при забарвленні за методом Романовського–Гімзи набувають рожево-фіолетового кольору. Які клітини переважають у мазку?
a. Еозинофіли
b. Лімфоцити
*c. Нейтрофіли
d. Базофіли
e. Моноцити

94. Після опромінення високою дозою радіації в підлітка значно постраждала лімфоїдна система, стався розпад великої кількості лімфоцитів. Завдяки діяльності якої залози можливе відновлення нормальної формули крові?
a. Підшлункової залози
b. -
c. Щитоподібної залози
d. Наднирників
*e. Тимусу

95. Яка головна функція пентозофосфатного шляху в жировій тканині?
a. Генерація енергії
b. Знешкодження ксенобіотиків
c. Окислення глюкози до кінцевих продуктів
*d. Генерація НАДФН2
e. Продукція рибозофосфатів

96. Унаслідок травми низу передньої стінки живота в пацієнтки ушкоджена зв'язка, що розташована в пахвинному каналі. Яка це зв'язка?
a. Ligamentum ovarium proprium
*b. Ligamentum teres uteri
c. Ligamentum lacunare
d. Ligamentum inguinale
e. Ligamentum latum uteri

97. У пацієнта віком 70 років, який помер від серцевої недостатності, під час розтину виявлено деформовані, звужені коронарні артерії. На розрізі внутрішня поверхня артерій горбиста, стінка білувата, ламка, кам'янистої щільності. Яку стадію атеросклерозу виявлено в пацієнта?
a. Виразкування
b. Атероматоз
c. Ліпосклероз
d. Ліпоїдоз
*e. Атерокальциноз

98. У жінки періодично виникають напади артеріальної гіпертензії, що супроводжуються головним болем, частим серцебиттям, виразною пітливістю, різким болем у надчеревній ділянці, збільшенням рівня глюкози в плазмі крові. У плазмі крові та сечі виявлений високий рівень метанефринів. Для якого пухлинного захворювання найхарактерніші такі симптоми?
a. Пухлини яєчників
b. Аденоми прищитоподібних залоз
*c. Феохромоцитоми
d. Аденоми щитоподібної залози
e. Раку шлунка

99. У пацієнта з субфебрильною температурою в біоптаті збільшеного лімфатичного вузла виявлено численні гранульоми, які містять у центрі казеозний некроз, оточений епітеліоїдними клітинами, велетенськими багатоядерними клітинами Пирогова-Лангханса та лімфоцитами. Для якого захворювання характерні такі патогістологічні зміни?
a. Лімфогранулематозу
b. Лімфолейкозу
c. Лімфосаркоми
*d. Туберкульозу
e. Лімфаденіту

100. Чоловік віком 37 років, який курить упродовж 19-ти років, звернувся зі скаргами на постійний кашель. Під час біопсії бронха виявлено: ознаки хронічного запалення, потовщення слизової оболонки, трансформація одношарового війчастого епітелію в багатошаровий плоский епітелій. Який патологічний процес спостерігається в пацієнта?
a. Гіперплазія епітелію
b. Лейкоплакія
c. Дисплазія
d. Гіпертрофія епітелію
*e. Метаплазія

101. Анаеробне розщеплення глюкози до молочної кислоти регулюється відповідними ферментами. Укажіть, який фермент є головним регулятором цього процесу.
a. Альдолаза
*b. Фосфофруктокіназа
c. Лактатдегідрогеназа
d. Глюкозo-6-фосфат ізомераза
e. Енолаза

102. Під час обстеження семирічної дитини виявлено клінічні ознаки хвороби Дауна. Укажіть причину цієї патології.
*a. Трисомія 21-ої хромосоми
b. Делеція короткого плеча 21-ої хромосоми
c. Трисомія 13-ої хромосоми
d. Трисомія за Х хромосомою
e. Нерозходження статевих хромосом

103. Який фермент попереджує запалення слизової оболонки ротової порожнини завдяки бактерицидній дії в разі її пошкодження?
a. Амілаза
b. Муцин
c. Лінгвальна ліпаза
d. Нуклеаза
*e. Лізоцим

104. У чоловіка, який має запальні зміни шкіри обличчя та вугрі, під час мікроскопії матеріалу з осередків ураження виявлені живі організми типу Членистоногі, довгастої форми, які мають 4 пари редукованих кінцівок. Встановіть попередній діагноз.
a. Ураження шкіри блохами
b. Ураження шкіри коростяним свербуном
*c. Демодекоз
d. Алергія
e. Педикульоз

105. Пацієнта віком 65 років шпиталізовано зі скаргами на відчуття важкості в підреберних ділянках, збільшення лімфатичних вузлів, загальну слабкість, головний біль. Під час обстеження виявлено: гепатоспленомегалія, еритроцити - 2,3·10^12/л, лейкоцити - 90·10^9/л, лімфоцити - 75%, ШОЕ - 35 мм/год, у мазку периферичної крові багато тіней Гумпрехта. Для якого захворювання характерна така клінічна картина?
a. Залізодефіцитна анемія
b. Хронічний мієлолейкоз
c. Гострий мієлолейкоз
*d. Хронічний лімфолейкоз
e. Гострий лімфолейкоз

106. Після травми пацієнт не може розігнути руку в ліктьовому суглобі. Порушення функції якого м'яза може бути причиною?
*a. M. triceps brachii
b. M. coraco-brachialis
c. M. subscapularis
d. M. biceps brachii
e. M. brachialis

107. У пацієнта з яскраво вираженою жовтяницею шкіри, склер і слизових оболонок, сеча має колір темного пива, кал світлий. У крові підвищений уміст прямого білірубіну, у сечі визначається білірубін. Який тип жовтяниці в пацієнта?
a. Паренхіматозна
b. Екскреційна
*c. Обтураційна
d. Кон'югаційна
e. Гемолітична

108. Пацієнт, відчувши передвісники нападу бронхіальної астми, прийняв перорально без контролю лікаря кілька таблеток через короткі проміжки часу. Проте нетривале покращення стану відзначив тільки після вживання перших двох таблеток. Наступні прийоми препарату не покращили його стан. Яким явищем зумовлене зниження ефекту препарату?
a. Звиканням
*b. Тахіфілаксією
c. Кумуляцією
d. Залежністю
e. Ідіосинкразією

109. Під час розтину тіла жінки віком 45 років виявлено: гіпертрихоз, гірсутизм, стриї на шкірі стегон та живота. У передній частці гіпофіза - пухлина (мікроскопічно підтверджено: базофільна аденома) у наднирниках - гіперплазія пучкової зони. В анамнезі: ожиріння за верхнім типом, стероїдний цукровий діабет, артеріальна гіпертензія та вторинна дисфункція яєчників. Яке захворювання виявлено в жінки?
a. Адипозогенітальна дистрофія
*b. Хвороба Іценка-Кушинга
c. Синдром Іценка-Кушинга
d. Хвороба Сімондса
e. Гіпофізарний нанізм

110. У чоловіка після тривалого курсу лікування шизофренії виникли явища паркінсонізму. Який із нижченаведених препаратів міг викликати це ускладнення?
a. Натрію вальпроат
*b. Хлорпромазину гідрохлорид
c. Діазепам
d. Флуоксетину гідрохлорид
e. Карбамазепін

111. Після лікування прямим антикоагулянтом із приводу тромбоемболії в пацієнта з'явилися ознаки кишкової кровотечі. Який препарат став причиною ускладнення?
a. Натрію хлорид
b. Протаміну сульфат
*c. Гепарин натрію
d. Фібриноген
e. Кальцію добезилат

112. Для серологiчної дiагностики черевного тифу використовують реакцiю Вiдаля. Який механiзм взаємодiї антигенiв та антитiл лежить в її основi?
a. Бактерiолiз
b. Гемолiз
*c. Аглютинацiя
d. Преципiтацiя
e. lммобiлiзацiя бактерiй

113. На мікропрепараті серця спостерігаються клітини прямокутної форми, із центрально розташованим ядром, розвиненими міофібрилами, зв'язані між собою вставними дисками. Яка функція пов'язана з цими клітинами?
a. Проведення імпульсу
b. Регенераторна
c. Захисна
*d. Скорочення серця
e. Ендокринна

114. У молекулярній біології використовують метод визначення послідовності розташування нуклеотидів у молекулі ДНК за амінокислотним складом поліпептиду. На якій властивості генетичного коду базується цей метод?
a. Специфічність
*b. Колінеарність
c. Універсальність
d. Виродженість
e. Неперекривність

115. Жінку віком 28 років шпиталізовано до гінекологічного відділення зі скаргами на біль у животі. Діагностовано пухлину яєчника. Під час операції з видалення яєчника потрібно розітнути зв'язку, що з'єднує яєчник із маткою. Яку зв'язку повинен перерізати хірург?
a. Lig. latum uteri
*b. Lig. ovarii proprium
c. Lig. suspensorium ovarii
d. Lig. cardinale
e. Lig. teres uteri

116. У пацієнтки діагностовано перелом тіла плечової кістки. Вона не може розігнути руку в ліктьовому суглобі. Який нерв ушкоджено в пацієнтки?
a. N. musculocutaneus
b. N. medianus
c. N. axillaris
d. N. ulnaris
*e. N. radialis

117. У жінки віком 32 роки після перенесеного міокардиту під час електрокардіографічного дослідження виявлено порушення серцевого ритму (ритм не синусовий). Функції яких кардіоміоцитів порушені?
a. Типових кардіоміоцитів
b. Провідних кардіоміоцитів ніжок пучка Гіса
*c. Пейсмекерних клітин
d. Перехідних провідних кардіоміоцитів
e. Провідних кардіоміоцитів пучка Гіса

118. Пацієнта шпиталізовано із попереднім діагнозом: черевний тиф. Хворіє упродовж трьох днів. Температура тіла - 39^оС. Який метод лабораторної діагностики необхідно застосувати для підтвердження діагнозу?
a. Серологічний метод
b. Виділення білікультури
c. Виділення копрокультури
d. Виділення уринокультури
*e. Виділення гемокультури

119. Пацієнта шпиталізовано зі скаргами на періодичні напади серцебиття, які виникають раптово й так само раптово припиняються. Під час проведення ЕКГ виявлено епізод скорочень частотою 200/хв, який має такі ознаки: ритм правильний, зубець Р відсутній, комплекс QRS без змін, зубець Т деформований. Укажіть вид аритмії.
a. Шлуночкова екстрасистолія
b. АВ-блокада І ступеня
c. Повна АВ-блокада
d. Передсердна екстрасистолія
*e. Пароксизмальна тахікардія

120. У новонародженої дитини із судомним синдромом і дефектом міжшлуночкової перегородки серця під час рентгенологічного дослідження грудної клітки виявили гіпоплазію тимуса. Який тип імунодефіциту можна припустити в дитини?
a. Синдром Гуда
b. Атаксію-телеангіектазію Луї-Бар
c. Хворобу Брутона
*d. Синдром Ді Джорджі
e. Синдром Віскотта-Олдрича

121. Для морфологічного дослідження представлена ендокринна залоза, паренхіма якої складається з епітельної та нервової тканин. В епітеліальних трабекулах виявляється 2 типи клітин: хромофільні та хромофобні. Укажіть цей орган.
a. Щитовидна залоза
*b. Гіпофіз
c. Прищитовидна залоза
d. Гіпоталамус
e. Надниркова залоза

122. Чоловік, який хворіє на бронхіальну астму, тривалий час приймає преднізолон. Який механізм дії препарату?
a. Пригнічення активності дигідрофолатредуктази
b. Блокада гістамінових рецепторів
c. Блокада лейкотрієнових рецепторів
d. Пригнічення активності циклооксигенази
*e. Пригнічення активності фосфоліпази А_2

123. У пацієнта діагностовано пухлину мозку, яка розміщена в ділянці острогової борозни. Яка функція порушиться, якщо пухлина буде активно розвиватися?
a. Слух
*b. Зір
c. Смак
d. Нюх
e. Дотикова чутливість

124. У пацієнтки віком 47 років міжфалангові та п'ястно-фалангові суглоби легко піддаються вивиху і підвивиху з типовим відхиленням пальців у вигляді "плавники моржа". Під час мікроскопічного дослідження виявлено: розростання ворсин синовіальної оболонки, руйнування хряща та формування паннуса. Яке захворювання викликає такі паталогічні зміни?
a. Остеоартроз
b. Системний червоний вовчак
c. Хвороба Бехтерєва
d. Ревматичний артрит
*e. Ревматоїдний артрит

125. Утворення вільного амоніаку у клітинах ниркових канальців пов'язане переважно з перетворенням замінної амінокислоти під дією ферменту, який належить до класу гідролаз. Укажіть цей фермент.
a. Глутаматдегідрогеназа
b. Глутамінсинтетаза
*c. Глутаміназа
d. Аспарагіназа
e. Глутаматдекарбоксилаза

126. У пацієнта, хворого на алкаптонурію, спостерігаються ознаки артриту, охроноз. Відкладання в суглобах якої речовини спричинило появу болю в цьому разі?
*a. Гомогентизатів
b. Оксалатів
c. Карбонатів
d. Уратів
e. Фосфатів

127. У клітині, яка мітотично ділиться, спостерігається розходження дочірніх хроматид до полюсів клітини. На якій стадії мітотичного циклу перебуває клітина?
a. Метафаза
b. Телофаза
c. Інтерфаза
*d. Анафаза
e. Профаза

128. Півторарічний хлопчик постійно хворіє на піодермію та тричі хворів на пневмонію. У крові виявлено: знижена кількість імуноглобулінів G та A, відсутні плазмоцити. Який вид імунодефіциту виник у дитини?
a. -
*b. Гіпогаммаглобулінемія Брутона
c. Гіпоплазія вилочкової залози
d. Синдром Віскотта-Олдрича
e. Синдром Луї-Бар

129. Під час огляду лікарем-педіатром на шкірі десятирічної дитини виявлено множинні петехії, а також спостерігається кровоточивість ясен і знижений рівень вітаміну С у сечі. Який процес порушений у цьому разі?
a. Розпад протеогліканів
*b. Синтез колагену
c. Розпад колагену
d. Синтез протеогліканів
e. Активація гіалуронідази

130. У посіві гною з фурункула виявлено мікроби кулястої форми, які розташовані як "ґроно" винограду. Які мікроби виявлено?
a. Стрептококи
b. Мікрококи
*c. Стафілококи
d. Тетракоки
e. Диплококи

131. Під час мікроскопічного дослідження легень пацієнта віком 52 роки виявлені вогнища некрозу, оточені валом епітеліоїдних клітин і лімфоцитів. Між лімфоцитами та епітеліоїдними клітинами розміщені великі клітини округлої форми з великою кількістю ядер, розміщених на периферії. Як називається виявлене утворення?
a. Лепрозна гранульома
b. Сифілітична гранульома
c. Ракова перлина
d. Саркоїдозна гранульома
*e. Туберкульозна гранульома

132. Пацієта віком 23 роки шпиталізовано в тяжкому стані з черепно-мозковою травмою. Дихання характеризується судомним тривалим вдихом, який переривається коротким видихом. Для якого типу дихання це характерно?
a. Гаспінг
b. Біота
*c. Апнейстичне
d. Куссмауля
e. Чейн-Стокса

133. У пацієнта на фоні впливу іонізуючого опромінення у крові визначено зменшення кількості гранулоцитів. Чим зумовлений агранулоцитоз?
a. Порушенням виходу зрілих лейкоцитів з кісткового мозку
b. Збільшенням переходу гранулоцитів у тканини
c. Розвитком аутоімунного процесу
*d. Пригніченням лейкопоезу
e. Підвищенням руйнування лейкоцитів

134. Пацієнтку віком 65 років, яка довгий час хворіла на стеноз аортального клапана, після перенесеної вірусної інфекції шпиталізовано з ознаками хронічної серцево-судинної недостатності: задишкою, ціанозом, набряками. Який тип гіпоксії спостерігається в пацієнтки?
a. Гіпоксичний
b. Тканинний
c. Гемічний
*d. Циркуляторний
e. Дихальний

135. У жінки віком 67 років, яка довгий час хворіє на холецистит, після прийому їжі раптово виник різкий біль у верхній частині живота, нудота, блювання. Встановлено діагноз: гострий панкреатит. Що є основною ланкою патогенезу цього захворювання?
a. Підвищення рівня холецистокініну
*b. Передчасна активація ферментів підшлункової залози
c. Зниження секреції панкреатичного поліпептиду
d. Зниження рівня ферментів у панкреатичному соку
e. Підвищення активації ферментів у дванадцятипалій кишці

136. Під час аутопсії тіла чоловіка віком 34 роки, що помер від хронічної хвороби нирок у зв'язку з амілоїдозом нирок, патологоанатом у легенях, переважно в нижніх частках, виявив: множинні дифузні розширення бронхів, у просвітах яких гнійний вміст. Поверхня розрізу легень має дрібнокомірковий вигляд, нагадує бджолині стільники. Гістологічно у стінці бронхів: хронічне запалення, м'язові волокна заміщені сполучною тканиною. Які зміни в легенях виявив лікар?
a. Бронхопневмонія
b. Хронічна пневмонія
c. Абсцеси легень
*d. Бронхоектази
e. Хронічний бронхіт

137. Більшість учасників експедиції Магеллана в Америку загинули від авітамінозу. Захворювання проявлялося загальною слабкістю, підшкірними крововиливами, випадінням зубів, кровотечею з ясен. Укажіть назву цього авітамінозу.
a. Анемія Бірмера
b. Пелагра
c. Рахіт
*d. Скорбут
e. Поліневрит

138. Пацієнт із діагнозом гіпертонічна хвороба приймає лізиноприл. Який механізм дії цього гіпотензивного препарату?
a. Інгібування фосфодіестерази
b. Блокада Са^2+-каналів
*c. Інгібування ангіотензинперетворювального ферменту
d. Блокада ангіотензинових рецепторів
e. Інгібування циклооксигенази

139. У результаті радіаційного випромінювання були ушкоджені стовбурові гемопоетичні клітини. Утворення яких клітин сполучної тканини буде порушено?
a. Меланоцитів
b. Адипоцитів
c. Фібробластів
*d. Макрофагів
e. Перицитів

140. У пацієнта діагностовано стеноз мітрального клапана. До якого патогенетичного типу недостатності серця належить цей стан?
a. Недостатність серця через гіпертрофію міокарда
b. Недостатність серця через ушкодження міокарда
c. Недостатність серця через перевантаження об'ємом
*d. Недостатність серця від перевантаження опором
e. Змішана форма недостатності серця

141. До лікаря звернувся пацієнт із загостренням виразкової хвороби шлунка. Препарат з якої групи лікарських засобів доцільно використати в комплексній терапії пацієнта?
a. %beta-адреноблокатори
b. %alpha-адреноблокатори
*c. Блокатори H_2-гістамінорецепторів
d. %alpha-адреноміметики
e. Блокатори H_1-гістамінорецепторів

142. Чоловіку віком 66 років діагностовано злоякісну епітеліальну пухлину, що походить із бронха середнього калібра. Який епітелій є джерелом розвитку цієї пухлини?
a. Одношаровий призматичний
*b. Одношаровий багаторядний війчастий
c. Одношаровий багаторядний перехідний
d. Багатошаровий незроговілий
e. Багатошаровий зроговілий

143. У пацієнта з серцевою недостатністю виникла аритмія, при якій на ЕКГ частота скорочень передсердь була 70/хв, а шлуночків - 35/хв. Порушення якої функції серця спостерігається в пацієнта?
a. Скоротливості
b. Збудливості
c. Збудливості та провідності
d. Автоматизму
*e. Провідності

144. У пацієнта сенсорна афазія (не розуміє зверненої до нього мови). Яка локалізація ураження нервової системи?
a. Середня скронева звивина
b. Верхня лобова звивина
c. Середня лобова звивина
d. Нижня лобова звивина
*e. Верхня скронева звивина

145. При нестачі вітаміну A в людини відбувається порушення сутінкового зору. Які фоторецепторні клітини сітківки відповідають за сутінковий зір?
a. Гангліонарні нервові клітини
*b. Паличкові нейросенсорні клітини
c. Біполярні нейрони
d. Горизонтальні нейроцити
e. Колбочкові нейросенсорні клітини

146. У чоловіка віком 30 років під час проведення ЕКГ виявлено такі зміни: ділянка аномального скорочення, у якій відсутній зубець Р, комплекс QRS деформований, зубець Т негативний і протилежно направлений комплексу QRS. Який патологічний стан спостерігається в пацієнта?
*a. Шлуночкова екстрасистолія
b. Атріовентрикулярна екстрасистолія
c. Передсердна екстрасистолія
d. Пароксизмальна тахікардія
e. Синусова аритмія

147. У ВІЛ-інфікованого пацієнта спостерігається пригнічення активності імунної системи. Ураження яких клітин найбільшою мірою обумовлює стан імунодефіциту у цього пацієнта?
a. В-лімфоцитів
b. Т-кілерів
c. Т-супресорів
*d. Т-хелперів
e. Макрофагів

148. Пацієнт віком 49 років має підвищену концентрацію сечової кислоти в крові. Для зниження рівня сечової кислоти лікар призначив алопуринол. Конкурентним інгібітором якого ферменту є алопуринол?
*a. Ксантиноксидази
b. Гуаніндезамінази
c. Аденінфосфорибозилтрансферази
d. Аденозиндезамінази
e. Гіпоксантинфорибозилтрансферази

149. У пацієнта під час огляду спостерігаються кальциноз шкіри, синдром Рейно, порушення моторики стравоходу, склеродактилія та телеангіоектазії. Ці зміни називаються "синдром CREST". Для якого захворювання характерні такі симптоми?
a. Системного червоного вовчаку
b. Дерматоміозиту
*c. Системної склеродермії
d. Ревматоїдного артриту
e. Подагричного артриту

150. У пацієнта виявлено: тахікардія, збільшення основного обміну та температури тіла, схуднення, підвищення збудливості. Збільшена секреція гормонів якої залози є причиною цих порушень?
a. Статевої
b. Прищитоподібної
c. Надниркової
d. Нейрогіпофіза
*e. Щитоподібної

