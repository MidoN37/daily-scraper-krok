1. У людини зменшений діурез, гіпернатріємія, гіпокаліємія. Гіперсекреція якого гормону може бути причиною таких змін?
a. Вазопресин
b. Адреналін
c. Паратгормон
*d. Альдостерон
e. Передсердний натрійуретичний фактор

2. У бактеріологічну лабораторію надійшов досліджуваний матеріал (промивні води шлунка, в'ялена риба домашнього приготування), взятий у пацієнта з підозрою на ботулізм. На яке поживне середовище треба зробити первинний посів матеріалу?
a. Цукровий м'ясо-пептонний бульйон
b. Цукровий м'ясо-пептонний агар
*c. Середовище Кітта-Тароцці
d. Цукрово-кров'яний агар
e. Сироватковий агар

3. У пацієнта спостерігається колаптоїдний стан через зниження тонусу периферичних судин. Який препарат найефективніший у цій ситуації?
a. Амлодипіну бесилат
*b. Фенілефрину гідрохлорид
c. Гліцерину тринітрат
d. Лозартан калію
e. Добутаміну гідрохлорид

4. Мукополісахаридоз належить до хвороб накопичення. Через відсутність ферментів порушується розщеплення полісахаридів. У пацієнтів спостерігається їх нагромадження та підвищення виділення із сечею. У яких органелах відбувається накопичення мукополісахаридів?
a. Ендоплазматичному ретикулумі
*b. Лізосомах
c. Комплексі Гольджі
d. Мітохондріях
e. Клітинному центрі

5. Хлопчик на другому році життя часто хворіє на респіраторні захворювання, стоматити, гнійничкові ураження шкіри. Навіть невеликі пошкодження ясен і слизової ускладнюються тривалим запаленням. Встановлено, що у крові дитини практично відсутні імуноглобуліни всіх класів. Зниження функціональної активності якої клітинної популяції лежить в основі описаного синдрому?
a. Т-лімфоцити
b. Нейтрофіли
c. NK-лімфоцити
d. Макрофаги
*e. В-лімфоцити

6. Пацієнт, який хворіє на ішемічну хворобу серця, не повідомив лікаря, що у нього трапляються напади бронхоспазму. Лікар призначив препарат, після приймання якого напади стенокардії порідшали, але почастішали напади бронхоспазму. Укажіть, який препарат був призначений.
a. Добутаміну гідрохлорид
b. Гліцерину тринітрат
c. Лозартан калію
d. Аторвастатин кальцію
*e. Пропранололу гідрохлорид

7. Стан вагітної жінки ускладнився гестозом. Під час лабораторного обстеження виявлено кетонурію. Яка речовина з'явилася в сечі пацієнтки?
a. Урати
b. Піруват
c. Креатинін
d. Лактат
*e. Ацетоацетат

8. У недоношених новонароджених порушений синтез сурфактанту. Які функції він виконує в легенях?
*a. Зменшує поверхневий натяг стінок альвеол
b. Збільшує поверхневий натяг стінок альвеол
c. Погіршує дифузію О_2 через аерогематичний бар'єр
d. Полегшує екскурсію діафрагми
e. Підвищує опір дихальних шляхів

9. До лікарки звернувся чоловік віком 35 років зі скаргами на біль у ділянці печінки. З'ясовано, що пацієнт часто вживає недосмажену рибу. У фекаліях виявлено дуже маленькі яйця гельмінту коричневого кольору, із кришечкою овальної форми. Який гельмінтоз найімовірніший?
a. Шистосомоз
b. Дікроцеліоз
c. Парагонімоз
d. Фасціольоз
*e. Опісторхоз

10. Після споживання солоної їжі в людини значно зменшилася кількість сечі. Який із нижченаведених гормонів уплинув на функцію нирок?
a. АКТГ
b. Адреналін
c. Соматостатин
d. Окситоцин
*e. Антидіуретичний

11. В експерименті під час моделювання ниркової патології у тварини отримали ознаки: набряки, висока протеїнурія, гіпопротеїнемія, диспротеїнемія, гіперліпідемія. Для якої патології нирок характерні такі ознаки?
a. Хронічної ниркової недостатності
b. Пієлонефриту
c. Гострої ниркової недостатності
*d. Нефротичного синдрому
e. Гострого дифузного гломерулонефриту

12. У разі ненадходження чи недостатнього утворення в організмі людини ліпотропних факторів у неї розвивається жирова дистрофія печінки. Яка з нижченаведених речовин є ліпотропною?
*a. Холін
b. Рибофлавін
c. Холестерин
d. Триацилгліцериди
e. Жирні кислоти

13. Після апендектомії в пацієнта віком 30 років утворився післяопераційний рубець. Які клітини сполучної тканини першочергово забезпечують регенерацію рани шкіри?
a. Меланоцити
b. Адипоцити
*c. Фібробласти
d. Тканинні базофіли
e. Макрофаги

14. У жінки віком 56 років під час проведення рН-метрії шлункового соку виявлено тотальну гіперацидність. Із порушенням функції яких клітин залоз шлунка це пов'язано?
a. Головних екзокриноцитів
*b. Парієтальних екзокриноцитів
c. Додаткових мукоцитів
d. Ендокриноцитів
e. Шийкових мукоцитів

15. У пацієнта з хронічною серцевою недостатністю розвинувся цироз печінки з асцитом і набряками нижніх кінцівок. Які зміни складу крові спричиняють асцит у цього пацієнта?
a. Макроглобулінемія
*b. Гіпоальбумінемія
c. Гіпергаммаглобулінемія
d. Гіпохолестеринемія
e. Гіпопротромбінемія

16. Під час аутопсії тіла померлого віком 43 роки, що хворів на ІХС із розвитком інфаркту міокарда, лікар-патологоанатом виявив набряк легень. Які патологічні зміни могли зумовити набряк легень?
*a. Гостра лівошлуночкова недостатність
b. Стаз крові
c. Гостре загальне малокрів'я
d. Ішемія малого кола
e. Гостра правошлуночкова недостатність

17. Пацієнту з діагнозом гострий інфаркт міокарда призначено антикоагулянтну терапію. Вимірювання якого показника системи згортання крові потрібне в разі приймання гепарину, щоб попередити можливі ускладнення через його передозування?
a. Швидкості осідання еритроцитів
b. Міжнародного нормалізованого відношення
c. Концентрації фібриногену
*d. Активованого часткового тромбопластинового часу
e. Протромбінового індексу

18. До лікарки-гінекологині звернулася пацієнтка віком 32 роки зі скаргами на нерегулярні менструації, зниження лібідо, сухість вагіни та втому. В анамнезі - нормальні пологи 5 років тому, без гормональної терапії. Лабораторні дослідження виявили зниження рівня естрадіолу при нормальних показниках лютеїнізуючого гормону (ЛГ) і фолікулостимулюючого гормону (ФСГ). Яку основну функцію виконує естрадіол за фізіологічних умов?
a. Підтримка прогестерону
b. Стимуляція тестостерону
c. Підвищення пролактину
d. Інгібування гонадотропінів
*e. Стимуляція росту фолікулів

19. У дитини з вродженими вадами розвитку діагностовано синдром "котячого крику". Що виявлять під час дослідження каріотипу цієї дитини?
a. Додаткову 21-у хромосому
b. Додаткову Y-хромосому
*c. Делецію короткого плеча 5-ї хромосоми
d. Додаткову Х-хромосому
e. Нестачу Х-хромосоми

20. У результаті травми голови утворилася гематома з локалізацією в ділянці середньої черепної ямки ліворуч. Унаслідок цього на стороні ураження виникло розширення зіниці. Який нерв уражено?
a. N. trochlearis
b. N. trigeminus
c. N. abduceus
d. N. opticus
*e. N. oculomotorius

21. Чоловік протягом 3-х років працював в одній із африканських країн. Після переїзду до України він звернувся до лікарки-офтальмологині зі скаргами на біль в очах, набряки повік, сльозоточивість і тимчасове послаблення зору. Під кон'юнктивою ока виявлено гельмінти розмірами 30-50 мм, які мали видовжене ниткоподібне тіло. Який діагноз може встановити лікарка?
a. Ентеробіоз
*b. Філяріоз
c. Аскаридоз
d. Трихоцефальоз
e. Дифілоботріоз

22. Унаслідок безконтрольного прийому вітамінного препарату в дитини виникли анорексія, нудота, блювання, пронос, гіпертермія, з'явилися крововиливи на шкірі та слизових, явища менінгізму. Який препарат приймала дитина?
a. Нікотинамід
b. Ціанокобаламін
c. Тіамін
d. Токоферолу ацетат
*e. Ретинолу ацетат

23. У чоловіка віком 40 років запалення яєчка ускладнилося водянкою. Необхідне оперативне втручання. Яку з оболонок яєчка останньою розтинає лікарка-хірургиня під час операції?
a. М'яз-підіймач яєчка
b. Зовнішню сім'яну фасцію
c. М'ясисту оболонку
d. Внутрішню сім'яну фасцію
*e. Парієтальний листок піхвової оболонки яєчка

24. Під час розтину тіла чоловіка віком 48 років, який помер через 10 днів після масивної аспірації шлункового вмісту, у верхній частці правої легені виявлено порожнину діаметром близько 5 см, заповнену густими жовто-зеленими масами з різким неприємним запахом. Стінка порожнини нерівна, набрякла, вкрита некротичними масами. Мікроскопічно: стінка порожнини рясно інфільтрована нейтрофілами і макрофагами. Яке захворювання виявлено в легені чоловіка?
a. Гострий кавернозний туберкульоз
*b. Гострий абсцес легені
c. Гангрена легені
d. Пневмонія
e. Бронхоектатична хвороба

25. У пацієнта з хронічною хворобою нирок встановлено зменшення кліренсу за інуліном до 60 мл/хв. Із порушенням якої функції нирок це пов'язано?
a. Реабсорбції в збиральних ниркових трубочках
*b. Клубочкової фільтрації
c. Реабсорбції в проксимальному відділі нефрону
d. Реабсорбції в дистальному відділі нефрону
e. Канальцевої секреції

26. Унаслідок перенесеного енцефаліту в чоловіка розвинувся параліч м'язів очного яблука. Лікар встановив, що в пацієнта ушкоджене ядро окорухового нерва. У якому відділі головного мозку відбувається патологічний процес?
*a. Середньому мозку
b. Мозочку
c. Проміжному мозку
d. Довгастому мозку
e. Мосту

27. Пацієнту з метою знеболювання ввели під шкіру розчин морфіну гідрохлориду. Який механізм анальгезуючої дії цього лікарського засобу?
a. Блокада периферичних чутливих рецепторів
*b. Взаємодія з опіоїдними рецепторами
c. Порушення проведення імпульсів по аферентних нервах
d. Гальмування утворення медіаторів болю в периферичних тканинах
e. Зміна емоційного забарвлення болю

28. У пацієнта з підозрою на озену з носоглотки були виділені грамнегативні палички, які утворювали капсулу на поживному середовищі. Які мікроорганізми спричинили хворобу?
a. Шигели
b. Мікоплазми
*c. Клебсієли
d. Хламідії
e. Сальмонели

29. Тварині, сенсибілізованій туберкуліном, внутрішньоочеревинно введено туберкулін. Через 24 год під час лапаратомії виявлено венозну гіперемію та набряк очеревини. У мазках-відбитках із очеревини спостерігається велика кількість лімфоцитів і моноцитів. Яке запалення має місце у тварини?
a. Гнійне
*b. Алергічне
c. Асептичне
d. Фібринозне
e. Серозне

30. Під час обстеження пацієнта, який звернувся до неврологічного відділення, виявлено: зглаженість лобних складок, неможливість примружити очі, кут рота опущений, симптом паруса. Який нерв пошкоджений?
a. Окоруховий
b. Трійчастий
*c. Лицевий
d. Додатковий
e. Блукаючий

31. Унаслідок переливання несумісної крові за антигеном Rh у пацієнтки виникла гемолітична жовтяниця. Який лабораторний показник крові підтверджує цей тип жовтяниці?
*a. Накопичення некон'югованого білірубіну
b. Зменшення вмісту некон'югованого білірубіну
c. Зменшення вмісту кон'югованого білірубіну
d. Зменшення вмісту стеркобіліну
e. Накопичення уробіліногену

32. У жіночій консультації обстежується жінка, у якої було декілька мимовільних викиднів. На підставі клініко-епідеміологічного анамнезу було припущено хронічний токсоплазмоз. Яке лабораторне дослідження найефективніше для підтвердження діагнозу?
a. Шкірно-алергічна проба
*b. Серологічна реакція
c. Мікроскопія мазка фекалій
d. Мікроскопія мазка крові
e. Мікроскопія піхвового мазка

33. У складі кісткової тканини виявлено великі клітини, які містять численні лізосоми, багато ядер, гофровану облямівку. Яку назву мають ці клітини?
*a. Остеокласти
b. Мезенхімні клітини
c. Напівстовбурові остеогенні клітини
d. Остеоцити
e. Остеобласти

34. Під час дослідження епітелію шкіри з'ясувалося, що він складається з кількох шарів клітин. Епітеліоцити зовнішнього шару не мають ядер. Який це епітелій?
a. Багатошаровий плоский незроговілий
b. Багатошаровий кубічний
*c. Багатошаровий плоский зроговілий
d. Перехідний
e. Багаторядний війчастий

35. Пацієнта шпиталізовано до інфекційного відділення з проявами гарячки, що повторюється вдруге з інтервалом 2 дні. У краплині крові, зафарбованій за Романовським-Гімзою, виявлено звивисті клітини синьо-фіолетового кольору. Який мікроорганізм викликав захворювання?
a. Leptospira interrogans
b. Treponema pallidum
c. Rickettsia typhi
d. Plasmodium vivax
*e. Borrelia recurrentis

36. У жінки віком 20 років під час гістологічного дослідження шийного лімфатичного вузла виявлено вузлики, які складаються з валів епітеліоїдних, лімфоїдних клітин і багатоядерних гігантських клітин Пирогова-Лангханса, розташованих між ними. У центрі вузликів визначається казеозний некроз. Який збудник, найімовірніше, міг викликати такі зміни в лімфатичному вузлі?
a. Мікобактерії лепри
b. Гриби
c. Спірохета бліда
d. Рикетсії
*e. Мікобактерії Коха

37. У десятирічної дівчинки під час клінічного обстеження виявлено ознаки передчасного статевого дозрівання. Зниження функції якої ендокринної залози могло спричинити це явище?
a. Прищитоподібної залози
b. Щитоподібної залози
c. Мозкової речовини надниркових залоз
*d. Епіфіза
e. Загруднинної залози

38. У людини частота серцевих скорочень постійно утримується на рівні %mbox40-ка ударів за хвилину. Що є водієм ритму серця?
a. Пучок Гіса
b. Волокна Пуркіньє
*c. Атріовентрикулярний вузол
d. Синоатріальний вузол
e. Ніжки пучка Гіса

39. Пацієнт віком 42 роки скаржиться на болі в епігастральній ділянці, блювання, блювотні маси кольору "кавової гущі", мелену. Із анамнезу відомо, що він хворіє на виразкову хворобу шлунка. В аналізі крові виявлено: еритроцити - 2,8·10^12/л, лейкоцити - 8·10^9/л, гемоглобін - 90 г/л. Укажіть найімовірніше ускладнення, яке виникло в пацієнта.
*a. Кровотеча
b. Малігнізація
c. Перфорація
d. Пенетрація
e. Пілоростеноз

40. У гістологічному препараті яєчника визначається структура кулястої форми, яка складається з великих залозистих клітин, що містять пігмент лютеїн. Який гормон продукують клітини цієї структури?
*a. Прогестерон
b. Кортикостерон
c. Тестостерон
d. Естроген
e. Альдостерон

41. Під час гістологічного дослідження пухлини шкіри виявлено різних розмірів часточки з жирової тканини, відмежовані нерегулярними прошарками сполучної тканини. Якому захворюванню відповідають такі патологічні зміни?
a. Гемангiомі
b. Папiломі
*c. Лiпомі
d. Фiбромі
e. Гiгромі

42. У пацієнта з діагнозом цукровий діабет виявлено підвищений уміст кетонових тіл у крові. З якої сполуки синтезуються кетонові тіла?
*a. Ацетил-КоА
b. Сукциніл-КоА
c. Бутирил-КоА
d. Ацил-КоА
e. Оксіацил-КоА

43. У синтезі та виділенні медіаторів запалення беруть участь ряд клітин крові та сполучної тканини. Укажіть клітини, у яких синтезується інтерлейкін-1.
a. Тканинні базофіли
b. Лімфоцити
c. Тромбоцити
*d. Макрофаги
e. Еозинофільні гранулоцити

44. Пацієнтку віком 28 років шпиталізовано до пологового відділення. Через слабкість пологової діяльності акушер-гінеколог призначив внутрішньовенну інфузію препарату, який посилює та збільшує частоту скорочень матки, що сприяло прогресуванню пологів. Який основний механізм дії цього препарату?
a. -
b. Блокада серотонінових рецепторів
*c. Стимуляція окситоцинових рецепторів
d. Пригнічення синтезу простагландинів
e. Блокада кальцієвих каналів

45. Пацієнта віком 57 років шпиталізували в тяжкому стані. За показниками біохімічного аналізу крові виявлено: pH крові - 7,53, pCO_2 артеріальної крові - 40 мм рт. ст., SB - 33 ммоль/л, BE становить - +8 ммоль/л. Який тип порушення кислотно-лужного балансу спостерігається у цьому разі?
a. Компенсований негазовий алкалоз
b. Компенсований газовий алкалоз
*c. Декомпенсований негазовий алкалоз
d. Декомпенсований негазовий ацидоз
e. Компенсований негазовий ацидоз

46. Пацієнту з гострою ревматичною гарячкою призначили нестероїдний протизапальний засіб диклофенак натрію. Яке захворювання є протипоказанням до призначення диклофенак натрію?
a. Бронхіт
b. Стенокардія
*c. Виразкова хвороба шлунка
d. Гіпертонічна хвороба
e. Цукровий діабет

47. У пацієнта після резекції шлунка виникла гіперхромна мегалобластна анемія. Який препарат необхідно призначити?
*a. Ціанокобаламін
b. Транексамову кислоту
c. Магнію сульфат
d. Аскорбінову кислоту
e. Заліза сульфат

48. У пацієнта з гострим міокардитом з'явилися клінічні ознаки кардіогенного шоку. Який із нижченаведених патогенетичних механізмів є провідним у розвитку шоку в пацієнта?
a. Зниження діастолічного притоку до серця
*b. Порушення насосної функції серця
c. Депонування крові в органах
d. Зниження судинного тонусу
e. Збільшення периферичного опору судин

49. У пацієнта віком 40 років після щелепно-лицевої травми порушилася функція під'язикової та підщелепної слинних залоз зліва. У цих залозах відзначається гіпосалівація. Функція якої пари нервів порушена?
a. VI
b. Х
c. XIІ
*d. VII
e. XI

50. У жінки з резус-негативною кров'ю ІІ групи народилася дитина з ІV групою, резус-позитивна, у якої діагностували гемолітичну хворобу внаслідок резус-конфлікту. Яка група крові можлива в батька дитини?
*a. ІІІ (В), резус-позитивна
b. І (О), резус-позитивна
c. ІІІ (В), резус-негативна
d. ІІ (А), резус-позитивна
e. ІV (АВ), резус-негативна

51. У пацієнта, який довготривало приймав преднізолон, у результаті відміни препарату виникло загострення захворювання, зниження артеріального тиску, слабкість. Із чим можна пов'язати ці прояви?
*a. Виникнення недостатності кори наднирників
b. Сенсибілізація до препарату
c. Звикання до препарату
d. Гіперпродукція АКТГ
e. Кумуляція препарату

52. У пацієнта виявлено ваду тристулкового клапана. Укажіть його локалізацію.
a. Між лівим передсердям і лівим шлуночком
b. Устя аорти
c. Устя вінцевого синуса
d. Устя легеневого стовбура
*e. Між правим передсердям і правим шлуночком

53. У пацієнта діагностовано цироз печінки, який супроводжується асцитом і загальними порушеннями гемодинаміки. Який синдром ураження печінки виникає в цьому разі?
*a. Портальна гіпертензія
b. Гепатолієнальний
c. Гепатоцеребральний
d. Гепаторенальний
e. Гепатокардіальний

54. У пацієнта через рік після резекції 2/3 шлунка виникли скарги на блідість шкірних покривів, головні болі, запаморочення, загальну слабкість. Загальний аналіз крові: гемоглобін - 60 г/л, еритроцити - 2,4·10^12/л. Яка причина виникнення цього патологічного стану?
a. Підвищення вмісту фолієвої кислоти
*b. Зниження секреції внутрішнього фактора Касла
c. Зниження всмоктування міді
d. Зниження вмісту фолієвої кислоти
e. Підвищення секреції внутрішнього фактора Касла

55. У дванадцятирічної дитини вірусна інфекція ускладнилася обструктивним бронхітом. Препарат якої фармакологічної групи необхідно призначити для інгаляцій із метою усунення бронхоспазму?
a. М-холіноміметики
b. Н-холіноміметики
*c. beta_2-адреноміметики
d. Аналептики
e. beta_2-адреноблокатори

56. Як називаються клітини ендокринного комплексу нирки, що розташовані під ендотелієм у стінці приносної та виносної артеріоли, у цитоплазмі містять гранули реніну, що сприяє підвищенню кров'яного тиску?
*a. Юкстагломерулярні
b. Мезангіоцити
c. Клітини щільної плями
d. Клітини Гурмагтіга
e. Інтерстиційні клітини

57. У результаті травми порушено цілісність переднього корінця спинного мозку. Які відростки та яких нейронів при цьому пошкоджені?
*a. Аксони рухових нейронів
b. Аксони чутливих нейронів
c. Дендрити рухових нейронів
d. Дендрити вставних нейронів
e. Дендрити чутливих нейронів

58. Під час ендоскопічного дослідження лікарка виявила порушення цілісності стінки шлунка в межах слизової оболонки. Укажіть, яким типом епітелію в нормі вистелено з середини стінку шлунка.
a. Багатошаровий плоский незроговілий
b. Перехідний
*c. Одношаровий призматичний залозистий
d. Псевдобагатошаровий
e. Багатошаровий плоский зроговілий

59. Під час обстеження підлітка, який хворіє на ксантоматоз, виявлено сімейну гіперхолестеринемію. Концентрація яких ліпопротеїнів значно підвищена в крові при цій патології?
a. ЛПВЩ
b. Хіломікронів
c. НЕЖК
*d. ЛПНЩ
e. ЛПДНЩ

60. Під час мікроскопічного дослідження серозного виділення з уретри виявлено грушоподібні клітини з джгутиками, ундулюючою мембраною та аксостилем. Укажіть збудника хвороби.
a. Trichomonas tenax
b. -
*c. Trichomonas vaginalis
d. Lamblia intestinalis
e. Trichomonas hominis

61. У пацієнтки діагностували кістковомозкову форму гострої променевої хвороби. Який із нижченаведених гематологічних симптомів спостерігатиметься в періоді розпалу?
a. Відносна лімфопенія
b. Відносний лімфоцитоз
c. Еритроцитоз
d. Зсув лейкоцитарної формули вліво
*e. Панцитопенія

62. Пацієнту з діагнозом глаукома лікарка призначила антихолінестеразний препарат, що знижує внутрішньоочний тиск. Укажіть цей лікарський засіб.
a. Налоксону гідрохлорид
*b. Неостигміну метилсульфат
c. Норадреналіну гідротартрат
d. Лідокаїну гідрохлорид
e. Атропіну сульфат

63. У гістопрепараті представлена залоза з ацинусами та острівцями. В ацинусах секреторні клітини мають дві зони: базальну (гомогенну базофільну) й апікальну (зимогенну оксифільну). Який орган має такі морфологічні ознаки?
a. Підщелепна слинна залоза
*b. Підшлункова залоза
c. Привушна слинна залоза
d. Печінка
e. Під'язикова слинна залоза

64. Під час дослідження залишкового азоту виявлено, що азот сечовини значно знижений. Для захворювання якого органа це характерно?
*a. Печінки
b. Мозку
c. Серця
d. Кишківника
e. Шлунка

65. Який із внутрішніх органів бере найбільшу участь у гуморальній регуляції еритропоезу?
a. Печінка
b. Серце
c. Легені
d. Мозок
*e. Нирки

66. До комплексної терапії пацієнта, який хворіє на бронхопневмонію, що супроводжується виснажливим кашлем, лікар додав муколітичний лікарський засіб, який деполімеризує мукопротеїди. Укажіть цей препарат.
a. Кодеїн
*b. Ацетилцистеїн
c. Строфантин
d. Метопрололу тартрат
e. Варфарин натрію

67. У чоловіка виявлено зниження рН крові та вмісту бікарбонатних іонів (падіння лужного резерву крові), зростання вмісту молочної та піровиноградної кислот у крові та сечі. Який тип порушення кислотно-основної рівноваги спостерігається в пацієнта?
a. Змішаний алкалоз
b. Метаболічний алкалоз
*c. Метаболічний ацидоз
d. Респіраторний ацидоз
e. Респіраторний алкалоз

68. Чоловік віком 60 років систематично приймав дигоксин. Його стан спершу поліпшився, а потім став погіршуватися, розвинулися брадикардія й аритмія. Яке явище є причиною цього стану?
a. Індукція мікросомальних ферментів печінки та прискорення метаболізму препарату
b. Зниження чутливості адренорецепторів
*c. Кумуляція препарату
d. Алергія
e. Тахіфілаксія

69. У каріотипі пацієнта 47 хромосом, у ядрі соматичної клітини виявлено тільце Барра. Під час додаткових досліджень спостерігається ендокринна недостатність: гіпоплазія сім'яників і відсутність сперматогенезу. Про який синдром свідчить цей фенотип?
a. Дауна
*b. Клайнфельтера
c. Шерешевського-Тернера
d. Патау
e. Едвардса

70. На відміну від нервових клітин, які зазвичай не розмножуються, стовбурові клітини можуть відновлюватися багато разів. Як називають багаторазове відновлення клітин?
a. Атрофія
b. Гіпертрофія
*c. Проліферація
d. Диференціація
e. Апоптоз

71. Під час гістологічного дослідження легень недоношеної дитини встановлено злипання альвеол через відсутність сурфактанту. З недостатністю розвитку яких клітин стінки альвеоли це пов'язано?
a. Альвеолярні макрофаги
b. Фібробластоподібні клітини
c. Респіраторні альвеолоцити
*d. Секреторні альвеолоцити
e. Клітини Клара

72. У пацієнтки віком 45 років під час електрокардіографічного обстеження виявлено такі зміни: інтервал P-Q подовжений, при цьому випадає кожен другий або третій комплекс QRST. Яке порушення провідності серця спостерігається?
a. Внутрішлуночкова блокада
b. Атріовентрикулярна блокада І ступеня
c. Синоаурікулярна блокада
d. Атріовентрикулярна блокада повна
*e. Атріовентрикулярна блокада ІІ ступеня

73. На електронній мікрофотографії стінки легеневої альвеоли представлена велика клітина, у цитоплазмі якої багато мітохондрій, розвинутий комплекс Гольджі, визначаються осміофільні пластинчасті тільця. Яку основну функцію виконує ця клітина?
*a. Продукує сурфактант
b. Очищує повітря
c. Є компонентом аерогематичного бар'єру
d. Поглинає мікроорганізми
e. Зігріває повітря

74. У мікропрепараті, виготовленому з пунктату регіонарного лімфовузла пацієнта, зафарбованому за Романовським-Гімза, лікар виявив тонкі мікроорганізми з 12-14 рівномірними завитками з гострими кінцями довжиною 10-13 мкм блідо-рожевого кольору. Збудника якої інфекційної хвороби виявлено?
a. Трипаносомозу
*b. Сифілісу
c. Лептоспірозу
d. Лейшманіозу
e. Поворотного тифу

75. Після тривалого голодування в пацієнта розвинулися набряки тканин. Що є причиною цього явища?
a. Збільшення онкотичного тиску крові
b. Зниження осмотичного тиску плазми крові
c. Збільшення осмотичного тиску плазми крові
d. Зниження гідростатичного тиску крові
*e. Зниження онкотичного тиску плазми крові

76. У пацієнта напади бронхіальної астми виникають зазвичай уночі та супроводжуються брадикардією, спастичним болем у кишківнику та діареєю. Препарати якої групи можуть усунути ці симптоми?
a. Н-холіноблокатори, Н_2-гістаміноблокатори
*b. М-холіноблокатори
c. Симпатолітики
d. alpha-адреноблокатори
e. beta-адреноблокатори

77. Під час аварії на виробництві пацієнт зазнав токсичного впливу калію ціаніду, що спричинило блокаду цитохромоксидази. До якого патологічного процесу це призвело?
a. Гіпоксичної гіпоксії
*b. Тканинної гіпоксії
c. Гемічної гіпоксії
d. Циркуляторної гіпоксії
e. Дихальної гіпоксії

78. Під час субмікроскопічного дослідження клітини виявлено, що її цитоплазма містить багато лізосом, фагосом, піноцитозних міхурців. Інші органели розвинені помірно. Яку функцію може виконувати така клітина?
*a. Фагоцитоз
b. Реабсорбція іонів натрію
c. Депонування іонів кальцію
d. Синтез полісахаридів
e. Синтез ліпідів

79. У пацієнта віком 34 роки після перенесеної кишкової інфекції, викликаної сальмонелами, стали згасати симптоми захворювання. Імуноглобуліни якого класу будуть виявлені в крові пацієнта в період реконвалесценції?
a. IgM
b. IgE
*c. IgG
d. IgA
e. IgD

80. Під час аутопсії тіла чоловіка віком 55 років, який упродовж останніх восьми років хворів на хронічну форму тропічної малярії, виявлено, що сіра речовина головного мозку та селезінка аспідно-сірого кольору. Який пігмент зумовив таке забарвлення?
a. Гематопорфірин
*b. Гемомеланін
c. Меланін
d. Ліпофусцин
e. Гемосидерин

81. До лікаря звернувся чоловік зі скаргами на біль у верхній частині живота, що частіше виникає натще або вночі, нудоту, блювання. Після об’єктивного обстеження встановлено діагноз: виразкова хвороба шлунка. Призначено комплексну терапію, до складу якої входить засіб, механізм дії якого пов’язаний з блокуванням ферменту Н^+/К^+-АТФ-ази в парієтальних клітинах. Укажіть цей лікарський засіб.
a. Амоксициклін
b. Вісмуту субцитрат
c. Метронідазол
*d. Омепразол
e. Фамотидин

82. Під час дослідження сироватки крові в пацієнта з ознаками імунодефіциту виявлено антитіла до білків gP120 i gP41. Яку інфекцію в пацієнта підтверджує цей результат?
*a. ВІЛ
b. TORCH
c. ЕСНО
d. НTLV-1
e. НВV

83. У дванадцятирічного хлопчика, який хворіє на бронхіальну астму, розвинувся тяжкий напад астми: виражена експіраторна задишка, блідість шкірних покровів. Який вид порушення альвеолярної вентиляції спостерігається в хлопчика?
*a. Обструктивний
b. Рестриктивний
c. Торако-діафрагмальний
d. Нервово-м'язовий
e. Центральний

84. У результаті точкового крововиливу в сітківку ока пацієнт утратив здатність бачити предмети в центрі поля зору. У якому місці сітківки відбувся крововилив?
a. Ціліарна частина сітківки
b. Сліпа пляма
c. Судинна оболонка
*d. Жовта пляма
e. Райдужна частина сітківки

85. Пацієнт віком 49 років скаржиться на стійке підвищення АТ до 155/120 мм рт. ст. Рекомендована гіпотензивна терапія упродовж місяця не була ефективною. Під час додаткового обстеження виявлено гіпернатріємію, гіпохлоремію та гіперплазію наднирників. Встановлено діагноз: первинний гіперальдостеронізм. Через неможливість проведення хірургічного лікування пацієнту рекомендовано фармакологічну терапію із використанням антагоніста мінералокортикоїдних рецепторів. Укажіть лікарський засіб, який рекомендовано пацієнту.
a. Каптоприл
b. Метопрололу тартрат
c. Амлодипіну бесилат
*d. Спіронолактон
e. Лозартан

86. У пацієнта, що хворіє на важку форму порушення водно-сольового обміну, настала зупинка серця в діастолі. Який найімовірніший механізм зупинки серця в діастолі?
*a. Гіперкаліємія
b. Гіпонатріємія
c. Гіпокаліємія
d. Гіпернатріємія
e. Дегідратація організму

87. Під час аутопсії тіла чоловіка віком 40 років виявлено різко розширений просвіт тонкої кишки, переповнений рясною водянистою безбарвною рідиною з сіруватими грудочками. Стінка кишки набрякла, на слизовій оболонці - велика кількість дрібнокрапкових крововиливів. Для якого інфекційного захворювання характерні такі симптоми?
a. Амебіазу
b. Сальмонельозу
*c. Холери
d. Шигельозу
e. Черевного тифу

88. Під час відбору для ревакцинації вакциною БЦЖ у школяра поставлено пробу Манту, яка виявилася негативною. Про які особливості імунітету до туберкульозу свідчать такі результати проби?
a. Відсутність антитоксичного імунітету
b. Відсутність гуморального імунітету
c. Наявність клітинного імунітету
*d. Відсутність клітинного імунітету
e. Наявність гуморального імунітету

89. У пацієнтки за два тижні після видалення зуба відбулася регенерація багатошарового плоского епітелію. Які органели брали участь у відновленні слизової оболонки?
a. Центросоми
*b. Рибосоми
c. Мітохондрії
d. Постлізосоми
e. -

90. Вислуховуючи тони серця, лікарка виявила в пацієнта функціональні порушення мітрального клапана. У якому місці лікарка вислуховувала його серце?
*a. На верхівці серця
b. У другому міжребровому просторі зліва біля груднини
c. Біля мечоподібного відростка
d. Біля другого груднинно-ребрового суглоба праворуч
e. У другому міжребровому просторі справа біля груднини

91. Під час дослідження пацієнта віком 49 років виявлено суттєве збільшення часу зсідання крові, шлунково-кишкові кровотечі та підшкірні крововиливи. Нестачею якого вітаміну можна пояснити такі симптоми?
*a. К
b. РР
c. Н
d. В_1
e. Е

92. Під час біопсії ендометрію здорової жінки, взятого під час секреторної фази менструального циклу, у власній пластинці слизової оболонки виявлено клітини полігональної форми, багаті на ліпіди та глікоген. Що це за клітини?
a. Міофібробласти
b. Клітини ендотелію пошкоджених судин
*c. Децидуальні клітини
d. Фібробласти
e. Гладкі міоцити

93. Лікар-лаборант під час аналізу мазка крові пацієнтки з діагнозом гострий перитоніт у полі зору мікроскопа спостерігає велику кількість лейкоцитів, розміри яких становлять 10–12 мкм. Їхні ядра мають кілька сегментів, а цитоплазма містить дрібні гранули, які при забарвленні за методом Романовського–Гімзи набувають рожево-фіолетового кольору. Які клітини переважають у мазку?
*a. Нейтрофіли
b. Лімфоцити
c. Моноцити
d. Базофіли
e. Еозинофіли

94. Після опромінення високою дозою радіації в підлітка значно постраждала лімфоїдна система, стався розпад великої кількості лімфоцитів. Завдяки діяльності якої залози можливе відновлення нормальної формули крові?
a. Наднирників
b. -
*c. Тимусу
d. Підшлункової залози
e. Щитоподібної залози

95. Яка головна функція пентозофосфатного шляху в жировій тканині?
a. Знешкодження ксенобіотиків
b. Генерація енергії
*c. Генерація НАДФН2
d. Продукція рибозофосфатів
e. Окислення глюкози до кінцевих продуктів

96. Унаслідок травми низу передньої стінки живота в пацієнтки ушкоджена зв'язка, що розташована в пахвинному каналі. Яка це зв'язка?
a. Ligamentum inguinale
b. Ligamentum lacunare
c. Ligamentum latum uteri
*d. Ligamentum teres uteri
e. Ligamentum ovarium proprium

97. У пацієнта віком 70 років, який помер від серцевої недостатності, під час розтину виявлено деформовані, звужені коронарні артерії. На розрізі внутрішня поверхня артерій горбиста, стінка білувата, ламка, кам'янистої щільності. Яку стадію атеросклерозу виявлено в пацієнта?
*a. Атерокальциноз
b. Атероматоз
c. Виразкування
d. Ліпосклероз
e. Ліпоїдоз

98. У жінки періодично виникають напади артеріальної гіпертензії, що супроводжуються головним болем, частим серцебиттям, виразною пітливістю, різким болем у надчеревній ділянці, збільшенням рівня глюкози в плазмі крові. У плазмі крові та сечі виявлений високий рівень метанефринів. Для якого пухлинного захворювання найхарактерніші такі симптоми?
*a. Феохромоцитоми
b. Раку шлунка
c. Аденоми прищитоподібних залоз
d. Аденоми щитоподібної залози
e. Пухлини яєчників

99. У пацієнта з субфебрильною температурою в біоптаті збільшеного лімфатичного вузла виявлено численні гранульоми, які містять у центрі казеозний некроз, оточений епітеліоїдними клітинами, велетенськими багатоядерними клітинами Пирогова-Лангханса та лімфоцитами. Для якого захворювання характерні такі патогістологічні зміни?
a. Лімфосаркоми
b. Лімфогранулематозу
c. Лімфаденіту
d. Лімфолейкозу
*e. Туберкульозу

100. Чоловік віком 37 років, який курить упродовж 19-ти років, звернувся зі скаргами на постійний кашель. Під час біопсії бронха виявлено: ознаки хронічного запалення, потовщення слизової оболонки, трансформація одношарового війчастого епітелію в багатошаровий плоский епітелій. Який патологічний процес спостерігається в пацієнта?
a. Гіпертрофія епітелію
b. Лейкоплакія
c. Гіперплазія епітелію
d. Дисплазія
*e. Метаплазія

101. Анаеробне розщеплення глюкози до молочної кислоти регулюється відповідними ферментами. Укажіть, який фермент є головним регулятором цього процесу.
a. Глюкозo-6-фосфат ізомераза
b. Альдолаза
c. Енолаза
*d. Фосфофруктокіназа
e. Лактатдегідрогеназа

102. Під час обстеження семирічної дитини виявлено клінічні ознаки хвороби Дауна. Укажіть причину цієї патології.
a. Трисомія за Х хромосомою
b. Делеція короткого плеча 21-ої хромосоми
c. Трисомія 13-ої хромосоми
d. Нерозходження статевих хромосом
*e. Трисомія 21-ої хромосоми

103. Який фермент попереджує запалення слизової оболонки ротової порожнини завдяки бактерицидній дії в разі її пошкодження?
a. Муцин
b. Амілаза
c. Нуклеаза
d. Лінгвальна ліпаза
*e. Лізоцим

104. У чоловіка, який має запальні зміни шкіри обличчя та вугрі, під час мікроскопії матеріалу з осередків ураження виявлені живі організми типу Членистоногі, довгастої форми, які мають 4 пари редукованих кінцівок. Встановіть попередній діагноз.
a. Ураження шкіри коростяним свербуном
b. Педикульоз
c. Алергія
d. Ураження шкіри блохами
*e. Демодекоз

105. Пацієнта віком 65 років шпиталізовано зі скаргами на відчуття важкості в підреберних ділянках, збільшення лімфатичних вузлів, загальну слабкість, головний біль. Під час обстеження виявлено: гепатоспленомегалія, еритроцити - 2,3·10^12/л, лейкоцити - 90·10^9/л, лімфоцити - 75%, ШОЕ - 35 мм/год, у мазку периферичної крові багато тіней Гумпрехта. Для якого захворювання характерна така клінічна картина?
a. Залізодефіцитна анемія
b. Гострий мієлолейкоз
*c. Хронічний лімфолейкоз
d. Гострий лімфолейкоз
e. Хронічний мієлолейкоз

106. Після травми пацієнт не може розігнути руку в ліктьовому суглобі. Порушення функції якого м'яза може бути причиною?
a. M. brachialis
*b. M. triceps brachii
c. M. biceps brachii
d. M. subscapularis
e. M. coraco-brachialis

107. У пацієнта з яскраво вираженою жовтяницею шкіри, склер і слизових оболонок, сеча має колір темного пива, кал світлий. У крові підвищений уміст прямого білірубіну, у сечі визначається білірубін. Який тип жовтяниці в пацієнта?
a. Паренхіматозна
b. Екскреційна
c. Кон'югаційна
*d. Обтураційна
e. Гемолітична

108. Пацієнт, відчувши передвісники нападу бронхіальної астми, прийняв перорально без контролю лікаря кілька таблеток через короткі проміжки часу. Проте нетривале покращення стану відзначив тільки після вживання перших двох таблеток. Наступні прийоми препарату не покращили його стан. Яким явищем зумовлене зниження ефекту препарату?
a. Залежністю
b. Кумуляцією
c. Звиканням
d. Ідіосинкразією
*e. Тахіфілаксією

109. Під час розтину тіла жінки віком 45 років виявлено: гіпертрихоз, гірсутизм, стриї на шкірі стегон та живота. У передній частці гіпофіза - пухлина (мікроскопічно підтверджено: базофільна аденома) у наднирниках - гіперплазія пучкової зони. В анамнезі: ожиріння за верхнім типом, стероїдний цукровий діабет, артеріальна гіпертензія та вторинна дисфункція яєчників. Яке захворювання виявлено в жінки?
a. Хвороба Сімондса
*b. Хвороба Іценка-Кушинга
c. Синдром Іценка-Кушинга
d. Адипозогенітальна дистрофія
e. Гіпофізарний нанізм

110. У чоловіка після тривалого курсу лікування шизофренії виникли явища паркінсонізму. Який із нижченаведених препаратів міг викликати це ускладнення?
*a. Хлорпромазину гідрохлорид
b. Натрію вальпроат
c. Карбамазепін
d. Флуоксетину гідрохлорид
e. Діазепам

111. Після лікування прямим антикоагулянтом із приводу тромбоемболії в пацієнта з'явилися ознаки кишкової кровотечі. Який препарат став причиною ускладнення?
a. Кальцію добезилат
*b. Гепарин натрію
c. Натрію хлорид
d. Протаміну сульфат
e. Фібриноген

112. Для серологiчної дiагностики черевного тифу використовують реакцiю Вiдаля. Який механiзм взаємодiї антигенiв та антитiл лежить в її основi?
a. Преципiтацiя
b. lммобiлiзацiя бактерiй
c. Бактерiолiз
*d. Аглютинацiя
e. Гемолiз

113. На мікропрепараті серця спостерігаються клітини прямокутної форми, із центрально розташованим ядром, розвиненими міофібрилами, зв'язані між собою вставними дисками. Яка функція пов'язана з цими клітинами?
a. Регенераторна
b. Проведення імпульсу
*c. Скорочення серця
d. Захисна
e. Ендокринна

114. У молекулярній біології використовують метод визначення послідовності розташування нуклеотидів у молекулі ДНК за амінокислотним складом поліпептиду. На якій властивості генетичного коду базується цей метод?
a. Неперекривність
*b. Колінеарність
c. Специфічність
d. Виродженість
e. Універсальність

115. Жінку віком 28 років шпиталізовано до гінекологічного відділення зі скаргами на біль у животі. Діагностовано пухлину яєчника. Під час операції з видалення яєчника потрібно розітнути зв'язку, що з'єднує яєчник із маткою. Яку зв'язку повинен перерізати хірург?
a. Lig. cardinale
b. Lig. latum uteri
c. Lig. teres uteri
d. Lig. suspensorium ovarii
*e. Lig. ovarii proprium

116. У пацієнтки діагностовано перелом тіла плечової кістки. Вона не може розігнути руку в ліктьовому суглобі. Який нерв ушкоджено в пацієнтки?
a. N. musculocutaneus
*b. N. radialis
c. N. ulnaris
d. N. axillaris
e. N. medianus

117. У жінки віком 32 роки після перенесеного міокардиту під час електрокардіографічного дослідження виявлено порушення серцевого ритму (ритм не синусовий). Функції яких кардіоміоцитів порушені?
*a. Пейсмекерних клітин
b. Провідних кардіоміоцитів ніжок пучка Гіса
c. Провідних кардіоміоцитів пучка Гіса
d. Типових кардіоміоцитів
e. Перехідних провідних кардіоміоцитів

118. Пацієнта шпиталізовано із попереднім діагнозом: черевний тиф. Хворіє упродовж трьох днів. Температура тіла - 39^оС. Який метод лабораторної діагностики необхідно застосувати для підтвердження діагнозу?
a. Виділення уринокультури
b. Виділення копрокультури
c. Виділення білікультури
d. Серологічний метод
*e. Виділення гемокультури

119. Пацієнта шпиталізовано зі скаргами на періодичні напади серцебиття, які виникають раптово й так само раптово припиняються. Під час проведення ЕКГ виявлено епізод скорочень частотою 200/хв, який має такі ознаки: ритм правильний, зубець Р відсутній, комплекс QRS без змін, зубець Т деформований. Укажіть вид аритмії.
a. Повна АВ-блокада
b. Передсердна екстрасистолія
c. Шлуночкова екстрасистолія
*d. Пароксизмальна тахікардія
e. АВ-блокада І ступеня

120. У новонародженої дитини із судомним синдромом і дефектом міжшлуночкової перегородки серця під час рентгенологічного дослідження грудної клітки виявили гіпоплазію тимуса. Який тип імунодефіциту можна припустити в дитини?
a. Синдром Гуда
b. Синдром Віскотта-Олдрича
c. Хворобу Брутона
*d. Синдром Ді Джорджі
e. Атаксію-телеангіектазію Луї-Бар

121. Для морфологічного дослідження представлена ендокринна залоза, паренхіма якої складається з епітельної та нервової тканин. В епітеліальних трабекулах виявляється 2 типи клітин: хромофільні та хромофобні. Укажіть цей орган.
a. Надниркова залоза
b. Щитовидна залоза
c. Гіпоталамус
*d. Гіпофіз
e. Прищитовидна залоза

122. Чоловік, який хворіє на бронхіальну астму, тривалий час приймає преднізолон. Який механізм дії препарату?
a. Пригнічення активності циклооксигенази
b. Блокада гістамінових рецепторів
c. Блокада лейкотрієнових рецепторів
d. Пригнічення активності дигідрофолатредуктази
*e. Пригнічення активності фосфоліпази А_2

123. У пацієнта діагностовано пухлину мозку, яка розміщена в ділянці острогової борозни. Яка функція порушиться, якщо пухлина буде активно розвиватися?
a. Дотикова чутливість
b. Смак
c. Слух
*d. Зір
e. Нюх

124. У пацієнтки віком 47 років міжфалангові та п'ястно-фалангові суглоби легко піддаються вивиху і підвивиху з типовим відхиленням пальців у вигляді "плавники моржа". Під час мікроскопічного дослідження виявлено: розростання ворсин синовіальної оболонки, руйнування хряща та формування паннуса. Яке захворювання викликає такі паталогічні зміни?
a. Ревматичний артрит
b. Остеоартроз
c. Хвороба Бехтерєва
*d. Ревматоїдний артрит
e. Системний червоний вовчак

125. Утворення вільного амоніаку у клітинах ниркових канальців пов'язане переважно з перетворенням замінної амінокислоти під дією ферменту, який належить до класу гідролаз. Укажіть цей фермент.
*a. Глутаміназа
b. Глутаматдегідрогеназа
c. Глутамінсинтетаза
d. Глутаматдекарбоксилаза
e. Аспарагіназа

126. У пацієнта, хворого на алкаптонурію, спостерігаються ознаки артриту, охроноз. Відкладання в суглобах якої речовини спричинило появу болю в цьому разі?
a. Фосфатів
b. Оксалатів
*c. Гомогентизатів
d. Уратів
e. Карбонатів

127. У клітині, яка мітотично ділиться, спостерігається розходження дочірніх хроматид до полюсів клітини. На якій стадії мітотичного циклу перебуває клітина?
a. Метафаза
*b. Анафаза
c. Профаза
d. Телофаза
e. Інтерфаза

128. Півторарічний хлопчик постійно хворіє на піодермію та тричі хворів на пневмонію. У крові виявлено: знижена кількість імуноглобулінів G та A, відсутні плазмоцити. Який вид імунодефіциту виник у дитини?
a. Синдром Луї-Бар
b. -
c. Гіпоплазія вилочкової залози
*d. Гіпогаммаглобулінемія Брутона
e. Синдром Віскотта-Олдрича

129. Під час огляду лікарем-педіатром на шкірі десятирічної дитини виявлено множинні петехії, а також спостерігається кровоточивість ясен і знижений рівень вітаміну С у сечі. Який процес порушений у цьому разі?
a. Розпад протеогліканів
b. Синтез протеогліканів
c. Активація гіалуронідази
d. Розпад колагену
*e. Синтез колагену

130. У посіві гною з фурункула виявлено мікроби кулястої форми, які розташовані як "ґроно" винограду. Які мікроби виявлено?
a. Стрептококи
b. Тетракоки
c. Мікрококи
*d. Стафілококи
e. Диплококи

131. Під час мікроскопічного дослідження легень пацієнта віком 52 роки виявлені вогнища некрозу, оточені валом епітеліоїдних клітин і лімфоцитів. Між лімфоцитами та епітеліоїдними клітинами розміщені великі клітини округлої форми з великою кількістю ядер, розміщених на периферії. Як називається виявлене утворення?
a. Лепрозна гранульома
b. Саркоїдозна гранульома
*c. Туберкульозна гранульома
d. Ракова перлина
e. Сифілітична гранульома

132. Пацієта віком 23 роки шпиталізовано в тяжкому стані з черепно-мозковою травмою. Дихання характеризується судомним тривалим вдихом, який переривається коротким видихом. Для якого типу дихання це характерно?
a. Біота
b. Чейн-Стокса
*c. Апнейстичне
d. Куссмауля
e. Гаспінг

133. У пацієнта на фоні впливу іонізуючого опромінення у крові визначено зменшення кількості гранулоцитів. Чим зумовлений агранулоцитоз?
a. Розвитком аутоімунного процесу
b. Збільшенням переходу гранулоцитів у тканини
c. Підвищенням руйнування лейкоцитів
d. Порушенням виходу зрілих лейкоцитів з кісткового мозку
*e. Пригніченням лейкопоезу

134. Пацієнтку віком 65 років, яка довгий час хворіла на стеноз аортального клапана, після перенесеної вірусної інфекції шпиталізовано з ознаками хронічної серцево-судинної недостатності: задишкою, ціанозом, набряками. Який тип гіпоксії спостерігається в пацієнтки?
a. Тканинний
b. Гемічний
c. Дихальний
d. Гіпоксичний
*e. Циркуляторний

135. У жінки віком 67 років, яка довгий час хворіє на холецистит, після прийому їжі раптово виник різкий біль у верхній частині живота, нудота, блювання. Встановлено діагноз: гострий панкреатит. Що є основною ланкою патогенезу цього захворювання?
a. Підвищення активації ферментів у дванадцятипалій кишці
b. Зниження рівня ферментів у панкреатичному соку
c. Зниження секреції панкреатичного поліпептиду
d. Підвищення рівня холецистокініну
*e. Передчасна активація ферментів підшлункової залози

136. Під час аутопсії тіла чоловіка віком 34 роки, що помер від хронічної хвороби нирок у зв'язку з амілоїдозом нирок, патологоанатом у легенях, переважно в нижніх частках, виявив: множинні дифузні розширення бронхів, у просвітах яких гнійний вміст. Поверхня розрізу легень має дрібнокомірковий вигляд, нагадує бджолині стільники. Гістологічно у стінці бронхів: хронічне запалення, м'язові волокна заміщені сполучною тканиною. Які зміни в легенях виявив лікар?
a. Абсцеси легень
b. Бронхопневмонія
*c. Бронхоектази
d. Хронічна пневмонія
e. Хронічний бронхіт

137. Більшість учасників експедиції Магеллана в Америку загинули від авітамінозу. Захворювання проявлялося загальною слабкістю, підшкірними крововиливами, випадінням зубів, кровотечею з ясен. Укажіть назву цього авітамінозу.
a. Анемія Бірмера
*b. Скорбут
c. Поліневрит
d. Пелагра
e. Рахіт

138. Пацієнт із діагнозом гіпертонічна хвороба приймає лізиноприл. Який механізм дії цього гіпотензивного препарату?
*a. Інгібування ангіотензинперетворювального ферменту
b. Блокада ангіотензинових рецепторів
c. Інгібування фосфодіестерази
d. Блокада Са^2+-каналів
e. Інгібування циклооксигенази

139. У результаті радіаційного випромінювання були ушкоджені стовбурові гемопоетичні клітини. Утворення яких клітин сполучної тканини буде порушено?
a. Фібробластів
*b. Макрофагів
c. Перицитів
d. Меланоцитів
e. Адипоцитів

140. У пацієнта діагностовано стеноз мітрального клапана. До якого патогенетичного типу недостатності серця належить цей стан?
a. Недостатність серця через гіпертрофію міокарда
b. Недостатність серця через ушкодження міокарда
*c. Недостатність серця від перевантаження опором
d. Недостатність серця через перевантаження об'ємом
e. Змішана форма недостатності серця

141. До лікаря звернувся пацієнт із загостренням виразкової хвороби шлунка. Препарат з якої групи лікарських засобів доцільно використати в комплексній терапії пацієнта?
a. %beta-адреноблокатори
*b. Блокатори H_2-гістамінорецепторів
c. Блокатори H_1-гістамінорецепторів
d. %alpha-адреноміметики
e. %alpha-адреноблокатори

142. Чоловіку віком 66 років діагностовано злоякісну епітеліальну пухлину, що походить із бронха середнього калібра. Який епітелій є джерелом розвитку цієї пухлини?
a. Багатошаровий зроговілий
*b. Одношаровий багаторядний війчастий
c. Багатошаровий незроговілий
d. Одношаровий багаторядний перехідний
e. Одношаровий призматичний

143. У пацієнта з серцевою недостатністю виникла аритмія, при якій на ЕКГ частота скорочень передсердь була 70/хв, а шлуночків - 35/хв. Порушення якої функції серця спостерігається в пацієнта?
a. Збудливості та провідності
b. Скоротливості
*c. Провідності
d. Збудливості
e. Автоматизму

144. У пацієнта сенсорна афазія (не розуміє зверненої до нього мови). Яка локалізація ураження нервової системи?
a. Нижня лобова звивина
*b. Верхня скронева звивина
c. Середня скронева звивина
d. Середня лобова звивина
e. Верхня лобова звивина

145. При нестачі вітаміну A в людини відбувається порушення сутінкового зору. Які фоторецепторні клітини сітківки відповідають за сутінковий зір?
a. Колбочкові нейросенсорні клітини
b. Горизонтальні нейроцити
c. Біполярні нейрони
*d. Паличкові нейросенсорні клітини
e. Гангліонарні нервові клітини

146. У чоловіка віком 30 років під час проведення ЕКГ виявлено такі зміни: ділянка аномального скорочення, у якій відсутній зубець Р, комплекс QRS деформований, зубець Т негативний і протилежно направлений комплексу QRS. Який патологічний стан спостерігається в пацієнта?
a. Синусова аритмія
*b. Шлуночкова екстрасистолія
c. Передсердна екстрасистолія
d. Пароксизмальна тахікардія
e. Атріовентрикулярна екстрасистолія

147. У ВІЛ-інфікованого пацієнта спостерігається пригнічення активності імунної системи. Ураження яких клітин найбільшою мірою обумовлює стан імунодефіциту у цього пацієнта?
a. Макрофагів
b. Т-супресорів
c. Т-кілерів
d. В-лімфоцитів
*e. Т-хелперів

148. Пацієнт віком 49 років має підвищену концентрацію сечової кислоти в крові. Для зниження рівня сечової кислоти лікар призначив алопуринол. Конкурентним інгібітором якого ферменту є алопуринол?
*a. Ксантиноксидази
b. Аденінфосфорибозилтрансферази
c. Аденозиндезамінази
d. Гуаніндезамінази
e. Гіпоксантинфорибозилтрансферази

149. У пацієнта під час огляду спостерігаються кальциноз шкіри, синдром Рейно, порушення моторики стравоходу, склеродактилія та телеангіоектазії. Ці зміни називаються "синдром CREST". Для якого захворювання характерні такі симптоми?
a. Ревматоїдного артриту
b. Подагричного артриту
c. Системного червоного вовчаку
*d. Системної склеродермії
e. Дерматоміозиту

150. У пацієнта виявлено: тахікардія, збільшення основного обміну та температури тіла, схуднення, підвищення збудливості. Збільшена секреція гормонів якої залози є причиною цих порушень?
a. Статевої
b. Прищитоподібної
*c. Щитоподібної
d. Надниркової
e. Нейрогіпофіза

