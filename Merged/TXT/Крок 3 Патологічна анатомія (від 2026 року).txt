1. Патологоанатому на консультацію надано гістологічні препарати різних органів померлої від легеневої недостатності шестирічної дитини. У лімфатичних вузлах, мигдаликах, селезінці мікроскопічно виявлені велетенські клітини Вортіна-Фінкельдея (Warthin-Finlekdey). Для якого інфекційного захворювання характерні ці результати гістологічного дослідження?
a. Кашлюку
b. Краснухи
*c. Кору
d. Менінгококцемії
e. Скарлатини

2. У пацієнтки віком 72 роки раптово з'явилася виражена слабкість у правій руці, а згодом вона зовсім перестала її відчувати. Пацієнтка була шпиталізована до лікарні, де померла через тиждень внаслідок розвитку гострого інфаркту міокарда. Вкажіть, які морфологічні зміни будуть виявлені в головному мозку померлої.
a. Гліофіброз у лівій півкулі
b. Набряк нервової тканини в правій півкулі
c. Пінисті макрофаги в правій півкулі
*d. Пінисті гістіоцити в лівій півкулі
e. Червоні нейрони в лівій півкулі

3. У пацієнтки віком 28 років на фоні температури тіла 38^oС, що триває останні три доби, взятий трепанобіотат з груднини. Під час його гістологічного дослідження в кістковому мозку виявлено: численні поліморфноядерні лейкоцити з розпадом оточуючих тканин, розплавлення кісткових балок. Який діагноз необхідно поставити на основі описаної гістологічної картини?
*a. Гострий остеомієліт
b. Остеопетроз
c. Остеопороз
d. Фіброзна остеодисплазія
e. Хронічний остеомієліт

4. У пацієнтки віком 18 років за рік після видалення дермоїдної кісти лівого яєчника і клиноподібної резекції правого яєчника діагностовано утворення у малому тазу діаметром 15,0 см. Під час термінового інтраопераційного дослідження виявлено пухлину кістозно-солідної будови м'якої консистенції з великою кількістю кіст різного розміру, частина з яких заповнена мутним геморагічним вмістом. Під час гістологічного дослідження в стінці кіст та на солідних ділянках виявлено різні тканини ембріонального типу і незрілу гліозну тканину. Якому діагнозу відповідають описані морфологічні зміни?
a. Аденокарцинома
*b. Незріла тератома
c. Муцинозна цистаденома
d. Дермоїдна кіста
e. Серозна цистаденома

5. Під час гістологічного дослідження в дистальних звивистих канальцях та збірних трубочках нирки виявлено білкові циліндри Бенса Джонса, оточені багатоядерними велетенськими клітинами. Вкажіть гістологічний діагноз.
a. Лімфома Годжкіна
*b. Множинна мієлома
c. Системний червоний вовчак
d. Серпоподібноклітинна анемія
e. Гемофагоцитарний лімфогістіоцитоз

6. Пацієнтку віком 73 роки шпиталізовано до лікарні зі скаргами на утруднення дихання в стані спокою, нападоподібний вологий кашель. Симптоми з'явилися декілька місяців тому та поступово посилювалися. Під час обстеження виявлено: геморагічний лівобічний плеврит та перикардит. Під час ЕКГ спостерігається: інверсія зубця Т у більшості відведень, тропонін I - 0,03 нг/мл, температура тіла - 37^oС. Під час рентгенологічного дослідження виявлено: затемнення у нижній долі лівої легені у вигляді малоінтенсивного інфільтрату з нечіткими контурами з поширенням на плевру. За декілька днів пацієнтка померла від наростаючої серцево-легеневої недостатності. Під час розтину виявлено: у лівій легені визначається вогнище ущільненої консистенції без чітких меж, сіро-білого кольору, геморагічний перикардит, гіпертрофія правого та лівого шлуночка серця. Під час гістологічного дослідження спостерігається: в легеневій тканині - вогнища залозоподібних ацинарних структур, деякі зі слизом, які вкриті епітелієм з гіперхромними поліморфними ядрами, в серці - дифузний кардіосклероз та гіпертрофія кардіоміоцитів. Якому діагнозу відповідає описана клінічна та морфологічна картина?
a. Плеврит
*b. Аденокарцинома легені
c. Інфаркт міокарда
d. Хронічний бронхіт
e. Бронхопневмонія

7. На гістологічне дослідження патологоанатому доставлений матеріал у вигляді комплексу великої кількості пухирів діаметром 1-10 мм, що зібраний від жінки з перериванням вагітності. Гістологічно залишків плідного яйця не виявлено, пухирі були сильно збільшеними в розмірах хоріальними ворсинками з ознаками помітного набряку. Епітелій ворсинок включав цитотрофобласт та синцитіотрофобласт звичайної будови. Вкажіть гістологічний діагноз.
a. Переривання звичайної вагітності
b. Трофобластична пухлина плаценти
c. Частковий пухирний занесок
*d. Повний пухирний занесок
e. Хоріонкарцинома

8. У чоловіка віком 32 роки, який хворів на гнійний отит, раптово погіршився стан: пацієнт став дезорієнтованим, апатичним, з'явилися ригідність потиличних м'язів і підвищення температури тіла до 39,5^oC) Через 5 годин настала смерть. Результати патологоанатомічного розтину підтвердили клінічні дані. Яку безпосередню причину смерті встановлено під час розтину?
a. Септицемія
b. Медіастиніт
c. Міокардит
*d. Менінгіт
e. Мастоїдит

9. Під час гістологічного дослідження тканини щитоподібної залози виявлено: великі лімфоїдні інфільтрати із гіперплазією зародкових центрів, виражена лімфоїдна інфільтрація строми, що місцями проникає в тиреоїдні фолікули з їх деструкцією. Тиреоїдні фолікули дрібні, багато з яких побудовані клітинами Гюртле, помірний склероз строми. Для якого захворювання щитоподібної залози характерні виявлені морфологічні зміни?
a. Фолікулярної аденоми
*b. Аутоімунного тиреоїдиту (Гашімото)
c. Підгострого тиреоїдиту (Де Кервена)
d. Хронічного фіброзного тиреоїдиту (Ріделя)
e. Хвороби Грейвса

10. Пацієнтові віком 50 років виконано пункційну біопсію збільшеннної простати (кількох фрагментів із різних відділів). Під час мікроскопічного дослідження перехідної зони виявлено: збільшення числа парауретральних залоз та об’єму фібромускулярної строми. В ацинусах подекуди сосочкові та криброзні структури, окремі кісти. Клітинного атипізму епітелію чи стромальних клітин не відмічено. Запальний процес відсутній. Вкажіть гістологічний діагноз.
a. Гострий бактеріальний простатит
b. Рак простати
c. Хронічний бактеріальний простатит
d. Саркома простати
*e. Доброякісна гіперплазія простати

11. Патологоанатому на гістологічне дослідження доставлений матеріал розширеної маткової труби з кров'янистим вмістом. Під час дослідження матеріалу виявлено ворсинки хоріона, переважно незрілі, та елементи децидуальної тканини, що були розташовані серед великої маси цілих, або частково зруйнованих еритроцитів. Атипії трофобласта чи інших клітин не виявлено. Вкажіть гістологічний діагноз.
a. Рак маткової труби
b. Звичайна вагітність
c. Метастази раку ендометрію
d. Метастази хоріонкарциноми
*e. Позаматкова вагітність

12. Під час гістологічного дослідження лімфатичного вузла пацієнта спостерігається: проліферація лімфоцитів, гістіоцитів, ретикулярних клітин, гігантські клітини з великою кількістю ядер. Діагностовано лімфогранулематоз. Які клітини характерні для цього захворювання?
*a. Рід-Березовського-Штернберга
b. Мікуліча
c. Боткіна-Гумпрехта
d. Ph-хромосома
e. Вірхова

13. Під час розтину тіла чоловіка, який протягом 20-ти років хворів на хронічне обструктивне захворювання легень, виявлено: збільшення розмірів нирок, нирки щільні на дотик, поверхня їх на розрізі блискуча, має "сальний" вигляд. Який патологічний процес виник у нирках?
a. Нефросклероз
b. Катаральне запалення
c. Гіаліноз
d. Жирова дистрофія
*e. Амілоїдоз

14. У чоловіка віком 84 роки протягом останніх місяців поступово з'явилися такі ознаки: порушення пам'яті, мовлення, знизилася здатність до просторової та часової орієнтації, втратилися навички читання та писання, зросла дратівливість. Пацієнт помер при явищах наростаючого виснаження. Під час розтину виявлено: зменшення маси головного мозку до 904 г, симетрична атрофія звивин і розширення борозн, розширення шлуночків мозку. Під час світлової мікроскопії виявлено: сенільні амілоїдні бляшки (переважно в гіпокампі), тільця Хірано у вигляді еозинофільних включень. Під час електронної мікроскопії виявлено: нейрофібрилярні сплетення в цитоплазмі нейронів. Клітинна атипія гліальних клітин не спостерігається. Для якого захворювання характерні ці результати досліджень?
a. Епендимоми
b. Хвороби Кройтцфельдта-Якоба
c. Хвороби Піка
*d. Хвороби Альцгеймера
e. Гліобластоми

15. Під час розтину тіла чоловіка віком 70 років у верхній частці правої легені спостерігається вузлувате утворення. Під час гістологічного дослідження виявлено: у центрі - осередок некрозу, на периферії - вал з епітеліоїдних клітин, лімфоцитів, між якими наявні гігантські клітини, прояви ендоваскуліту відсутні. Для якого захворювання легень це характерно?
a. Лепрозної гранульоми
b. Сифілітичної гранульоми
c. Пневмонії Фрідлендера
d. Риносклероми
*e. Туберкульозної гранульоми

16. Під час фіброгастродуоденоскопії пацієнтові, який скаржиться на тупий біль у підребер'ї та нудоту, взято біопсію. За результатами гістологічного дослідження спостерігається помітне стоншення слизової оболонки дна та тіла шлунку, що інфільтрована лімфоцитами, плазматичними клітинами, часткове згладження губоподібних складок, зменшення кількості та розширення просвіту залоз, повна відсутність парієтальних клітин, розростання сполучної тканини, дисплазія поверхневого епітелію, наявність келихоподібних клітин та клітин Панета. Який найімовірніший діагноз?
*a. Хронічний аутоімунний атрофічний гастрит
b. Реактивна (хімічна) гастропатія
c. Аденокарцинома
d. Виразка шлунку
e. Хронічний бактеріальний атрофічний гастрит

17. Пацієнтка звернулася до лікаря зі скаргами на рідкі, кров'янисті випорожнення. Під час ректороманоскопії виявлено: набряк та гіперемія слизової оболонки, що простягається від прямої кишки до середини низхідної кишки. Під час біопсії прямої кишки виявлено: запалення слизової оболонки з абсцесами крипт, гранулоцитарні інфільтрати та метаплазія епітелію. Для якого захворювання характерні ці результати дослідження?
a. Хвороби Крона
b. Дивертикулу ободової кишки
*c. Виразкового коліту
d. Аденокарциноми
e. Псевдомембранозного коліту

18. Жінка померла від внутрішньої кровотечі. Під час гістологічного дослідження виявлено децидуальні клітини та ворсини хоріона в слизовій оболонці маткової туби. Які зміни в матковій трубі спричинили її руйнування та крововилив?
a. -
b. Залозиста гіперплазія слизової оболонки
c. Гострий сальпінгіт
*d. Трофобластне вростання
e. Сальпінгоофорит

19. Під час патологоанатомічного розтину тіла чоловіка віком 89 років виявлено: невелике, темно-коричневого вигляду серце, масою 220 г. За результатами мікроскопічного дослідження міокарда в кардіоміоцитах виявлено нагромадження світло-коричневого перинуклеарного пігменту. Яка речовина виявлена у кардіоміоцитах?
a. Холестерин
b. Глікоген
c. Меланін
d. Гемосидерин
*e. Ліпохром

20. Пацієнт віком 48 років раптово помер з клінічними ознаками лівобічного пневмотораксу. В анамнезі хронічний обструктивний бронхіт. Під час патологоанатомічного розтину виявлено: в лівій легені нижня частка ущільнена та темно-червона, а верхня частка під плеврою містить 8 пухирів діаметром від 1 до 6 см з повітрям. Два пухирі з лінійними розривами. Для якого виду емфіземи верхньої частки лівої легені характерні ці макроскопічні зміни?
a. Центроацинарної
b. Інтерстиційної
c. Панацинарної
d. Компенсаторної
*e. Бульозної

21. Під час фіброгастродуоденоскопії виявлено: виражена гіпертрофія шлункових складок, що нагадують звивини головного мозку з різким переходом на нормальну слизову. Під час мікроскопічного дослідження біоптатів зі слизової оболонки шлунку виявлено: виражена фовеолярна гіперплазія, звивисті та кістозно розширені залози, набряк і помірно виражена запальна інфільтрація власної пластинки, збільшення кількості внутрішньоепітеліальних лімфоцитів. Який найімовірніший діагноз?
a. Аденокарцинома
b. Хронічний атрофічний гастрит
*c. Хвороба Менетріє
d. Виразка шлунку
e. Гелікобактерпілорі-асоційований гастрит

22. Пацієнтку віком 36 років шпиталізовано з приводу раптового головного болю та двоїння в очах. У наступні кілька днів у неї з'явилися сильна спрага, часте сечовипускання, нудота, блювання. На другий день шпиталізації вона раптово померла. Виконано розтин тіла. Що з наведеного виявить лікар-патологоанатом на розтині?
a. Субарахноїдальний крововилив
b. Аневризму вілізієвого кола
c. Мультиформну гліобластому
*d. Крововилив в аденому гіпофіза
e. Neisseria meningitidis

23. Під час розтину тіла пацієнта віком 72 роки, який хворів на перснеподібно-клітинну карциному шлунку, виявлено метастази у регіональні лімфатичні вузли, гіпертонічну хворобу, двобічну великоосередкову гнійну бронхопневмонію, мускатну печінку, ціанотичну індурацію нирок, атеросклероз коронарних артерій. Яку безпосередню причину смерті встановлено під час розтину?
a. Гіпертонічна хвороба
b. Ціанотична індурація нирок
c. Атеросклероз коронарних артерій
*d. Двобічна бронхопневмонія
e. Метастази у лімфатичні вузли

24. У пацієнта віком 53 роки на тулубі з'явилося круглясте пігментне бляшкоподібне утворення розміром 1,5 см. Під час гістологічного дослідження спостерігається: рівномірна проліферація однотипних базалоїдних кератоцитів, що формують кератинові мікрокісти. Для якого захворювання характерні ці гістологічні зміни?
*a. Себорейного кератозу
b. Базальноклітинної карциноми
c. Актинічного кератозу
d. Меланоми
e. Диспластичного невусу

25. У пацієнта віком 38 років з'явилася олігурія, а згодом анурія. Чоловік помер. На розтині кіркова речовина обох нирок підкреслено бліда. Під час гістологічного дослідження в багатьох клітинах епітелію звивистих канальців виявлено: клітинні ядра помітно зменшені в розмірах, виглядають ущільненими з гомогенним і сильним профарбуванням каріоплазми гематоксиліном. Цитоплазма цих клітин часто фрагментована, різного кольору. Яку патологію клітинних ядер епітелію звивистих канальців нирки виявлено?
*a. Каріопікноз
b. Маргінація хроматину
c. Набухання ядер
d. Каріолізис
e. Каріорексис

26. Пацієнту віком 50 років через хронічну виразку шлунку проведено діагностичну гастрофіброскопію. Під час проведення гастрофіброскопії випадково перфоровано стравохід. Це призвело до розвитку гнійного медіастиніта і загибелі пацієнта на 5-ту добу після діагностичної маніпуляції. Вкажіть правильне формулювання основного захворювання в патологоанатомічному діагнозі.
*a. Перфорація стінки стравоходу під час діагностичної гастрофіброскопії
b. Хронічна виразкова хвороба шлунку
c. Випадкова перфорація органу під час проведення ендоскопічного дослідження
d. Гнійний медіастиніт
e. -

27. Під час розтину тіла жінки, яка померла на другий день після падіння та удару головою, спостерігається накопичення під твердою оболонкою головного мозку рідини червоного кольору, що спричинила компресію лівої півкулі головного мозку. Який патологічний стан спричинив смерть жінки?
a. Пурпура
b. Петехії
c. Кіста
*d. Гематома
e. Екхімози

28. Пацієнтці в ургентному порядку проведено сальпінгоофоректомію. На розрізі яєчника виявлено кістозне утворення, яке заповнене сальним секретом та тьмяним волоссям. Під час гістологічного дослідження спостерігається фіброзна сполучна тканина, що чергується ділянками добре диференційованого зрілого багатошарового плоского, кишкового та респіраторного типів епітелію, які формують органоїдні структури. Для якого захворювання характерні ці результати дослідження?
*a. Зрілої кістозної тератоми
b. Серозної цистаденоми
c. Муцинозної цистаденоми
d. Незрілої кістозної тератоми
e. Хоріокарциноми

29. Проведено патологоанатомічний розтин тіла померлого пацієнта віком 54 роки, який був шпиталізований за добу до смерті зі скаргами на гострий біль в животі, підвищення температури тіла до 38^oC, загальну слабкість, епізоди блювання із забарвленням блювотних мас кольором "кавової гущі". Визначте основне захворювання за результатами розтину.
a. Абсцес селезінки
b. Венозне повнокрів'я нирок
c. Загальний гнійний перитоніт
d. Абсцес печінки
*e. Перфоративна виразка шлунку

30. Під час розтину тіла чотирирічної дитини, яка померла внаслідок асфіксії, на слизовій оболонці зіва, мигдалин, надгортанника спостерігаються сірувато-білі плівки, щільно спаяні з підлеглими тканинами. Укажіть вид запалення.
a. Катаральне
*b. Дифтеритичне
c. Геморагічне
d. Крупозне
e. Серозне

31. У пацієнта виявлено непрохідність кишечника. Під час гістологічного дослідження видаленого пухлиноподібного утворення спостерігаються лімфоїдні клітини середнього розміру з ядрами, що містять грубий хроматин і кілька ядерець, багато мітозів, малюнок "зоряного неба" макрофагів. Вкажіть гістологічний діагноз.
a. Гострий лімфобластний лейкоз
b. Дифузна В-великоклітинна лімфома
*c. Лімфома Беркітта
d. Фолікулярна лімфома
e. Плазмоцитома

32. Під час гістологічного обстеження легеневої тканини чоловіка, якому проведено лобектомію, виявлено значні розростання волокнистої сполучної тканини, значне скупчення лімфоцитів. Бронхи й бронхіоли значно розширені та деформовані внаслідок фіброзу. Слизова оболонка вкрита призматичним епітелієм, базальна мембрана потовщена і гіалізована. Просвіт ділянок розширених бронхів заповнений гнійним ексудатом. Для якого захворювання характерний цей результат гістологічного дослідження?
a. Пневмонії
b. Бронхогенного абсцесу легені
*c. Бронхоектазії
d. Ателектазу
e. Інтерстиціальної перибронхіальної пневмонії

33. У пацієнта віком 73 роки на вушній раковині спостерігається вузлувате гіперкератозне утворення. Під час гістологічного дослідження виявлено: нерівномірне розростання атипових клітин плоского епітелію у вигляді часточок з інтенсивною кератинізацією та інвазією їх у дерму. Який найімовірніший діагноз?
a. Аденокарцинома
b. Актинічний кератоз
c. Кератоакантома
d. Базальноклітинна карцинома
*e. Плоскоклітинна карцинома

34. Під час розтину тіла чоловіка віком 50 років, який багато років курив, спостерігається виражений сегментарний склероз стінки правої стегнової артерії зі звуженням її просвіту та розповсюдженням на оточуючі тканини. Який найімовірніший діагноз?
a. Вузликовий артеріїт
b. Синдром Рейно
c. Медіосклероз Менкеберга
d. Хвороба Мондора
*e. Хвороба Бюргера-Вінівартера

35. У жінки віком 50 років з діагностованою аденомою гіпофізу спостерігається прогресуюче ожиріння переважно обличчя та тулуба, артеріальна гіпертензія, дисфункція яєчників. Який найімовірніший діагноз?
a. Акромегалія
*b. Хвороба Іценко-Кушинга
c. Синдром Іценко-Кушинга
d. Нецукровий діабет
e. Хвороба Аддісона

36. Під час гістологічного дослідження біоптату лімфатичного вузла ВІЛ-інфікованого пацієнта віком 30 років виявлено велику кількість різко збільшених в об'ємі фолікулів із великими гермінативними центрами, у яких виявляються імунобласти і численні фігури мітозу. Який патологічний процес виявлено в біоптаті?
a. Реактивний лімфаденіт
b. Синусовий гістіоцитоз
*c. Фолікулярна гіперплазія
d. Атрофія лімфоїдної тканини
e. Паракортикальна гіперплазія

37. В анамнезі в пацієнтки віком 27 років періодичне вживання високих доз ацетилсаліцилової кислоти у пігулках без оболонки через сильну мігрень. Чергове вживання аспірину викликало сильний біль в епігастральній області. Під час гастродуоденоскопії виявлено: слизова оболонка шлунку у всіх відділах вкрита густим слизом, повнокровна, набухла, поверхневих дефектів не виявлено. Біоптати слизової оболонки з різних відділів шлунку взяті зранку натще. Гістологічно виявлено: набряк і повнокров'я слизової оболонки, густа інфільтрація поліморфноядерними лейкоцитами. Для якого захворювання характерні ці результати досліджень?
a. Хронічного атрофічного гастриту
b. Хронічного гіпертрофічного гастриту
*c. Гострого катарального гастриту
d. Пептичної виразки шлунку
e. Гострого ерозивного гастриту

38. Під час аутопсії пацієнта віком 30 років із ВІЛ-інфекцією виявлено генералізований гістоплазмоз, який спричинив смерть пацієнта. Яким захворюванням є гістоплазмоз у патологоанатомічному діагнозі у цьому випадку?
a. Конкуруючим
b. Поєднаним
*c. Вторинним
d. Фоновим
e. Супутнім

39. Під час пункційної біопсії нирки в багатьох клітинах епітелію звивистих канальців виявлено: внутрішньоцитоплазматичні агрегати круглястої форми різних розмірів, що інтенсивно забарвилися еозином в рожево-червоний колір. Під час застосування гістохімічної реакції на білок ці внутрішньоцитоплазматичні об'єкти профарбувалися позитивно та інтенсивно. Клітинні ядра без помітних змін. Для якої патології характерні мікроскопічні зміни в клітинах епітелію звивистих канальців нирки?
*a. Гіаліново-краплинної дистрофії
b. Колікваційного некрозу
c. Коагуляційного некрозу
d. Жирової паренхіматозної дистрофії
e. Гідропічної дистрофії

40. Лікар-патологоанатом під час розтину досліджував мозок померлого пацієнта. Він виявив невелику < 1,0 см кістозну порожнину, що заповнена прозорою рідиною та розташована у ділянці базальних ядер правої гемісфери. Що з нижченаведеного є причиною виявлених змін?
a. Васкуліт ЦНС
*b. Гіпертонічна хвороба
c. Тромбоемболія
d. Розсіяний склероз
e. Криптококовий менінгіт

41. У пацієнта віком 54 роки у фіналі тривалого захворювання розвинулася виражена м'язова слабкість плечового поясу, потім спини та грудної клітки. Розумові здібності були збережені аж до смерті. Здатність самостійно пересуватися прогресивно знижувалася. Чоловік помер від зупинки дихання спінального типу. Під час розтину виявлено: стоншення й сірий колір передніх корінців спинного мозку. Мікроскопічно спостерігається: в спинному мозку різке зменшення числа нейронів, особливо рухових нейронів передніх рогів спинного мозку. Спостерігається гліоз та руйнування мієлінових волокон передніх корінців. Для якого захворювання характерні ці результати досліджень?
*a. Бічного аміотрофічного склерозу
b. Токсоплазмозу
c. Хвороби Паркінсона
d. Хвороби Кройтцфельдта-Якоба
e. Медулобластоми

42. Під час гістологічного дослідження пухлини нирки трирічної дитини виявлено: пласти невеликих круглих синіх клітин з вогнищевими розетками, вогнища анаплазії в інших ділянках і клітини із гіперхромними плеоморфними ядрами й атиповими фігурами мітозу. Вкажіть гістологічний діагноз.
a. Аденокарцинома
b. Ацидофільна аденома
c. Гіпернефроїдний рак
*d. Нефробластома
e. Темноклітинна аденома

43. У пацієнта віком 45 років протягом 3 днів спостерігається: температура тіла - 38,5^oС, утруднене дихання, кашель із виділенням мокротиння. У нижніх відділах легень вислуховуються дифузні хрипи. Під час рентгенографії грудної клітки виявлено: правобічний плевральний випіт. Під час проведення правобічного торакоцентезу отримано 300 мл рідини в'язкої консистенції, жовто-зеленого кольору, кількість лейкоцитів у рідині - 16 500 на мкл, 98% з яких складають нейтрофіли. Який із нижченаведених видів запалення найкраще описує його плевральний вміст?
*a. Гнійне
b. Фібринозне
c. Серозне
d. Гнилісне
e. Катаральне

44. У пацієнта віком 62 роки наступила раптова коронарна смерть. Під час патологоанатомічного розтину тіла були виявлені: системний гіаліноз артеріол і дрібних гілок артерій, гіпертрофія міокарда (товщина стінки лівого шлуночка - 1,7 см), системний атеросклероз. В анамнезі хронічна виразка шлунку. Яке фонове захворювання повинен встановити лікар-патологоанатом у структурі патологоанатомічного діагнозу?
a. Системний атеросклероз
b. Гіпертрофія міокарда
c. Хронічна виразка шлунку
d. Системний гіаліноз
*e. Гіпертонічна хвороба

45. Пацієнтці віком 45 років проведено операцію з видалення пухлини щитоподібної залози. Під час гістологічного дослідження спостерігається: пухлина побудована із мономорфних клітин, що формують малі фолікули, нагадує нормальну паренхіму щитоподібної залози. Пухлина оточена фіброзною капсулою з наявністю вогнищ інвазії. Для якого захворювання характерний цей результат гістологічного дослідження?
a. Анапластичної карциноми
b. Папілярної карциноми
c. Медулярної карциноми
d. Фолікулярної аденоми
*e. Фолікулярної карциноми

46. Пацієнтові в плановому порядку проведено адреналектомію через пухлинне утворення. Лабораторно у плазмі та сечі пацієнта відзначається підвищення рівня метанефринів. Під час огляду наднирникової залози виявлено: утворення жовтого кольору з вогнищами некрозів та крововиливів. Під час гістологічного дослідження спостерігається: ріст клітин з рясною базофільною цитоплазмою і секреторними гранулами. Клітини розташовані у вигляді гнізд, широких трабекул, розділених тонкостінними синусоїдами, які обмежені фібросудинною стромою. Який найімовірніший діагноз?
*a. Феохромоцитома
b. Хвороба Аддісона
c. -
d. Карцинома
e. Аденома

47. У пацієнтки віком 24 роки в лікарні гостро розвинулася масивна шлункова кровотеча, різке падіння артеріального тиску, олігурія, а згодом й анурія. Жінка померла. Під час розтину виявлено: чисельні петехії в різних органах, в шлунку кілька десятків гострих ерозій та чорних плоских цяток різних розмірів у всіх відділах шлунку. Гістологічно спостерігається: в нирках виявлений гострий папілярний некроз. Передозування якої лікарської речовини (кислоти) повинен запідозрити патологоанатом на основі виявлених морфологічних даних та анамнезу?
*a. Ацетилсаліцилової
b. Аскорбінової
c. Амінокапронової
d. Бурштинової
e. Нікотинової

48. Під час розтину тіла жінки віком 45 років, яка померла від гострої серцевої недостатності, виявлено: серце збільшене в розмірах, товщина міокарду лівого шлуночка - 20 мм, правого шлуночка - 5 мм, трабекули та сосочкові м'язи потовщені. Які патологічні зміни виникли у серці пацієнтки?
*a. Гіпертрофія лівого шлуночка
b. Дилатація лівого шлуночка
c. Гіпертрофія правого передсердя
d. Гіпертрофія правого шлуночка
e. Гіпертрофія міжшлуночкової перетинки

49. У жінки віком 38 років під час патологоанатомічного розтину в пілоричному відділі шлунка по його малій кривизні виявлено дефект стінки круглястої форми діаметром 1,8 см. Під час тонкого препарування в глибині дефекту виявлено тканину печінково-дуоденальної зв'язки, яка міцно з'єдналася зі стінкою шлунка в місці дефекту. Для якого ускладнення хвороби шлунка це характерно?
a. Перфорації
*b. Пенетрації
c. Перидуоденіту
d. Перигастриту
e. Стенозування

50. Під час гістологічного дослідження тканини печінки спостерігається вузол із зонами некрозу та крововиливами в центрі. Клітини, що формують вузол, виявляють виражені цитологічні ознаки атипії - відзначається варіабельність за розміром клітин, ядра плеоморфні; клітини мають густу еозинофільну цитоплазму, формують багаторядні трабекули та тяжі, між якими розміщені синусоїди, присутні тільця Меллорі. Який найімовірніший діагноз?
a. Гепатобластома
b. Гепатоцелюлярна аденома
c. -
*d. Гепатоцелюлярна карцинома
e. Холангіокарцинома

51. Пацієнт віком 56 років помер від прогресування хронічної ниркової недостатності. В ході патологоанатомічного розтину виявлено фібринозний перикардит, двобічну гнійну бронхопневмонію, бронхоектатичну хворобу, анасарку, системний амілоїдоз, гіпертонічну хворобу, аденому правої нирки, набряк легень. Вкажіть, з якого захворювання потрібно почати формулювання патологоанатомічного діагнозу.
a. Аденома правої нирки
b. Системний амілоїдоз
c. Фібринозний перикардит
*d. Бронхоектатична хвороба
e. Гіпертонічна хвороба

52. Хлопчик помер у віці 14 років. З анамнезу відомо, що хворів із раннього дитинства, відбувалася прогресуюча слабкість м'язів тазового пояса, стегон, гомілок, а наприкінці хвороби - плечового пояса й тулуба. Уражень обличчя та спини не було. Під час посмертного гістологічного дослідження уражених м'язів виявлено: виражену групову атрофію слабкопофарбованих м'язових волокон без ознак автоімунного процесу в інтерстиції (без підвищення кількості лімфоцитів). В атрофованих м’язових клітинах гістохімічно виявлено зменшений вміст глікогену, а поляризаційним методом — зникнення посмугованості. Відбулося розростання жирової та сполучної тканини в скелетних м'язах. Який найімовірніший діагноз?
a. М’язова дистрофія Ерба
b. Міотонія Ейленбурга
c. Дерматоміозит
d. Міотонія Томсена
*e. М’язова дистрофія Дюшена

53. У жінки віком 25 років під час кольпоскопічного дослідження шийки матки проведено пробу з оцтовою кислотою, яка виявила вогнище епітелію білого кольору в ділянці навколо зовнішнього зіву. Отриманий мазок по Папаніколау інтерпретований цитологом, як цервікальна інтраепітеліальна неоплазія низького ступеня. Які з нижче перерахованих мікроскопічних змін виявить лікар-патологоанатом під час дослідження біопсійного матеріалу шийки матки?
a. Гіперкератоз
*b. Койлоцитоз
c. Акантоз
d. Паракератоз
e. Гетеротопію

54. У чотирирічної дівчинки під час обстеження виявлено пухлину в лівому заочеревинному просторі. Під час гістологічного дослідження новоутворення виявлено: трифазне поєднання бластемних, стромальних та епітеліальних типів клітин. За 10 років після лікування дитина відчуває себе задовільно. Вкажіть структуру, яка патогенетично пов’язана з розвитком новоутворення.
a. Псевдорозетки
b. Саркоматозний компонент
*c. Нефрогенні залишки
d. Гангліозні клітини
e. Анапластичний епітелій

55. Чоловік помер внаслідок хронічної ниркової недостатності. Під час гістологічного дослідженні тканини прищитоподібної залози спостерігається надмірна кількість "прозорих" клітин, розміщених у вигляді вузлів. Кількість жирових клітин зменшена. Яка ендокринна патологія є ускладненням хронічної ниркової недостатності?
a. Багатовузловий зоб
*b. Вторинний гіперпаратиреоз
c. Кортикотропна аденома гіпофіза
d. Лактотропна аденома гіпофіза
e. Атрофія надниркових залоз

56. Дев'ятирічний хлопчик помер від септицемії. Під час бактеріологічного дослідження крові та мокротиння виявлено: ріст культури Pseudomonas aerugenoza. З анамнезу відомо: були жовтяниця, діарея, об'ємні виділення з неприємним запахом протягом останніх 5 років, катаракта. Результати розтину включали некротизуючу пневмонію, закорковування слизом панкреатичних проток з екзокринною атрофією підшлункової залози, стеатогепатоз з трансформацією у цироз. Вкажіть імовірну причину смерті дитини.
a. Порушення транспорту хлорид-іонів епітеліальними клітинами
b. -
c. Дефіцит фенілаланінгідроксилази
*d. Дефіцит галактозо-1-фосфатури- дилтрансферази
e. Загальний варіабельний імунодефіцит

57. У пацієнта віком 43 роки упродовж 6-ти тижнів спостерігається нудота та блювання. Також у нього спостерігався епізод гематемезису. Під час ендоскопічного дослідження в антральному відділі шлунку виявлено: ураження діаметром 1,5 см із втратою епітеліальної поверхні. Для якого з нижченаведених патологічних процесів ці ознаки найхарактерніші?
a. Гангрени
b. Дисплазії
c. Поліпа
d. Флегмони
*e. Виразки

58. Під час гістологічного дослідження тканини щитоподібної залози виявлено пухлинні клітини, що формують однакові за розмірами мономорфні фолікули, що містять колоїд. Пухлина відмежована від нормальної тканини добре сформованою інтактною капсулою. Для якого захворювання щитоподібної залози характерні виявлені морфологічні зміни?
*a. Фолікулярної аденоми
b. Папілярної карциноми
c. Фолікулярної карциноми
d. Медулярної карциноми
e. Папілярної аденоми

59. У чоловіка віком 34 роки на розгинальних поверхнях ліктів і колін та шкірі голови візуалізуються множинні, великі, чітко відмежовані помаранчево-рожевого кольору, вкриті сріблясто-білими лусками бляшки. Під час видалення однієї з лусочок на лікті з'являється позитивний симптом Ауспітца. За результатами гістологічного дослідження виявлено: виражена гіперплазія епідермісу, видовження епідермальних гребенів і паракератотичне лущення з нейтрофільною інфільтрацією. Для якого хронічного запального дерматозу характерні такі морфологічні зміни?
a. Хронічної екземи
b. Гіпертрофічного плоского лишаю
c. Червоного плоского лишаю
d. Простого хронічного лишаю
*e. Псоріазу

60. Під час розтину тіла чоловіка, який тривалий час хворів та помер від хронічного запального захворювання легень, на розрізі легеневої тканини спостерігається: порожнина з нерівномірно потовщеними та деформованими стінками, що заповнена незначною кількістю гнійного ексудату та складається з грануляційної мембрани, грубої волокнистої сполучної тканини, що прилягає до ущільненої паренхіми легень. Для якого захворювання характерний цей результат дослідження?
a. Бронхоектазії
*b. Хронічного абсцесу легені
c. Гангрени легені
d. Емпієми плеври
e. Первинного абсцесу легені

61. Чоловік, який протягом останніх 45 років курив одну пачку сигарет на день, помер від гострої дихальної недостатності. Протягом останнього місяця скаржився на кашель із кровохарканням та задишкою, що наростала. Під час гістологічного дослідження легеневої тканини виявлено: ріст великих клітин із значно збільшеними ядрами з високим ступенем ядерного плеоморфізму, формуванням ядерець та вираженими ознаками мітотичної активності. Вищезазначені клітини формують гнізда, трабекули, солідні ділянки росту, вогнищево відзначається гістологічний паттерн "палісаду". Ознак формування залоз клітинами не виявлено. Під час додаткового імуногістохімічного забарвлення клітини позитивно реагують на антитіла до синаптофізину та хромограніну, реакція з антитілами до p40 негативна. Для якого захворювання характерні ці результати дослідження?
*a. Великоклітинної карциноми
b. Плоскоклітинного раку
c. Дрібноклітинної карциноми
d. Пневмонії
e. Аденокарциноми

62. У лабораторію для імуногістохімічного дослідження передано біоптат пухлини нирки, взятий у пацієнта віком 48 років. Вкажіть ціль проведення імуногістохімічного дослідження.
a. Аналіз рівня гормонів
b. Вивчення мікробіоти
c. Вивчення ультраструктур
*d. Встановлення гістогенезу
e. Визначення токсинів

63. До лікарні звернулася жінка віком 30 років зі скаргами на тривожність, втрату маси тіла на 7 кг, незважаючи на підвищений апетит, збільшене потовиділення, періодичну діарею та біль в нижній частині живота, слабкість. Під час обстеження виявлено: температура тіла – 36,9^oС, пульс - 115/хв, АТ - 110/79 мм рт. ст. Під час УЗД внутрішніх органів виявлено утворення правого яєчника, лабораторно визначено незначне підвищення рівня CA-125. Була виконана правобічна оваріоектомія. Макроскопічно спостерігається: пухлина правого яєчника розміром 4,0 см, на розрізі коричневого кольору, переважно солідної будови з дрібними кістами, заповненими желеподібною прозорою зеленуватою масою, визначаються прошарки щільної фіброзної тканини білого кольору. Мікроскопічно утворення побудоване з фолікулів нормального розміру з домішкою макро- та мікрофолікулів різного розміру з еозинофільним колоїдом. Ядра клітин мономорфні, гіперхромні, базально розташовані, строма фіброзна. Якому діагнозу відповідають результати морфологічного дослідження?
a. Пухлина Бреннера
*b. Зоб яєчника
c. Ендометріоїдна карцинома
d. Муцинозна аденома
e. Дермоїдна кіста

64. Під час гістологічного дослідження біоптату збільшеного лімфатичного вузла спостерігається вогнищева гіперплазія тканини за типом гранульоми, в якій зустрічаються гігантські клітини із великим багаточастковим ядром, рельєфними ядерцями з еозинофільною цитоплазмою, ділянки некрозу та склерозу. Для якого типу лімфоми характерні ці результати гістологічного дослідження?
a. Беркітта
*b. Годжкіна
c. Фолікулярної
d. Лімфоплазмоцитарної
e. Мантійноклітинної

65. Під час патологоанатомічного розтину тіла чотирирічної дитини виявлено: кахексія, ущільнена підшлункова залоза з фіброзними прошарками та дрібними ретенційними кістами, збільшені лімфатичні вузли брижі, у просвіті бронхів виявлено в'язкий слизово-гнійний вміст, у легенях - ознаки двобічної гнійної бронхопневмонії. Яке основне захворювання встановлено під час розтину?
a. Хвороба Гірке
*b. Муковісцидоз
c. Хвороба Уіппла
d. Хвороба Крона
e. Хвороба Тея-Сакса

66. Пацієнт віком 28 років звернувся до сімейного лікаря зі скаргами на мігруючий біль у суглобах та періодичну діарею. Була проведена колоноскопія, отримана біопсія. Під час мікроскопічного дослідження виявлено: змінену архітектоніку слизової оболонки, криптити, трансмуральні агрегати лімфоцитів і поодинокі вузлуваті скупчення епітеліоїдних клітин із домішкою поодиноких велетенських гігантських клітин, переважно за типом Лангханса, які оточені кільцем лімфоцитів. Якому діагнозу відповідають результати гістологічного дослідження?
a. Інфекційний неспецифічний коліт
b. Ішемічний коліт
*c. Хвороба Крона
d. Неспецифічний виразковий коліт
e. Туберкульозний коліт

67. Під час патологоанатомічного розтину тіла чоловіка віком 26 років, який помер від профузної шлунково-кишкової кровотечі, виявлено: виразку дванадцятипалої кишки і свіжу кров у просвіті шлунку та тонкої кишки. В анамнезі рецидивна виразка дванадцятипалої кишки після операції селективної ваготомії. У підшлунковій залозі виявлено рожеві вузлики діаметром 0,5 см. Вкажіть основне захворювання в патологоанатомічному діагнозі.
a. Синдром Маллорі-Вейсса
b. Дивертикул дванадцятипалої кишки
c. Виразка дванадцятипалої кишки
d. Рак підшлункової залози
*e. Синдром Золлінгера-Еллісона

68. Пацієнту віком 58 років проведено операцію по видаленню злоякісної пухлини верхнього полюса правої нирки (Т1N0M0). У післяопераційному періоді розвинувся гнійний посткатетеризаційний тромбофлебіт правої підключичної вени, який ускладнився сепсисом, що спричинило смерть пацієнта. Під час патологоанатомічного розтину виявлено: множинні абсцеси в легенях, печінці, нирках, гіперплазія селезінки. Під час бактеріологічного дослідження крові висіяно Staphylococcus aureus. Вкажіть правильне формулювання основного захворювання в патологоанатомічному діагнозі.
a. Гнійний тромбофлебіт правої підключичної вени
b. Рак правої нирки (гістологічно - нирково-клітинний) в ділянці верхнього полюса.
*c. Гнійний посткатетеризаційний тромбофлебіт правої підключичної вени
d. -
e. Сепсис, септикопіємія (бактеріологічне дослідження 26.05.09 - Staphylococcus aureus).

69. Під час розтину тіла чоловіка, який помер від серцево-судинної недостатності, що прогресувала, в просвіті правої легеневої артерії виявлено темно-червоні маси із гофрованою поверхнею, що обтурують просвіт артерії. Для якого патологічного процесу характерні ці морфологічні зміни?
*a. Тромбоемболії легеневої артерії
b. Загального венозного повнокрів'я
c. Місцевого венозного повнокрів'я
d. Тромбоемболії судин великого кола кровообігу
e. Кровотечі

70. У пацієнта віком 84 роки протягом останніх 2-х діб спостерігається підвищення температури тіла та кашель. Під час бактеріоскопічного дослідження мокротиння виявлено золотистий стафілокок. Пацієнт отримує курс антибіотикотерапії. За два тижні у нього відсутній продуктивний кашель, але утримується гарячка. Під час рентгенографії грудної клітки виявлено: округла щільність 3 см у правій нижній частці, розріджений уміст якої утворює центральний повітряно-рідинний рівень. Навколишніх інфільтратів немає. Який патологічний стан виник у пацієнта?
*a. Абсцес
b. Гангрена
c. Каверна
d. Пневмосклероз
e. Карцинома

71. У восьмирічної дитини з правої стегнової кістки взяли трепанобіоптат. Під час його мікроскопічного дослідження майже не виявлено нормальної кісткової тканини, а переважно фіброзна тканина з різнонаправленими пучками колагенових волокон та фібробластами й кровоносними судинами. Переломів кісток в анамнезі немає. Вкажіть гістологічний діагноз.
a. Остеопетроз
b. Остеопороз
c. Остеомієліт
*d. Фіброзна остеодисплазія
e. Остеогенна саркома

72. Під час патологоанатомічного розтину тіла пацієнта віком 58 років, померлого від гострої серцевої недостатності, виявлено: гострий трансмуральний інфаркт міокарда передньої стінки лівого шлуночка серця, набряк легень, гіпертонічну хворобу, загальне венозне повнокрів'я внутрішніх органів, стенозний коронарний атеросклероз, цукровий діабет ІІ-го типу. Яким захворюванням є стенозний коронарний атеросклероз у патологоанатомічному діагнозі?
a. Конкурентним
*b. Основним
c. Вторинним
d. Фоновим
e. Поєднаним

73. Під час патологоанатомічного розтину тіла жінки віком 60 років, яка тривалий час хворіла на гіпертонічну хворобу і померла після гіпертонічного кризу, було встановлено діагноз: аневризма черевної аорти, внутрішньомозковий крововилив, дифузний міокардит, остеоартрит колінних суглобів, екстрагенітальний ендометріоз. Яке основне захворювання встановлено під час розтину?
a. Екстрагенітальний ендометріоз
b. Дифузний міокардит
*c. Внутрішньомозковий крововилив
d. Гіпертонічна хвороба
e. Аневризма черевної аорти

74. Пацієнта віком 32 роки шпиталізовано до лікарні зі скаргами на раптовий малопродуктивний кашель, виражену задишку та хрипи. З анамнезу відомо, що в минулому у нього було кілька подібних нападів, після яких були відсутні симптоми розладів дихання. Що з нижче перерахованого виявить гістологічне дослідження легенів?
*a. Кристали Шарко-Лейдена
b. Астероїдні тільця
c. Кристали холестерину
d. Тільця Шаумана
e. Гранульоматозне запалення

75. Під час гістологічного дослідження тканини щитоподібної залози спостерігається скупчення полігональних та веретеноподібних клітин, наявність амілоїду у стромі, мультицентрична гіперплазія С-клітин у прилеглій паренхімі. Вкажіть гістологічний тип карциноми.
a. Фолікулярна
b. -
*c. Медулярна
d. Анапластична
e. Папілярна

76. Пацієнтка віком 45 років звернулася до лікаря зі скаргами на періодичну вагінальну кровотечу та біль унизу живота. ХГЛ негативний. З анамнезу відомо: має трьох дітей, остання дитина народилася 10 років тому. Після клінічного обстеження виконано гістеректомію. Макроскопічно спостерігається: тіло матки дифузно збільшене, сферичної форми, стінка потовщена, ендометрій має нормальний вигляд. Під час гістологічного дослідження в міометрії між пучками м'язових волокон визначаються множинні осередки ендометріальної строми та залоз, ендометрій фази проліферації. Якому діагнозу відповідають результати морфологічного дослідження?
*a. Мультифокальний аденоміоз
b. Вузлова лейоміома
c. Гестаційна трофобластична хвороба
d. Карцинома ендометрія
e. Ендометріальна стромальна саркома

77. Під час розтину тіла чоловіка віком 83 роки виявлено аортальний стеноз. Серце масою 560 грамів, виражена гіпертрофія лівого шлуночка. У коронарних артеріях помірні атеросклеротичні зміни. Під час біохімічного аналізу сироватки крові не виявлено жодних аномалій, які могли спричинити смерть пацієнта. Який із нижченаведених патологічних процесів зумовлює морфологічні зміни на аортальному клапані?
a. Амілоїдоз
b. Гемосидероз
c. Метаболічна кальцифікація
*d. Дистрофічна кальцифікація
e. Ліпофусциноз

78. Під час гістологічного дослідження збільшеного шийного лімфовузла у жінки з регіонарною лімфаденопатією спостерігаються зірчасті некротичні гранульоми неправильної форми. З анамнезу відомий контакт з кішками 2 тижні тому. Який тип захворювання відповідає описаній гістологічній картині?
a. Лімфоплазмоцитарна лімфома
b. Лімфома із клітин мантії
*c. Лімфаденіт
d. Лімфома Годжкіна
e. Фолікулярна лімфома

79. Під час біопсії шкіри спини в епітелії епідермісу виявлено: помітний клітинний поліморфізм із різними розмірами й формою клітин та їхніх ядер з численними ядерцями, патологічні фігури мітозу. Вкажіть гістологічний вид пухлини.
a. Аденома
*b. Карцинома
c. Саркома
d. Тератома
e. Меланома

80. У пацієнта віком 60 років виявлено утворення щитоподібної залози щільної консистенції, що поширюється на обидві частки та перешийок. Було проведено тиреоїдектомію з лімфаденоктомією. Під час макроскопічного дослідження пухлини виявлено: утворення розміром 6,0 см, сірого кольору, з ділянками некрозів, крововиливів. Гістологічно утворення сформоване переважно великими клітинами веретеноподібної форми, також зустрічаються гігантські багатоядерні форми клітин і відзначаються виражені ознаки ядерного плеоморфізму (ядра полігональні, гіперхромні, з формуванням ядерець), висока мітотична активність. Органоїдного характеру росту пухлинних клітин не відзначається, пухлинні клітини розташовані солідними інвазивними пластами. Серед тканини пухлини поширені ділянки некрозу, вогнища судинної інвазії. Під час додаткового імуногістохімічного дослідження визначено негативну реакцію пухлинних клітин на кальцитонін. Чотири шийні лімфатичні вузли мають метастази. Вкажіть гістологічний тип карциноми.
a. Неходжкінська лімфома
b. Папілярна
c. Медулярна
*d. Анапластична
e. Фолікулярна

81. Під час бронхоскопії правого головного бронха жінці, яка тривалий час хворіє на хронічний бронхіт, взято біопсію. За результатами гістологічного дослідження виявлено скупчення епітеліальних клітин із гіперхромними ядрами, клітинну атипію та численні мітози. Утворення кератинових «перлин» не спостерігається. Який патологічний процес розвинувся в легенях?
a. Плоскоклітинний зроговілий рак
b. Бронхопневмонія
*c. Плоскоклітинний незроговілий рак
d. Інтерстиціальна перибронхіальна пневмонія
e. Бронхоектазія

82. Пацієнтці, яка хворіє на безпліддя, проведено сальпінгоофоректомію. Макроскопічно спостерігається: яєчники збільшені, сіро-білого кольору, із гладенькою корою та численними кістами. Під час гістологічного дослідження виявлено: стовщена фіброзна капсула, що вкриває кістозні фолікули, вистелені гранульозними клітинами із гіперпластичною лютеїновою внутрішньою оболонкою, жовтих тіл немає. Для якого патологічного стану характерні ці морфологічні зміни?
a. Зрілої кістозної тератоми
b. Незрілої кістозної тератоми
c. Хоріокарциноми
*d. Синдрому полікістозних яєчників
e. Муцинозної цистаденоми

83. Під час розтину тіла жінки віком 46 років у лівій нирці виявлено кілька рубців, які деформували нирку й особливо помітно - ниркову миску та ниркові чашечки. У різних відділах нирки різних розмірів (від 0,2 см до 1,4 см) порожнини (кількістю понад 20), які заповнені густим каламутним вмістом, приблизно половина з цих порожнин мали ущільнену сіру капсулу. Мікроскопічно в стромі нирки, переважно в мозковій речовині, виявлено інфільтрати з поліморфноядерних лейкоцитів та інфільтрати з лімфоїдних клітин з явищами фіброзу. Багато канальців з атрофією епітелію і відповідно до цього - картиною "тиреодизації" нирки. Для якого захворювання характерні ці результати досліджень?
a. Полікістозу нирок
b. Аспіринового інтерстиційного нефриту
c. Хронічного гломерулонефриту
*d. Хронічного пієлонефриту
e. Діабетичного нефросклерозу

84. У жінки віком 38 років у правій грудній залозі в глибині пальпуються кілька вузлів високої щільності, болючих на дотик. Лімфатичні вузли без особливостей. З вузлів правої грудної залози взято чотири трепанбіоптати. Під час мікроскопії усіх біоптатів виявлено: виражений фіброз строми грудної залози й утворення круглястих кіст різних розмірів, рівномірно вистелених залозистим епітелієм. Клітинної атипії в епітелії чи стромі не виявлено. Для якого захворювання грудної залози це характерно?
a. Інтраканалікулярної фіброаденоми
b. Протокової карциноми
c. Карциноми Педжета
*d. Фіброкістозної хвороби
e. Периканалікулярної фіброаденоми

85. Під час розтину тіла чоловіка, який тривалий час хворів на калькульозний холангіт, виявлено збільшену щільну печінку з дрібнозернистою поверхнею зеленого кольору. Під час мікроскопічного дослідження виявлено: розростання сполучної тканини, розширення жовчних капілярів і некроз периферичних гепатоцитів. Який найімовірніший діагноз?
a. Портальний цироз
b. Хронічний гепатит
c. Постнекротичний цироз
*d. Вторинний біліарний цироз
e. Прогресуючий масивний гепатонекроз

86. В анамнезі у чоловіка віком 63 роки - тривале паління цигарок та багаторічне мешкання неподалік від підприємства зі шкідливими викидами в атмосферу (діоксид сірки, діоксид азоту, формальдегід). Відомо, що тривалий час у нього були ознаки задухи, кашель та тяжке відхаркування густого слизу. Чоловік помер при явищах правошлуночкової недостатності серця. Під час розтину виявлено: бронхи нерівномірно розширені, забиті густим слизом, стінка помітно ущільнена. Під час мікроскопічного дослідження стінки бронха виявлено: епітелій з ознаками метаплазії в келихоподібні клітини, фіброз всіх шарів, нерівномірна інфільтрація лімфоцитами, плазматичними клітинами. Який найімовірніший діагноз?
*a. Хронічний бронхіт
b. Пневмоконіоз
c. Гострий бронхіт
d. Емфізема легень
e. Бронхопневмонія

87. Під час проведення розтину тіла чоловіка віком 27 років, який раптово помер, виявлено, що в місці проколу з правого шлуночка виділяються міхурці повітря. Відомо, що у відділенні йому проводили катетеризацію підключичної вени. Яке ускладнення цієї процедури спричинило смерть пацієнта?
a. Емболія чужорідними тілами
*b. Повітряна емболія
c. Жирова емболія
d. -
e. Мікробна емболія

88. Під час ультрасонографічного дослідження матки в пацієнтки під ендометрієм виявлено чітко відмежований вузол круглястої форми діаметром 4,5 см. Під час оперативного втручання гінеколог повністю видалив вузол і направив його на гістопатологічне дослідження. Під час мікроскопії вузла виявлено: різнонаправлені пучки лейоміоцитів без атипії, окремі осередки фіброзу, дрібні кальцифікати. Вкажіть гістологічний діагноз.
*a. Лейоміома
b. Лейоміосаркома
c. Фібросаркома
d. Ендометріальна карцинома
e. Аденоміоз

89. Пацієнтка звернулася до лікаря зі скаргами на пекучий біль в епігастральній ділянці після вживання їжі, що турбує її протягом останнього року. Під час ендоскопічного дослідження виявлено: гіперемія слизової оболонки нижнього відділу стравоходу. За результатами біопсії спостерігається: базальна гіперплазія плоского епітелію, подовження сосочків власної пластинки слизової оболонки та розсіяні інтраепітеліальні нейтрофіли з невеликою кількістю еозинофілів. Для якого захворювання характерні ці результати досліджень?
a. Стравоходу Баретта
b. Варикозного розширення вен стравоходу
c. Аденокарцинома стравоходу
d. Стриктури нижньої частини стравоходу
*e. Рефлюкс-езофагіту

90. У пацієнта віком 35 років під час гістологічного дослідження операційного матеріалу дрібних гілок брижових артерій діагностовано вузликовий періартеріїт. Вкажіть можливі морфологічні зміни у стінках брижових артерій.
a. Атероматоз
b. Ліпоїдоз
c. Амілоїдоз
*d. Склероз
e. Атеросклероз

91. Під час дослідження біоптату нирки п'ятирічного хлопчика, який хворіє на нефротичний синдром, виявлено, що епітеліальні клітини звивистих канальців збільшені у розмірах, а в їх цитоплазмі містяться дрібні еозинофільні гранули, які при електронномікроскопічному аналізі ідентифіковано як фаголізосоми. Яка речовина накопичена у клітинах?
a. Цитокератин
b. Глюкоза
c. Урати
d. Тригліцериди
*e. Білок

92. Пацієнту віком 42 роки проведено операцію лівобічна нефректомія через рак верхнього полюса лівої нирки (Т1N0M0). У процесі оперативного втручання хірургом здійснений випадковий поріз судин лівої ниркової ніжки, що призвело до розвитку шокового стану та спричинило смерть пацієнта. Під час гістологічного дослідження тканини пухлини виявлено: цитоплазма клітин оптично порожня, ядра невеликих розмірів, гіперхромні. Вкажіть правильне формулювання основного захворювання в патологоанатомічному діагнозі.
a. Рак лівої нирки (гістологічно - нирково-клітинний) в ділянці верхнього полюса (Т1N0M0). Операція лівобічної нефректомії
*b. Інтраопераційна кровотеча з пошкоджених судин ниркової ніжки в ході операції нефректомії
c. Геморагічний шок, рідка кров у порожнинах серця, просвіті великих судин, точкові крововиливи в плевру і перикард, "шокові нирки"
d. -
e. Гостра постгеморагічна анемія, рідка кров у порожнинах серця, просвіті великих судин, точкові крововиливи в плевру і перикард, "шокові нирки"

93. Під час огляду плаценти спостерігаються "каламутні" оболонки. Гістологічно виявлено: нейтрофільна інфільтрація, набряк, венозний застій хоріона та амніона. Який патологічний процес розвинувся в плаценті?
a. Фунікуліт
*b. Хоріоамніоніт
c. Децидуїт
d. Оофорит
e. Інтервільозит

94. Під час гістологічного дослідження біоптату піхвової частини шийки матки виявлено: всю товщу епітелію замінюють атипові диспластичні клітини. Ознаки диференціації клітин плоского епітелію відсутні, чітко виражений ядерний та клітинний плеоморфізм та численні фігури мітозу, що досягають поверхні епітеліального пласта. Структура базальної мембрани не порушена, у субепітеліальній стромі ріст пухлини відсутній. Для якого виду патологічного процесу характерні виявлені зміни?
a. Плоскоклітинної карциноми G2
b. Аденокарциноми
c. -
d. Плоскоклітинної карциноми G1
*e. Тяжкої дисплазії

95. У пацієнта раптово зросла температура тіла до 38 ^oC, на другу добу він помер за ознак гостро наростаючої дихальної недостатності зі сатурацією киснем 38-54% (кілька вимірювань). На розтині обидві легені рівномірно різко повнокровні, набряклі, на вигляд збільшених розмірів та ваги. На яку мікроскопічну особливість потрібно звернути увагу під час гістопатологічного дослідження?
a. Фіброз по типу "карнифікації"
b. Гіаліноз стінок артеріол по типу "воскових свічок"
c. Фібринозна "сітка" в просвітах респіраторних відділів
d. Фіброз в стінках респіраторних відділів по типу "медових стільників"
*e. "Гіалінові мембрани" в стінках респіраторних відділів

96. Адміністрація закладу охорони здоров'я звернулася до лікаря-патологоанатома у зв'язку з випадком смерті пацієнта віком 30 років від рідкісного захворювання, оскільки є сумніви стосовно причини його смерті. Назвіть фахове завдання лікаря-патологоанатома в цій ситуації.
a. Визначення токсинів
b. Визначення алергенів
*c. Дослідження аутопсії
d. Дослідження біопсії
e. Визначення електролітів

97. Під час патологоанатомічного розтину тіла дворічної дитини виявлено: відставання в рості, низька маса тіла, гепатомегалія. В анамнезі - анорексія, гіпоглікемія, кетонемічні кризи. Під час гістологічного дослідження печінки спостерігається: гепатоцити різко збільшені з "водянистою" цитоплазмою, під час забарвлення гістологічних препаратів печінки на глікоген - реакція різко позитивна. Яке основне захворювання встановлено на розтині?
a. Аутоімунний гепатит
*b. Хвороба Гірке
c. Цистиноз
d. Хвороба Гоше
e. Хвороба Тея-Сакса

98. Пацієнтці проведено субтотальну резекцію щитоподібної залози. Під час гістологічного дослідження виявлено: проліферація епітелію з утворенням сосочків, що гілкуються всередині фолікулів, вакуолізація колоїду та лімфоцитарна інфільтрація строми. Який патологічний процес розвинувся в щитоподібній залозі?
a. Базедова хвороба
*b. Хвороба Грейвса
c. Папілярна карцинома
d. Аутоімунний тиреоїдит (Гашімото)
e. Ендемічний зоб

99. Пацієнт віком 62 роки, який тривалий час перебував у медичному закладі з клінічним діагнозом: системний саркоїдоз, помер від прогресивної дихальної недостатності. На патологоанатомічному розтині виявлено гіпертонічну хворобу, множинні тромбози дрібних судин, гранулематоз із поліангіїтом, шлункову кровотечу та цироз печінки. Вкажіть основне захворювання в патологоанатомічному діагнозі.
a. Шлункова кровотеча
b. Цироз печінки
c. Гіпертонічна хвороба
d. Множинні тромбози
*e. Гранулематоз із поліангіїтом

100. Під час патологоанатомічного розтину тіла чоловіка віком 58 років, який помер після раптового погіршення стану з розвитком важких дихальних розладів і гарячки, було встановлено діагноз: хронічний обструктивний бронхіт, двобічна полілобарна плевропневмонія, атеросклероз коронарних артерій, септична гіперплазія селезінки, осередкова емфізема легень. Яке основне захворювання встановлено під час розтину?
a. Хронічний обструктивний бронхіт
b. Атеросклероз коронарних артерій
*c. Двобічна плевропневмонія
d. Осередкова емфізема легень
e. Септична гіперплазія селезінки

101. Під час патологоанатомічного розтину тіла жінки віком 45 років, яка була шпиталізована за три доби до смерті, виявлено полісерозит, анасарку, системний червоний вовчак, венозне повнокрів'я печінки, ерозивну гастропатію, дистрофічні зміни внутрішніх органів. Недостатність якого органу стала безпосередньою причиною смерті?
*a. Нирок
b. Надниркових залоз
c. Легень
d. Печінки
e. Серця

102. Під час біопсії шкіри пацієнта віком 49 років в осередку численного червоного плоского або бляшкоподібного висипу гістологічно (при забарвленні гематоксиліном та додатково - імуногістохімічним методом) в епідермісі й верхньому шарі дерми патологоанатомом виявлено: скупчення Т-лімфоцитів з вираженою складчастістю ядерних мембран, чітко окресленими контурами ядер (мозкоподібні ядра). З анамнезу відомо, що хвороба триває 4 роки з поступовим повільним прогресуванням. Який найімовірніший діагноз?
*a. Грибоподібний мікоз
b. Рубромікоз
c. Псоріаз
d. Метастази карциноми в шкіру
e. Атопічний дерматит

103. У пацієнтки віком 32 роки на 28-й день менструального циклу спостерігається менструальна кровотеча, що триває декілька днів. Регулярні менструальні цикли у жінки тривають протягом багатьох років. Який із нижченаведених процесів найімовірніше відбувається в ендометрії безпосередньо перед початком менструації?
a. Казеозний некроз
b. Некроптоз
c. Фібриноїдний некроз
*d. Апоптоз
e. Атрофія

104. У пацієнтки віком 52 роки на введення антибіотика раптово розвинулася небажана реакція зі змінами артеріального тиску крові спочатку до 100/60 мм рт. ст., за кілька годин до 80/40 мм рт. ст., далі 40/20 мм рт. ст. і при падінні артеріального тиску до нуля жінка померла. Мікроскопічне дослідження яких судин необхідно провести в першу чергу для встановлення патологоанатомічного діагнозу?
a. Коронарних артерій серця
b. Церебральних артерій
c. Аорти та артерій, які від неї відходять
d. Порожнистих вен та судин, які в них впадають
*e. Судин мікроциркуляторного русла

105. Під час розтину тіла чоловіка віком 50 років спостерігається: желеподібний згорток темно-червоного кольору масою 50 г у порожнині перикарду, на задній стінці лівого шлуночка є наскрізний щілиноподібний розрив. Який найімовірніший діагноз?
a. Тромбоемболія легеневої артерії
*b. Гемотампонада
c. -
d. Атеросклеротична хвороба серця
e. Аневризма аорти

106. На розтині тіла померлої дворічної дитини в мозковій речовині надниркової залози справа виявлено: вузлове утворення з нечіткими контурами діаметром близько 4,5 см. Гістологічно утворення складалося з примітивних клітин з темними ядрами, вузькою цитоплазмою, часто зустрічалися об'єкти, ідентифіковані як псевдорозетки Гомера-Райта. Який діагноз, згідно з описаною гістологічною картиною, повинен бути встановлений?
a. Синдром Уотерхауза-Фрідеріксена
*b. Нейробластома
c. Феохромоцитома
d. Туберкульоз
e. Хвороба Вільмса

107. Пацієнтка віком 45 років звернулася до лікаря у зв'язку з наявністю нерівномірного ущільнення у грудній залозі розміром 3х2 см. Під час гістологічного дослідження патологічного вогнища виявлено: контури жирових клітин, численні пінисті гістіоцити, холестеринові клефти та хронічне запалення. Для якого із нижченаведених патологічних станів характерні ці гістологічні зміни?
a. Гострий мастит
*b. Жировий некроз
c. Гранульоматозний мастит
d. Мастопатія
e. Рак грудної залози

108. Після хірургічного лікування калькульозного холециститу у пацієнта віком 59 років раптово з'явився гострий біль у грудях, задишка. Під час фізикального обстеження встановлено: пульс - 120/хв, частота дихання - 32/хв, АТ - 40/70 мм рт. ст. Пульсоксиметрія - насичення киснем 85%. На ЕКГ - синусова тахікардія. Попри проведення реанімаційних заходів пацієнт помер. Які макроскопічні особливості спостерігатимуться під час розтину в цьому разі?
a. Червоний інфаркт легені
b. Атеросклероз коронарної артерії
c. Стороннє тіло в дихальних шляхах
d. Ембол церебральної судини
*e. Лінії Зана в тромбоемболі

109. Пацієнту віком 20 років виконано біопсію лімфатичного вузла шиї з метою верифікації діагнозу лімфоми Годжкіна. Для приготування фіксаційного розчину використано формалін. Процес фіксації в розчині триває в середньому 12-24 години. Як можна пришвидшити процес фіксації біопсійного матеріалу у розчині?
a. Охолодженням
*b. Нагріванням
c. Заморожуванням
d. Кип'ятінням
e. Випарюванням

110. У пацієнта віком 43 роки на шкірі виявлено перламутрове сосочкове утворення з гладкою поверхнею і телеангіектазією. Під час гістологічного дослідження цього утворення виявлено: острівці базалоїдних клітин, що інфільтрують фіброзний позаклітинний матрикс. Пухлинні клітини із незначною кількістю цитоплазми та невеликими гіперхромними ядрами, що в зовнішньому шарі мають палісадний тип розміщення. Для якого захворювання характерні ці результати гістологічного дослідження?
a. Меланоми
b. Плоскоклітинної карциноми
c. Аденокарциноми
d. Папіломи
*e. Базальноклітинної карциноми

111. Під час патологоанатомічного розтину тіла однорічної дитини, яка померла від двобічної гнійної пневмонії, виявлено ознаки відставання у фізичному розвитку, незарощення тім'ячка, краніотабес, деформація грудної клітки, потовщення ребер на межі кісткової та хрящової тканини, незначне збільшення селезінки та лімфатичних вузлів. Якому діагнозу відповідають описані морфологічні зміни?
a. Хвороба Аддісона
b. Остеодисплазія
*c. Рахіт
d. Остеодистрофія
e. Флюороз

112. Пацієнту віком 48 років проведено біопсію ясен для з'ясування причин тривалої протеїнурії (8-14 г білка в сечі за добу). Яке дослідження строми ясен потрібно застосувати лікарю-патологоанатому для визначення природи цієї протеїнурії?
a. Мікроскопію у прохідному світлі гістологічних зрізів, пофарбованих пікрофуксином за ван Гізоном
b. Люмінесцентну мікроскопію на автолюмінесценцію
*c. Поляризаційну мікроскопію гістологічних зрізів, пофарбованих конго червоним
d. Мікроскопію в темному полі без фарбування гістологічних зрізів
e. Мікроскопію у прохідному світлі гістологічних зрізів, пофарбованих гематоксиліном і еозином

113. Під час патологоанатомічного розтину тіла чоловіка віком 32 роки, шпиталізованого зі скаргами на загальну слабкість, гарячку, кашель із виділенням крові та значне схуднення, який помер від прогресування дихальної недостатності, було встановлено захворювання, яке є однією з провідних причин смертності від інфекційних та паразитарних захворювань серед осіб працездатного віку. Під час гістологічного дослідження осередків ураження легень виявлено: гранулематозне запалення із казеозним некрозом у гранульомах. Яке захворювання спричинило виникнення симптомів у пацієнта?
a. Скарлатина
b. Дифтерія
*c. Туберкульоз
d. Вірусна пневмонія
e. Мікоз

114. Під час дослідження секційних мікропрепаратів внутрішніх органів, що були отриманні під час розтину тіла жінки віком 68 років виявлено: у нирках дифузний мезангіальний склероз, наявність дрібних судин з безклітинною гомогенною еозинофільною стінкою, стовщення базальної мембрани капілярів клубочків. У підшлунковій залозі поширений фіброз, ліпоматоз, в острівцях Лангерганса - накопичення безклітинного рожевого матеріалу, який має яблучно-зелене подвійне променезаломлення при дослідженні в поляризаційному мікроскопі. З анамнезу та макроскопічного дослідження померлої відомо, що вона страждала при житті на ожиріння 2 ступеню, поширений виражений атеросклероз, двобічну катаракту, периферичну полінейропатію та хронічну ниркову недостатність. Який найімовірніший діагноз?
a. Системна гіпертензія
b. Хронічний панкреатит
*c. Цукровий діабет
d. Хронічний гломерулонефрит
e. Вузликовий поліартеріїт

115. Пацієнту віком 55 років проведено операцію резекції шлунку через ускладнену кровотечею виразку в ділянці малої кривизни. Через 2 доби, у зв'язку з ранньою неспроможністю швів гастроентероанастомозу, у чоловіка розвинувся розлитий гнійний перитоніт, який спричинив смерть пацієнта. Під час дослідження операційного матеріалу в ділянці малої кривизни шлунку виявлено: хронічна виразка діаметром 2 см, в дні виразки - арозована велика судина. За життя пацієнт хворів хронічним обструктивним бронхітом, ускладненим емфіземою легень і дифузним пневмосклерозом. Вкажіть правильне формулювання основного захворювання в патологоанатомічному діагнозі.
a. Хронічний обструктивний бронхіт, дифузний пневмосклероз, емфізема легень
b. Виразкова хвороба шлунку: хронічна ускладнена кровотечею виразка шлунку (діаметр 2 см) в ділянці малої кривизни
c. -
d. Виразкова хвороба шлунку: хронічна виразка в ділянці малої кривизни шлунку з перфорацією, розлитий гнійний перитоніт
*e. Раннє розходження швів гастроентероанастомоза через 2 доби після операції резекції шлунку з кровотечею

116. Пацієнта віком 34 роки, шпиталізованого до кардіологічного стаціонару з метою встановлення діагнозу, виконано ендоміокардіальну біопсію. Під час гістологічного дослідження біоптату міокарда у стромі виявлені дифузні запальні клітинні інфільтрати, що складаються з лімфоїдних клітин, гістіоцитів, фібробластів, плазматичних клітин. Якому діагнозу відповідають описані морфологічні зміни у міокарді?
a. Гнійний панкардит
b. Ексудативний міокардит
c. Первинна кардіоміопатія
d. Гранулематозий міокардит
*e. Продуктивний міокардит

117. Під час аутопсії тіла чоловіка віком 40 років виявлено: щільний вузол на внутрішній поверхні твердої оболонки головного мозку. Мікроскопічно: ендотеліоподібні клітини, що тісно прилягають одна до однієї. Для якого захворювання головного мозку це характерно?
*a. Менінгіоми
b. -
c. Нейробластоми
d. Медулобластоми
e. Гліобластоми

118. Пацієнтка віком 44 роки скаржиться на задишку, біль під час ковтання та сухий кашель. Згодом розвинулися ознаки мікседеми, прогресувало ущільнення в ділянці щитоподібної залози. Під час УЗД виявлено: значне ущільнення цієї залози, а також оточуючих її тканин. Пункційно взято кілька біоптатів з різних відділів щитоподібної залози. Мікроскопічно в біоптатах різко переважає фіброзна тканина з нерівномірно вираженим хронічним запаленням з накопиченням лімфоцитів, іноді трапляються невеликі залишки тканини атрофованої щитоподібної залози. Для якого захворювання характерні ці результати досліджень?
a. Аутоімунного тиреоїдиту (Гашімото)
b. Базедової хвороби
*c. Хронічного фіброзного тиреоїдиту (Ріделя)
d. Ендемічного зоба
e. Підгострого тиреоїдиту (де Кервена)

119. У чоловіка спостерігається збільшення розмірів носа, губ, вух, нижньої щелепи, а також кистей та стоп. Під час обстеження виявлено аденокарциному гіпофіза. Яке захворювання виникло у пацієнта?
a. Гіпофізарний нанізм
b. Хвороба Педжета
*c. Акромегалія
d. Аутоімунний тиреоїдит
e. Цукровий діабет

120. Під час аутопсії тіла чоловіка віком 60 років виявлено: склероз, кальциноз середньої оболонки стегнових артерій нижніх кінцівок, їх деформацію, зморщеність, внутрішня поверхня нагадує поверхню трахеї, без виражених атеросклеротичних змін. Який найімовірніший діагноз?
a. Облітеруючий ендартеріїт
*b. Медіосклероз Менкеберга
c. Вузликовий артеріїт
d. Геморагічний васкуліт
e. Хвороба Бергера-Вінівартера

121. Під час біопсії утворення неправильної форми (розміри 3х5х6 см) підшкірної основи стегна жінки старшого віку виявлені різноманітні клітини з прозорими краплями різних розмірів, помітний клітинний поліморфізм із різними розмірами й формою клітин та їхніх ядер з численними ядерцями, патологічні фігури мітозу. До якого класу пухлин належить виявлена неоплазія?
a. Тератоми
b. Меланоми
c. Аденоми
d. Карциноми
*e. Саркоми

122. Під час гістологічного дослідження біоптату плеври виявлено: ділянку центрального некрозу, оточену численними багатоядерними гігантськими клітинами, епітеліоїдними клітинами та лімфоцитами. Для якого виду запалення характерна ця морфологічна картина?
a. Серозного
b. Фібринозного
c. Гнійного
d. Катарального
*e. Гранульоматозного

123. Пацієнтку віком 69 років шпиталізовано, встановлено діагноз: гострий трансмуральний інфаркт міокарда задньої стінки лівого шлуночка серця. Проводилася інтенсивна терапія, до якої входила штучна вентиляція легень. На сьомий день після шпиталізації пацієнтка померла. Під час патологоанатомічного розтину, крім інфаркту міокарда, було виявлено дифузне альвеолярне ушкодження легень, яке виникло внаслідок штучної вентиляції. В якій рубриці патологоанатомічного діагнозу потрібно відобразити дифузне альвеолярне ушкодження легень?
a. Поєднане захворювання
b. Супутнє захворювання
c. Основне захворювання
d. Фонове захворювання
*e. Ускладнення

124. Пацієнтка віком 32 роки була шпиталізована з підозрою на новоутворення в ділянці підшлункової залози. Виконано біопсію новоутворення. Назвіть ключове завдання лікаря-патологоанатома під час дослідження біоптату.
*a. Аналіз морфологічних змін
b. Оцінка фізіологічних показників
c. Оцінка зовнішніх факторів
d. Вивчення мікрофлори тканин
e. Визначення хімічного складу

125. Жінка віком 58 років упродовж останніх 10 років зловживає алкоголем. За останні 5 років у неї були численні епізоди нудоти та блювання. Після чергового блювання геморагічним умістом вона звернулася за медичною допомогою. Під час ендоскопічного дослідження виявлений повздовжній розрив, що перетинає стравохідно-шлункове з’єднання. Який із нижченаведених патологічних станів розвинувся у жінки?
a. Ахалазія
*b. Синдром Маллорі-Вейсса
c. Езофагіт
d. Стравохід Барретта
e. Синдром Бурхаве

126. Під час розтину тіла чоловіка віком 42 роки, який помер у зв'язку з розвитком гострої надниркової недостатності, встановлено: шкірні покриви та слизові оболонки з бронзовим відтінком, гіперплазія клітин Лангерганса, атрофія міокарда, звуження просвіту судин. Який найімовірніший діагноз?
*a. Хвороба Аддісона
b. Феохромоцитома
c. -
d. Рак наднирників
e. Туберкульоз наднирників

127. Який тип загибелі клітини включає співіснування запалення та апоптозу?
a. Некроптоз
b. Аутофагія
c. Ентоз
d. Некроз
*e. Піроптоз

128. У пацієнтки спостерігаються кров'янисті виділення протягом 5 тижнів після пологів. Під час огляду спостерігається невелике пухлиноподібне утворення рожевого кольору, що виступає з цервікального каналу. Під час гістологічного дослідження після гістероскопії виявлено: гіалінізовані та частково некротизовані ворсинки, організовані фібринові згустки. Який найімовірніший діагноз?
a. Пухирний занесок
b. -
c. Поліп ендометрія
*d. Плацентарний поліп
e. Позаматкова вагітність

129. Пацієнтка віком 37 років звернулася до лікаря зі скаргами на періодичний ниючий біль в епігастрії. З анамнезу відомо, що вона має тиреоїдит Гашімото (аутоімунний) та постійно приймає замісну гормональну терапію. Було проведено біопсію слизової оболонки шлунку, мікроскопічно виявлено: лімфоцитарний інфільтрат власної пластинки слизової оболонки тіла шлунку, зменшення кількості парієтальних клітин. Розвиток якого ускладнення можливий у пацієнтки?
a. Гастроезофагеального рефлюксу
b. Виразки шлунку
c. Залізодефіцитної анемії
*d. Мегалобластної анемії
e. Стромальної пухлини шлунку

130. Жінка, яка хворіла на ревматичну хворобу серця з переважанням стенозу лівого атріовентрикулярного отвору, померла від хронічної серцевої недостатності, що прогресувала. Під час гістологічного дослідження виявлено зміни легеневої тканини: просвіт міжальвеолярних капілярів та перибронхіальних судин розширений, відзначається виражена гіперемія, у альвеолах та стромі легенів присутні гемосидерофаги, спостерігається розростання сполучної тканини. Епітелій бронхів та бронхіол десквамований, стінка бронха набрякла, інфільтрована нейтрофілами та лімфоцитами. Під час гістологічного дослідження печінки виявлено: центральні вени та синусоїди повнокровні, відзначаються перивенулярні крововиливи та атрофія центролобулярних гепатоцитів, гіпертрофія периферичних гепатоцитів, також відзначаються поширені ділянки фіброзування паренхіми печінки. Який патологічний процес розвинувся в органах?
a. Артеріальна гіперемія
b. Місцева венозна гіперемія
*c. Загальне хронічне венозне повнокрів'я
d. Загальне гостре венозне повнокрів'я
e. -

131. Під час патологоанатомічного розтину тіла п'ятнадцятирічного юнака виявлено збільшення обох легень. У легеневій паренхімі присутні множинні осередкові крововиливи з буро-коричневими ущільненнями. В анамнезі: рецидивні кровохаркання. Інші внутрішні органи характеризуються малокрів'ям. Яке основне захворювання встановлено під час розтину?
a. Синдром Гудпасчера
b. Геморагічний альвеоліт
c. Вторинний гемосидероз легень
d. Первинна легенева гіпертензія
*e. Ідіопатичний гемосидероз легень

132. Пацієнт віком 45 років шпиталізований зі слабкістю, підвищеною температурою тіла та задишкою. На рентгенограмі грудної клітки виявлені інфільтрати обох легень. За результатами ПЛР-дослідження діагностовано вірусне захворювання. Яка морфологічна ознака характерна для вірусних пневмоній?
a. Некротизуючі гранульоми
b. Абсцедування
*c. Дифузне альвеолярне ушкодження
d. Гігантоклітинні гранульоми
e. Виразково-некротичні зміни

133. У молодої жінки через півроку після аборту виникли метрорагії. Після діагностичного вишкрібання крововиливи не припинились. Під час гістологічного дослідження виявлено клітини цитотрофобласта та багатоядерного синцитіотрофобласта. Які тканинні елементи стали джерелом пухлини?
a. Ендометрій
b. Тканини яєчника
c. Слизова оболонка цервікального каналу
d. Міометрій
*e. Ворсини хоріона

134. У біоптаті слизової оболонки нижньої третини стравоходу спостерігаються хронічне запалення та заміщення багатошарового плоского епітелію стравоходу епітелієм кишкового типу. Для якого захворювання характерні ці результати гістологічного дослідження?
a. Лейкоплакії стравоходу
b. Ерозії стравоходу
c. Аденокарциноми стравоходу
*d. Стравоходу Барретта
e. Хронічного езофагіту

135. Пацієнтка віком 60 років померла від повторного геморагічного інсульту. На патологоанатомічному розтині тіла було виявлено: гіпертрофію міокарда із дифузним кардіосклерозом лівого шлуночка (товщина стінки - 1,8 см), дифузний кардіосклероз, двобічний нефросклероз, "іржаву кісту" головного мозку, хронічний панкреатит, двобічну гнійну бронхопневмонію, набряк головного мозку. Яке супутнє захворювання повинен встановити лікар-патологоанатом у структурі патологоанатомічного діагнозу?
a. Гіпертонічна хвороба
b. Двобічний нефросклероз
c. Дифузний кардіосклероз
d. Двобічна бронхопневмонія
*e. Хронічний панкреатит

136. Дівчина віком 16 років на уроці фізичної культури раптово втратила свідомість. Бригада екстреної (швидкої) медичної допомоги діагностувала фібриляцію шлуночків серця та провела реанімаційні заходи, проте дівчина померла. З анамнезу відомо, що в родині спостерігалися випадки раптової смерті. Під час розтину тіла виявлено стовщення передньої стулки мітрального клапана, асиметричну гіпертрофію міокарда лівого шлуночка. Які гістологічні зміни в серці спостерігатимуться у цьому разі?
a. Заміщення кардіоміоцитів жировою тканиною
*b. Гіпертрофія, хаотичне розташування кардіоміоцитів
c. Інтерстиціальний дифузний фіброз ендоміокарда
d. Стоншення, хаотичне розташування кардіоміоцитів
e. Інтерстиціальний вогнищевий фіброз ендоміокарда

137. У пацієнта виявлено збільшення надключичного лімфатичного вузла, під час гістологічного дослідження якого спостерігається тотальне порушення його нормальної архітектури. Відзначається заміщення тканини лімфовузла дифузним ростом великих атипових лімфоїдних клітин із вузьким обідком блідої цитоплазми, великим везикулярним гіперхромним ядром та помітними ядерцями, присутня різко виражена проліферативна активність. Вкажіть гістологічний діагноз.
a. Хронічний лімфаденіт
b. Мала лімфоцитарна лімфома
c. Хвороба Годжкіна
*d. Дифузна В-великоклітинна лімфома
e. Мантійноклітинна лімфома

138. Під час гістологічного дослідження мітрального клапана чоловіка віком 53 роки виявлено: стоншення фіброзного шару стулок, потовщення губчастого шару, відкладання мукоїдної речовини. Для якого патологічного процесу характерна така морфологічна картина?
a. Хвороби Чорногубова
b. Ревматизму
*c. Міксоматозної дегенерації
d. Ендокардиту Лібмана-Сакса
e. Синдрому Марфана

139. Під час розтину тіла пацієнтки спостерігається збільшений яєчник до 8 см в діаметрі, коричневого кольору, на поперечному розрізі тканина згладжена, присутні елементи плодового яйця темно-сірого кольору. Який патологічний стан розвинувся в яєчнику?
*a. Яєчникова вагітність
b. Пухлина Бреннера
c. Хоріокарцинома
d. Синдром Штейна-Левенталя
e. Фолікулярні кісти

140. Під час патологоанатомічного дослідження тіла чоловіка віком 50 років, який довгий час зловживав алкоголем, виявлено: печінка збільшена, охряно-жовтого кольору, консистенція її в'яла. Результати гістологічного дослідження: у гепатоцитах вакуолі заповнені рідиною, ядро зміщене до периферії. Проба Судан III позитивна. Яке ураження печінки виявлено?
a. Вуглеводна дистрофія
b. Білкова дистрофія
c. Амілоїдоз
d. Цироз
*e. Жирова дистрофія

141. Хлопчик, який народився в терміні гестації 26 тижнів шляхом екстреного кесаревого розтину, оскільки у матері була важка прееклампсія, помер через 1 добу від наростаючої респіраторної недостатності. Під час гістологічного дослідження тканини легень виявлено: чергування вогнищ ателектазу і розширених альвеол, еозинофільні гіалінові мембрани, що вистилають розширені альвеоли. Вкажіть гістологічний діагноз.
*a. Респіраторний дистрес-синдром новонароджених
b. Вроджена пневмонія
c. Синдром раптової дитячої смерті
d. Гемолітична хвороба новонароджених
e. Водянка плода

142. Під час розтину тіла чоловіка, який помер від гострої печінкової недостатності, виявлено набряклу, червоно-фіолетового кольору печінку з напруженою капсулою. Під час гістологічного дослідження спостерігається: уражена паренхіма повнокровна, із вогнищами некрозу у центральних відділах печінкових часточок, центролобулярним фіброзом, тромбозом великих вен. Вкажіть гістологічний діагноз.
a. Гепатоцелюлярна карцинома
b. Вено-оклюзійна хвороба
c. Цироз
d. Хронічний гепатит
*e. Синдром Бадда-Кіарі

143. Під час гістологічного дослідження слизової оболонки шлунку виявлено: вогнищеве пошкодження епітеліальних клітин і запальний інфільтрат у пластинці слизової оболонки, що складається з поліморфно-нуклеарних лейкоцитів, еозинофілів, лімфоцитів та плазматичних клітин, поодинокі гіперплазовані лімфоїдні фолікули. Для якого типу хронічного гастриту виявлені зміни слизової оболонки є специфічними гістоморфологічними ознаками?
a. Еозинофільного
b. Хімічного
c. Радіаційного
*d. Гелікобактерного
e. Аутоімунного

144. У дворічного хлопчика виявлено пухлину яєчка. Під час гістологічного дослідження пухлини виявлено: слабкоструктуровані ділянки, мікрокісти і сосочкові структури, які нагадують недорозвинені клубочки (тільця Шіллера-Дюваля). Укажіть гістологічний вид пухлини.
a. Тератома
b. Семінома
c. Ембріональний рак
*d. Пухлина жовткового мішка
e. Хоріокарцинома

145. Пацієнт віком 21 рік шпиталізований зі скаргами на продуктивний кашель, гарячку та нічний піт. Під час рентгенографії грудної клітини визначено нечітко відмежовану ділянку ущільнення на периферії середньої частки правої легені та лімфаденопатію у середостінні. У культурі мокротиння знайдено кислотостійкі палички. Який результат гістологічного дослідження буде знайдено у біоптаті лімфатичного вузла цього пацієнта?
a. Абсцес
b. Фіброзні зміни
c. Фолікулярна гіперплазія
*d. Казеозні гранульоми
e. Неказеозні гранульоми

146. На шкірі шиї пацієнтки віком 28 років виявлено ворсинчасте утворення розміром 0,5х0,5х0,7 см, яке нагадувало цвітну капусту. Проведено біопсію утворення, гістологічно виявлено: папілярні фіброваскулярні вирости строми, вкриті багатошаровим плоским зроговілим епітелієм. Клітини епітелію та строми без ознак атипії. Вкажіть гістологічний діагноз.
*a. Папілома
b. Фіброма
c. Базаліома
d. Карцинома
e. Фібросаркома

147. Через підозру на злоякісну пухлину правого яєчка хірург призначив пацієнтові, в анамнезі якого крипторхізм, один із видів біопсії - відкрите хірургічне видалення збільшеного пахового лімфатичного вузла справа. Який вид біопсії потрібно провести для подальшого гістологічного дослідження?
a. Пункційна
b. Інцизійна
*c. Ексцизійна
d. Лапароскопічна
e. Аспіраційна

148. У пацієнта віком 49 років, який хворіє на хронічну печінкову недостатність раптово виникло блювання свіжою кров'ю. Розвинувся колапс, пацієнт втратив свідомість і помер. Під час розтину виявлено: в нижній третині стравоходу та в кардії шлунку слизова нерівномірно горбиста з синюшною вузлуватістю, місцями розриви в області вузлів з залишками крові. Який імовірний діагноз?
a. Дивертикульоз
*b. Варикозне розширення вен
c. Рак
d. Халазія
e. Ахалазія

149. Пацієнт віком 45 років із клінічним діагнозом: тромбоемболія легеневої артерії, помер за 2 години після шпиталізації. Під час патологоанатомічного розтину встановлено основне захворювання: гострий трансмуральний інфаркт міокарда передньої стінки лівого шлуночка серця. Який результат порівняння кінцевого клінічного і патологоанатомічного діагнозів?
*a. Розбіжність I категорії
b. Розбіжність II категорії
c. Розбіжність III категорії
d. Немає розбіжності
e. -

150. У пацієнта віком 64 роки з хронічною недостатністю серця виявлено застій крові в різних органах великого кола кровообігу. У серозних оболонках при цьому спостерігаються множинні дрібні цяткові крововиливи (діаметром близько 1-2 мм). Мікроскопічно визначено, що вони локалізуються периваскулярно. Вкажіть вид крововиливів.
a. Екхімози
b. Геморагії
*c. Петехії
d. -
e. Гематоми

