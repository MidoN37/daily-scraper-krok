1. Укажіть ендемічне для України особливо-небезпечне інфекційне захворювання, що становить біологічну загрозу для території та населення із нижченаведених.
*a. Холера
b. Черевний тиф
c. Вітряна віспа
d. Кір
e. Дифтерія

2. Де створюється система фармаконагляду в Україні?
a. У заявників лікарських засобів, вакцин, туберкуліну на корпоративному рівні
b. Громадськими організаціями, зокрема, пацієнтськими
c. -
*d. У системі охорони здоров'я на загальнодержавному рівні та у заявників лікарських засобів, вакцин, туберкуліну
e. У МОЗ України

3. Чоловік віком 45 років, який повернувся з африканської країни три доби тому, раптово захворів. Скаржиться на напади ознобу, підвищення температури тіла до 39-40^0С, рясне потовиділення. Об'єктивно спостерігається: шкіра бліда, з жовтяничним відтінком, гепатоспленомегалія. Який метод дослідження є найінформативнішим для встановлення діагнозу?
*a. Мікроскопія товстої краплі та мазка на наявність збудника малярії
b. Загальний аналіз крові
c. Серологічне обстеження на наявність антитіл до вірусного гепатиту А
d. УЗД печінки та селезінки
e. Біохімічне дослідження функціональних проб печінки

4. Пацієнта віком 32 роки з діагнозом: дифтерія глотки, середньо тяжкий перебіг, шпиталізовано для лікування та медичного спостереження. Вакцинальний статус: отримав 2 дози АаКДП-вакцини у віці 10 місяців та 3 роки. Яка тактика подальшої імунопрофілактики дифтерії цього пацієнта?
a. Увести наступну дозу АДП-М-анатоксину згідно з календарем профілактичних щеплень у віці 36 років
b. Подальша вакцинація не проводиться
c. -
*d. До моменту виписки пацієнта зі стаціонару провести щеплення АДП-М-анатоксином, або в умовах закладу первинної медичної допомоги в період реконвалесценції за місцем медичного обслуговування
e. Провести первинну вакцинальну серію АДП-М-анатоксином із мінімальними інтервалами між першою та другою дозами вакцини в місяць, між другою та третьою дозами вакцини в 6 місяців

5. Про що може свідчити відношення шансів більше одного?
*a. Збільшення ризику
b. -
c. Відсутність відносного ризику
d. Відсутність ефекту
e. Зниження ризику

6. Яка обробка рук проводиться після контакту зі слизовими оболонками і секретами організму?
*a. Гігієнічна
b. Профілактична
c. Санітарна
d. Миття з милом
e. Хірургічна

7. До закладу охорони здоров'я доставлено 550 доз п'ятивалентної АКДПA-ГепВ-Hib вакцини. Під час прийому вакцини виявлено активацію індикатору заморожування (на екрані індикатору з’явилася позначка Х). Яка подальша тактика відносно цієї вакцини?
a. Проводити вакцинацію цією вакциною
*b. Провести тест на струшування
c. Повернути вакцину до регіонального оптового складу зберігання вакцин
d. Повернути вакцину до підприємства-виробника вакцини
e. Утилізувати всі дози вакцини

8. Під час епідеміологічного розслідування спалаху черевного тифу серед працівників харчового підприємства в одного з працівників за допомогою РПГА виявлено титр антитіл до Vi-антигену 1:80. Зробіть висновок за результатами обстеження.
a. Працівник перехворів на черевний тиф
b. Працівник не є носієм інфекції
c. Працівник щеплений проти черевного тифу
*d. Працівник - носій інфекції
e. Працівник з діагнозом: черевний тиф

9. За якої тривалості динамічного ряду можливий адекватний аналіз багаторічної динаміки захворюваності на інфекційну хворобу з вираженою циклічністю?
*a. 5-7 років, якщо вони становлять два повних цикли
b. 10-15 років, якщо вони становлять менше двох повних циклів
c. Не менше 25 років
d. Не менше 20 років
e. 10-15 років, якщо вони становлять один повний цикл

10. Укажіть вид епідеміологічного дослідження за характером відношення дослідника до досліджуваного явища.
a. Ретроспективний
b. Аналітичний когортний
c. Прогностичний
*d. Експериментальний (інтервенційний)
e. Евристичний

11. Які з нижченаведених заходів є найефективнішими для досягнення довгострокових результатів у профілактиці та контролі холери відповідно до Глобальної стратегії ВООЗ з боротьби з холерою "Ліквідація холери: дорожня карта до 2030 року", яка спрямована на скорочення смертності на 90%?
*a. Впровадження інтегрованих заходів у таких секторах: WASH, спостереження та звітність, ОВХ, зміцнення системи охорони здоров'я, залучення громади
b. Створення адекватної медичної мережі та матеріального забезпечення центрів лікування холери
c. Масова вакцинація ОВХ
d. Залучення до розробки Національних планів боротьби з холерою Глобальної робочої групи з боротьби з холерою (GTFCC)
e. Використання оральної вакцини проти холери (ОВХ) разом із заходами WASH

12. Під час епідеміологічного дослідження встановлено, що часте куріння підсилює дію канцерогенів і пошкодження тканини, а отже, збільшує вірогідність канцерогенезу. Який критерій причинності Гілла спостерігається у цьому разі?
a. Узгодженість
b. Відтворюваність
c. Сила
d. Специфічність
*e. Біологічний градієнт

13. Які особливі ознаки характерні для епідемій з водним шляхом передачі?
a. Різноманітність чинників передачі
b. Одномоментність і масовість ураження населення
c. -
*d. Каскадність, послідовність виникнення захворювань відповідно до тривалості інкубаційного періоду
e. Виникнення захворювань переважно у групі дітей раннього віку

14. Мисливець, якого покусав вовк за шию та обличчя, звернувся за медичною допомогою до лікаря-хірурга. Які заходи щодо термінової профілактики сказу потрібно провести в цьому разі?
a. Уведення антирабічного імуноглобуліну
b. Уведення антирабічної вакцини
c. -
*d. Уведення антирабічної вакцини та антирабічного імуноглобуліну
e. Призначення антибіотиків

15. За результатами оперативної оцінки епідемічної ситуації щодо поширення COVID-19 в регіоні встановлено перевищення чотирьох із шести індикаторних показників на поточному тижні. Який рівень епідемічної небезпеки поширення COVID-19 треба встановити у цьому регіоні?
a. Зелений
b. Блакитний
*c. Червоний
d. Помаранчевий
e. Жовтий

16. Встановлено, що між захворюваністю на дифтерію (залежна змінна) та рівнем популяційного протидифтерійного імунітету (незалежна змінна) коефіцієнт кореляції становить -0,54 (мінус 0,54). Про що свідчить цей показник?
a. -
b. Прямий сильний фізичний (каузальний) зв'язок
*c. Зворотній середньої сили статистичний зв'язок
d. Прямий сильний статистичний зв'язок
e. Зворотній середньої сили фізичний зв'язок

17. Яку функцію епідеміологічного нагляду не виконують надавачі вторинної медичної допомоги?
*a. Оцінку ризиків для громадського здоров'я
b. Направлення пацієнта на лабораторне обстеження та шпиталізацію
c. Встановлення можливих причин виникнення інфекційної хвороби
d. Збір епідеміологічного анамнезу
e. Встановлення переліку осіб, що контактували з пацієнтом

18. Багаторічними дослідженнями в Україні встановлена наявність активних природних вогнищ багатьох інфекцій, що передаються кліщами, на території яких щорічно реєструються поодинокі випадки чи спалахи захворювань людей. Який із нижченаведених рикетсиозів є ендемічним для України?
a. Кліщова гарячка тихоокеанського узбережжя
b. Австралійський кліщовий рикетсіоз
*c. Марсельська гарячка
d. Кліщовий пароксизмальний рикетсіоз
e. Плямиста гарячка скелястих гір

19. За наявності ефективної системи епідеміологічного нагляду за кором може буде встановлена елімінація ендемічного поширення цієї інфекції. Вкажіть мінімальний період часу, протягом якого має бути відсутньою циркуляція вірусу кору на території країни?
a. 18 місяців
*b. 12 місяців
c. 24 місяці
d. 6 місяців
e. 36 місяців

20. Який розмах характеризує інтерквартильну широчінь?
a. Від 5-го процентиля до 95-го процентиля
b. Від 10-го процентиля до 90-го процентиля
*c. Від 25-го процентиля до 75-го процентиля
d. Від 1 стандартного відхилення нижче середнього значення до 1 стандартного відхилення вище середнього значення
e. Від 1,96 стандартного відхилення нижче середнього значення до 1,96 стандартного відхилення вище середнього значення

21. У таблиці даних надана інформація про стать, вік, національність, вагу, захворілих на гостре кишкове захворювання та ступінь тяжкості захворювання. Укажіть номінальні змінні.
a. Ступінь тяжкості захворювання
b. -
c. Вік, вага
d. Стать, вік
*e. Стать, національність

22. Якому епідемічному стану відповідає твердження: "Мають місце окремі випадки інфекційних захворювань, які не реєструвались раніше, спостерігається незначне підвищення спорадичного рівня захворюваності, виникають окремі групові захворювання без подальшого розповсюдження"?
a. Неблагополучному
b. Благополучному
c. Катастрофічному
d. Надзвичайному
*e. Нестійкому

23. Який збудник за класифікацією біологічних агентів належить до групи 3?
a. Corynebacterium diphtheriae
b. Influenza viruses types A, B and C
c. Bordetella pertussis
d. Clostridium botulinum
*e. Bacillus anthracis

24. За результатами дослідження встановлено, що наявність великої кількості гемотрансфузій в анамнезі підвищує ризик зараження ВІЛ-інфекцією. За допомогою якого показника можна зробити такі висновки?
a. Дисперсія
b. Регресія
*c. Каузальність
d. Точка перетину
e. Кореляція

25. Юнаку, який проживає у студентському гуртожитку, встановлено діагноз: шигельоз. Відомо, що разом із ним у кімнаті проживають ще дві особи, на поверсі загальна кухня та туалетні кімнати. Визначте територіальні межі осередку інфекції.
a. Усе місто
b. Увесь гуртожиток
c. Кімната гуртожитку
*d. Поверх гуртожитку
e. Кухня гуртожитку

26. Яка частота НППІ вважається нечастою?
a. >1/10 (більше 10%)
b. >1/100 та <1/10 (від 1 до 10%)
c. <1/10000 (менше 0,01%)
d. >1/10000 та <1/1000 (менше 0,01% до 0,1%)
*e. >1/1000 та <1/100 (менше 0,1% до 1%)

27. У військовій частині спостерігається: серед особового складу з'явилися групові інфекційні захворювання та є умови для їх подальшого поширення, противник застосував біологічну зброю, що не включає збудників ОНІ. Яким вважається санітарно-епідемічний стан частини?
*a. Неблагополучним
b. Катастрофічним
c. Нестійким
d. Благополучним
e. Надзвичайним

28. Проти яких інфекційних хвороб проводяться щеплення дітям у віці 2 місяці згідно чинного календаря профілактичних щеплень в Україні?
a. Гепатиту В (2 дози), туберкульозу (1 доза), дифтерії, правця (1 доза), поліомієліту (1 доза), гемофільної інфекції (2 дози)
b. Гепатиту В (2 дози), туберкульозу (1 доза), дифтерії, правця (1 доза), поліомієліту (2 дози), гемофільної інфекції (2 дози)
c. Гепатиту В (2 дози), туберкульозу (1 доза), дифтерії, кашлюка, правця (1 доза), поліомієліту (2 дози), гемофільної інфекції (1 доза)
d. Гепатиту В (2 дози), туберкульозу (1 доза), дифтерії, кашлюка, правця (1 доза), поліомієліту (2 дози), гемофільної інфекції (2 дози)
*e. Гепатиту В (2 дози), туберкульозу (1 доза), дифтерії, кашлюка, правця (1 доза), поліомієліту (1 доза), гемофільної інфекції (1 доза)

29. Яке захворювання з переліку інфекційних хвороб, що підлягають реєстрації, належить до групи А для потреб епідеміологічного нагляду?
a. Правець
b. Краснуха
c. Кашлюк
*d. Крим-Конго геморагічна гарячка
e. Кір

30. Укажіть основний критерій, який свідчить про ліквідацію осередку інфекційного захворювання.
a. Ізоляція виявленого хворого в інфекційне відділення та проведення заключної дезінфекції в осередку
b. Одужання інфекційного хворого та проведення заключної дезінфекції в осередку
c. Шпиталізація виявленого хворого в інфекційне відділення та проведення заключної дезінфекції в осередку
*d. Відсутність нових випадків цієї інфекції серед контактних осіб впродовж максимального інкубаційного періоду після ізоляції хворого та проведення в осередку заключної дезінфекції
e. Шпиталізація виявленого хворого в інфекційне відділення

31. У який період обласні центри контролю та профілактики хвороб Міністерства охорони здоров'я України здійснюють лабораторний моніторинг циркуляції збудника холери у навколишньому середовищі?
a. -
b. З червня по жовтень щорічно
c. З травня по вересень за епідпоказниками
d. З травня по серпень за епідпоказниками
*e. З червня по вересень щорічно

32. У 1941 р. під час японсько-китайської війни на місто Чанде та його околиці з літака були скинуті заражені збудником чуми блохи та зерно - приманка для щурів, внаслідок чого спалахнула епідемія. За чотири місяці загинуло майже 8 тис. мешканців Чанде. Який спосіб застосування біологічної зброї був використаний?
a. Застосування літаків
b. Використання приманок
c. Диверсійний
*d. Використання переносників
e. Аерозольний

33. Чи потрібно проводити протиепідемічні заходи серед контактних осіб пацієнта, хворого на малярію, що повернувся після відрядження з ендемічної країни?
a. Не потрібно, бо протиепідемічні заходи у цьому разі неефективні
b. Потрібно, бо реконвалесцент виділяє збудника
*c. Не потрібно, тому що відсутній переносник інфекції
d. -
e. Потрібно, тому що є переносник інфекції

34. Яким типом вакцини здійснюється щеплення проти кору?
a. м-РНК
b. Субодиничною
*c. Живою атенуйованою
d. Спліт-вакциною
e. Інактивованою

35. На якому етапі епідеміологічного дослідження визначається фактична ефективність профілактичного засобу (заходу)?
a. Аналітичному статистичному
*b. Експериментальному неконтрольованому
c. Експериментальному контрольованому
d. Дескриптивному статистичному
e. Прогностичному математичному

36. На основі даних інфекційної захворюваності особового складу, санітарно-гігієнічного стану території, результатів санітарно-епідеміологічної та біологічної розвідки, а також санітарно-епідеміологічного спостереження, санітарно-епідемічний стан визначений як надзвичайний. Які заходи доцільно провести відповідно до визначеного санітарно-епідемічного стану?
a. Диспансерний нагляд
*b. Карантин
c. Обсервація
d. Планові протиепідемічні заходи
e. Посилений медичний нагляд

37. Агенти, що можуть використовуватись в якості біологічної зброї, розподіляють на категорії. До якої категорії, згідно з чинним законодавством, належать агенти, механізми використання яких тільки розробляються та мають виключно потенціал в майбутньому?
a. Клас E
*b. Клас D
c. Клас B
d. Клас С
e. Клас A

38. У країні зареєстровано випадок поліомієліту, викликаного диким штамом 1 типу. У які терміни Національні органи охорони здоров'я мають повідомити ВООЗ?
a. 12 годин
b. 72 годин
c. 36 годин
*d. 24 годин
e. 48 годин

39. Що належить до епідеміологічного критерію визначення випадку ботулізму (C. botulinum)?
a. Двобічні порушення з боку черепних нервів (наприклад диплопія, нечіткість зору, дисфагія, бульбарна недостатність)
b. Периферійні симетричні парези
*c. Вживання контамінованої їжі/питної води
d. Виділення С. botulinum з випорожнень у дорослих
e. Виявлення ботулінічного токсину в клінічному матеріалі

40. Що з нижченаведеного є недоліком дослідження "випадок-контроль"?
*a. Не можна отримати інформацію про часовий зв'язок між експозицією та захворюванням
b. Дороговартісне
c. -
d. Тривале у виконанні
e. Не можна використовувати для вивчення рідкісних захворювань

41. Яким є повний перелік способів гігієни рук?
a. Санітарна обробка, хірургічна обробка, миття з милом
b. Миття з милом, санітарна обробка, гігієнічна обробка
c. Профілактична обробка, гігієнічна обробка, хірургічна обробка
d. Гігієнічна обробка, санітарна обробка, профілактична обробка
*e. Миття з милом, гігієнічна обробка, хірургічна обробка

42. Під час проведення епідеміологічного дослідження були визначені параметри малої вибірки. Для визначення точності та надійності оцінки використано довірчий інтервал. Що таке довірчий інтервал в біостатистиці?
a. Інтервал значень, який описує залежність між двома змінними
b. Інтервал значень, що відповідає здоровому стану людини
c. Фактори, що впливають на здоров’я людини
*d. Інтервал значень, що містить оцінки параметра з заданою ймовірністю
e. Інтервал між найменшим і найбільшим значенням параметру

43. Укажіть одну з ознак, що характеризує поточні тенденції смертності в світі.
a. Серед причин смертності превалюють інфекційні хвороби
b. Смертність від серцево-судинних хвороб серед жінок перевищує смертність від цих хвороб серед чоловіків
c. Відсутність різниці між смертністю чоловіків та жінок
d. Превалювання екзогенних причин смертності
*e. Превалювання ендогенних та квазіендогенних причин смертності

44. На достовірність отриманих результатів при проведенні клінічних випробувань впливає знання учасниками експерименту виду отриманого лікування. Який спосіб (метод) розподілу пацієнтів по групах підвищить достовірність результатів?
*a. Рандомізація
b. Експериментальний
c. Одномоментний
d. Гніздовий
e. Когортний

45. Який метод доцільно застосувати для контролю конфаундінгу на етапі аналізу даних?
a. Підбір контролів
b. Рестрикція
c. Рандомізація
*d. Стратифікація
e. -

46. Яке захворювання з переліку інфекційних хвороб, що підлягають реєстрації, належить до групи В для потреб епідеміологічного нагляду?
a. Холера
b. Натуральна віспа
*c. Гострий та хронічний гепатит В
d. Гарячка Денге
e. Гострий поліомієліт

47. У закладі охорони здоров'я, що надає медичну допомогу в стаціонарних умовах, відділом з інфекційного контролю зафіксовано спалах інфекцій в ділянці хірургічного втручання, про наявність якого повідомлено до центру контролю та профілактики хвороб. Вкажіть подальші дії центру контролю та профілактики хвороб.
a. Інформування МОЗ України протягом години після отримання повідомлення про спалах
*b. Розслідування, локалізація та ліквідація спалаху
c. Інформування ДУ "Центр громадського здоров'я МОЗ України" протягом години після отримання повідомлення про спалах
d. Проведення заходів із дезінфекції
e. Припинення роботи хірургічного відділення

48. Передавання цього захворювання від людини до людини може відбуватися різними шляхами: контактним, повітряно-краплинним та статевим. Яке особливо-небезпечне інфекційне захворювання відноситься до групи екзотичних для України?
a. Менінгококова інфекція
*b. Гарячка Марбург
c. Черевний тиф
d. Краснуха
e. Кашлюк

49. Встановлено, що захворюваність на виразкову хворобу у курців становить 25,44^0/_00, некурців - 10,07^0/_00. Ризик захворюваності на виразкову хворобу серед курців становить 15,37 на 1000 курців. Який ризик було визначено?
a. Різниця ризиків (атрибутивний ризик)
b. Відношення ризиків (відносний ризик)
*c. Абсолютний (додатковий) ризик
d. Частка (%) додаткового популяційного ризику
e. Співвідношення шансів

50. Чисельник - число дітей з синдромом Дауна станом на 1 липня, знаменник - загальне число дітей станом на 1 липня. Який показник можна розрахувати за цими даними?
a. Коефіцієнт навальності
b. Кумулятивний інциденс
*c. Моментний преваленс
d. Щільність інциденсу
e. Періодний преваленс

51. Належне використання засобів індивідуального захисту є частиною індивідуального рівня інфекційного контролю. Вкажіть правильне твердження щодо використання медичних рукавичок.
a. Рукавички медичні потрібно обробляти спиртовмісним антисептиком при використанні для двох та більше пацієнтів
b. Одна пара рукавичок медичних використовується для двох та більше пацієнтів
c. Гігієнічна обробка рук спиртовмісним антисептиком після зняття рукавичок медичних не потрібна
*d. Одна пара рукавичок медичних використовується для одного пацієнта
e. Гігієнічна обробка рук спиртовмісним антисептиком перед вдяганням рукавичок медичних не потрібна

52. Вкажіть, які неспецифічні ознаки свідчать про застосування супротивником біологічної зброї у місці дислокації військового підрозділу, що є підтвердженням попередньої інформації про планування використання цієї зброї.
*a. Поява жовтих маслянистих крапель на горизонтальних поверхнях
b. Виявлення антигенів збудника
c. Позитивний результат ПЛР
d. Позитивний результат біологічної проби
e. Виділення чистої культури збудника

53. В якому з нижченаведених випадків буде зростати превалентність захворювання X?
a. Якщо інцидентність захворювання X залишається без змін, а кількість випадків одужань та смертей від захворювання Х збільшуються
b. Якщо інцидентність захворювання X та кількість випадків смертей від захворювання Х залишається без змін, а кількість випадків одужань від захворювання Х збільшується
c. Якщо інцидентність захворювання X, кількість випадків одужань та смертей від захворювання Х залишаються без змін
*d. Якщо інцидентність захворювання X збільшується, а кількість випадків одужань та смертей від захворювання Х залишається без змін
e. Якщо інцидентність захворювання X та кількість випадків одужань від захворювання Х залишається без змін, а кількість випадків смертей від захворювання Х збільшується

54. Відомо, що тривалість катетеризації сечового міхура впливає на частоту інфекційних ускладнень. Який показник доцільно застосувати для порівняння катетер-асоційованих інфекцій сечовивідних шляхів серед пацієнтів двох лікарень?
a. Превалентність
b. Моментний преваленс
*c. Щільність інцидентності
d. Інцидентність
e. Кумулятивний інциденс

55. У військовій частині та місці її дислокації запроваджено карантин у зв'язку зі стрімким зростанням серед особового складу інфекційної захворюваності на гострі кишкові інфекції, зокрема на холеру, що унеможливлює виконання ними бойових завдань. Групові захворювання на холеру реєструються також серед цивільного населення. За даними біологічної розвідки супротивник використав біологічну зброю. Визначте, який епідемічний стан виник у військовій частині та місці її дислокації.
a. Нестійкий
b. Благополучний
c. Неблагополучний
d. Стійкий неблагополучний
*e. Надзвичайний

56. Який момент динаміки захворюваності дозволяє визначити епідемічний поріг захворюваності?
a. -
b. Спад епідемічного підйому
*c. Початок епідемічного підйому
d. Пік епідемічного підйому
e. Завершення епідемічного підйому

57. Укажіть першочергове завдання біологічної розвідки при отриманні інформації про застосування супротивником біологічних бойових рецептур у зоні ведення бойових дій.
a. Оцінювання активності природних осередків
b. Оцінювання епізоотій серед домашніх тварин
*c. Негайне оповіщення військ щодо факту застосування біологічної зброї
d. Виявлення епізоотії серед диких тварин
e. Вивчення інфекційної захворюваності населення

58. Вкажіть кількість ступенів небезпеки біологічних патогенних агентів відповідно до рівня їх інфекційної небезпеки.
a. 5
b. 6
c. 2
*d. 4
e. 3

59. Наслідки контакту зі збудником не призведуть до втрати життя, інвалідності та до великих матеріальних збитків. До якого рівня ризику, згідно з "Порядком оцінки рівня небезпеки впливу біологічних агентів на працівників" належить наведена ситуація?
*a. Помірний
b. Недопустимий
c. Високий
d. Допустимий
e. Низький

60. Дослідники визначали поширеність цукрового діабету в осіб похилого віку у виборці із 5000 пенсіонерів із грудня 2021 року по листопад 2022 року. Під час дослідження використано анкету, яку дослідники пропонували самостійно заповнити потенційним респондентам. Укажіть дизайн проведеного дослідження.
a. Когортне дослідження
b. Дослідження "випадок-контроль"
*c. Крос-секційне дослідження
d. Екологічне дослідження
e. Неконтрольований експеримент

61. У результаті запровадження заходів щодо стримування пандемії COVID-19 базове репродукційне число (R0) дорівнювало R0<1. Визначте можливість поширення інфекційної хвороби серед популяції.
a. Епідемічний процес не розвивається
b. Інфекція зможе поширитися серед популяції
c. Контроль захворюваності стає складнішим
*d. Інфекція згасне в довгостроковому періоді
e. Стабільна тенденція

62. Під час дослідження розвитку ішемічної хвороби серця в групі курців та некурців встановлено, що ризик розвитку ІХС серед курців у 1,61 раз вищий, ніж серед некурців. Який ризик було визначено?
a. Співвідношення шансів
b. Частка (%) додаткового популяційного ризику
c. Додатковий популяційний ризик
d. Різниця ризиків (атрибутивний ризик)
*e. Відношення ризиків (відносний ризик)

63. Під час професійної діяльності медичному працівнику потрапив біологічний матеріал (кров) від ВІЛ-інфікованого пацієнта на пошкоджені шкірні покриви, очі та слизову оболонку. Укажіть термін проведення екстреної постконтактної профілактики для медичного працівника.
a. Не пізніше 24 годин з моменту аварії
*b. Не пізніше 72 годин з моменту аварії
c. Не пізніше 12 годин з моменту аварії
d. Не пізніше 36 годин з моменту аварії
e. Не пізніше 48 годин з моменту аварії

64. Для якого типу спалаху кишкової інфекції характерний "епідемічний хвіст"?
a. -
b. Харчового (з невідомим харчовим продуктом)
c. Контактно-побутового
*d. Водного
e. Молочного

65. Яке епідеміологічне дослідження проводиться шляхом співставлення даних про дію чинника, який вивчається, серед групи хворих в порівнянні з групою здорових осіб?
a. Когортне
b. Неконтрольований експеримент
c. Дескриптивне
*d. "Випадок-контроль"
e. Контрольований експеримент

66. Що з нижченаведеного відноситься до абсолютного протипоказання до вакцинації?
a. Ситуація, за якої остаточне рішення щодо щеплення ухвалюється лікарем з урахуванням переваг над ризиками від проведення чи не проведення щеплення
*b. Стан, за якого існує чітко визначена ймовірність виникнення серйозної побічної реакції на введену вакцину, а ризики від проведення вакцинації значно перевищують її переваги
c. -
d. Протипоказання, які безпосередньо наявні тільки в період вирішення питання щодо щеплення
e. Протипоказання до щеплень, що мають постійний пожиттєвий характер та ймовірно залишаться впродовж життя

67. В роботі епідеміолога використовується систематичний та безперервно діючий збір, облік, складання та аналіз, тлумачення, поширення даних медико-санітарного призначення, епідемічного благополуччя населення і показників середовища життєдіяльності для оцінки і прийняття необхідних відповідних заходів в сфері громадського здоров’я. Як називається така система?
*a. Епідеміологічний нагляд
b. Оцінка
c. Епідеміологічне обстеження
d. Епідеміологічний аналіз
e. Моніторинг

68. Після відпадання кліща на місці його присмоктування можна спостерігати первинний афект у вигляді запального, болючого під час пальпації інфільтрату діаметром до 3-5 мм з некротичною кірочкою в центрі, який зберігається протягом 2-3 тижнів. У багатьох випадках довкола первинного афекту виникає кільцевидна або суцільна еритема. Вкажіть захворювання, яке має вищевказану ознаку першої стадії.
a. Крим-Конго геморагічна гарячка
*b. Лайм-бореліоз
c. Кліщовий енцефаліт
d. Туляремія
e. Геморагічна гарячка з нирковим синдромом

69. Працівник обласного центру громадського здоров'я помітив, що згідно зі звітами закладів охорони здоров’я у конкретному районі у 2018 році не було зареєстровано жодного випадку захворювання на сальмонельоз, хоча впродовж останніх 10 років там щороку реєструвалася спорадична захворюваність на сальмонельоз. Який тип епідеміологічного нагляду сприятиме з'ясуванню причини відсутності випадків сальмонельозу у вищевказаному районі у 2018 році?
a. Рутинний
*b. Активний
c. Пасивний
d. Дозорний
e. Синдромний

70. Під час дослідження вивчення розвитку раку легень у групі курців та некурців встановлено, що в кожній групі із 1000 курців виникає на 10,6 випадків раку легень більше, ніж в кожній групі із 1000 некурців. Який ризик було визначено?
*a. Різниця ризиків (атрибутивний ризик)
b. Частка (%) додаткового популяційного ризику
c. Відношення ризиків (відносний ризик)
d. Додатковий популяційний ризик
e. Співвідношення шансів

71. П'ятирічна дитина, яка не була щеплена проти кору через абсолютні протипоказання, захворіла на кір. У родині також є семимісячна дитина. Які заходи треба вжити для попередження захворювання на кір у семимісячної дитини?
a. Застосувати противірусні препарати
*b. Провести щеплення проти кору
c. Застосувати бактеріофаг
d. -
e. Увести протикоровий імуноглобулін

72. За даними Центру громадського здоров'я з 2015 року в Україні у чотирьох дітей на Закарпатті та 15 дітей на Рівненщині, між якими був контакт, виявлено вакциноспоріднений поліовірус типу 2, що раніше виділявся в деяких країнах Середньої Азії. Що таке вакциноспоріднений поліовірус (CVPV)?
*a. Вірус, який походить від вакцинного, але в процесі циркуляції набув нейровірулентних властивостей
b. "Дикий" поліовірус, який ослабив свою вірулентність у процесі циркуляції
c. "Дикий" поліовірус, який підвищив свою вірулентність у процесі циркуляції
d. Авірулентний вірус поліомієліту
e. Вакцинний поліовірус, ізольований з об'єктів довкілля

73. Наказом у закладі охорони здоров'я затверджено інструменти для перевірки теоретичних знань та практичних навичок із гігієни рук персоналу з планом навчання та перевірок у структурних підрозділах закладу. Який рівень інфекційного контролю впроваджений у цьому закладі охорони здоров'я?
a. -
b. Інженерний
*c. Адміністративний
d. Екстрений
e. Індивідуальний

74. Які інформаційні джерела мають найвищу інформаційну цінність з урахуванням рівня доказовості?
*a. Мета-аналіз та систематичний огляд
b. Оглядова стаття та мета-аналіз
c. Оригінальна стаття з результатами кореляційного дослідження та систематичний огляд
d. Оглядова стаття та систематичний огляд
e. Мета-аналіз та оригінальна стаття з результатами кореляційного дослідження

75. Спостереження за динамікою інциденсу COVID-19 в одному адміністративному районі сприяло визначенню базового репродуктивного числа R0 цієї інфекції - 2. Який популяційний імунний поріг (ПІП) COVID-19 в цьому адміністративному районі?
a. 30%
b. 10%
c. 40%
d. 20%
*e. 50%

76. Визначте переваги когортного епідеміологічного дослідження у порівнянні з дослідженням "випадок-контроль".
a. Відносно невеликі витрати на дослідження
b. Відносно невеликий час проведення дослідження
c. Можливість встановлення причинно-наслідкового зв'язку від результату до причини
d. Можливість вивчати причини хвороб, що рідко трапляються
*e. Можливість вивчати причини, що рідко трапляються

77. Студент захворів на менінгококову інфекцію. Діагноз встановлено за клінічними та бактеріологічними даними, пацієнта шпиталізовано. У сім'ї крім нього ще двоє дорослих: мати та батько. Сім'я мешкає у трикімнатній квартирі в будинку з усіма зручностями. Які заходи щодо контактних осіб треба провести?
*a. Медичний нагляд
b. Диспансерний нагляд
c. Шпиталізація
d. Ізоляція
e. Карантин

78. Яку функцію епідеміологічного нагляду не виконують надавачі первинної медичної допомоги?
*a. Організацію виконання програм імунізації
b. Збір епідеміологічного анамнезу
c. Встановлення можливих причин виникнення інфекційної хвороби
d. Направлення пацієнта на лабораторне обстеження та шпиталізацію
e. Встановлення переліку осіб, які контактували з пацієнтом

79. За допомогою якого прийому дослідження визначається потенційна (максимально можлива) ефективність профілактичного засобу (заходу)?
a. Дескриптивного статистичного
b. Аналітичного статистичного
c. Прогностичного математичного
*d. Експериментального контрольованого
e. Експериментального неконтрольованого

80. Визначте групу підвищеного ризику захворювання на кашлюк за віком.
a. Діти віком 4-6 років
*b. Діти першого року життя
c. Діти шкільного віку
d. Діти віком 2-3 роки
e. Дорослі

81. Який тип змінної використовують для внесення даних про титр протидифтерійних антитіл?
a. Неперервна
*b. Дискретна
c. Дихотомічна
d. Порядкова
e. Номінальна

82. Який критерій причинності Бредфорда–Гілла характеризується твердженням "причина визначається величиною відносного ризику, яка оцінюється за відповідними статистичними критеріями"?
a. Стійкість
b. Специфічність
c. Залежність доза-ефект
*d. Сила зв'язку
e. Зворотність

83. Цільова група немовлят, що доживають до року - 4680 дітей, цільовий показник охоплення трьома дозами пентавалентної вакцини - 95%. Обчисліть річний цільовий показник для вакцинації трьома дозами.
a. 4212
*b. 4446
c. 3744
d. 4680
e. 3978

84. Чоловіки хворіють на рак шлунка у два рази частіше, ніж жінки. Яку роль відіграє стать у виникненні та розвитку цієї патології?
*a. Сприяє захворюванню
b. Уповільнює розвиток хвороби
c. Прискорює розвиток хвороби
d. Посилює розвиток хвороби
e. Не сприяє захворюванню

85. Яка статистична шкала передбачає присвоєння об'єктам певних числових значень у залежності від рівня вираження вимірюваної властивості?
a. Інтервальна
*b. Порядкова
c. Абсолютна
d. Номінальна
e. Відносна

86. У селищі зареєстровано випадок черевного тифу у фермера. Чоловіка шпиталізовано до інфекційного стаціонару, визначено межі осередку, проведено заключну дезінфекцію в осередку захворювання, визначено коло контактних осіб. На який термін встановлюється медичне спостереження за контактними особами в цьому разі?
a. 17 днів
*b. 21 день
c. 14 днів
d. 10 днів
e. 7 днів

87. У районі тимчасового розташування військової частини виявлено підозрілий аерозольний викид, незвичний запах і залишки невідомої порошкоподібної речовини. Експрес-методом виявлено антиген Bacillus anthracis. У військовослужбовців симптоми відсутні, але усі зазнали потенційного ризику зараження. Укажіть первинні протиепідемічні заходи щодо особового складу військової частини.
a. Передислокація із зони біологічного зараження
b. Дезінфекція території хімічними засобами
c. Ізоляція військовослужбовців на 7 днів
*d. Постконтактна антибіотикопрофілактика
e. Вакцинація проти сибірки

88. У селищі, в якому мешкає 1300 осіб, зареєстровано 7 випадків холери серед мешканців двох сусідніх приватних будинків. Мешканці користуються водою з одного колодязя та окремими вигрібними ямами. У селищі немає централізованого водопроводу та каналізації. Оцініть епідемічну ситуацію в селищі.
a. Неблагополучна
b. Благополучна
*c. Надзвичайна
d. -
e. Нестійка

89. Визначте міру центральної тенденції для представлення даних щодо середньої кількості днів від діагностики випадку туберкульозу до початку лікування у закладах охорони здоров'я, що надають первинну медичну допомогу?
a. Мода
*b. Середнє арифметичне
c. Медіана
d. Середнє геометричне
e. Міра змінності (розкиду) даних

90. Укажіть одну з ознак, що характеризує поточні тенденції смертності в Україні.
a. Різниця між смертністю чоловіків та жінок відсутня
*b. Смертність серед чоловіків перевищує смертність серед жінок
c. Серед причин смертності превалюють хвороби органів дихання
d. У віковій структурі смертності превалюють діти до року
e. Серед причин смертності превалюють новоутворення

91. За який мінімальний період часу треба зібрати дані, щоб розрахувати контрольний рівень захворюваності?
a. 5 діб
b. -
c. 5 тижнів
d. 5 місяців
*e. 5 років

92. За результатами визначення ступеня інтенсивності епідемічного процесу ГРВІ та грипу на 48 тижні спостереження встановлено перевищення контрольного рівня (епідемічного порогу) захворюваності в межах 25-75%. Який рівень інтенсивності епідемічного процесу?
a. Низький
b. Середній
*c. Високий
d. Дуже високий
e. Відсутній

93. Збудник захворювання має три характерні ознаки: є анаеробом, утворює стійкі спори у навколишньому середовищі та виділяє екзотоксин. Вкажіть інфекційне захворювання, що може виникати внаслідок проникаючих поранень або за інших контамінованих травм, які супроводжуються ушкодженням шкірних і слизових покривів.
a. Дифтерія
b. Кір
c. Шигельоз
d. Чума
*e. Правець

94. У чому полягає одна з відмінностей між аналітичними прийомами "випадок-контроль" та когортним дослідженням?
*a. У правилах формування досліджуваної та контрольної груп
b. У тривалості проведення спостереження
c. У малій придатності одного з прийомів для визначення причин спалахів інфекцій
d. У непридатності одного з прийомів для вивчення причин виникнення неінфекційних хвороб
e. У більшому практичному значенні одного з прийомів дослідження

95. Під час збору анамнезу та огляду дитини перед щепленням проти поліомієліту з'ясувалося, що батько дитини ВІЛ-інфікований. Дитина, яка підлягає щепленню, здорова. Вкажіть особливості щеплення проти поліомієліту цієї дитини?
*a. Провести щеплення у віці 2, 4, 6, 18 місяців, 6 та 14 років інактивованою поліомієлітною вакциною
b. Провести щеплення у віці 2 та 4 місяці інактивованою поліомієлітною вакциною, а у 6 та 18 місяців, 6 та 14 років оральною поліомієлітною вакциною
c. Провести щеплення у віці 2 та 4 місяці оральною поліомієлітною вакциною, а у віці 6 та 18 місяців, 6 та 14 років інактивованою поліомієлітною вакциною
d. Провести щеплення у віці 2, 4, 6, 18 місяців, 6 та 14 років оральною поліомієлітною вакциною
e. Проводити щеплення проти поліомієліту не можна, у зв'язку з ризиком розвитку у дитини вакцин-асоційованого поліомієліту

96. Яка державна установа має повноваження щодо встановлення та припинення карантину у разі виникнення випадку карантинної інфекції?
*a. Кабінет Міністрів України
b. Рада національної безпеки і оборони
c. Верховна Рада України
d. Президент України
e. -

97. Який із нижченаведених методів епідеміологічних досліджень використано під час вивчення у 2020 році захворюваності на вірусний гепатит В на підставі даних за період 2010–2019 рр.?
a. Експериментальний
b. Проспективний
c. Описовий
*d. Ретроспективний
e. Аналітичний

98. Для виконання програми профілактики інфекцій та інфекційного контролю керівником закладу охорони здоров'я прийнято рішення про закупівлю бактерицидних ультрафіолетових опромінювачей (УФБ опромінювач) для знезараження повітря та дезінфекції поверхонь в приміщеннях закладу. Який тип УФБ опромінювачей заборонено для використання в закладах охорони здоров'я?
a. УФБ опромінювач відкритого типу настінний
b. УФБ опромінювач екранований (із жалюзі)
*c. УФБ опромінювач закритого типу (рециркулятор)
d. УФБ опромінювач відкритого типу стельовий
e. УФБ опромінювач екранований (відкритий зверху)

99. Який мінімальний період мікробіологічного моніторингу результатів посівів первинних зразків із первинних афектів дозволить закладу охорони здоров'я сформувати власну локальну базу чутливості мікроорганізмів до антимікробних препаратів (АМП)?
a. 18 місяців
*b. 12 місяців
c. 6 місяців
d. 24 місяці
e. 9 місяців

100. Для вирішення поставлених перед епідеміологією завдань, як будь-яка наука, вона повинна мати у своєму розпорядженні спеціальні методи дослідження. Які епідеміологічні методи в залежності від цілей дослідження можуть бути?
a. Контрольовані
b. Описові та аналітичні
c. Емпіричні
*d. Емпіричні та експериментальні
e. Експериментальні

101. Визначте значення атрибутивного ризику, якщо за результатами когортного дослідження виявлено, що ризики виникнення захворювання Х в експонованій та неекспонованій групі однакові.
a. 0,5
b. 1
*c. 0
d. 1,5
e. -1

102. Група туристів від'їжджає до району, неблагополучного щодо захворюваності на черевний тиф та туляремію. До від'їзду залишається 2 тижні. Вкажіть рекомендації щодо їх імунізації.
a. Заборонити в'їзд до неблагополучної території
*b. Провести щеплення проти двох інфекцій одночасно
c. Щеплення не проводити
d. Провести щеплення з максимально можливим інтервалом 12-13 діб
e. Провести щеплення проти черевного тифу до від'їзду, проти туляремії - через 1-1,5 місяці

103. Укажіть інфекційне захворювання, що має високий ризик виникнення у військовослужбовців у разі отримання ними мінно-вибухової травми під час ведення бойових дій.
a. Шигельоз
b. Чума
c. Черевний тиф
*d. Газова гангрена
e. Дифтерія

104. Від чого залежить механізм передачі збудника інфекційного захворювання?
a. Стійкості збудника у зовнішньому середовищі
b. Вірулентності збудника
c. Виду збудника
d. Тяжкості перебігу захворювання
*e. Первинної локалізації збудника у людини

105. Після перенесеного захворювання на кашлюк реконвалесценти допускаються в колектив після клінічного одужання та через певний період часу від початку захворювання. Скільки днів триває цей період?
a. 10 днів
*b. 25 днів
c. 21 день
d. 14 днів
e. 7 днів

106. Епідеміологічний аналіз захворюваності в багаторічній динаміці дає змогу зрозуміти характер змін рівня інфекційної захворюваності. Який прийом дає можливість усунути вплив випадкових чинників і точніше представити у вигляді прямої лінії (тенденції) показники динамічного ряду?
*a. Метод найменших квадратів
b. Простих прогнозних моделей
c. Регресійно-кореляційні моделі
d. Довгострокового прогнозування
e. Ковзної середньої

107. У дитини спостерігаються гарячка, макулопапульозний висип на шкірі, кон'юнктивіт. З анамнезу відомо, що вона 10 днів тому контактувала з дитиною, у якої лабораторно підтверджено діагноз: кір. Вкажіть клас захисту респіраторy, що потрібно одягти сімейному лікарю під час надання медичної допомоги цій дитині.
a. -
b. FFP1
*c. FFP3
d. FFP2
e. N95

108. Під час виявлення лабораторно підтверджених випадків захворювання кором та появи висипання в осіб, які контактували з хворим у проміжках між 7 та 18 днями, реєструють спалах кору. За якої мінімальної кількості хворих реєструють спалах кору?
a. 6 випадків
b. 4 випадки
*c. 2 випадки
d. 5 випадків
e. 3 випадки

109. Який критерій причинності Бредфорда–Гілла характеризує таке твердження: "асоціація стабільна у разі відтворення результатів досліджень іншими дослідниками"?
a. Зворотність
b. Залежність доза-ефект
c. Біологічна правдоподібність
d. Специфічність
*e. Стійкість

110. За визначеною групою населення, що не хворіє на гіпертонічну хворобу, встановлено п'ятирічне спостереження з метою виявлення нових випадків цієї хвороби під впливом ендо- і екзогенних факторів. Який вид епідеміологічного дослідження використано у цьому випадку?
a. Описове
*b. Проспективне
c. Одномоментне
d. Експериментальне
e. Ретроспективне

111. Укажіть послідовність виконання завдань епідеміологічного нагляду.
a. Оперативний епідеміологічний аналіз, ретроспективний епідеміологічний аналіз, планування
b. Планування, ретроспективний епідеміологічний аналіз, оперативний епідеміологічний аналіз
c. Ретроспективний епідеміологічний аналіз, оперативний епідеміологічний аналіз, планування
*d. Ретроспективний епідеміологічний аналіз, планування, оперативний епідеміологічний аналіз
e. -

112. У місті реєструються періодичні підйоми захворюваності на грип. У минулому році практично все населення міста було щеплено проти грипу. Згідно з прогнозом Центру грипу на території України передбачається епідемічний підйом захворюваності на грип. Вкажіть рекомендації щодо профілактичних щеплень проти грипу.
a. Особам, старшим за 60 років, одноразово
b. Дорослим та дітям одноразово
*c. Дорослим та дітям вакцинація одноразово, дітям не щепленим раніше - дворазово
d. Особам, які мають в анамнезі хронічні захворювання, одноразово
e. Особам, які не були щеплені в минулому році, одноразово

113. Для вивчення впливу штучної вентиляції легень на розвиток пневмонії у пацієнтів відділення анестезіології та інтенсивної терапії епідеміолог провів епідеміологічне дослідження "випадок-контроль". Який показник асоціації треба застосувати для вимірювання ефекту впливу?
a. Коефіцієнт кореляції рангу Спірмена
*b. Відношення шансів
c. Коефіцієнт кореляції Пірсона
d. Відносний ризик
e. Атрибутивний ризик

114. Які показники не використовуються для оцінки епідеміологічної ефективності вакцинопрофілактики кору за чотири роки на певній території та розрахунку індексу й коефіцієнту ефективності?
a. Кількість нещеплених проти кору осіб
*b. Кількість щеплених осіб, які мали позитивні імунологічні реакції
c. Кількість захворілих на кір осіб, які не були щеплені проти кору
d. Кількість захворілих на кір осіб, які були щеплені проти кору
e. Кількість щеплених проти кору осіб

115. Внаслідок весняної повені на Рівненщині існує загроза поширення підтоплення та наводнення на території двох суміжних областей. Для ліквідації надзвичайної ситуації необхідні матеріальні та технічні ресурси в обсягах, що перевищують можливості області. Визначте класифікаційний рівень надзвичайної ситуації.
a. Об'єктовий
b. Не підлягає кваліфікаційним рівням
*c. Регіональний
d. Місцевий
e. Загальнодержавний

116. Оцінка ефективності реалізації закладом охорони здоров'я програми адміністрування антимікробних препаратів обов'язково містить показники розповсюдженості антимікробної резистентності для групи бактерій ESKAPE) Які бактерії входять до групи ESKAPE?
a. E. faecium VR, S. aureus MR, K. pneumoniae KPC, A. baumannii MDR, Р. fluorescens, Enterobacteriaceae ESBL
b. E. faecium VR, S. aureus MR, K. pneumoniae KPC, A. baumannii MDR, P. aeruginosa MDR, E. coli
c. -
d. E. faecium VR, S. aureus MR, K. pneumoniae KPC, A. tropicalis, P. aeruginosa MDR, Enterobacteriaceae ESBL
*e. E. faecium VR, S. aureus MR, K. pneumoniae KPC, A. baumannii MDR, P. aeruginosa MDR, Enterobacteriaceae ESBL

117. Як називається сукупність, що складається з відносно однорідних елементів, об'єднаних настанням певної ознаки?
a. Групою
b. -
c. Класом
*d. Когортою
e. Вибіркою

118. У чому полягає цінність короткострокового прогнозу захворюваності?
*a. Убезпечує підставу для оперативного проведення протиепідемічних та профілактичних заходів
b. Дає можливість ретроспективно оцінити фактори ризику захворюваності
c. Необхідний для складання цільових програм зниження захворюваності
d. Інформаційно забезпечує планування організації виробництва вакцин та лікарських препаратів
e. Дає можливість визначення термінів загострення епідемічної ситуації за кілька років

119. У яких місцях перетину державного кордону України створюються санітарно-карантинні пункти?
a. -
*b. Міжнародних морських портах
c. Міжнародних автошляхах
d. Міжнародних залізницях
e. Міжнародних аеропортах

120. За даними Всесвітньої організації охорони здоров'я, за останні 20 років люди найчастіше помирають від неінфекційних захворювань: серцево-судинних захворювань, діабету та раку. Які з факторів ризику смертності складають найбільшу частку?
*a. Метаболічні
b. Навколишнього середовища
c. Поведінкові
d. Соціальні
e. Професійні

121. До якого типу змінної належать дані про захворюваність населення?
*a. Неперервної
b. Дихотомічної
c. Номінальної
d. Порядкової
e. Дискретної

122. Що означає індекс сезонності річної динаміки захворюваності при наявності її регулярного (щорічного) сезонного підйому?
a. Частку хворих, обумовлену дією випадкових (спалахових) чинників
b. Частку хворих, обумовлену дією постійних (цілорічних) чинників
c. Частку хворих за час сезонного підйому від їх річної (загальної) кількості
d. Частку хворих, обумовлену дією сезонних чинників
*e. Співвідношення кількості хворих за час сезонного підйому та їх міжсезонної кількості

123. Епідеміолог обласного центру контролю та профілактики хвороб збирає дані від закладів охорони здоров'я щодо кількості пацієнтів (із індивідуальними даними), яким вперше встановлено діагноз туберкульоз у поточному році серед внутрішньопереміщених осіб. Визначте рівень епідеміологічного нагляду та моніторингу.
a. Міжнародний
*b. Регіональний
c. Місцевий
d. Національний
e. -

124. У процесі трудової діяльності працівники можуть зазнати впливу біологічних агентів кількох груп. Що потрібно враховувати під час визначення рівня небезпеки в такому випадку?
a. Комбіновану дію біологічного чинника з хімічними речовинами
b. Дію найбільш патогенної групи речовин
c. Час, протягом якого діяли біологічні агенти
*d. Комплексну дію всіх наявних небезпечних біологічних агентів
e. Стан здоров'я потерпілого на момент звернення, а саме наявність хронічної патології

125. Який показник потрібно розрахувати для визначення частини загального ризику смертельного захворювання X, що спричинене впливом фактору Y серед загальної популяції?
*a. Додатковий популяційний ризик
b. Відносний ризик
c. Різниця ризиків
d. Частка додаткового популяційного ризику
e. Відношення шансів

126. У 2022 році ВООЗ оголосила про надзвичайну ситуацію в області громадського здоров'я, що має міжнародне значення. Яка інфекційна хвороба стала причиною цієї надзвичайної ситуації?
*a. Віспа мавп
b. Кір
c. Натуральна віспа
d. COVID-19
e. Пташиний грип

127. З метою формування програм серед споживачів ін'єкційних наркотиків було проведено дослідження, в якому виявили, що клієнти програм зменшення шкоди у разі появи проблем звертаються до аптек частіше, ніж до лікарів. Тому, аптека була визнана безпечним та найбільш зручним місцем для отримання шприців. Яке дослідження було проведено?
a. Епідеміологічний нагляд
b. Експериментальне
c. Епідеміологічна діагностика
*d. Моніторинг та оцінка
e. Епідеміологічний аналіз

128. У 2021 році національною системою епідеміологічного нагляду країнами Африканського регіону ВООЗ зареєстровано 2 випадки хвороби, спричиненої вірусом Марбург. Виявлено 90 контактних осіб, зокрема серед медичних працівників, за ними встановлено медичне спостереження. Упродовж якого часу уряд країни має повідомити ВООЗ про цю ситуацію?
a. Негайно
*b. 24 годин
c. 72 годин
d. За тиждень
e. 48 годин

129. При якій мінімальній частці в структурі внутрішньорічної захворюваності сезонність вважається вираженою?
a. 60%
*b. 50%
c. 30%
d. 70%
e. 40%

130. Проти яких інфекційних хвороб проводяться обов'язкові щеплення здоровій однорічній дитині згідно з чинним календарем профілактичних щеплень в Україні, якщо всі попередні щеплення їй проведені за віком?
a. Вітряної віспи, кору, краснухи, паротиту
b. Грипу, кору, краснухи, паротиту
c. Ротавірусної інфекції, кору, краснухи, паротиту
*d. Гемофільної інфекції, кору, краснухи, паротиту
e. Менінгококової інфекції, кору, краснухи, паротиту

131. Як проводять епідеміологічний нагляд за інфекціями, які пов'язані з наданням медичної допомоги (ІПНМД) в закладах охорони здоров'я?
a. Відбувається реєстрація інфекційних та неінфекційних захворювань серед пацієнтів та медичного персоналу
*b. Впроваджують рутинний та дозорний епідеміологічний нагляд за ІПНМД
c. Проводять ретроспективний та оперативний аналіз захворюваності на ІПНМД
d. Проводять щоденний моніторинг за інфекціями, які реєструються у закладі
e. Впроваджують моніторинг за динамікою епідемічного процесу ІПНМД, факторами та умовами, що впливають на їх виникнення та розповсюдження

132. За допомогою якого прийому епідеміологічного методу формуються первинні (робочі) гіпотези про чинники ризику?
*a. Описово-оціночного
b. Експериментального
c. Когортного
d. Прогностичного
e. "Випадку-контролю"

133. Яка епідеміологічна тріада є тріадою описової (дескриптивної) епідеміології?
a. Сім'я - сіяч - ґрунт
b. Збудник - середовище - інфікований організм
c. Джерело інфекції - механізм передачі - сприйнятливе населення
*d. Особа - місце - час
e. Опис - аналіз - втручання

134. Що не містить медичний огляд у пунктах перетину державного кордону?
a. Перевірку міжнародних свідоцтв про вакцинацію
*b. Інвазивні діагностичні процедури
c. Огляд пасажирів та екіпажу за показаннями
d. Перевірку медико-санітарної декларації
e. Перевірку медико-санітарної частини загальної декларації судна

135. У регіоні N у 2015 році інцидентність на гострі кишкові інфекції перевищила середні багаторічні показники, було зареєстровано 3 спалахи. Оцініть епідемічну ситуацію в регіоні N у 2015 році.
a. Нестійка епідемічна ситуація
*b. Неблагополучна епідемічна ситуація
c. Наданої інформації недостатньо для оцінки епідемічної ситуації
d. Благополучна епідемічна ситуація
e. Надзвичайна епідемічна ситуація

136. У місті проживало 1346 осіб із діагнозом: вірусний гепатит С. Показник ураженості населення склав 38,6 на 100000. Який епідеміологічний показник був розрахований?
*a. Моментний преваленс
b. Періодний преваленс
c. Щільність інциденсу
d. Кумулятивний інциденс
e. Превалентність

137. У хірургічному відділенні міської лікарні кільком пацієнтам були проведені оперативні втручання в один період часу із пацієнтом, якому у післяопераційному періоді діагностували: вірусний гепатит В. Укажіть термін медичного спостереження за вказаними пацієнтами?
a. 9 міс
*b. 6 міс
c. 5 міс
d. 1 міс
e. 3 міс

138. Вкажіть вимоги до санітарно-епідеміологічної розвідки, що здійснюють при передислокації військового підрозділу з тилових районів у зону ведення бойових дій.
a. Достовірність, допустимість зміни запланованого маршруту
b. Достовірність, відтермінованість за несприятливих обставин
c. Достовірність, скорочення обсягів для прискорення виконання
*d. Достовірність, своєчасність, безперервність
e. Достовірність, допустимість заміни ключових об'єктів вивчення

139. В яких випадках доцільно використовувати абсолютні показники?
a. Під час опису основних причин смертності в світі
b. Під час опису основних причин смертності в Україні
c. У разі порівняння захворюваності на кір у довакцинальний та післявакцинальний періоди
d. У разі порівняння захворюваності населення двох міст
*e. Під час опису спалахів інфекційних хвороб

140. Яка риса притаманна епідемічному процесу інфекцій з трансмісивним механізмом передачі.
*a. Сезонність
b. Відсутність сезонності
c. Переважна захворюваність дітей до одного року
d. Переважна захворюваність осіб з закритих колективів
e. Періодичність (циклічність)

141. Який статистичний метод обробки даних треба обрати для того, щоб кількісно визначити лінійну залежність, яка може існувати між незалежною змінною Х і залежною змінною Y?
*a. Лінійний регресійний аналіз
b. Частотний аналіз
c. Кореляційний аналіз (коефіцієнт рангової кореляції Спірмена)
d. -
e. Кореляційний аналіз (коефіцієнт кореляції Пірсона)

142. Який показник визначає епідеміологічну ефективність вакцинації?
*a. Відношення показника захворюваності серед щеплених до показника захворюваності серед нещеплених
b. Рівень захворюваності нещеплених
c. -
d. Відношення показника захворюваності серед нещеплених до показника захворюваності серед щеплених
e. Рівень захворюваності щеплених

143. Який показник використовується для складання прогнозу щодо наступного підйому захворюваності на грип?
a. Нормативний рівень захворюваності
b. Епідемічний спалах
c. Річна захворюваність
d. Індекс сезонності
*e. Циклічність

144. Пацієнт віком 56 років, якому 2 дні тому введено вакцину Comirnaty, повідомив сімейного лікаря про почервоніння, біль та набряк в місці введення лікарського засобу. Яка тактика лікаря у разі виявлення несприятливої події після імунізації?
a. -
b. Надати карту-повідомлення до обласного Центру профілактики і контролю хвороб МОЗ України
c. Надати карту-повідомлення до Департаменту охорони здоров'я цього регіону
*d. Надати карту-повідомлення до Державного експертного центру МОЗ України через Автоматизовану інформаційну систему фармаконагляду (АІСФ)
e. Надати карту-повідомлення до Центру Громадського здоров'я МОЗ України

145. У регіоні, де 10 років тому сталася техногенна катастрофа, проведено аналітичне ретроспективне дослідження типу "випадок-контроль" для з'ясування чинників ризику виникнення легеневої патології. За величиною якого показника орієнтовно оцінюється наявність причинно-наслідкових зв'язків?
a. Відносного ризику
b. Частки додаткового популяційного ризику
*c. Cпіввідношення шансів
d. Додаткового популяційного ризику
e. Атрибутивного ризику

146. В Україні здійснюється епідеміологічний нагляд за вірусним гепатитом А, при якому працівники системи громадського здоров'я отримують необхідну інформацію від мережі епідеміологічного нагляду на регулярній основі у вигляді затверджених звітів/повідомлень. Який це вид епідеміологічного нагляду?
*a. Пасивний
b. Мінімальний
c. Активний
d. Дозорний
e. Синдромний

147. У кількох країнах зафіксовано спалах інфекційного захворювання, що потребує відповідної реакції з боку ВООЗ: відповіді та допомоги ресурсами. До якого рівня за класифікацією ВООЗ належить цей спалах, якщо допомога не перевищує можливостей Регіонального Офісу ВООЗ?
*a. Другого
b. Четвертого
c. Першого
d. -
e. Третього

148. Що не є абсолютним протипоказанням до введення вакцини?
*a. Введення інактивованих вакцин вагітним
b. Введення живих вакцин вагітним
c. Гострі захворювання з підвищенням температури вище 38,0^оC
d. Наявність в анамнезі анафілактичної реакції на попередню дозу вакцини
e. Введення живих вакцин особам з тяжкою імуносупресією (імунодефіцитом)

149. Яка мета описово-оціночного прийому епідеміологічного дослідження?
a. Математичне моделювання проявів епідемічного процесу
b. Організація і проведення епідеміологічного експерименту
c. Доведення (доказ) гіпотез про чинники ризику захворюваності
*d. Формулювання первинних (робочих) гіпотез про можливі причини підвищення рівня захворюваності
e. Перевірка первинних (робочих) гіпотез про можливі причини підвищення рівня захворюваності

150. У ЦПКХ надійшла інформація про наміри терористичної організації застосувати навмисне розповсюдження мікробних агентів, що викликають харчові отруєння, з метою створення паніки серед населення. Збудники якого захворювання можуть бути застосовані, якщо відомо, що вони належать до інфекційних агентів біотероризму категорії В?
*a. Сальмонельозної інфекції
b. Ротавірусної інфекції
c. Ботулізму
d. Норовірусної інфекції
e. Вірусного гепатиту А

