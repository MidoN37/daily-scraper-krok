1. Під час огляду п'ятирічної дитини лікарем-стоматологом встановлено діагноз: епідемічний паротит. Який механізм передачі цього захворювання?
a. Парентеральний
b. Фекально-оральний
c. Контактно-побутовий
d. Трансмісивний
*e. Повітряно-крапельний

2. Під час дослідження каріотипу п'ятирічного хлопчика виявлено 46 хромосом. Одна з хромосом 15-ої пари довша від звичайної, тому що до неї приєднана ділянка хромосоми з 21-ої пари. Який вид мутації має місце в цього хлопчика?
a. Делеція
b. Дуплікація
c. Інверсія
*d. Транслокація
e. Поліплоїдія

3. Юнаку 20-ти років з метою профілактики було введено анатоксин. Проти якого з вказаних захворювань проводилося щеплення?
a. Скарлатина
b. Коклюш
c. Менінгіт
d. Туберкульоз
*e. Дифтерія

4. При інтенсивній фізичній роботі в м'язах накопичується молочна кислота. Який фермент здійснює утворення молочної кислоти з пірувату при анаеробному гліколізі?
a. Альдолаза
*b. Лактатдегідрогеназа
c. Фосфофруктокіназа
d. Піруватдегідрогеназа
e. Піруваткарбоксилаза

5. У пацієнта спостерігається алергічна реакція, яка супроводжується свербежем, набряками та почервоніннями шкіри. Укажіть біогенний амін, надлишкове накопичення якого в зонах запалення призводить до розвитку алергічних реакцій.
*a. Гістамін
b. Серотонін
c. Дофамін
d. Адреналін
e. Мелатонін

6. У пацієнта карієс ускладнився пульпітом, що супроводжувався нестерпним болем. Укажіть основну причину виникнення цього болю при запаленні пульпи.
a. Первинна альтерація
b. Проліферація
c. Ішемія
*d. Ексудація
e. Еміграція лейкоцитів

7. При бактеріологічному обстеженні групи хворих із карієсом зубів були виділені різні мікроорганізми. Якому з наведених нижче мікроорганізмів належить провідна роль у виникненні карієсу у цих хворих?
a. Borellia buccalis
b. Staphylococcus aureus
c. Candida albicans
*d. Streptococcus mutans
e. St. salivarius

8. Початок процесу транскрипції стає можливим за умови приєднання фермента ДНК-залежної-РНК-полімерази до певної ділянки молекули ДНК. Як називають цю ділянку ДНК?
*a. Промотор
b. Термінатор
c. Супресор
d. Регулятор
e. Репресор

9. У пацієнта віком 28 років перелом нижньої щелепи призвів до кровотечі з нижньої коміркової артерії. Гілка якої артерії ушкоджена?
a. Внутрішньої сонної
b. Лицевої
*c. Верхньощелепної
d. Зовнішньої сонної
e. Підборідної

10. П'ятирічний пацієнт скаржиться на сильний головний біль та блювання. Об'єктивно встановлено: ригідність м'язів потилиці, блювання без нудоти, герпетичний висип на обличчі, гарячка. Бактеріологічне дослідження якого біологічного матеріалу необхідне для підтвердження попереднього діагнозу менінгіт?
a. Виділення копрокультур N. meningitidis
b. Виділення уринокультур N. meningitidis
*c. Спинномозкової рідини
d. Блювання
e. Виділення бактерій N. meningitidis зі слизової оболонки сечостатевої системи

11. Під час огляду порожнини рота пацієнта лікар-стоматолог виявив каріозну порожнину на поверхні другого моляра, яка звернена до першого моляра. Яка поверхня коронки уражена?
a. Facies lingualis
b. Facies distalis
c. Facies vestibularis
*d. Facies mesialis
e. Facies occlusalis

12. Під час приготування мазка із зубного нальоту і фарбування його за методом Грама студент під час мікроскопії знайшов різноманітні мікроорганізми фіолетового і рожевого кольорів. Який структурний компонент мікроорганізму зумовлює різне сприйняття барвників?
a. Внутрішній периплазматичний простір
b. Цитоплазматична мембрана
c. Цитоплазма
*d. Клітинна стінка
e. Рибосоми

13. Для дослідження кровотоку лікар встановив датчик приладу в ділянці sulcus bicipitalis medialis. Яку судину обстежує лікар?
a. A) axillaris
b. A) ulnaris
c. A) profunda brahii
d. A) radialis
*e. A) brachialis

14. Під час обстеження жінки віком 35 років діагностовано запалення верхньощелепного нерва. Через який анатомічний отвір виходить цей нерв із порожнини черепа?
a. Остистий
*b. Круглий
c. Яремний
d. Клинно-піднебінний
e. Овальний

15. Чоловіку віком 26 років після проведення оперативного втручання призначено знеболення морфіном. Через деякий час знеболювальний ефект препарату став нижчим, пацієнт просив повторних ін'єкцій. Після відміни препарату у нього різко погіршився настрій, виникло прискорене серцебиття, зниження АТ, з'явилися підвищене потовиділення і нудота. Який патологічний стан виник у пацієнта у зв'язку з відміною препарату?
a. Антагонізм
*b. Абстиненція
c. Синергізм
d. Кумуляція
e. Ідіосинкразія

16. У посіві гною з фурункула знайдено кулястої форми мікроорганізми, розташовані у вигляді "грона винограду". Які мікроби виявлено?
a. Диплококи
*b. Стафілококи
c. Тетракоки
d. Мікрококи
e. Стрептококи

17. У хлопчика виявлено аномалії лицевої частини черепа, зокрема гіпоплазію верхньої щелепи, високе піднебіння та неправильний ріст зубів. За допомогою цитогенетичного методу встановлено каріотип (47, ХУ, 21+). Який патологічний синдром спостерігається в пацієнта?
*a. Дауна
b. Патау
c. Шерешевського-Тернера
d. Клайнфельтера
e. Едвардса

18. У семирічного хлопчика з'явився біль та набряк у горлі, субфебрильна температура тіла протягом двох тижнів. Під час обстеження виявлено: гепатоспленомегалія та збільшення лімфатичних вузлів. З ротоглотки пацієнта виділений вірус родини Herpesviridae, що викликає проліферацію В-лімфоцитів. Який вірус, найімовірніше, спричинив захворювання?
a. ВІЛ
b. Вірус простого герпесу тип 2
c. Вірус кору
*d. Вірус Епштейн-Барр
e. Вірус Коксакі А

19. У західних регіонах Європи майже половина всіх вроджених вад розвитку припадає на тих новонароджених, яких було зачато в період інтенсивного застосування в цих районах пестицидів. Наслідком якого впливу є такі хворобливі стани дітей?
*a. Тератогенний
b. Канцерогенний
c. Механічний
d. Мутагенний
e. Малігнізація

20. Під час огляду вагітної пацієнтки на слизовій оболонці порожнини рота стоматолог виявив три округлі утворення, які з'явилися 3 дні тому, з червоним обідком, поверхня їх біло-сірого кольору до 1 см у діаметрі. Який патологічний стан виник у пацієнтки?
a. Виразково-некротичний стоматит
*b. Афтозний стоматит
c. Гангренозний стоматит
d. Катаральний стоматит
e. Лейкоплакія

21. Пацієнту діагностовано фурункульоз нижньої губи. Прийнято рішення провести висікання вени з метою попередження розповсюдження запального процесу на печеристу пазуху. Яку вену висікають в цьому разі?
*a. Кутову
b. Зовнішню яремну
c. Поперечну вену лиця
d. Лицеву
e. Підборідну

22. Юнаку віком 18 років з акне призначено доксицикліну гідрохлорид. Які застереження повинен дати лікар пацієнту в разі застосування цього лікарського засобу?
a. Запивати великою кількістю рідини, бажано молоком
b. Приймати перед їжею
c. Курс лікування не повинен перевищувати тиждень
d. Не приймати разом із вітамінними препаратами
*e. Уникати тривалого перебування на сонці

23. Укажіть серологічну реакцію, для проведення якої необхідні 5 інгредієнтів: антиген, антитіло і комплемент (перша система), еритроцити барана та гемолітична сироватка (друга система).
a. Гальмування гемаглютинації
b. Нейтралізації
*c. Зв'язування комплементу
d. Пасивної (непрямої) гемаглютинації
e. Преципітації

24. Пацієнта шпиталізовано з важким загальним станом, високою температурою та утрудненим диханням. Під час бактеріоскопічного дослідження матеріалу із зіву та дихальних шляхів попередньо діагностовано дифтерійний круп. Який метод фарбування застосовано в цьому разі?
a. Ожешки
b. Циль-Нільсена
*c. Нейссера
d. Гінса-Буррі
e. Пешкова

25. До інфекційного відділення лікарні шпиталізована жінка віком 25 років із діагнозом: шигельоз. Лабораторними дослідженнями встановлено, що збудниками є Entamoeba histolytica. Який препарат показаний пацієнтці?
a. Ізоніазид
b. Рифампіцин
c. Бензилпеніциліну натрієва сіль
d. Хінгамін
*e. Метронідазол

26. Пацієнт звернувся зі скаргами на болі, почервоніння слизової оболонки ротової порожнини та припухлість ясен. Лікар-стоматолог встановив діагноз: герпетичний гінгівостоматит. Який вірус викликав це захворювання в пацієнта?
a. Оперізуючого лишаю
b. Простого герпесу тип 2
*c. Простого герпесу тип 1
d. Епштейна-Барр
e. Цитомегалії

27. Який тип дроблення характерний для зиготи людини?
a. Неповне, синхронне
b. Неповне, нерівномірне, синхронне
c. Неповне, рівномірне, асинхронне
d. Повне, асинхронне
*e. Повне, нерівномірне, асинхронне

28. У дитини вроджений імунодефіцит. Уражений клітинний імунітет, що зумовлює часті вірусні інфекції. Порушеннями в якому органі це, найімовірніше, викликано?
*a. Тимусі
b. Червоному кістковому мозку
c. Селезінці
d. Піднебінних мигдаликах
e. Лімфатичних вузлах

29. У трирічної дитини впродовж 6-ти місяців розвинулася деформація обличчя в результаті симетричного збільшення об'єму обох кутів нижньої щелепи. Мікроскопічно спостерігається: між кістковими балками розташовується сполучна тканина з великою кількістю судин і примітивними кістковими балочками. Який патологічний стан виник у дитини?
a. Гранулююча кіста
b. Еозинофільна гранульома
c. -
*d. Херувізм
e. Остеобластокластома

30. У жінки віком 59 років лікар встановив діагноз: гострий герпетичний стоматит. Який з наведених лікарських засобів можна застосувати як етіотропне лікування?
*a. Мазь ацикловір
b. Обліпихова олія
c. Драже діазоліну
d. Ін'єкції бензилпеніциліну
e. Розчин анестезину в соняшниковій олії

31. У людини клітини епітелію ротової порожнини активно діляться шляхом мітозу. На певній стадії цього поділу хромосоми розташовані у площині екватора клітини і кожна хромосома складається з двох максимально спіралізованих хроматид, які з'єднані центромерою. На якій стадії мітозу перебуває клітина?
a. Профаза
b. Телофаза
*c. Метафаза
d. Анафаза
e. Прометафаза

32. До лікаря-стоматолога звернувся хворий із лихоманкою і характерними дрібними везикулами на слизовій щік, твердого піднебіння і язика. Лікар припускає герпетичний стоматит. Які дослідження слід провести додатково для підтвердження діагнозу?
a. Постановка реакції преципітації
*b. Зараження курячого ембріона в хоріоналантоїс, уведення матеріалу в мозок білим мишам
c. Посів на середовище Ігла
d. Посів на середовище 199 з додаванням бичачої сироватки
e. Посів на середовище Раппопорта

33. Чоловіка віком 25 років шпиталізовано до лікарні після бджолиного укусу з явищами анафілактичного шоку. Який лікарський засіб необхідно ввести пацієнту?
a. Атракуріуму бесилату
b. Клотримазол
*c. Адреналіну гідрохлорид
d. Ібупрофен
e. Морфіну гідрохлорид

34. Вагітну жінку віком 23 роки шпиталізовано до пологового відділення на 40-му тижні вагітності з нормальною пологовою діяльністю. Через деякий час у неї спостерігається зменшення сили та частоти перейм. Який лікарський препарат необхідно застосувати для стимуляції пологової діяльності?
*a. Окситоцин
b. Дротаверин
c. Вазопресин
d. Преднізолон
e. Папаверин

35. Під час проведення експерименту на збудливу клітину подіяли тетраетиламонієм, який блокує калієві іоноселективні канали. Як це позначиться на мембранному потенціалі клітини?
a. Потенціал дії не виникне
b. Розвинеться гіперполяризація
*c. Потенціал спокою зникне
d. Потенціал спокою збільшиться
e. Розвинеться деполяризація

36. Чоловіку віком 32 роки для лікування стоматиту призначили розчин антисептику з групи галогеновмісних сполук. Який це препарат?
*a. Хлоргексидин
b. Метиленовий синій
c. Етакридину лактат
d. Кислота борна
e. Новоіманін

37. Під час операції видалення каріозно зміненого зуба в жінки віком 26 років у ділянці верхівки зуба виявлена невелика порожнина, заповнена гноєм. М'які тканини навколо хворого зуба набряклі, гіперемовані. Який найбільш імовірний діагноз?
a. Хронічний гранулематозний періодонтит
b. Гіпертрофічний пульпіт з утворенням поліпу
*c. Гнійний періодонтит з утворенням абсцесу
d. Хронічний гранулюючий періодонтит
e. Хронічний фіброзний періодонтит

38. Відомо, що синовіальна рідина зменшує тертя суглобових поверхонь. Унаслідок деполімеризації якої речовини при ревматизмі її в'язкість знижується?
a. Глікогену
b. Гепарину
*c. Гіалуронової кислоти
d. Колагену
e. Альбуміну

39. У препараті паренхіматозного органу розрізняють нечітко відмежовані часточки шестигранної форми, у центрі яких розташована вена, а в міжчасточковій сполучній тканині проходять тріади (артерія, вена і вивідна протока). Який це орган?
a. Тимус
b. Підшлункова залоза
c. Селезінка
*d. Печінка
e. Щитоподібна залоза

40. В експерименті на тварині в зубному зачатку зруйнували внутрішній шар епітелію емалевого органа. Розвиток якої тканини зуба буде порушено?
a. Періодонта
b. Дентину
c. Пульпи
*d. Емалі
e. Цементу

41. У гістологічному препараті шліфа зуба визначається тканина, що складається з міжклітинної речовини, пронизаної канальцями, у яких розташовані відростки клітин-одонтобластів. Назвіть цю тканину.
a. Цемент
*b. Дентин
c. Пульпа
d. Періодонт
e. Емаль

42. У гістологічному препараті декальцинованої нижньої щелепи навколо кореня зуба визначаються пучки товстих колагенових волокон, між якими розташована пухка волокниста сполучна тканина із кровоносними судинами. Назвіть цю структуру.
a. Дентин
b. Ясна
*c. Періодонт
d. Клітинний цемент
e. Альвеолярна кістка

43. Чоловік віком 27 років звернувся до лікаря-стоматолога зі скаргами на біль у зубі. Під час обстеження виявлена каріозна порожнина, яка досягає пульпи. Яка стадія карієсу розвинулася в пацієнта?
*a. Глибокий карієс
b. Крейдяна пляма
c. Середній карієс
d. Циркулярний карієс
e. Поверхневий карієс

44. У пацієнта спостерігається порушення функції привушної слинної залози. Який нерв посилює її секрецію?
*a. N. petrosus minor
b. N. auricularis major
c. N. petrosus major
d. N. petrosus profundus
e. N. auricularis minor

45. Патогенні бактерії володіють здатністю активно проникати у внутрішнє середовище організму та інтенсивно поширюватися у тканинах. Який із нижченаведених ферментів забезпечує інвазивні властивості бактерій?
a. Плазмокоагулаза
*b. Гіалуронідаза
c. Оксидоредуктаза
d. Каталаза
e. Лактаза

46. У новонародженої дівчинки під час смоктання молоко потрапляє до носової порожнини. Яка вроджена вада розвитку в дитини?
a. Звуження стравоходу
b. Дивертикул стравоходу
c. Атрезія стравоходу
d. ГЕРХ (гастроезофагальна рефлюксна хвороба)
*e. Незарощення м'якого піднебіння

47. Під час одонтогенної інфекції застосовуються системні антибіотики з групи пеніциліну з інгібіторами beta-лактамаз. Який специфічний інгібітор додають у структуру beta-лактамних антибіотиків, що дозволяє уникнути резистентності штамів мікробів до цих препаратів?
a. Кислоту тіоктову
b. Кислоту параамінобензойну
*c. Кислоту клавуланову
d. Кислоту аскорбінову
e. Кислоту пангамову

48. Пацієнт звернувся до лікарні з травмою щоки та скаргами на неможливість зімкнути щелепи на боці поранення та висунути нижню щелепу вперед. Який м'яз, найімовірніше, пошкоджено в пацієнта?
a. Скроневий
b. Присередній крилоподібний
c. Щічний
*d. Жувальний
e. Бічний крилоподібний

49. Яким видом терапії є призначення парацетамолу для усунення лихоманки під час гострої респіраторної вірусної інфекції?
a. Профілактична
b. Замісна
*c. Симптоматична
d. Стимулююча
e. Етіотропна

50. На рентгенограмі жінки віком 45 років діагностовано перелом кісток черепа, лінія перелому проходить через підочноямковий край. Яка кістка пошкоджена?
a. Тім'яна
b. Піднебінна
c. Нижня щелепа
d. Скронева
*e. Верхня щелепа

51. Під час огляду ротової порожнини пацієнта виявлено: слизова оболонка ясен верхньої щелепи червонувата, з ознаками набряку, незначною кровоточивістю та пошкодженням переважно міжзубної частини. Для якого захворювання характерні ці симптоми?
a. Пародонтозу
b. Гіпертрофічного гінгівіту
c. Виразкового гінгівіту
*d. Катарального гінгівіту
e. Локалізованого пародонтиту

52. Після черепно-мозкової травми у хворого спостерігається порушення функції сечовидільної системи - поліурія. Порушення виділення якого гормону може спричинити поліурію у хворого?
a. Адреналін
b. Інсулін
c. Мінералокортикоїди
d. АКТГ
*e. Вазопресин

53. Які анатомічні структури із загальною сонною артерією проходять у сонному трикутнику та формують судинно-нервовий пучок?
*a. N. vagus, v. jugularis interna
b. N. hypoglossus, v. jugularis externa
c. N. phrenicus, v. jugularis externa
d. N. vagus, v. jugularis anterior
e. N. Hypoglossus, v. jugularis interna

54. Хронічне запалення тканин ясен завершилося надмірним розростанням волокон сполучної тканини. Які клітинні елементи відіграли в цьому процесі провідну роль?
a. Остеокласти
b. Макрофаги
*c. Фібробласти
d. Остеобласти
e. Хондробласти

55. Подразнення яких рецепторів спричиняє захисний рефлекс чхання?
a. Рецепторів розтягнення легень
b. Ноцицепторів
*c. Ірритантних
d. J-рецепторів
e. Пропріорецепторів

56. У жінки віком 48 років хворої, на саркому нижньої щелепи, у біоптичному матеріалі виявлено явище метаплазії. Що лежить в основі цього явища?
a. Пухлинна прогресія
b. Зворотне перетворення пухлинних клітин у нормальні
c. Посилений поділ клітин пухлини
d. Утрата здатності до диференціювання
*e. Набуття пухлинною тканиною властивостей іншої тканини

57. У медичній практиці широкого застосування набули курареподібні речовини (міорелаксанти). Про яку побічну дію повинен пам'ятати лікар при їх застосуванні?
a. Розлади мозкового кровообігу
b. Напади судом
c. Тромбоутворення
*d. Розслаблення дихальних м'язів
e. Зупинка серця

58. Для видалення зуба з метою знеболення вводять розчин новокаїну в ділянку проходження чутливого нерва. Який механізм виникнення цього ефекту?
a. Порушення аксонального транспорту
b. Зменщення рН тканин ясен
*c. Порушення проведення больових імпульсів
d. Утворення медіаторів болю
e. Порушення збудливості больових рецепторів

59. В експерименті збудливу клітину помістили в сольовий розчин, що не містить іонів натрію. Як це вплине на розвиток процесу збудження?
*a. Потенціал дії не виникає
b. Амплітуда потенціалу дії збільшується
c. Тривалість потенціалу дії зменшується
d. Амплітуда потенціалу дії зменшується
e. Тривалість потенціалу дії збільшується

60. У пацієнтки під час мікроскопії виділень із піхви виявлено грамнегативні бобовидні диплококи. Який попередній діагноз?
a. Хламідіоз
b. Сифіліс
c. Токсоплазмоз
*d. Гонорея
e. Мікоплазмоз

61. Укажіть препарат для лікування миготливої аритмії, який є блокатором калієвих каналів, alpha-, beta-адренорецепторів і має кумулювальну властивість.
*a. Аміодарон
b. Нікотинамід
c. Верапаміл
d. Метопролол
e. Аспаркам

62. З метою профілактики тромбоемболічних ускладнень під час великих операцій на щелепно-лицевій ділянці у стоматологічній практиці використовують ін'єкційний антитромботичний засіб, який зв'язується з антитромбіном III та інгібує процес згортання крові шляхом інактивації факторів V, VII, IX, X. Визначте цей препарат.
a. Кислота амінокапронова
*b. Гепарин
c. Альтеплаза
d. Фітоменадіон
e. Кислота транексамова

63. До лікаря-стоматолога звернувся чоловік віком 29 років з припухлою навколовушною слинною залозою. Який вірус спричиняє такі симптоми?
a. Вірус кору
b. Вірус грипу
c. Віруси гепатиту В
*d. Вірус епідемічного паротиту
e. Ентеровіруси

64. У чоловіка віком 53 роки, який тривалий час курив цигарки, на бічній поверхні язика виявлено білу ділянку розмірами 5х3 см у вигляді бляшки з нечіткими краями. Під час гістологічного дослідження біоптату з ураженої ділянки діагностували значне зроговіння та потовщення епітелію слизової оболонки, акантоз. Під епітелієм у сполучній тканині є незначний інфільтрат із лімфоцитів, макрофагів і плазматичних клітин. Яке ураження слизової оболонки рота спостерігається в цьому разі?
a. Рак на місці
b. -
c. Плоскоклітинний зроговілий рак
d. Еритроплакія
*e. Лейкоплакія

65. До травматологічного відділення шпиталізовано дитину з глибокою раною на нозі. Після поранення минуло 3 доби. Який препарат необхідно застосувати для профілактики правця?
*a. Протиправцеву сироватку
b. Антибіотики
c. Вакцину АКДП
d. Вакцину БЦЖ
e. Дифтерійно-правцевий анатоксин

66. Послідовність триплетів у ДНК визначає порядок розташування амінокислот у молекулі білка. Як називається така властивість генетичного коду?
a. Універсальність
b. Триплетність
c. Неперекривність
d. Виродженість
*e. Колінеарність

67. Пацієнт звернувся до лікаря зі скаргами на значну спрагу та часте сечовипускання із великою кількістю сечі. З анамнезу відомо, що 4 тижні тому внаслідок черепно-мозкової травми в пацієнта виявлено некроз задньої долі гіпофіза. Для якого захворювання характерні такі симтоми?
a. Хвороби Іценка-Кушинга
b. Акромегалії
c. Цукрового діабету
*d. Нецукрового діабету
e. Синдрому Іценка-Кушинга

68. У пацієнтки з феохромоцитомою після психічного навантаження виникла тахікардія, підвищення артеріального тиску, різкий біль у надчеревній ділянці. Чим зумовлено погіршення стану пацієнтки?
a. Звільненням норадреналіну симпатичними нервами
b. Активацією вегетативних ядер гіпоталамуса
c. Збільшенням секреції тиреоїдних гормонів
*d. Масивним викиданням катехоламінів наднирниками
e. Підвищеним синтезом кортикотропіну

69. Укажіть назву муколітичного відхаркувального лікуючого засобу, що має антиоксидантний, пневмопротекторний, кардіопротекторний, дезінтоксикаційний ефект та застосовується в разі отруєння парацетамолом.
a. Бромгексин
b. Амброксол
*c. Ацетилцистеїн
d. Кодеїн
e. Глауцин

70. Під час проведення електронної мікроскопії у тканинах пародонта виявлено волокна, які одним своїм кінцем занурюються в цемент кореня зуба, а іншим - в окістя альвеолярного відростка. Укажіть ці волокна.
*a. Шарпея
b. Ебнера
c. Пуркіньє
d. Корфа
e. Аргірофільні

71. Під час огляду чоловіка віком 65 років при проведенні аускультації лікар оцінює роботу мітрального клапана. Де вислуховують тон цього клапана?
*a. На верхівці серця
b. Біля груднини в другому міжребер'ї справа
c. Біля груднини справа напроти хряща 5 ребра
d. Біля груднини зліва напроти хряща 5 ребра
e. Біля груднини в другому міжребер'ї зліва

72. У жінки віком 30 років діагностовано: гострий гнійний середній отит із подальшим запаленням комірок соскоподібного відростка. Через яку стінку барабанної порожнини міг потрапити гній до комірок?
a. Paries tegmentalis
b. Paries labyrinthicus
c. Paries membranaceus
d. Paries caroticus
*e. Paries mastoideus

73. Після довготривалого вживання антибіотиків у пацієнта на слизовій оболонці ротової порожнини з'явилися округлі білі плями, на язику - білий наліт. Який мікроорганізм, імовірно, спричинив ці симптоми?
*a. Гриби роду Candida
b. Лактобацили
c. Ентерокок
d. Стрептокок
e. Кишкова паличка

74. Під час мікроскопічного дослідження виявляється паренхіматозний орган, у якому епітеліальні тяжі формують клубочкову, пучкову та сітчасту зони. Центральна частина органа представлена скупченнями хромафінних клітин. Укажіть цей орган.
a. Епіфіз
b. Щитоподібна залоза
c. Гіпофіз
*d. Надниркова залоза
e. Печінка

75. При мікроскопічному дослідженні препаратів із зіву, зафарбованих за Нейссером, було виявлено палички з потовщеннями на полюсах, що розташовувались під кутом одна до одної. До якого виду можуть належати дані мікроорганізми?
*a. Corynebacterium diphtheriae
b. Streptococcus pyogenes
c. Neisseria gonorrhoeae
d. Leptospira interrhogans
e. Mycobacterium tuberculosis

76. У новонародженої дівчинки спостерігається неправильне зрощення відростків верхньої щелепи із лемішем. Який патологічний стан виник у дитини?
a. Мікростомія
*b. Палатосхізіс("вовча паща")
c. Хейлосхізіс ("заяча губа")
d. Макростомія
e. Макроглосія

77. У чоловіка віком 72 роки зі встановленим діагнозом: гостра серцева недостатність у складі комплексного лікування призначено петльовий діуретик. Який із нижченаведених препаратів призначено пацієнту?
a. Манітол
b. Ацетазоламід
c. Гідрохлортіазид
d. Спіронолактон
*e. Фуросемід

78. Виготовлено мікропрепарат зі слизової оболонки порожнини рота. У цій ділянці відсутня підслизова основа і слизова оболонка нерухомо зрощена з окістям. Ця прикріплена частина переходить у вільну неприкріплену. Який це орган порожнини рота?
a. Язик
b. Щока
c. Піднебіння тверде
d. Піднебіння м'яке
*e. Ясна

79. У дитини травмована нижня губа. Який м'яз при цьому ушкоджений?
a. M. levator anguli oris
b. M. buccinator
*c. M. orbicularis oris
d. M. levator labii superioris
e. M. risorius

80. Пацієнту проведено апендектомію. У післяопераційному періоді він отримував антибіотик. Невдовзі у нього з'явилися скарги на зниження слуху. Укажіть, яка група антибіотиків має характерні побічні ефекти (ураження слуху та вестибулярного апарату).
a. Макроліди
b. Тетрацикліни
c. Поліміксини
d. Пеніциліни
*e. Аміноглікозиди

81. У ділянці кута нижньої щелепи пацієнта лікар виявив місце щільної інфільтрації синюшного відтінку з ознаками флуктуації по центру. Під час мікроскопії гною з вогнища інфекції виявлено друзи, що містили скупчення ниткоподібних мікроорганізмів. Які мікроорганізми, найімовірніше, спричинили захворювання?
*a. Актиноміцети
b. Базидіоміцети
c. Спірохети
d. Аскоміцети
e. Лептоспіри

82. Завдяки бактерицидній дії якого білка при пошкодженні слизової оболонки ротової порожнини попереджується запалення?
*a. Лізоциму
b. Нуклеази
c. Амілази
d. Лінгвальної ліпази
e. Муцину

83. Який процес пригнічує рифампіцин у хворого на туберкульоз легень, діючи на РНК-полімеразу на стадії ініціації?
a. Термінація
*b. Транскрипція
c. Трансляція
d. Реплікація
e. Елонгація

84. Під час лікування зубів лікар-стоматолог поміщає ватний тампон у присінок між щокою та альвеолярним відростком верхньої щелепи. Вивідний отвір протоки якої залози закриває цей тампон?
a. Піднижньощелепної
*b. Привушної
c. Губних
d. Язикових
e. Під'язикової

85. Під час огляду лікарем-педіатром десятирічної дитини виявлено множинні петехії на шкірі, кровоточивість ясен та знижений рівень вітаміну С в сечі. Який процес порушився в цьому разі?
a. Розпад колагену
*b. Синтез колагену
c. Розпад протеогліканів
d. Активація гіалуронідази
e. Синтез протеогліканів

86. Під час експерименту після руйнування структур ЦНС піддослідна тварина втратила орієнтувальні рефлекси. Пошкодження якої структури спричинило цей патологічний стан?
*a. Чотиригорбкового тіла
b. Латеральних вестибулярних ядер
c. Червоних ядер
d. Мозочка
e. Проміжного мозку

87. При якому типі успадкування на гемофілію хворіють чоловіки, а носіями хвороби є жінки?
a. Аутосомно-рецесивне
b. Голандричне
c. Аутосомно-домінантне
d. Х-зчеплене домінантне
*e. Х-зчеплене рецесивне

88. У гістологічному препараті головного кінця зародка 5 тижнів розвитку визначаються зяброві дуги. Яка анатомічна структура розвивається з першої пари цих утворень?
a. Нижньощелепні відростки
b. Зовнішній слуховий прохід
c. Верхньощелепні відростки
*d. Нижньощелепні та верхньощелепні відростки
e. Щитоподібний хрящ

89. У хірургічний кабінет звернулася людина, яку покусав невідомий собака. Широкі рвані рани локалізовані на обличчі. Яку лікувально-профілактичну допомогу потрібно надати для профілактики сказу?
*a. Розпочати імунізацію антирабічною вакциною
b. Госпіталізувати хворого і тримати під наглядом лікаря
c. Терміново ввести нормальний gamma-глобулін
d. Терміново ввести вакцину АКДП
e. Призначити комбіновану антибіотикотерапію

90. Пацієнт після перенесеного інсульту скаржиться на значні труднощі з вимовою слів, але при цьому розуміння мовлення не викликає складнощів. Яка ділянка кори головного мозку, імовірно, пошкоджена в пацієнта?
a. Зорова кора
b. Префронтальна зона
c. Зона Верніке
d. Сенсомоторна кора
*e. Зона Брока

91. У п'ятирічної дитини відбулася інвазія гельмінтів, що призвело до сенсибілізації організму. Які показники лейкоцитарної формули підтвердять цей процес?
*a. Збільшення кількості еозинофілів
b. Збільшення кількості базофілів
c. Збільшення кількості нейтрофілів
d. Зменшення кількості базофілів
e. Зменшення кількості еозинофілів

92. Укажіть період під час скорочення, коли м'язове волокно не здатне реагувати на подразник.
*a. Рефрактерний
b. Ізотонічний
c. Деполяризації
d. Тетанічний
e. Релаксації

93. Визначення в пацієнта групи крові за допомогою моноклональних тест-реагентів виявило позитивну реакцію аглютинації з реагентами анти-А і анти-В та негативну з анти-D. Якої групи кров у цього пацієнта?
a. АВ (ІV) Rh (+)
b. А (ІІ) Rh (+)
*c. АВ (ІV) Rh (-)
d. 0 (I) Rh (+)
e. B (III) Rh (-)

94. У препараті зуба виявлено тверду тканину, у якій розташовані клітини видовженої полігональної форми. Клітини розташовані в лакунах, їх відростки в канальцях анастомозують між собою. Яку структуру виявлено у препараті зуба?
a. Емаль
b. Пульпу
*c. Клітинний цемент
d. Дентин
e. Безклітинний цемент

95. На гістологічному препараті виявлено орган, паренхіма якого утворена гемопоетичною тканиною. До складу цієї тканини входять еритробласти, мегакаріоцити, ліпоцити та інші клітини. Визначте цей орган.
a. Мигдалик
b. Лімфатичний вузол
*c. Червоний кістковий мозок
d. Селезінка
e. Тимус

96. Деякі захворювання тонкої кишки пов'язані з порушенням функції екзокриноцитів з ацидофільними гранулами (клітини Панета). Де розташовані ці клітини?
a. У верхній частині кишкових крипт
b. На апікальній частині кишкових ворсинок
c. У місці переходу ворсинок у крипти
d. На бокових поверхнях кишкових ворсинок
*e. На дні кишкових крипт

97. У жінки виникла загроза передчасного переривання вагітності. Із недостатністю якого гормону це пов'язано?
a. Окситоцину
b. Альдостерону
c. Естрадіолу
*d. Прогестерону
e. Тестостерону

98. При гістологічному дослідженні кістки нижньої щелепи виявлено пухлину, що складається з фіброзної тканини, у якій містяться базофільні цементоподібні маси у вигляді вогнищ різної величини. Який вид пухлини досліджується?
a. Цементома
*b. Цементуюча фіброма
c. Цементобластома
d. Гігантська цементома
e. Одонтогенна фіброма

99. У хімічному синапсі збудження передається за допомогою нейромедіатора. Які іони сприяють його виділенню в синаптичну щілину?
a. Хлору
b. Магнію
*c. Кальцію
d. Натрію
e. Калію

100. Під час огляду порожнини рота пацієнта на губній і язиковій поверхні зубів виявлені темно-жовті і коричневі плями і смуги, що займають більше половини поверхні зубів, емаль і дентин частково зруйновані. Який найбільш імовірний діагноз?
a. Зубний камінь
b. Метастатичне звапнування
*c. Флюороз
d. Клиноподібні дефекти зубів
e. Дистрофічне звапнування

101. Під час дослідження видаленого зуба пацієнта виявлено: зуб має довгий корінь, на язиковій поверхні - серединний валик, який розширювався у напрямку до ріжучого краю зуба. Який зуб, найімовірніше, видалено в пацієнта?
a. Присередній різець верхньої щелепи
b. Великий кутній зуб верхньої щелепи
*c. Ікло верхньої щелепи
d. Премоляр нижньої щелепи
e. Бічний різець нижньої щелепи

102. З метою усунення нападу бронхіальної астми, який розвинувся при екстракції зуба, пацієнту призначили сальбутамол. До якої фармакологічної групи належитьцей препарат?
a. beta_1-адреноміметики
b. beta_1, 2-адреноміметики
c. beta_1-адреноблокатори
d. beta_2-адреноблокатори
*e. beta_2-адреноміметики

103. Чоловіку віком 48 років, хворому на злоякісну пухлину язика, лікар-хірург перев'язує a. lingualis у ділянці трикутника Пирогова. Який нерв є верхнею межею цієї анатомічної ділянки?
a. N. sublingualis
b. Ansa cervicalis
*c. N. hypoglossus
d. N. lingualis
e. N. glossopharynseus

104. Згідно з правилом сталості числа хромосом, кожний вид більшості тварин має певне і стале число хромосом. Який механізм підтримує цю сталість при статевому розмноженні організмів?
*a. Мейоз
b. Регенерація
c. -
d. Амітоз
e. Шизогонія

105. У клініку звернувся чоловік віком 45 років зі скаргами на втрату чутливості в ділянці задньої 1/3 язика. Функція якої пари черепно-мозкових нервів порушена?
a. Х
b. XII
c. VIII
d. V
*e. ІХ

106. У стоматологічній практиці широко використовується місцевий анестетик - лідокаїн. Який механізм його дії?
a. Блокує лігандкеровані натрієві канали
b. Блокує потенціалзалежні калієві канали
c. Активує потенціалзалежні калієві канали
d. Активує потенціалзалежні кальцієві канали
*e. Блокує потенціалзалежні натрієві канали

107. У ході експерименту з внутрішньовенним уведенням різних фізіологічно активних речовин зареєстрована тахікардія. Яка з наведених речовин викликала таку реакцію?
*a. Тироксин
b. Брадикінін
c. Калікреїн
d. Інсулін
e. Ацетилхолін

108. Жінці віком 38 років зі встановленим діагнозом: сифіліс необхідно призначити лікування. З анамнезу пацієнтки відомо, що вона має алергію на препарати пеніцилінового ряду. Який антибіотик потрібно призначити у цьому разі?
a. Ампіцилін
*b. Цефтріаксон
c. Оксацилін
d. Амоксицилін
e. Амоксицилін/клавуланат

109. Пацієнт скаржиться на головний біль та утруднене дихання. Рентгенологічно діагностовано: фронтит (запалення лобової пазухи). У який носовий хід поширюються гнійні виділення?
a. Верхній носовий хід
b. Загальний носовий хід
*c. Середній носовий хід
d. Над верхньою носовою раковиною
e. Нижній носовий хід

110. У чоловіка віком 25 років, який скаржився на утруднене ковтання, виявлене пухлиноподібне підвищення на корені язика 1-2 см у діаметрі, у ділянці сліпого отвору. Розростання залишків якої залози встановив лікар?
a. Під'язикової
b. Прищитоподібної
c. Аденогіпофіза
*d. Щитоподібної
e. Вилочкової

111. Пацієнт віком 45 років звернувся до лікаря з приводу різаної рани м'яких тканин дистальної фаланги великого пальця кисті, яка супроводжується кровотечею. Гілками якої артерії кровопостачається великий палець кисті?
*a. Променевої
b. Плечової
c. Ліктьової
d. Задньої міжкісткової
e. Передньої міжкісткової

112. До лікаря звернувся пацієнт, у якого під час огляду гортані виявлено неповне змикання голосових складок під час фонації. Голосова щілина при цьому набуває форми овала. Функція якого м'яза гортані порушена в пацієнта?
a. Заднього персне-черпакуватого
b. Бічного персне-черпакуватого
c. Поперечного черпакуватого
d. Щито-черпакуватого
*e. Голосового

113. Яка спадкова хвороба поєднує в собі цироз печінки, дистрофічні процеси головного мозку, супроводжується зменшенням вмісту церулоплазміну у плазмі крові та порушенням обміну міді в організмі?
a. Марфана
b. Жильбера
c. Тея-Сакса
d. Німанна-Піка
*e. Вільсона-Коновалова

114. У пацієнта віком 18 років з верхньої щелепи видалено пухлиноподібне утворення в ділянці ікла, що відсутній у зубному ряді. Макроскопічно утворення представлено порожниною, яка заповнена світло-жовтою рідиною, з наявністю ретинованого зуба. Мікроскопічно стінка порожнини представлена фіброзною тканиною, покритою багатошаровим плоским епітелієм без ознак запалення. Яке новоутворення виявлено в пацієнта?
a. Одонтома
b. Кератокіста
*c. Фолікулярна кіста
d. Амелобластома
e. Радикулярна кіста

115. Під час операції для знерухомлення пацієнта використовують курареподібні фармакологічні препарати. Який механізм дії цієї групи препаратів?
a. Блокування М-холінорецепторів гладких м'язів
b. Виділення норадреналіну в синаптичну щілину
*c. Блокування Н-холінорецепторів скелетних м'язів
d. Виділення ацетилхоліну в синаптичну щілину
e. Блокування проведення збудження нервовими волокнами

116. Від хворого з підозрою на черевний тиф була виділена грамнегативна рухлива паличка. З метою ідентифікації виділену культуру посіяли на напіврідкі середовища Гіса. За якою ознакою буде враховуватися розкладання мікробом вуглеводів до кислоти?
a. Утворення бульбашок газу
b. Розрідження середовища
c. Помутніння живильного середовища
d. Утворення осаду
*e. Зміна забарвлення індикатора

117. Пацієнту з діагнозом: кандидоз порожнини рота призначено протигрибковий препарат. Укажіть цей лікарський засіб.
a. Бісептол
b. Левоміцетин
*c. Флуконазол
d. Ампіцилін
e. Еритроміцин

118. До порушення якої функції призведе ураження груднинно-щитоподібного м'яза?
a. Розгинання шиї
b. Підняття під'язикової кістки
c. Підняття гортані
*d. Опускання гортані
e. Нахилу шиї вперед

119. До лікарні надійшла дитина з діагнозом дифтерія. Якими препаратами для специфічної терапії Ви скористуєтесь?
*a. Протидифтерійна антитоксична сироватка, антибіотики
b. Дифтерійний анатоксин, антибіотики
c. Дифтерійні вакцини: АКДП, АДП, АД
d. Дифтерійний бактеріофаг
e. Вакцина ''Кодивак'', сульфаніламіди

120. Чоловік звернувся до хірурга зі скаргами на біль внизу живота справа. Під час глибокої пальпації лікар виявив болючість у правій пахвинній ділянці. У якому відділі кишківника можливий патологічний процес?
a. Сигмоподібна ободова кишка
*b. Сліпа кишка
c. Пряма кишка
d. Нисхідна ободова кишка
e. Поперечна ободова кишка

121. У біопсійному матеріалі шкіри в епідермісі виявлені клітини з відростками, які мають гранули темно-коричневого кольору в цитоплазмі. Що це за клітини?
a. Лімфоцити
*b. Меланоцити
c. Кератиноцити
d. Внутрішньоепідермальні макрофаги
e. Клітини Меркеля

122. У пацієнта діагностовано неврит трійчастого нерва. Який із травних процесів порушиться найбільше у цьому разі?
a. Слиновиділення
b. Слиноутворення
c. Ковтання
*d. Жування
e. Формування смакових відчуттів

123. У чоловіка віком 34 роки зі встановленим діагнозом: туберкульоз застосовували рифампіцин, що призвело до розвитку стійкості мікобактерій туберкульозу. З яким препаратом необхідно поєднувати рифампіцин для зменшення розвитку стійкості мікобактерій?
a. Метронідазол
*b. Ізоніазид
c. Ітраконазол
d. Амоксицилін
e. Ацикловір

124. Лікар-стоматолог проводить бесіду зі школярами з профілактики карієсу. Які речовини, що містяться в харчових продуктах, спричиняють ріст та розмноження стрептококів, які насамперед впливають на виникнення карієсу?
*a. Вуглеводи
b. Жири
c. Вітаміни
d. Мікро- та макроелементи
e. Білки

125. Жінка віком 22 роки звернулася до лікаря-гінеколога зі скаргами на порушення менструального циклу, геморагічні виділення з піхви та болі внизу живота. Після комплексного лабораторно-інструментального дослідження жінці проведено вишкрібання порожнини матки. У результаті гістологічного дослідження отриманого матеріалу виявлено: різко збільшені, кістозно змінені, набряклі ворсини хоріона з проліферацією клітин трофобласту та фрагменти децидуальної тканини. Який патологічний процес спостерігається в пацієнтки?
a. Ендометріальна карцинома
b. Хоріонепітеліома
c. Гіперплазія ендометрія
d. Поліп ендометрія
*e. Міхурцевий занесок

126. У жінки віком 25 років виявлено ваду тристулкового клапана. Між якими камерами серця розташований цей клапан?
a. Отвір вінцевого синуса
*b. Між правим передсердям і правим шлуночком
c. Отвір легеневого стовбура
d. Між лівим передсердям і шлуночком
e. Отвір аорти

127. У пацієнтки віком 30 років після видалення зуба на нижній щелепі спостерігалося підвищення температури, згодом виникла припухлість у ділянці шиї. Під час розтину шкіри шиї встановлено, що підшкірно-жирова клітковина просякнута непрозорою жовто-зеленою рідиною з неприємним запахом. Який запальний процес розвинувся в жировій клітковині?
a. Серозне запалення
*b. Флегмона
c. Абсцес
d. Фібринозне запалення
e. Геморагічне запалення

128. На місці механічного пошкодження шкіри завдяки процесам регенерації формується пухка волокниста сполучна тканина. Які клітини продукують білки (колаген, еластин) та компоненти міжклітинної речовини?
a. Макрофаги
*b. Фібробласти
c. Адипоцити
d. Плазмоцити
e. Тканинні базофіли

129. У значної кількості пацієнтів перед відвідуванням стоматолога виникає тривожність, страх, пригнічений настрій. Посилення секреції якого медіатора центральної нервової системи може зменшити ці зміни психо-емоційного стану у людини?
a. ГАМК
*b. Серотонін
c. Норадреналін
d. Дофамін
e. Ацетилхолін

130. У пацієнта внаслідок травми утворився дефект шкіри. З метою ліквідації дефекта на це місце хірурги перемістили ділянку шкіри з іншої частини тіла цього ж хворого. Який вид трансплантації було здійснено?
a. Гомотрансплантацію
b. Аллотрансплантацію
*c. Аутотрансплантацію
d. Експлантацію
e. Ксенотрансплантацію

131. На прийом до лікаря прийшла пацієнтка віком 20 років. Об'єктивно спостерігається: високого зросту, зі збільшеними губами, носом, кистями та стопами. Підвищення секреції якої залози можна запідозрити в цієї пацієнтки?
*a. Передньої частки гіпофіза
b. Епіфіза
c. Задньої частки гіпофіза
d. Прищитоподібної залози
e. Щитоподібної залози

132. У пацієнта діагностовано пульпіт з ознаками хронічного продуктивного запалення. Коронкова і коренева пульпа містить розростання грануляційної тканини з поширенням на каріозну порожнину зуба та утворенням червоного м'якого поліпа пульпи, що легко кровоточить. Наявне розсмоктування ділянок дентину, що призводить до розширення пульпової порожнини. Який вид пульпіту розвинувся в пацієнта?
a. Гнійний
b. Гангренозний
c. Фіброзний
*d. Гранулюючий
e. Серозний

133. Дванадцятирічна дитина скаржиться на утруднення носового дихання. Під час обстеження встановлено, що причиною є стійка гіпертрофія лімфоїдної тканини. На збільшення якого мигдалика вказують вищенаведені патологічні зміни?
*a. Глоткового
b. Трубного лівого
c. Язикового
d. Піднебінного
e. Трубного правого

134. Через декілька годин після травми зуба в пульпі спостерігається гіперемія судин, виражений набряк тканини з поодинокими нейтрофілами, лімфоцитами, у нервових волокнах - незначні дистрофічні зміни. Який найбільш імовірний діагноз?
a. Гангренозний пульпіт
b. Фіброзний пульпіт
c. Гнійний пульпіт
*d. Серозний пульпіт
e. Гранулюючий пульпіт

135. Жінка віком 40 років звернулася до хірурга-стоматолога зі скаргами на наявність новоутворення на шкірі обличчя, яке швидко збільшується в розмірах протягом 5 місяців. Об'єктивно спостерігається: новоутворення 0,7 см у діаметрі, без чітких меж із нерівними краями, поверхнею та пігментацією. Під час мікроскопічного дослідження після операції: в епідермісі, у сосочковому шарі дерми великі клітини з ядрами, різними за формою, із помірною кількістю мітозів разом з патологічними, із вираженими ядерцями та різною кількістю коричневого пігменту в цитоплазмі (реакція Перлса негативна). Який найімовірніший діагноз?
a. Меланоцитарний невус
b. Себорейний кератоз
c. Фіброзна гістіоцитома
d. Актинічне лентиго
*e. Меланома

136. У пацієнта віком 49 років виявлено набряк обличчя, значну протеїнурію, гіпопротеїнемію, диспротеїнемію та гіперліпідемію. Яка патологія виникла в пацієнта?
a. Пієлонефрит
b. Цистит
c. Сечокам'яна хвороба
*d. Нефротичний синдром
e. Простатит

137. У недоношеної дитини виявлено злипання стінок альвеол через відсутність сурфактанту. Укажіть, порушення функції яких клітин стінки альвеоли зумовлює такий стан.
*a. Альвеолоцитів ІІ типу
b. Альвеолоцитів І типу
c. Секреторних клітин Клара
d. Фібробластів
e. Альвеолярних макрофагів

138. У жінки віком 26 років було виявлено наявність пухлини альвеолярного відростка у вигляді щільнуватого вузла, чітко обмеженого. Під час гістологічного дослідження виявлено: однотипні дрібні одноядерні клітини овальної форми, серед них розташовані гігантські багатоядерні клітини, місцями серед клітин утворюються кісткові балочки. Який патологічний стан викник у пацієнтки?
a. Фіброматозний епуліс
b. Еозинофільна гранульома
c. Примордіальна кіста
*d. Остеобластокластома
e. Амелобластома

139. Жінка віком 48 років зі встановленим діагнозом: мегалобластна анемія приймала препарат із групи водорозчинних вітамінних засобів. Який це препарат?
a. Аскорбінова кислота
b. Піридоксин
*c. Ціанокобаламін
d. Тіаміну хлорид
e. Токоферолу ацетат

140. У бактерiологiчну лабораторiю з вогнища харчового отруєння доставлена в'ялена риба, при дослiдженнi якої на середовищі Кiтта-Тароццi бактерiолог виявив мiкроорганiзми, подiбнi до "тенiсної ракетки". Збудником якої хвороби вони могли бути?
a. Дизентерiя
b. Черевний тиф
c. Сальмонельоз
d. Дифтерiя
*e. Ботулiзм

141. У пульпі зуба внаслідок дегенеративних змін утворилися мінералізовані осередки, деякі з них містять канальці. Назвіть ці утворення.
a. Кісткова тканина
b. Цемент
c. Фіброзні тільця
*d. Дентиклі
e. Ділянки осифікації

142. Під час гістологічного дослідження зуба виявлено ушкоджені судини. Яка структура зуба містить кровоносні судини?
*a. Пульпа
b. Кутикула емалі
c. Безклітинний цемент
d. Дентинні канальці
e. Клітинний цемент

143. Методом амніоцентезу в клітинах епітелію плода визначено каріотип 45, Х0. Мати і батько здорові. Який синдром, імовірно, розвинувся у плода?
*a. Шерешевського-Тернера
b. Едвардса
c. Патау
d. Трисомії Х
e. "Котячого крику"

144. Останніми роками під час проведення лабораторної діагностики гепатиту В у крові хворого визначають наявність вірусної ДНК. За допомогою якої з наведених реакцій це визначають?
a. Імуноферментний аналіз
b. Реакція гальмування гемаглютинації
c. Реакція зв'язування комплементу
*d. Ланцюгова полімеразна реакція
e. Реакція непрямої гемаглютинації

145. У клітині відбулося поглинання розчинених речовин. При цьому утворилися специфічні мембранні пухирці. Як називається цей тип транспорту речовини через мембрану?
a. Полегшена дифузія
*b. Піноцитоз
c. Екзоцитоз
d. Фагоцитоз
e. Дифузія

146. Під час автомобільної аварії людина отримала сильний удар в епігастральну ділянку, унаслідок чого виникла зупинка серця. Що могло стати причиною таких змін серцевої діяльності?
a. Виділення альдостерону
b. Підвищення тонусу симпатичної нервової системи
c. Виділення адреналіну
d. Виділення кортизолу
*e. Підвищення тонусу блукаючого нерва

147. Укажіть препарат, що належить до групи бета-лактамних антибіотиків.
*a. Бензилпеніцилін
b. Тетрациклін
c. Офлоксацин
d. Еритроміцин
e. Бісептол

148. Машиною швидкої допомоги в лікарню доставлено непритомного чоловіка після отруєння чадним газом. Унаслідок накопичення якої сполуки в пацієнта виникла гіпоксія?
*a. Карбоксигемоглобіну
b. Метгемоглобіну
c. Карбгемоглобіну
d. Оксигемоглобіну
e. Сульфгемоглобіну

149. У результаті травматичного пошкодження вінцевого відростка нижньої щелепи потерпілий не може піднімати і тягнути назад щелепу. Який м'яз пошкоджено?
a. Щічний
*b. Скроневий
c. Жувальний
d. Медіальний крилоподібний
e. Латеральний крилоподібний

150. Пацієнту віком 37 років встановлено діагноз: гіпертонічна хвороба. Лікар призначив лізиноприл. Який механізм дії цього препарату?
a. Блокує кальцієві канали
b. Блокує ангіотензинові рецептори судин
c. Стимулює імідазолінові рецептори
d. Блокує калієві канали
*e. Зв'язує ангіотензинперетворювальний фермент і блокує перетворення ангіотензину I в ангіотензин II

