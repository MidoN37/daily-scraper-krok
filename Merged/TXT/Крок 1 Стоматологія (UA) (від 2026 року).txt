1. Під час огляду п'ятирічної дитини лікарем-стоматологом встановлено діагноз: епідемічний паротит. Який механізм передачі цього захворювання?
a. Трансмісивний
*b. Повітряно-крапельний
c. Фекально-оральний
d. Контактно-побутовий
e. Парентеральний

2. Під час дослідження каріотипу п'ятирічного хлопчика виявлено 46 хромосом. Одна з хромосом 15-ої пари довша від звичайної, тому що до неї приєднана ділянка хромосоми з 21-ої пари. Який вид мутації має місце в цього хлопчика?
a. Інверсія
*b. Транслокація
c. Делеція
d. Дуплікація
e. Поліплоїдія

3. Юнаку 20-ти років з метою профілактики було введено анатоксин. Проти якого з вказаних захворювань проводилося щеплення?
a. Скарлатина
b. Коклюш
c. Туберкульоз
d. Менінгіт
*e. Дифтерія

4. При інтенсивній фізичній роботі в м'язах накопичується молочна кислота. Який фермент здійснює утворення молочної кислоти з пірувату при анаеробному гліколізі?
a. Альдолаза
*b. Лактатдегідрогеназа
c. Піруватдегідрогеназа
d. Фосфофруктокіназа
e. Піруваткарбоксилаза

5. У пацієнта спостерігається алергічна реакція, яка супроводжується свербежем, набряками та почервоніннями шкіри. Укажіть біогенний амін, надлишкове накопичення якого в зонах запалення призводить до розвитку алергічних реакцій.
a. Адреналін
b. Серотонін
*c. Гістамін
d. Мелатонін
e. Дофамін

6. У пацієнта карієс ускладнився пульпітом, що супроводжувався нестерпним болем. Укажіть основну причину виникнення цього болю при запаленні пульпи.
a. Первинна альтерація
b. Проліферація
c. Еміграція лейкоцитів
d. Ішемія
*e. Ексудація

7. При бактеріологічному обстеженні групи хворих із карієсом зубів були виділені різні мікроорганізми. Якому з наведених нижче мікроорганізмів належить провідна роль у виникненні карієсу у цих хворих?
a. Borellia buccalis
*b. Streptococcus mutans
c. St. salivarius
d. Candida albicans
e. Staphylococcus aureus

8. Початок процесу транскрипції стає можливим за умови приєднання фермента ДНК-залежної-РНК-полімерази до певної ділянки молекули ДНК. Як називають цю ділянку ДНК?
a. Репресор
b. Регулятор
c. Супресор
d. Термінатор
*e. Промотор

9. У пацієнта віком 28 років перелом нижньої щелепи призвів до кровотечі з нижньої коміркової артерії. Гілка якої артерії ушкоджена?
a. Лицевої
*b. Верхньощелепної
c. Підборідної
d. Внутрішньої сонної
e. Зовнішньої сонної

10. П'ятирічний пацієнт скаржиться на сильний головний біль та блювання. Об'єктивно встановлено: ригідність м'язів потилиці, блювання без нудоти, герпетичний висип на обличчі, гарячка. Бактеріологічне дослідження якого біологічного матеріалу необхідне для підтвердження попереднього діагнозу менінгіт?
a. Виділення копрокультур N. meningitidis
b. Виділення бактерій N. meningitidis зі слизової оболонки сечостатевої системи
c. Блювання
*d. Спинномозкової рідини
e. Виділення уринокультур N. meningitidis

11. Під час огляду порожнини рота пацієнта лікар-стоматолог виявив каріозну порожнину на поверхні другого моляра, яка звернена до першого моляра. Яка поверхня коронки уражена?
a. Facies distalis
*b. Facies mesialis
c. Facies lingualis
d. Facies vestibularis
e. Facies occlusalis

12. Під час приготування мазка із зубного нальоту і фарбування його за методом Грама студент під час мікроскопії знайшов різноманітні мікроорганізми фіолетового і рожевого кольорів. Який структурний компонент мікроорганізму зумовлює різне сприйняття барвників?
a. Цитоплазма
*b. Клітинна стінка
c. Цитоплазматична мембрана
d. Внутрішній периплазматичний простір
e. Рибосоми

13. Для дослідження кровотоку лікар встановив датчик приладу в ділянці sulcus bicipitalis medialis. Яку судину обстежує лікар?
*a. A) brachialis
b. A) profunda brahii
c. A) axillaris
d. A) radialis
e. A) ulnaris

14. Під час обстеження жінки віком 35 років діагностовано запалення верхньощелепного нерва. Через який анатомічний отвір виходить цей нерв із порожнини черепа?
a. Клинно-піднебінний
*b. Круглий
c. Яремний
d. Овальний
e. Остистий

15. Чоловіку віком 26 років після проведення оперативного втручання призначено знеболення морфіном. Через деякий час знеболювальний ефект препарату став нижчим, пацієнт просив повторних ін'єкцій. Після відміни препарату у нього різко погіршився настрій, виникло прискорене серцебиття, зниження АТ, з'явилися підвищене потовиділення і нудота. Який патологічний стан виник у пацієнта у зв'язку з відміною препарату?
*a. Абстиненція
b. Синергізм
c. Кумуляція
d. Антагонізм
e. Ідіосинкразія

16. У посіві гною з фурункула знайдено кулястої форми мікроорганізми, розташовані у вигляді "грона винограду". Які мікроби виявлено?
a. Мікрококи
b. Тетракоки
c. Диплококи
*d. Стафілококи
e. Стрептококи

17. У хлопчика виявлено аномалії лицевої частини черепа, зокрема гіпоплазію верхньої щелепи, високе піднебіння та неправильний ріст зубів. За допомогою цитогенетичного методу встановлено каріотип (47, ХУ, 21+). Який патологічний синдром спостерігається в пацієнта?
a. Клайнфельтера
b. Шерешевського-Тернера
*c. Дауна
d. Едвардса
e. Патау

18. У семирічного хлопчика з'явився біль та набряк у горлі, субфебрильна температура тіла протягом двох тижнів. Під час обстеження виявлено: гепатоспленомегалія та збільшення лімфатичних вузлів. З ротоглотки пацієнта виділений вірус родини Herpesviridae, що викликає проліферацію В-лімфоцитів. Який вірус, найімовірніше, спричинив захворювання?
a. Вірус простого герпесу тип 2
*b. Вірус Епштейн-Барр
c. Вірус кору
d. ВІЛ
e. Вірус Коксакі А

19. У західних регіонах Європи майже половина всіх вроджених вад розвитку припадає на тих новонароджених, яких було зачато в період інтенсивного застосування в цих районах пестицидів. Наслідком якого впливу є такі хворобливі стани дітей?
a. Малігнізація
*b. Тератогенний
c. Механічний
d. Канцерогенний
e. Мутагенний

20. Під час огляду вагітної пацієнтки на слизовій оболонці порожнини рота стоматолог виявив три округлі утворення, які з'явилися 3 дні тому, з червоним обідком, поверхня їх біло-сірого кольору до 1 см у діаметрі. Який патологічний стан виник у пацієнтки?
a. Лейкоплакія
b. Виразково-некротичний стоматит
*c. Афтозний стоматит
d. Гангренозний стоматит
e. Катаральний стоматит

21. Пацієнту діагностовано фурункульоз нижньої губи. Прийнято рішення провести висікання вени з метою попередження розповсюдження запального процесу на печеристу пазуху. Яку вену висікають в цьому разі?
*a. Кутову
b. Поперечну вену лиця
c. Підборідну
d. Зовнішню яремну
e. Лицеву

22. Юнаку віком 18 років з акне призначено доксицикліну гідрохлорид. Які застереження повинен дати лікар пацієнту в разі застосування цього лікарського засобу?
a. Курс лікування не повинен перевищувати тиждень
*b. Уникати тривалого перебування на сонці
c. Не приймати разом із вітамінними препаратами
d. Приймати перед їжею
e. Запивати великою кількістю рідини, бажано молоком

23. Укажіть серологічну реакцію, для проведення якої необхідні 5 інгредієнтів: антиген, антитіло і комплемент (перша система), еритроцити барана та гемолітична сироватка (друга система).
a. Нейтралізації
*b. Зв'язування комплементу
c. Преципітації
d. Гальмування гемаглютинації
e. Пасивної (непрямої) гемаглютинації

24. Пацієнта шпиталізовано з важким загальним станом, високою температурою та утрудненим диханням. Під час бактеріоскопічного дослідження матеріалу із зіву та дихальних шляхів попередньо діагностовано дифтерійний круп. Який метод фарбування застосовано в цьому разі?
*a. Нейссера
b. Ожешки
c. Пешкова
d. Гінса-Буррі
e. Циль-Нільсена

25. До інфекційного відділення лікарні шпиталізована жінка віком 25 років із діагнозом: шигельоз. Лабораторними дослідженнями встановлено, що збудниками є Entamoeba histolytica. Який препарат показаний пацієнтці?
*a. Метронідазол
b. Ізоніазид
c. Рифампіцин
d. Хінгамін
e. Бензилпеніциліну натрієва сіль

26. Пацієнт звернувся зі скаргами на болі, почервоніння слизової оболонки ротової порожнини та припухлість ясен. Лікар-стоматолог встановив діагноз: герпетичний гінгівостоматит. Який вірус викликав це захворювання в пацієнта?
a. Оперізуючого лишаю
b. Простого герпесу тип 2
c. Епштейна-Барр
d. Цитомегалії
*e. Простого герпесу тип 1

27. Який тип дроблення характерний для зиготи людини?
a. Неповне, нерівномірне, синхронне
b. Неповне, рівномірне, асинхронне
*c. Повне, нерівномірне, асинхронне
d. Повне, асинхронне
e. Неповне, синхронне

28. У дитини вроджений імунодефіцит. Уражений клітинний імунітет, що зумовлює часті вірусні інфекції. Порушеннями в якому органі це, найімовірніше, викликано?
*a. Тимусі
b. Лімфатичних вузлах
c. Селезінці
d. Піднебінних мигдаликах
e. Червоному кістковому мозку

29. У трирічної дитини впродовж 6-ти місяців розвинулася деформація обличчя в результаті симетричного збільшення об'єму обох кутів нижньої щелепи. Мікроскопічно спостерігається: між кістковими балками розташовується сполучна тканина з великою кількістю судин і примітивними кістковими балочками. Який патологічний стан виник у дитини?
a. -
b. Гранулююча кіста
c. Остеобластокластома
d. Еозинофільна гранульома
*e. Херувізм

30. У жінки віком 59 років лікар встановив діагноз: гострий герпетичний стоматит. Який з наведених лікарських засобів можна застосувати як етіотропне лікування?
a. Обліпихова олія
b. Драже діазоліну
*c. Мазь ацикловір
d. Ін'єкції бензилпеніциліну
e. Розчин анестезину в соняшниковій олії

31. У людини клітини епітелію ротової порожнини активно діляться шляхом мітозу. На певній стадії цього поділу хромосоми розташовані у площині екватора клітини і кожна хромосома складається з двох максимально спіралізованих хроматид, які з'єднані центромерою. На якій стадії мітозу перебуває клітина?
*a. Метафаза
b. Анафаза
c. Прометафаза
d. Телофаза
e. Профаза

32. До лікаря-стоматолога звернувся хворий із лихоманкою і характерними дрібними везикулами на слизовій щік, твердого піднебіння і язика. Лікар припускає герпетичний стоматит. Які дослідження слід провести додатково для підтвердження діагнозу?
a. Посів на середовище 199 з додаванням бичачої сироватки
*b. Зараження курячого ембріона в хоріоналантоїс, уведення матеріалу в мозок білим мишам
c. Посів на середовище Раппопорта
d. Посів на середовище Ігла
e. Постановка реакції преципітації

33. Чоловіка віком 25 років шпиталізовано до лікарні після бджолиного укусу з явищами анафілактичного шоку. Який лікарський засіб необхідно ввести пацієнту?
a. Ібупрофен
*b. Адреналіну гідрохлорид
c. Клотримазол
d. Морфіну гідрохлорид
e. Атракуріуму бесилату

34. Вагітну жінку віком 23 роки шпиталізовано до пологового відділення на 40-му тижні вагітності з нормальною пологовою діяльністю. Через деякий час у неї спостерігається зменшення сили та частоти перейм. Який лікарський препарат необхідно застосувати для стимуляції пологової діяльності?
a. Преднізолон
b. Дротаверин
*c. Окситоцин
d. Папаверин
e. Вазопресин

35. Під час проведення експерименту на збудливу клітину подіяли тетраетиламонієм, який блокує калієві іоноселективні канали. Як це позначиться на мембранному потенціалі клітини?
a. Розвинеться деполяризація
b. Потенціал спокою збільшиться
*c. Потенціал спокою зникне
d. Потенціал дії не виникне
e. Розвинеться гіперполяризація

36. Чоловіку віком 32 роки для лікування стоматиту призначили розчин антисептику з групи галогеновмісних сполук. Який це препарат?
*a. Хлоргексидин
b. Кислота борна
c. Новоіманін
d. Етакридину лактат
e. Метиленовий синій

37. Під час операції видалення каріозно зміненого зуба в жінки віком 26 років у ділянці верхівки зуба виявлена невелика порожнина, заповнена гноєм. М'які тканини навколо хворого зуба набряклі, гіперемовані. Який найбільш імовірний діагноз?
a. Хронічний гранулематозний періодонтит
b. Хронічний фіброзний періодонтит
*c. Гнійний періодонтит з утворенням абсцесу
d. Хронічний гранулюючий періодонтит
e. Гіпертрофічний пульпіт з утворенням поліпу

38. Відомо, що синовіальна рідина зменшує тертя суглобових поверхонь. Унаслідок деполімеризації якої речовини при ревматизмі її в'язкість знижується?
*a. Гіалуронової кислоти
b. Альбуміну
c. Гепарину
d. Колагену
e. Глікогену

39. У препараті паренхіматозного органу розрізняють нечітко відмежовані часточки шестигранної форми, у центрі яких розташована вена, а в міжчасточковій сполучній тканині проходять тріади (артерія, вена і вивідна протока). Який це орган?
a. Селезінка
b. Тимус
c. Підшлункова залоза
*d. Печінка
e. Щитоподібна залоза

40. В експерименті на тварині в зубному зачатку зруйнували внутрішній шар епітелію емалевого органа. Розвиток якої тканини зуба буде порушено?
a. Пульпи
*b. Емалі
c. Цементу
d. Дентину
e. Періодонта

41. У гістологічному препараті шліфа зуба визначається тканина, що складається з міжклітинної речовини, пронизаної канальцями, у яких розташовані відростки клітин-одонтобластів. Назвіть цю тканину.
a. Періодонт
b. Пульпа
c. Цемент
*d. Дентин
e. Емаль

42. У гістологічному препараті декальцинованої нижньої щелепи навколо кореня зуба визначаються пучки товстих колагенових волокон, між якими розташована пухка волокниста сполучна тканина із кровоносними судинами. Назвіть цю структуру.
a. Альвеолярна кістка
*b. Періодонт
c. Дентин
d. Клітинний цемент
e. Ясна

43. Чоловік віком 27 років звернувся до лікаря-стоматолога зі скаргами на біль у зубі. Під час обстеження виявлена каріозна порожнина, яка досягає пульпи. Яка стадія карієсу розвинулася в пацієнта?
a. Циркулярний карієс
b. Крейдяна пляма
*c. Глибокий карієс
d. Поверхневий карієс
e. Середній карієс

44. У пацієнта спостерігається порушення функції привушної слинної залози. Який нерв посилює її секрецію?
a. N. auricularis major
b. N. petrosus profundus
c. N. petrosus major
*d. N. petrosus minor
e. N. auricularis minor

45. Патогенні бактерії володіють здатністю активно проникати у внутрішнє середовище організму та інтенсивно поширюватися у тканинах. Який із нижченаведених ферментів забезпечує інвазивні властивості бактерій?
a. Плазмокоагулаза
b. Каталаза
*c. Гіалуронідаза
d. Лактаза
e. Оксидоредуктаза

46. У новонародженої дівчинки під час смоктання молоко потрапляє до носової порожнини. Яка вроджена вада розвитку в дитини?
a. Звуження стравоходу
b. Атрезія стравоходу
c. Дивертикул стравоходу
*d. Незарощення м'якого піднебіння
e. ГЕРХ (гастроезофагальна рефлюксна хвороба)

47. Під час одонтогенної інфекції застосовуються системні антибіотики з групи пеніциліну з інгібіторами beta-лактамаз. Який специфічний інгібітор додають у структуру beta-лактамних антибіотиків, що дозволяє уникнути резистентності штамів мікробів до цих препаратів?
a. Кислоту аскорбінову
b. Кислоту параамінобензойну
c. Кислоту пангамову
*d. Кислоту клавуланову
e. Кислоту тіоктову

48. Пацієнт звернувся до лікарні з травмою щоки та скаргами на неможливість зімкнути щелепи на боці поранення та висунути нижню щелепу вперед. Який м'яз, найімовірніше, пошкоджено в пацієнта?
a. Присередній крилоподібний
*b. Жувальний
c. Бічний крилоподібний
d. Скроневий
e. Щічний

49. Яким видом терапії є призначення парацетамолу для усунення лихоманки під час гострої респіраторної вірусної інфекції?
a. Замісна
*b. Симптоматична
c. Етіотропна
d. Стимулююча
e. Профілактична

50. На рентгенограмі жінки віком 45 років діагностовано перелом кісток черепа, лінія перелому проходить через підочноямковий край. Яка кістка пошкоджена?
a. Піднебінна
b. Нижня щелепа
c. Тім'яна
d. Скронева
*e. Верхня щелепа

51. Під час огляду ротової порожнини пацієнта виявлено: слизова оболонка ясен верхньої щелепи червонувата, з ознаками набряку, незначною кровоточивістю та пошкодженням переважно міжзубної частини. Для якого захворювання характерні ці симптоми?
a. Гіпертрофічного гінгівіту
b. Локалізованого пародонтиту
c. Пародонтозу
d. Виразкового гінгівіту
*e. Катарального гінгівіту

52. Після черепно-мозкової травми у хворого спостерігається порушення функції сечовидільної системи - поліурія. Порушення виділення якого гормону може спричинити поліурію у хворого?
a. Адреналін
b. Мінералокортикоїди
*c. Вазопресин
d. АКТГ
e. Інсулін

53. Які анатомічні структури із загальною сонною артерією проходять у сонному трикутнику та формують судинно-нервовий пучок?
a. N. phrenicus, v. jugularis externa
b. N. hypoglossus, v. jugularis externa
c. N. vagus, v. jugularis anterior
d. N. Hypoglossus, v. jugularis interna
*e. N. vagus, v. jugularis interna

54. Хронічне запалення тканин ясен завершилося надмірним розростанням волокон сполучної тканини. Які клітинні елементи відіграли в цьому процесі провідну роль?
*a. Фібробласти
b. Остеокласти
c. Хондробласти
d. Остеобласти
e. Макрофаги

55. Подразнення яких рецепторів спричиняє захисний рефлекс чхання?
a. Пропріорецепторів
b. Ноцицепторів
*c. Ірритантних
d. J-рецепторів
e. Рецепторів розтягнення легень

56. У жінки віком 48 років хворої, на саркому нижньої щелепи, у біоптичному матеріалі виявлено явище метаплазії. Що лежить в основі цього явища?
a. Посилений поділ клітин пухлини
*b. Набуття пухлинною тканиною властивостей іншої тканини
c. Пухлинна прогресія
d. Зворотне перетворення пухлинних клітин у нормальні
e. Утрата здатності до диференціювання

57. У медичній практиці широкого застосування набули курареподібні речовини (міорелаксанти). Про яку побічну дію повинен пам'ятати лікар при їх застосуванні?
a. Розлади мозкового кровообігу
b. Напади судом
*c. Розслаблення дихальних м'язів
d. Зупинка серця
e. Тромбоутворення

58. Для видалення зуба з метою знеболення вводять розчин новокаїну в ділянку проходження чутливого нерва. Який механізм виникнення цього ефекту?
a. Порушення збудливості больових рецепторів
b. Зменщення рН тканин ясен
c. Утворення медіаторів болю
d. Порушення аксонального транспорту
*e. Порушення проведення больових імпульсів

59. В експерименті збудливу клітину помістили в сольовий розчин, що не містить іонів натрію. Як це вплине на розвиток процесу збудження?
a. Амплітуда потенціалу дії збільшується
b. Тривалість потенціалу дії зменшується
c. Тривалість потенціалу дії збільшується
d. Амплітуда потенціалу дії зменшується
*e. Потенціал дії не виникає

60. У пацієнтки під час мікроскопії виділень із піхви виявлено грамнегативні бобовидні диплококи. Який попередній діагноз?
a. Сифіліс
b. Хламідіоз
c. Токсоплазмоз
d. Мікоплазмоз
*e. Гонорея

61. Укажіть препарат для лікування миготливої аритмії, який є блокатором калієвих каналів, alpha-, beta-адренорецепторів і має кумулювальну властивість.
a. Метопролол
b. Нікотинамід
c. Аспаркам
d. Верапаміл
*e. Аміодарон

62. З метою профілактики тромбоемболічних ускладнень під час великих операцій на щелепно-лицевій ділянці у стоматологічній практиці використовують ін'єкційний антитромботичний засіб, який зв'язується з антитромбіном III та інгібує процес згортання крові шляхом інактивації факторів V, VII, IX, X. Визначте цей препарат.
a. Кислота амінокапронова
b. Кислота транексамова
c. Фітоменадіон
d. Альтеплаза
*e. Гепарин

63. До лікаря-стоматолога звернувся чоловік віком 29 років з припухлою навколовушною слинною залозою. Який вірус спричиняє такі симптоми?
*a. Вірус епідемічного паротиту
b. Ентеровіруси
c. Віруси гепатиту В
d. Вірус кору
e. Вірус грипу

64. У чоловіка віком 53 роки, який тривалий час курив цигарки, на бічній поверхні язика виявлено білу ділянку розмірами 5х3 см у вигляді бляшки з нечіткими краями. Під час гістологічного дослідження біоптату з ураженої ділянки діагностували значне зроговіння та потовщення епітелію слизової оболонки, акантоз. Під епітелієм у сполучній тканині є незначний інфільтрат із лімфоцитів, макрофагів і плазматичних клітин. Яке ураження слизової оболонки рота спостерігається в цьому разі?
a. Рак на місці
b. Еритроплакія
*c. Лейкоплакія
d. -
e. Плоскоклітинний зроговілий рак

65. До травматологічного відділення шпиталізовано дитину з глибокою раною на нозі. Після поранення минуло 3 доби. Який препарат необхідно застосувати для профілактики правця?
a. Вакцину БЦЖ
b. Вакцину АКДП
c. Антибіотики
d. Дифтерійно-правцевий анатоксин
*e. Протиправцеву сироватку

66. Послідовність триплетів у ДНК визначає порядок розташування амінокислот у молекулі білка. Як називається така властивість генетичного коду?
*a. Колінеарність
b. Неперекривність
c. Виродженість
d. Універсальність
e. Триплетність

67. Пацієнт звернувся до лікаря зі скаргами на значну спрагу та часте сечовипускання із великою кількістю сечі. З анамнезу відомо, що 4 тижні тому внаслідок черепно-мозкової травми в пацієнта виявлено некроз задньої долі гіпофіза. Для якого захворювання характерні такі симтоми?
a. Акромегалії
b. Хвороби Іценка-Кушинга
c. Цукрового діабету
*d. Нецукрового діабету
e. Синдрому Іценка-Кушинга

68. У пацієнтки з феохромоцитомою після психічного навантаження виникла тахікардія, підвищення артеріального тиску, різкий біль у надчеревній ділянці. Чим зумовлено погіршення стану пацієнтки?
a. Збільшенням секреції тиреоїдних гормонів
*b. Масивним викиданням катехоламінів наднирниками
c. Активацією вегетативних ядер гіпоталамуса
d. Підвищеним синтезом кортикотропіну
e. Звільненням норадреналіну симпатичними нервами

69. Укажіть назву муколітичного відхаркувального лікуючого засобу, що має антиоксидантний, пневмопротекторний, кардіопротекторний, дезінтоксикаційний ефект та застосовується в разі отруєння парацетамолом.
a. Амброксол
b. Бромгексин
*c. Ацетилцистеїн
d. Кодеїн
e. Глауцин

70. Під час проведення електронної мікроскопії у тканинах пародонта виявлено волокна, які одним своїм кінцем занурюються в цемент кореня зуба, а іншим - в окістя альвеолярного відростка. Укажіть ці волокна.
*a. Шарпея
b. Пуркіньє
c. Корфа
d. Аргірофільні
e. Ебнера

71. Під час огляду чоловіка віком 65 років при проведенні аускультації лікар оцінює роботу мітрального клапана. Де вислуховують тон цього клапана?
a. Біля груднини зліва напроти хряща 5 ребра
b. Біля груднини справа напроти хряща 5 ребра
c. Біля груднини в другому міжребер'ї справа
d. Біля груднини в другому міжребер'ї зліва
*e. На верхівці серця

72. У жінки віком 30 років діагностовано: гострий гнійний середній отит із подальшим запаленням комірок соскоподібного відростка. Через яку стінку барабанної порожнини міг потрапити гній до комірок?
a. Paries caroticus
b. Paries tegmentalis
c. Paries membranaceus
*d. Paries mastoideus
e. Paries labyrinthicus

73. Після довготривалого вживання антибіотиків у пацієнта на слизовій оболонці ротової порожнини з'явилися округлі білі плями, на язику - білий наліт. Який мікроорганізм, імовірно, спричинив ці симптоми?
a. Ентерокок
b. Кишкова паличка
c. Лактобацили
d. Стрептокок
*e. Гриби роду Candida

74. Під час мікроскопічного дослідження виявляється паренхіматозний орган, у якому епітеліальні тяжі формують клубочкову, пучкову та сітчасту зони. Центральна частина органа представлена скупченнями хромафінних клітин. Укажіть цей орган.
a. Печінка
b. Щитоподібна залоза
c. Епіфіз
d. Гіпофіз
*e. Надниркова залоза

75. При мікроскопічному дослідженні препаратів із зіву, зафарбованих за Нейссером, було виявлено палички з потовщеннями на полюсах, що розташовувались під кутом одна до одної. До якого виду можуть належати дані мікроорганізми?
a. Streptococcus pyogenes
b. Leptospira interrhogans
c. Neisseria gonorrhoeae
d. Mycobacterium tuberculosis
*e. Corynebacterium diphtheriae

76. У новонародженої дівчинки спостерігається неправильне зрощення відростків верхньої щелепи із лемішем. Який патологічний стан виник у дитини?
*a. Палатосхізіс("вовча паща")
b. Макроглосія
c. Мікростомія
d. Макростомія
e. Хейлосхізіс ("заяча губа")

77. У чоловіка віком 72 роки зі встановленим діагнозом: гостра серцева недостатність у складі комплексного лікування призначено петльовий діуретик. Який із нижченаведених препаратів призначено пацієнту?
a. Манітол
*b. Фуросемід
c. Спіронолактон
d. Гідрохлортіазид
e. Ацетазоламід

78. Виготовлено мікропрепарат зі слизової оболонки порожнини рота. У цій ділянці відсутня підслизова основа і слизова оболонка нерухомо зрощена з окістям. Ця прикріплена частина переходить у вільну неприкріплену. Який це орган порожнини рота?
a. Піднебіння м'яке
b. Язик
c. Щока
d. Піднебіння тверде
*e. Ясна

79. У дитини травмована нижня губа. Який м'яз при цьому ушкоджений?
a. M. buccinator
b. M. levator anguli oris
*c. M. orbicularis oris
d. M. risorius
e. M. levator labii superioris

80. Пацієнту проведено апендектомію. У післяопераційному періоді він отримував антибіотик. Невдовзі у нього з'явилися скарги на зниження слуху. Укажіть, яка група антибіотиків має характерні побічні ефекти (ураження слуху та вестибулярного апарату).
*a. Аміноглікозиди
b. Макроліди
c. Пеніциліни
d. Поліміксини
e. Тетрацикліни

81. У ділянці кута нижньої щелепи пацієнта лікар виявив місце щільної інфільтрації синюшного відтінку з ознаками флуктуації по центру. Під час мікроскопії гною з вогнища інфекції виявлено друзи, що містили скупчення ниткоподібних мікроорганізмів. Які мікроорганізми, найімовірніше, спричинили захворювання?
a. Спірохети
b. Аскоміцети
*c. Актиноміцети
d. Базидіоміцети
e. Лептоспіри

82. Завдяки бактерицидній дії якого білка при пошкодженні слизової оболонки ротової порожнини попереджується запалення?
a. Муцину
*b. Лізоциму
c. Амілази
d. Нуклеази
e. Лінгвальної ліпази

83. Який процес пригнічує рифампіцин у хворого на туберкульоз легень, діючи на РНК-полімеразу на стадії ініціації?
a. Термінація
b. Трансляція
c. Реплікація
d. Елонгація
*e. Транскрипція

84. Під час лікування зубів лікар-стоматолог поміщає ватний тампон у присінок між щокою та альвеолярним відростком верхньої щелепи. Вивідний отвір протоки якої залози закриває цей тампон?
a. Губних
b. Піднижньощелепної
*c. Привушної
d. Язикових
e. Під'язикової

85. Під час огляду лікарем-педіатром десятирічної дитини виявлено множинні петехії на шкірі, кровоточивість ясен та знижений рівень вітаміну С в сечі. Який процес порушився в цьому разі?
a. Розпад колагену
b. Активація гіалуронідази
c. Розпад протеогліканів
*d. Синтез колагену
e. Синтез протеогліканів

86. Під час експерименту після руйнування структур ЦНС піддослідна тварина втратила орієнтувальні рефлекси. Пошкодження якої структури спричинило цей патологічний стан?
a. Латеральних вестибулярних ядер
b. Проміжного мозку
*c. Чотиригорбкового тіла
d. Червоних ядер
e. Мозочка

87. При якому типі успадкування на гемофілію хворіють чоловіки, а носіями хвороби є жінки?
a. Х-зчеплене домінантне
b. Аутосомно-домінантне
*c. Х-зчеплене рецесивне
d. Аутосомно-рецесивне
e. Голандричне

88. У гістологічному препараті головного кінця зародка 5 тижнів розвитку визначаються зяброві дуги. Яка анатомічна структура розвивається з першої пари цих утворень?
a. Нижньощелепні відростки
b. Верхньощелепні відростки
c. Зовнішній слуховий прохід
d. Щитоподібний хрящ
*e. Нижньощелепні та верхньощелепні відростки

89. У хірургічний кабінет звернулася людина, яку покусав невідомий собака. Широкі рвані рани локалізовані на обличчі. Яку лікувально-профілактичну допомогу потрібно надати для профілактики сказу?
a. Терміново ввести вакцину АКДП
b. Терміново ввести нормальний gamma-глобулін
c. Госпіталізувати хворого і тримати під наглядом лікаря
d. Призначити комбіновану антибіотикотерапію
*e. Розпочати імунізацію антирабічною вакциною

90. Пацієнт після перенесеного інсульту скаржиться на значні труднощі з вимовою слів, але при цьому розуміння мовлення не викликає складнощів. Яка ділянка кори головного мозку, імовірно, пошкоджена в пацієнта?
a. Сенсомоторна кора
b. Зона Верніке
c. Префронтальна зона
*d. Зона Брока
e. Зорова кора

91. У п'ятирічної дитини відбулася інвазія гельмінтів, що призвело до сенсибілізації організму. Які показники лейкоцитарної формули підтвердять цей процес?
*a. Збільшення кількості еозинофілів
b. Зменшення кількості еозинофілів
c. Збільшення кількості базофілів
d. Збільшення кількості нейтрофілів
e. Зменшення кількості базофілів

92. Укажіть період під час скорочення, коли м'язове волокно не здатне реагувати на подразник.
a. Релаксації
b. Деполяризації
c. Ізотонічний
d. Тетанічний
*e. Рефрактерний

93. Визначення в пацієнта групи крові за допомогою моноклональних тест-реагентів виявило позитивну реакцію аглютинації з реагентами анти-А і анти-В та негативну з анти-D. Якої групи кров у цього пацієнта?
a. B (III) Rh (-)
b. А (ІІ) Rh (+)
c. 0 (I) Rh (+)
*d. АВ (ІV) Rh (-)
e. АВ (ІV) Rh (+)

94. У препараті зуба виявлено тверду тканину, у якій розташовані клітини видовженої полігональної форми. Клітини розташовані в лакунах, їх відростки в канальцях анастомозують між собою. Яку структуру виявлено у препараті зуба?
a. Дентин
b. Безклітинний цемент
c. Пульпу
*d. Клітинний цемент
e. Емаль

95. На гістологічному препараті виявлено орган, паренхіма якого утворена гемопоетичною тканиною. До складу цієї тканини входять еритробласти, мегакаріоцити, ліпоцити та інші клітини. Визначте цей орган.
a. Лімфатичний вузол
b. Мигдалик
c. Селезінка
*d. Червоний кістковий мозок
e. Тимус

96. Деякі захворювання тонкої кишки пов'язані з порушенням функції екзокриноцитів з ацидофільними гранулами (клітини Панета). Де розташовані ці клітини?
*a. На дні кишкових крипт
b. На апікальній частині кишкових ворсинок
c. У верхній частині кишкових крипт
d. На бокових поверхнях кишкових ворсинок
e. У місці переходу ворсинок у крипти

97. У жінки виникла загроза передчасного переривання вагітності. Із недостатністю якого гормону це пов'язано?
a. Тестостерону
b. Альдостерону
c. Естрадіолу
*d. Прогестерону
e. Окситоцину

98. При гістологічному дослідженні кістки нижньої щелепи виявлено пухлину, що складається з фіброзної тканини, у якій містяться базофільні цементоподібні маси у вигляді вогнищ різної величини. Який вид пухлини досліджується?
a. Цементома
*b. Цементуюча фіброма
c. Цементобластома
d. Гігантська цементома
e. Одонтогенна фіброма

99. У хімічному синапсі збудження передається за допомогою нейромедіатора. Які іони сприяють його виділенню в синаптичну щілину?
a. Хлору
b. Магнію
c. Калію
d. Натрію
*e. Кальцію

100. Під час огляду порожнини рота пацієнта на губній і язиковій поверхні зубів виявлені темно-жовті і коричневі плями і смуги, що займають більше половини поверхні зубів, емаль і дентин частково зруйновані. Який найбільш імовірний діагноз?
*a. Флюороз
b. Дистрофічне звапнування
c. Зубний камінь
d. Клиноподібні дефекти зубів
e. Метастатичне звапнування

101. Під час дослідження видаленого зуба пацієнта виявлено: зуб має довгий корінь, на язиковій поверхні - серединний валик, який розширювався у напрямку до ріжучого краю зуба. Який зуб, найімовірніше, видалено в пацієнта?
*a. Ікло верхньої щелепи
b. Премоляр нижньої щелепи
c. Великий кутній зуб верхньої щелепи
d. Бічний різець нижньої щелепи
e. Присередній різець верхньої щелепи

102. З метою усунення нападу бронхіальної астми, який розвинувся при екстракції зуба, пацієнту призначили сальбутамол. До якої фармакологічної групи належитьцей препарат?
a. beta_1-адреноблокатори
b. beta_2-адреноблокатори
c. beta_1, 2-адреноміметики
*d. beta_2-адреноміметики
e. beta_1-адреноміметики

103. Чоловіку віком 48 років, хворому на злоякісну пухлину язика, лікар-хірург перев'язує a. lingualis у ділянці трикутника Пирогова. Який нерв є верхнею межею цієї анатомічної ділянки?
a. N. sublingualis
b. N. glossopharynseus
*c. N. hypoglossus
d. Ansa cervicalis
e. N. lingualis

104. Згідно з правилом сталості числа хромосом, кожний вид більшості тварин має певне і стале число хромосом. Який механізм підтримує цю сталість при статевому розмноженні організмів?
a. Регенерація
*b. Мейоз
c. Шизогонія
d. -
e. Амітоз

105. У клініку звернувся чоловік віком 45 років зі скаргами на втрату чутливості в ділянці задньої 1/3 язика. Функція якої пари черепно-мозкових нервів порушена?
a. Х
*b. ІХ
c. VIII
d. V
e. XII

106. У стоматологічній практиці широко використовується місцевий анестетик - лідокаїн. Який механізм його дії?
*a. Блокує потенціалзалежні натрієві канали
b. Активує потенціалзалежні кальцієві канали
c. Активує потенціалзалежні калієві канали
d. Блокує потенціалзалежні калієві канали
e. Блокує лігандкеровані натрієві канали

107. У ході експерименту з внутрішньовенним уведенням різних фізіологічно активних речовин зареєстрована тахікардія. Яка з наведених речовин викликала таку реакцію?
a. Інсулін
b. Брадикінін
c. Калікреїн
d. Ацетилхолін
*e. Тироксин

108. Жінці віком 38 років зі встановленим діагнозом: сифіліс необхідно призначити лікування. З анамнезу пацієнтки відомо, що вона має алергію на препарати пеніцилінового ряду. Який антибіотик потрібно призначити у цьому разі?
a. Амоксицилін
b. Ампіцилін
c. Амоксицилін/клавуланат
*d. Цефтріаксон
e. Оксацилін

109. Пацієнт скаржиться на головний біль та утруднене дихання. Рентгенологічно діагностовано: фронтит (запалення лобової пазухи). У який носовий хід поширюються гнійні виділення?
a. Загальний носовий хід
b. Верхній носовий хід
c. Над верхньою носовою раковиною
d. Нижній носовий хід
*e. Середній носовий хід

110. У чоловіка віком 25 років, який скаржився на утруднене ковтання, виявлене пухлиноподібне підвищення на корені язика 1-2 см у діаметрі, у ділянці сліпого отвору. Розростання залишків якої залози встановив лікар?
a. Під'язикової
*b. Щитоподібної
c. Прищитоподібної
d. Аденогіпофіза
e. Вилочкової

111. Пацієнт віком 45 років звернувся до лікаря з приводу різаної рани м'яких тканин дистальної фаланги великого пальця кисті, яка супроводжується кровотечею. Гілками якої артерії кровопостачається великий палець кисті?
a. Ліктьової
b. Передньої міжкісткової
*c. Променевої
d. Плечової
e. Задньої міжкісткової

112. До лікаря звернувся пацієнт, у якого під час огляду гортані виявлено неповне змикання голосових складок під час фонації. Голосова щілина при цьому набуває форми овала. Функція якого м'яза гортані порушена в пацієнта?
a. Поперечного черпакуватого
b. Заднього персне-черпакуватого
c. Бічного персне-черпакуватого
*d. Голосового
e. Щито-черпакуватого

113. Яка спадкова хвороба поєднує в собі цироз печінки, дистрофічні процеси головного мозку, супроводжується зменшенням вмісту церулоплазміну у плазмі крові та порушенням обміну міді в організмі?
a. Марфана
b. Німанна-Піка
c. Жильбера
d. Тея-Сакса
*e. Вільсона-Коновалова

114. У пацієнта віком 18 років з верхньої щелепи видалено пухлиноподібне утворення в ділянці ікла, що відсутній у зубному ряді. Макроскопічно утворення представлено порожниною, яка заповнена світло-жовтою рідиною, з наявністю ретинованого зуба. Мікроскопічно стінка порожнини представлена фіброзною тканиною, покритою багатошаровим плоским епітелієм без ознак запалення. Яке новоутворення виявлено в пацієнта?
a. Одонтома
b. Кератокіста
*c. Фолікулярна кіста
d. Амелобластома
e. Радикулярна кіста

115. Під час операції для знерухомлення пацієнта використовують курареподібні фармакологічні препарати. Який механізм дії цієї групи препаратів?
a. Виділення ацетилхоліну в синаптичну щілину
b. Виділення норадреналіну в синаптичну щілину
c. Блокування М-холінорецепторів гладких м'язів
d. Блокування проведення збудження нервовими волокнами
*e. Блокування Н-холінорецепторів скелетних м'язів

116. Від хворого з підозрою на черевний тиф була виділена грамнегативна рухлива паличка. З метою ідентифікації виділену культуру посіяли на напіврідкі середовища Гіса. За якою ознакою буде враховуватися розкладання мікробом вуглеводів до кислоти?
a. Помутніння живильного середовища
b. Утворення осаду
c. Утворення бульбашок газу
*d. Зміна забарвлення індикатора
e. Розрідження середовища

117. Пацієнту з діагнозом: кандидоз порожнини рота призначено протигрибковий препарат. Укажіть цей лікарський засіб.
*a. Флуконазол
b. Еритроміцин
c. Бісептол
d. Ампіцилін
e. Левоміцетин

118. До порушення якої функції призведе ураження груднинно-щитоподібного м'яза?
a. Нахилу шиї вперед
b. Підняття гортані
c. Підняття під'язикової кістки
*d. Опускання гортані
e. Розгинання шиї

119. До лікарні надійшла дитина з діагнозом дифтерія. Якими препаратами для специфічної терапії Ви скористуєтесь?
a. Дифтерійні вакцини: АКДП, АДП, АД
b. Дифтерійний анатоксин, антибіотики
c. Вакцина ''Кодивак'', сульфаніламіди
*d. Протидифтерійна антитоксична сироватка, антибіотики
e. Дифтерійний бактеріофаг

120. Чоловік звернувся до хірурга зі скаргами на біль внизу живота справа. Під час глибокої пальпації лікар виявив болючість у правій пахвинній ділянці. У якому відділі кишківника можливий патологічний процес?
a. Сигмоподібна ободова кишка
*b. Сліпа кишка
c. Нисхідна ободова кишка
d. Поперечна ободова кишка
e. Пряма кишка

121. У біопсійному матеріалі шкіри в епідермісі виявлені клітини з відростками, які мають гранули темно-коричневого кольору в цитоплазмі. Що це за клітини?
*a. Меланоцити
b. Кератиноцити
c. Внутрішньоепідермальні макрофаги
d. Клітини Меркеля
e. Лімфоцити

122. У пацієнта діагностовано неврит трійчастого нерва. Який із травних процесів порушиться найбільше у цьому разі?
a. Формування смакових відчуттів
b. Ковтання
c. Слиновиділення
*d. Жування
e. Слиноутворення

123. У чоловіка віком 34 роки зі встановленим діагнозом: туберкульоз застосовували рифампіцин, що призвело до розвитку стійкості мікобактерій туберкульозу. З яким препаратом необхідно поєднувати рифампіцин для зменшення розвитку стійкості мікобактерій?
a. Амоксицилін
*b. Ізоніазид
c. Метронідазол
d. Ацикловір
e. Ітраконазол

124. Лікар-стоматолог проводить бесіду зі школярами з профілактики карієсу. Які речовини, що містяться в харчових продуктах, спричиняють ріст та розмноження стрептококів, які насамперед впливають на виникнення карієсу?
a. Вітаміни
b. Жири
*c. Вуглеводи
d. Мікро- та макроелементи
e. Білки

125. Жінка віком 22 роки звернулася до лікаря-гінеколога зі скаргами на порушення менструального циклу, геморагічні виділення з піхви та болі внизу живота. Після комплексного лабораторно-інструментального дослідження жінці проведено вишкрібання порожнини матки. У результаті гістологічного дослідження отриманого матеріалу виявлено: різко збільшені, кістозно змінені, набряклі ворсини хоріона з проліферацією клітин трофобласту та фрагменти децидуальної тканини. Який патологічний процес спостерігається в пацієнтки?
*a. Міхурцевий занесок
b. Поліп ендометрія
c. Гіперплазія ендометрія
d. Хоріонепітеліома
e. Ендометріальна карцинома

126. У жінки віком 25 років виявлено ваду тристулкового клапана. Між якими камерами серця розташований цей клапан?
*a. Між правим передсердям і правим шлуночком
b. Між лівим передсердям і шлуночком
c. Отвір аорти
d. Отвір легеневого стовбура
e. Отвір вінцевого синуса

127. У пацієнтки віком 30 років після видалення зуба на нижній щелепі спостерігалося підвищення температури, згодом виникла припухлість у ділянці шиї. Під час розтину шкіри шиї встановлено, що підшкірно-жирова клітковина просякнута непрозорою жовто-зеленою рідиною з неприємним запахом. Який запальний процес розвинувся в жировій клітковині?
a. Серозне запалення
b. Фібринозне запалення
*c. Флегмона
d. Абсцес
e. Геморагічне запалення

128. На місці механічного пошкодження шкіри завдяки процесам регенерації формується пухка волокниста сполучна тканина. Які клітини продукують білки (колаген, еластин) та компоненти міжклітинної речовини?
*a. Фібробласти
b. Плазмоцити
c. Адипоцити
d. Тканинні базофіли
e. Макрофаги

129. У значної кількості пацієнтів перед відвідуванням стоматолога виникає тривожність, страх, пригнічений настрій. Посилення секреції якого медіатора центральної нервової системи може зменшити ці зміни психо-емоційного стану у людини?
*a. Серотонін
b. Дофамін
c. ГАМК
d. Ацетилхолін
e. Норадреналін

130. У пацієнта внаслідок травми утворився дефект шкіри. З метою ліквідації дефекта на це місце хірурги перемістили ділянку шкіри з іншої частини тіла цього ж хворого. Який вид трансплантації було здійснено?
a. Експлантацію
b. Гомотрансплантацію
c. Аллотрансплантацію
*d. Аутотрансплантацію
e. Ксенотрансплантацію

131. На прийом до лікаря прийшла пацієнтка віком 20 років. Об'єктивно спостерігається: високого зросту, зі збільшеними губами, носом, кистями та стопами. Підвищення секреції якої залози можна запідозрити в цієї пацієнтки?
a. Задньої частки гіпофіза
*b. Передньої частки гіпофіза
c. Епіфіза
d. Щитоподібної залози
e. Прищитоподібної залози

132. У пацієнта діагностовано пульпіт з ознаками хронічного продуктивного запалення. Коронкова і коренева пульпа містить розростання грануляційної тканини з поширенням на каріозну порожнину зуба та утворенням червоного м'якого поліпа пульпи, що легко кровоточить. Наявне розсмоктування ділянок дентину, що призводить до розширення пульпової порожнини. Який вид пульпіту розвинувся в пацієнта?
a. Фіброзний
b. Гнійний
c. Гангренозний
*d. Гранулюючий
e. Серозний

133. Дванадцятирічна дитина скаржиться на утруднення носового дихання. Під час обстеження встановлено, що причиною є стійка гіпертрофія лімфоїдної тканини. На збільшення якого мигдалика вказують вищенаведені патологічні зміни?
*a. Глоткового
b. Трубного правого
c. Піднебінного
d. Язикового
e. Трубного лівого

134. Через декілька годин після травми зуба в пульпі спостерігається гіперемія судин, виражений набряк тканини з поодинокими нейтрофілами, лімфоцитами, у нервових волокнах - незначні дистрофічні зміни. Який найбільш імовірний діагноз?
a. Гнійний пульпіт
b. Фіброзний пульпіт
c. Гангренозний пульпіт
*d. Серозний пульпіт
e. Гранулюючий пульпіт

135. Жінка віком 40 років звернулася до хірурга-стоматолога зі скаргами на наявність новоутворення на шкірі обличчя, яке швидко збільшується в розмірах протягом 5 місяців. Об'єктивно спостерігається: новоутворення 0,7 см у діаметрі, без чітких меж із нерівними краями, поверхнею та пігментацією. Під час мікроскопічного дослідження після операції: в епідермісі, у сосочковому шарі дерми великі клітини з ядрами, різними за формою, із помірною кількістю мітозів разом з патологічними, із вираженими ядерцями та різною кількістю коричневого пігменту в цитоплазмі (реакція Перлса негативна). Який найімовірніший діагноз?
*a. Меланома
b. Фіброзна гістіоцитома
c. Себорейний кератоз
d. Актинічне лентиго
e. Меланоцитарний невус

136. У пацієнта віком 49 років виявлено набряк обличчя, значну протеїнурію, гіпопротеїнемію, диспротеїнемію та гіперліпідемію. Яка патологія виникла в пацієнта?
a. Пієлонефрит
*b. Нефротичний синдром
c. Сечокам'яна хвороба
d. Цистит
e. Простатит

137. У недоношеної дитини виявлено злипання стінок альвеол через відсутність сурфактанту. Укажіть, порушення функції яких клітин стінки альвеоли зумовлює такий стан.
a. Секреторних клітин Клара
b. Альвеолярних макрофагів
*c. Альвеолоцитів ІІ типу
d. Альвеолоцитів І типу
e. Фібробластів

138. У жінки віком 26 років було виявлено наявність пухлини альвеолярного відростка у вигляді щільнуватого вузла, чітко обмеженого. Під час гістологічного дослідження виявлено: однотипні дрібні одноядерні клітини овальної форми, серед них розташовані гігантські багатоядерні клітини, місцями серед клітин утворюються кісткові балочки. Який патологічний стан викник у пацієнтки?
a. Еозинофільна гранульома
*b. Остеобластокластома
c. Амелобластома
d. Фіброматозний епуліс
e. Примордіальна кіста

139. Жінка віком 48 років зі встановленим діагнозом: мегалобластна анемія приймала препарат із групи водорозчинних вітамінних засобів. Який це препарат?
a. Піридоксин
*b. Ціанокобаламін
c. Аскорбінова кислота
d. Токоферолу ацетат
e. Тіаміну хлорид

140. У бактерiологiчну лабораторiю з вогнища харчового отруєння доставлена в'ялена риба, при дослiдженнi якої на середовищі Кiтта-Тароццi бактерiолог виявив мiкроорганiзми, подiбнi до "тенiсної ракетки". Збудником якої хвороби вони могли бути?
*a. Ботулiзм
b. Сальмонельоз
c. Дифтерiя
d. Черевний тиф
e. Дизентерiя

141. У пульпі зуба внаслідок дегенеративних змін утворилися мінералізовані осередки, деякі з них містять канальці. Назвіть ці утворення.
a. Ділянки осифікації
*b. Дентиклі
c. Кісткова тканина
d. Цемент
e. Фіброзні тільця

142. Під час гістологічного дослідження зуба виявлено ушкоджені судини. Яка структура зуба містить кровоносні судини?
a. Дентинні канальці
b. Кутикула емалі
c. Клітинний цемент
d. Безклітинний цемент
*e. Пульпа

143. Методом амніоцентезу в клітинах епітелію плода визначено каріотип 45, Х0. Мати і батько здорові. Який синдром, імовірно, розвинувся у плода?
a. Трисомії Х
b. Едвардса
*c. Шерешевського-Тернера
d. "Котячого крику"
e. Патау

144. Останніми роками під час проведення лабораторної діагностики гепатиту В у крові хворого визначають наявність вірусної ДНК. За допомогою якої з наведених реакцій це визначають?
a. Реакція гальмування гемаглютинації
b. Імуноферментний аналіз
c. Реакція зв'язування комплементу
d. Реакція непрямої гемаглютинації
*e. Ланцюгова полімеразна реакція

145. У клітині відбулося поглинання розчинених речовин. При цьому утворилися специфічні мембранні пухирці. Як називається цей тип транспорту речовини через мембрану?
a. Фагоцитоз
*b. Піноцитоз
c. Екзоцитоз
d. Полегшена дифузія
e. Дифузія

146. Під час автомобільної аварії людина отримала сильний удар в епігастральну ділянку, унаслідок чого виникла зупинка серця. Що могло стати причиною таких змін серцевої діяльності?
a. Підвищення тонусу симпатичної нервової системи
*b. Підвищення тонусу блукаючого нерва
c. Виділення кортизолу
d. Виділення адреналіну
e. Виділення альдостерону

147. Укажіть препарат, що належить до групи бета-лактамних антибіотиків.
a. Еритроміцин
b. Офлоксацин
c. Тетрациклін
d. Бісептол
*e. Бензилпеніцилін

148. Машиною швидкої допомоги в лікарню доставлено непритомного чоловіка після отруєння чадним газом. Унаслідок накопичення якої сполуки в пацієнта виникла гіпоксія?
a. Метгемоглобіну
b. Сульфгемоглобіну
c. Карбгемоглобіну
*d. Карбоксигемоглобіну
e. Оксигемоглобіну

149. У результаті травматичного пошкодження вінцевого відростка нижньої щелепи потерпілий не може піднімати і тягнути назад щелепу. Який м'яз пошкоджено?
a. Жувальний
b. Латеральний крилоподібний
c. Щічний
*d. Скроневий
e. Медіальний крилоподібний

150. Пацієнту віком 37 років встановлено діагноз: гіпертонічна хвороба. Лікар призначив лізиноприл. Який механізм дії цього препарату?
*a. Зв'язує ангіотензинперетворювальний фермент і блокує перетворення ангіотензину I в ангіотензин II
b. Блокує кальцієві канали
c. Блокує калієві канали
d. Блокує ангіотензинові рецептори судин
e. Стимулює імідазолінові рецептори

