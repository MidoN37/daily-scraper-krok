1. Під час огляду п'ятирічної дитини лікарем-стоматологом встановлено діагноз: епідемічний паротит. Який механізм передачі цього захворювання?
*a. Повітряно-крапельний
b. Парентеральний
c. Фекально-оральний
d. Трансмісивний
e. Контактно-побутовий

2. Під час дослідження каріотипу п'ятирічного хлопчика виявлено 46 хромосом. Одна з хромосом 15-ої пари довша від звичайної, тому що до неї приєднана ділянка хромосоми з 21-ої пари. Який вид мутації має місце в цього хлопчика?
a. Дуплікація
*b. Транслокація
c. Інверсія
d. Поліплоїдія
e. Делеція

3. Юнаку 20-ти років з метою профілактики було введено анатоксин. Проти якого з вказаних захворювань проводилося щеплення?
*a. Дифтерія
b. Туберкульоз
c. Коклюш
d. Скарлатина
e. Менінгіт

4. При інтенсивній фізичній роботі в м'язах накопичується молочна кислота. Який фермент здійснює утворення молочної кислоти з пірувату при анаеробному гліколізі?
a. Піруваткарбоксилаза
b. Піруватдегідрогеназа
c. Альдолаза
*d. Лактатдегідрогеназа
e. Фосфофруктокіназа

5. У пацієнта спостерігається алергічна реакція, яка супроводжується свербежем, набряками та почервоніннями шкіри. Укажіть біогенний амін, надлишкове накопичення якого в зонах запалення призводить до розвитку алергічних реакцій.
a. Дофамін
*b. Гістамін
c. Серотонін
d. Мелатонін
e. Адреналін

6. У пацієнта карієс ускладнився пульпітом, що супроводжувався нестерпним болем. Укажіть основну причину виникнення цього болю при запаленні пульпи.
a. Проліферація
*b. Ексудація
c. Еміграція лейкоцитів
d. Первинна альтерація
e. Ішемія

7. При бактеріологічному обстеженні групи хворих із карієсом зубів були виділені різні мікроорганізми. Якому з наведених нижче мікроорганізмів належить провідна роль у виникненні карієсу у цих хворих?
a. Candida albicans
*b. Streptococcus mutans
c. Borellia buccalis
d. St. salivarius
e. Staphylococcus aureus

8. Початок процесу транскрипції стає можливим за умови приєднання фермента ДНК-залежної-РНК-полімерази до певної ділянки молекули ДНК. Як називають цю ділянку ДНК?
a. Репресор
b. Регулятор
c. Термінатор
d. Супресор
*e. Промотор

9. У пацієнта віком 28 років перелом нижньої щелепи призвів до кровотечі з нижньої коміркової артерії. Гілка якої артерії ушкоджена?
*a. Верхньощелепної
b. Лицевої
c. Зовнішньої сонної
d. Внутрішньої сонної
e. Підборідної

10. П'ятирічний пацієнт скаржиться на сильний головний біль та блювання. Об'єктивно встановлено: ригідність м'язів потилиці, блювання без нудоти, герпетичний висип на обличчі, гарячка. Бактеріологічне дослідження якого біологічного матеріалу необхідне для підтвердження попереднього діагнозу менінгіт?
a. Виділення бактерій N. meningitidis зі слизової оболонки сечостатевої системи
b. Блювання
c. Виділення копрокультур N. meningitidis
*d. Спинномозкової рідини
e. Виділення уринокультур N. meningitidis

11. Під час огляду порожнини рота пацієнта лікар-стоматолог виявив каріозну порожнину на поверхні другого моляра, яка звернена до першого моляра. Яка поверхня коронки уражена?
a. Facies vestibularis
b. Facies occlusalis
c. Facies lingualis
d. Facies distalis
*e. Facies mesialis

12. Під час приготування мазка із зубного нальоту і фарбування його за методом Грама студент під час мікроскопії знайшов різноманітні мікроорганізми фіолетового і рожевого кольорів. Який структурний компонент мікроорганізму зумовлює різне сприйняття барвників?
a. Цитоплазматична мембрана
b. Цитоплазма
c. Внутрішній периплазматичний простір
d. Рибосоми
*e. Клітинна стінка

13. Для дослідження кровотоку лікар встановив датчик приладу в ділянці sulcus bicipitalis medialis. Яку судину обстежує лікар?
a. A) axillaris
b. A) ulnaris
*c. A) brachialis
d. A) radialis
e. A) profunda brahii

14. Під час обстеження жінки віком 35 років діагностовано запалення верхньощелепного нерва. Через який анатомічний отвір виходить цей нерв із порожнини черепа?
a. Яремний
b. Клинно-піднебінний
*c. Круглий
d. Овальний
e. Остистий

15. Чоловіку віком 26 років після проведення оперативного втручання призначено знеболення морфіном. Через деякий час знеболювальний ефект препарату став нижчим, пацієнт просив повторних ін'єкцій. Після відміни препарату у нього різко погіршився настрій, виникло прискорене серцебиття, зниження АТ, з'явилися підвищене потовиділення і нудота. Який патологічний стан виник у пацієнта у зв'язку з відміною препарату?
a. Ідіосинкразія
*b. Абстиненція
c. Антагонізм
d. Синергізм
e. Кумуляція

16. У посіві гною з фурункула знайдено кулястої форми мікроорганізми, розташовані у вигляді "грона винограду". Які мікроби виявлено?
a. Стрептококи
b. Тетракоки
c. Мікрококи
d. Диплококи
*e. Стафілококи

17. У хлопчика виявлено аномалії лицевої частини черепа, зокрема гіпоплазію верхньої щелепи, високе піднебіння та неправильний ріст зубів. За допомогою цитогенетичного методу встановлено каріотип (47, ХУ, 21+). Який патологічний синдром спостерігається в пацієнта?
a. Клайнфельтера
b. Шерешевського-Тернера
*c. Дауна
d. Патау
e. Едвардса

18. У семирічного хлопчика з'явився біль та набряк у горлі, субфебрильна температура тіла протягом двох тижнів. Під час обстеження виявлено: гепатоспленомегалія та збільшення лімфатичних вузлів. З ротоглотки пацієнта виділений вірус родини Herpesviridae, що викликає проліферацію В-лімфоцитів. Який вірус, найімовірніше, спричинив захворювання?
a. Вірус Коксакі А
*b. Вірус Епштейн-Барр
c. ВІЛ
d. Вірус простого герпесу тип 2
e. Вірус кору

19. У західних регіонах Європи майже половина всіх вроджених вад розвитку припадає на тих новонароджених, яких було зачато в період інтенсивного застосування в цих районах пестицидів. Наслідком якого впливу є такі хворобливі стани дітей?
a. Малігнізація
b. Канцерогенний
*c. Тератогенний
d. Мутагенний
e. Механічний

20. Під час огляду вагітної пацієнтки на слизовій оболонці порожнини рота стоматолог виявив три округлі утворення, які з'явилися 3 дні тому, з червоним обідком, поверхня їх біло-сірого кольору до 1 см у діаметрі. Який патологічний стан виник у пацієнтки?
a. Виразково-некротичний стоматит
b. Лейкоплакія
c. Катаральний стоматит
d. Гангренозний стоматит
*e. Афтозний стоматит

21. Пацієнту діагностовано фурункульоз нижньої губи. Прийнято рішення провести висікання вени з метою попередження розповсюдження запального процесу на печеристу пазуху. Яку вену висікають в цьому разі?
a. Зовнішню яремну
b. Лицеву
c. Підборідну
*d. Кутову
e. Поперечну вену лиця

22. Юнаку віком 18 років з акне призначено доксицикліну гідрохлорид. Які застереження повинен дати лікар пацієнту в разі застосування цього лікарського засобу?
a. Не приймати разом із вітамінними препаратами
*b. Уникати тривалого перебування на сонці
c. Приймати перед їжею
d. Запивати великою кількістю рідини, бажано молоком
e. Курс лікування не повинен перевищувати тиждень

23. Укажіть серологічну реакцію, для проведення якої необхідні 5 інгредієнтів: антиген, антитіло і комплемент (перша система), еритроцити барана та гемолітична сироватка (друга система).
a. Преципітації
b. Гальмування гемаглютинації
*c. Зв'язування комплементу
d. Пасивної (непрямої) гемаглютинації
e. Нейтралізації

24. Пацієнта шпиталізовано з важким загальним станом, високою температурою та утрудненим диханням. Під час бактеріоскопічного дослідження матеріалу із зіву та дихальних шляхів попередньо діагностовано дифтерійний круп. Який метод фарбування застосовано в цьому разі?
a. Циль-Нільсена
*b. Нейссера
c. Ожешки
d. Гінса-Буррі
e. Пешкова

25. До інфекційного відділення лікарні шпиталізована жінка віком 25 років із діагнозом: шигельоз. Лабораторними дослідженнями встановлено, що збудниками є Entamoeba histolytica. Який препарат показаний пацієнтці?
a. Хінгамін
*b. Метронідазол
c. Бензилпеніциліну натрієва сіль
d. Рифампіцин
e. Ізоніазид

26. Пацієнт звернувся зі скаргами на болі, почервоніння слизової оболонки ротової порожнини та припухлість ясен. Лікар-стоматолог встановив діагноз: герпетичний гінгівостоматит. Який вірус викликав це захворювання в пацієнта?
a. Оперізуючого лишаю
b. Цитомегалії
c. Простого герпесу тип 2
d. Епштейна-Барр
*e. Простого герпесу тип 1

27. Який тип дроблення характерний для зиготи людини?
a. Неповне, рівномірне, асинхронне
b. Неповне, синхронне
c. Повне, асинхронне
*d. Повне, нерівномірне, асинхронне
e. Неповне, нерівномірне, синхронне

28. У дитини вроджений імунодефіцит. Уражений клітинний імунітет, що зумовлює часті вірусні інфекції. Порушеннями в якому органі це, найімовірніше, викликано?
*a. Тимусі
b. Селезінці
c. Лімфатичних вузлах
d. Піднебінних мигдаликах
e. Червоному кістковому мозку

29. У трирічної дитини впродовж 6-ти місяців розвинулася деформація обличчя в результаті симетричного збільшення об'єму обох кутів нижньої щелепи. Мікроскопічно спостерігається: між кістковими балками розташовується сполучна тканина з великою кількістю судин і примітивними кістковими балочками. Який патологічний стан виник у дитини?
a. Остеобластокластома
*b. Херувізм
c. Гранулююча кіста
d. Еозинофільна гранульома
e. -

30. У жінки віком 59 років лікар встановив діагноз: гострий герпетичний стоматит. Який з наведених лікарських засобів можна застосувати як етіотропне лікування?
*a. Мазь ацикловір
b. Обліпихова олія
c. Драже діазоліну
d. Ін'єкції бензилпеніциліну
e. Розчин анестезину в соняшниковій олії

31. У людини клітини епітелію ротової порожнини активно діляться шляхом мітозу. На певній стадії цього поділу хромосоми розташовані у площині екватора клітини і кожна хромосома складається з двох максимально спіралізованих хроматид, які з'єднані центромерою. На якій стадії мітозу перебуває клітина?
a. Анафаза
b. Телофаза
c. Прометафаза
*d. Метафаза
e. Профаза

32. До лікаря-стоматолога звернувся хворий із лихоманкою і характерними дрібними везикулами на слизовій щік, твердого піднебіння і язика. Лікар припускає герпетичний стоматит. Які дослідження слід провести додатково для підтвердження діагнозу?
a. Постановка реакції преципітації
b. Посів на середовище Ігла
c. Посів на середовище Раппопорта
*d. Зараження курячого ембріона в хоріоналантоїс, уведення матеріалу в мозок білим мишам
e. Посів на середовище 199 з додаванням бичачої сироватки

33. Чоловіка віком 25 років шпиталізовано до лікарні після бджолиного укусу з явищами анафілактичного шоку. Який лікарський засіб необхідно ввести пацієнту?
a. Клотримазол
b. Морфіну гідрохлорид
*c. Адреналіну гідрохлорид
d. Ібупрофен
e. Атракуріуму бесилату

34. Вагітну жінку віком 23 роки шпиталізовано до пологового відділення на 40-му тижні вагітності з нормальною пологовою діяльністю. Через деякий час у неї спостерігається зменшення сили та частоти перейм. Який лікарський препарат необхідно застосувати для стимуляції пологової діяльності?
a. Дротаверин
b. Преднізолон
c. Вазопресин
d. Папаверин
*e. Окситоцин

35. Під час проведення експерименту на збудливу клітину подіяли тетраетиламонієм, який блокує калієві іоноселективні канали. Як це позначиться на мембранному потенціалі клітини?
a. Потенціал спокою збільшиться
b. Розвинеться гіперполяризація
c. Розвинеться деполяризація
d. Потенціал дії не виникне
*e. Потенціал спокою зникне

36. Чоловіку віком 32 роки для лікування стоматиту призначили розчин антисептику з групи галогеновмісних сполук. Який це препарат?
*a. Хлоргексидин
b. Метиленовий синій
c. Новоіманін
d. Етакридину лактат
e. Кислота борна

37. Під час операції видалення каріозно зміненого зуба в жінки віком 26 років у ділянці верхівки зуба виявлена невелика порожнина, заповнена гноєм. М'які тканини навколо хворого зуба набряклі, гіперемовані. Який найбільш імовірний діагноз?
a. Хронічний гранулематозний періодонтит
b. Хронічний фіброзний періодонтит
c. Гіпертрофічний пульпіт з утворенням поліпу
*d. Гнійний періодонтит з утворенням абсцесу
e. Хронічний гранулюючий періодонтит

38. Відомо, що синовіальна рідина зменшує тертя суглобових поверхонь. Унаслідок деполімеризації якої речовини при ревматизмі її в'язкість знижується?
a. Глікогену
b. Альбуміну
c. Колагену
*d. Гіалуронової кислоти
e. Гепарину

39. У препараті паренхіматозного органу розрізняють нечітко відмежовані часточки шестигранної форми, у центрі яких розташована вена, а в міжчасточковій сполучній тканині проходять тріади (артерія, вена і вивідна протока). Який це орган?
a. Щитоподібна залоза
*b. Печінка
c. Тимус
d. Селезінка
e. Підшлункова залоза

40. В експерименті на тварині в зубному зачатку зруйнували внутрішній шар епітелію емалевого органа. Розвиток якої тканини зуба буде порушено?
a. Дентину
*b. Емалі
c. Пульпи
d. Цементу
e. Періодонта

41. У гістологічному препараті шліфа зуба визначається тканина, що складається з міжклітинної речовини, пронизаної канальцями, у яких розташовані відростки клітин-одонтобластів. Назвіть цю тканину.
a. Цемент
b. Періодонт
c. Емаль
*d. Дентин
e. Пульпа

42. У гістологічному препараті декальцинованої нижньої щелепи навколо кореня зуба визначаються пучки товстих колагенових волокон, між якими розташована пухка волокниста сполучна тканина із кровоносними судинами. Назвіть цю структуру.
*a. Періодонт
b. Клітинний цемент
c. Ясна
d. Дентин
e. Альвеолярна кістка

43. Чоловік віком 27 років звернувся до лікаря-стоматолога зі скаргами на біль у зубі. Під час обстеження виявлена каріозна порожнина, яка досягає пульпи. Яка стадія карієсу розвинулася в пацієнта?
a. Середній карієс
*b. Глибокий карієс
c. Циркулярний карієс
d. Поверхневий карієс
e. Крейдяна пляма

44. У пацієнта спостерігається порушення функції привушної слинної залози. Який нерв посилює її секрецію?
a. N. petrosus profundus
b. N. petrosus major
c. N. auricularis minor
*d. N. petrosus minor
e. N. auricularis major

45. Патогенні бактерії володіють здатністю активно проникати у внутрішнє середовище організму та інтенсивно поширюватися у тканинах. Який із нижченаведених ферментів забезпечує інвазивні властивості бактерій?
a. Оксидоредуктаза
b. Плазмокоагулаза
c. Лактаза
*d. Гіалуронідаза
e. Каталаза

46. У новонародженої дівчинки під час смоктання молоко потрапляє до носової порожнини. Яка вроджена вада розвитку в дитини?
a. Дивертикул стравоходу
b. Атрезія стравоходу
c. ГЕРХ (гастроезофагальна рефлюксна хвороба)
d. Звуження стравоходу
*e. Незарощення м'якого піднебіння

47. Під час одонтогенної інфекції застосовуються системні антибіотики з групи пеніциліну з інгібіторами beta-лактамаз. Який специфічний інгібітор додають у структуру beta-лактамних антибіотиків, що дозволяє уникнути резистентності штамів мікробів до цих препаратів?
a. Кислоту пангамову
*b. Кислоту клавуланову
c. Кислоту аскорбінову
d. Кислоту параамінобензойну
e. Кислоту тіоктову

48. Пацієнт звернувся до лікарні з травмою щоки та скаргами на неможливість зімкнути щелепи на боці поранення та висунути нижню щелепу вперед. Який м'яз, найімовірніше, пошкоджено в пацієнта?
a. Скроневий
b. Щічний
c. Присередній крилоподібний
d. Бічний крилоподібний
*e. Жувальний

49. Яким видом терапії є призначення парацетамолу для усунення лихоманки під час гострої респіраторної вірусної інфекції?
a. Замісна
b. Стимулююча
c. Профілактична
*d. Симптоматична
e. Етіотропна

50. На рентгенограмі жінки віком 45 років діагностовано перелом кісток черепа, лінія перелому проходить через підочноямковий край. Яка кістка пошкоджена?
*a. Верхня щелепа
b. Скронева
c. Нижня щелепа
d. Тім'яна
e. Піднебінна

51. Під час огляду ротової порожнини пацієнта виявлено: слизова оболонка ясен верхньої щелепи червонувата, з ознаками набряку, незначною кровоточивістю та пошкодженням переважно міжзубної частини. Для якого захворювання характерні ці симптоми?
a. Виразкового гінгівіту
b. Гіпертрофічного гінгівіту
*c. Катарального гінгівіту
d. Пародонтозу
e. Локалізованого пародонтиту

52. Після черепно-мозкової травми у хворого спостерігається порушення функції сечовидільної системи - поліурія. Порушення виділення якого гормону може спричинити поліурію у хворого?
*a. Вазопресин
b. АКТГ
c. Інсулін
d. Мінералокортикоїди
e. Адреналін

53. Які анатомічні структури із загальною сонною артерією проходять у сонному трикутнику та формують судинно-нервовий пучок?
*a. N. vagus, v. jugularis interna
b. N. Hypoglossus, v. jugularis interna
c. N. phrenicus, v. jugularis externa
d. N. hypoglossus, v. jugularis externa
e. N. vagus, v. jugularis anterior

54. Хронічне запалення тканин ясен завершилося надмірним розростанням волокон сполучної тканини. Які клітинні елементи відіграли в цьому процесі провідну роль?
a. Остеобласти
b. Макрофаги
c. Хондробласти
*d. Фібробласти
e. Остеокласти

55. Подразнення яких рецепторів спричиняє захисний рефлекс чхання?
a. Рецепторів розтягнення легень
b. J-рецепторів
*c. Ірритантних
d. Пропріорецепторів
e. Ноцицепторів

56. У жінки віком 48 років хворої, на саркому нижньої щелепи, у біоптичному матеріалі виявлено явище метаплазії. Що лежить в основі цього явища?
a. Посилений поділ клітин пухлини
*b. Набуття пухлинною тканиною властивостей іншої тканини
c. Утрата здатності до диференціювання
d. Пухлинна прогресія
e. Зворотне перетворення пухлинних клітин у нормальні

57. У медичній практиці широкого застосування набули курареподібні речовини (міорелаксанти). Про яку побічну дію повинен пам'ятати лікар при їх застосуванні?
a. Напади судом
b. Розлади мозкового кровообігу
c. Зупинка серця
*d. Розслаблення дихальних м'язів
e. Тромбоутворення

58. Для видалення зуба з метою знеболення вводять розчин новокаїну в ділянку проходження чутливого нерва. Який механізм виникнення цього ефекту?
*a. Порушення проведення больових імпульсів
b. Утворення медіаторів болю
c. Зменщення рН тканин ясен
d. Порушення збудливості больових рецепторів
e. Порушення аксонального транспорту

59. В експерименті збудливу клітину помістили в сольовий розчин, що не містить іонів натрію. Як це вплине на розвиток процесу збудження?
a. Тривалість потенціалу дії збільшується
b. Тривалість потенціалу дії зменшується
c. Амплітуда потенціалу дії збільшується
*d. Потенціал дії не виникає
e. Амплітуда потенціалу дії зменшується

60. У пацієнтки під час мікроскопії виділень із піхви виявлено грамнегативні бобовидні диплококи. Який попередній діагноз?
a. Токсоплазмоз
b. Хламідіоз
c. Мікоплазмоз
d. Сифіліс
*e. Гонорея

61. Укажіть препарат для лікування миготливої аритмії, який є блокатором калієвих каналів, alpha-, beta-адренорецепторів і має кумулювальну властивість.
a. Метопролол
b. Аспаркам
*c. Аміодарон
d. Верапаміл
e. Нікотинамід

62. З метою профілактики тромбоемболічних ускладнень під час великих операцій на щелепно-лицевій ділянці у стоматологічній практиці використовують ін'єкційний антитромботичний засіб, який зв'язується з антитромбіном III та інгібує процес згортання крові шляхом інактивації факторів V, VII, IX, X. Визначте цей препарат.
a. Кислота амінокапронова
b. Альтеплаза
c. Фітоменадіон
*d. Гепарин
e. Кислота транексамова

63. До лікаря-стоматолога звернувся чоловік віком 29 років з припухлою навколовушною слинною залозою. Який вірус спричиняє такі симптоми?
a. Ентеровіруси
b. Вірус грипу
c. Вірус кору
*d. Вірус епідемічного паротиту
e. Віруси гепатиту В

64. У чоловіка віком 53 роки, який тривалий час курив цигарки, на бічній поверхні язика виявлено білу ділянку розмірами 5х3 см у вигляді бляшки з нечіткими краями. Під час гістологічного дослідження біоптату з ураженої ділянки діагностували значне зроговіння та потовщення епітелію слизової оболонки, акантоз. Під епітелієм у сполучній тканині є незначний інфільтрат із лімфоцитів, макрофагів і плазматичних клітин. Яке ураження слизової оболонки рота спостерігається в цьому разі?
a. Еритроплакія
b. Плоскоклітинний зроговілий рак
*c. Лейкоплакія
d. Рак на місці
e. -

65. До травматологічного відділення шпиталізовано дитину з глибокою раною на нозі. Після поранення минуло 3 доби. Який препарат необхідно застосувати для профілактики правця?
a. Вакцину АКДП
b. Дифтерійно-правцевий анатоксин
*c. Протиправцеву сироватку
d. Антибіотики
e. Вакцину БЦЖ

66. Послідовність триплетів у ДНК визначає порядок розташування амінокислот у молекулі білка. Як називається така властивість генетичного коду?
a. Універсальність
*b. Колінеарність
c. Виродженість
d. Триплетність
e. Неперекривність

67. Пацієнт звернувся до лікаря зі скаргами на значну спрагу та часте сечовипускання із великою кількістю сечі. З анамнезу відомо, що 4 тижні тому внаслідок черепно-мозкової травми в пацієнта виявлено некроз задньої долі гіпофіза. Для якого захворювання характерні такі симтоми?
a. Акромегалії
b. Синдрому Іценка-Кушинга
*c. Нецукрового діабету
d. Цукрового діабету
e. Хвороби Іценка-Кушинга

68. У пацієнтки з феохромоцитомою після психічного навантаження виникла тахікардія, підвищення артеріального тиску, різкий біль у надчеревній ділянці. Чим зумовлено погіршення стану пацієнтки?
a. Активацією вегетативних ядер гіпоталамуса
b. Звільненням норадреналіну симпатичними нервами
c. Збільшенням секреції тиреоїдних гормонів
d. Підвищеним синтезом кортикотропіну
*e. Масивним викиданням катехоламінів наднирниками

69. Укажіть назву муколітичного відхаркувального лікуючого засобу, що має антиоксидантний, пневмопротекторний, кардіопротекторний, дезінтоксикаційний ефект та застосовується в разі отруєння парацетамолом.
a. Глауцин
*b. Ацетилцистеїн
c. Бромгексин
d. Кодеїн
e. Амброксол

70. Під час проведення електронної мікроскопії у тканинах пародонта виявлено волокна, які одним своїм кінцем занурюються в цемент кореня зуба, а іншим - в окістя альвеолярного відростка. Укажіть ці волокна.
a. Пуркіньє
b. Аргірофільні
c. Корфа
d. Ебнера
*e. Шарпея

71. Під час огляду чоловіка віком 65 років при проведенні аускультації лікар оцінює роботу мітрального клапана. Де вислуховують тон цього клапана?
a. Біля груднини зліва напроти хряща 5 ребра
b. Біля груднини справа напроти хряща 5 ребра
c. Біля груднини в другому міжребер'ї справа
d. Біля груднини в другому міжребер'ї зліва
*e. На верхівці серця

72. У жінки віком 30 років діагностовано: гострий гнійний середній отит із подальшим запаленням комірок соскоподібного відростка. Через яку стінку барабанної порожнини міг потрапити гній до комірок?
a. Paries tegmentalis
b. Paries membranaceus
c. Paries caroticus
*d. Paries mastoideus
e. Paries labyrinthicus

73. Після довготривалого вживання антибіотиків у пацієнта на слизовій оболонці ротової порожнини з'явилися округлі білі плями, на язику - білий наліт. Який мікроорганізм, імовірно, спричинив ці симптоми?
a. Ентерокок
b. Лактобацили
c. Кишкова паличка
*d. Гриби роду Candida
e. Стрептокок

74. Під час мікроскопічного дослідження виявляється паренхіматозний орган, у якому епітеліальні тяжі формують клубочкову, пучкову та сітчасту зони. Центральна частина органа представлена скупченнями хромафінних клітин. Укажіть цей орган.
a. Гіпофіз
b. Печінка
*c. Надниркова залоза
d. Щитоподібна залоза
e. Епіфіз

75. При мікроскопічному дослідженні препаратів із зіву, зафарбованих за Нейссером, було виявлено палички з потовщеннями на полюсах, що розташовувались під кутом одна до одної. До якого виду можуть належати дані мікроорганізми?
a. Neisseria gonorrhoeae
b. Streptococcus pyogenes
c. Leptospira interrhogans
*d. Corynebacterium diphtheriae
e. Mycobacterium tuberculosis

76. У новонародженої дівчинки спостерігається неправильне зрощення відростків верхньої щелепи із лемішем. Який патологічний стан виник у дитини?
a. Макроглосія
b. Макростомія
c. Хейлосхізіс ("заяча губа")
d. Мікростомія
*e. Палатосхізіс("вовча паща")

77. У чоловіка віком 72 роки зі встановленим діагнозом: гостра серцева недостатність у складі комплексного лікування призначено петльовий діуретик. Який із нижченаведених препаратів призначено пацієнту?
a. Гідрохлортіазид
b. Спіронолактон
*c. Фуросемід
d. Манітол
e. Ацетазоламід

78. Виготовлено мікропрепарат зі слизової оболонки порожнини рота. У цій ділянці відсутня підслизова основа і слизова оболонка нерухомо зрощена з окістям. Ця прикріплена частина переходить у вільну неприкріплену. Який це орган порожнини рота?
*a. Ясна
b. Щока
c. Піднебіння м'яке
d. Піднебіння тверде
e. Язик

79. У дитини травмована нижня губа. Який м'яз при цьому ушкоджений?
a. M. risorius
*b. M. orbicularis oris
c. M. levator labii superioris
d. M. buccinator
e. M. levator anguli oris

80. Пацієнту проведено апендектомію. У післяопераційному періоді він отримував антибіотик. Невдовзі у нього з'явилися скарги на зниження слуху. Укажіть, яка група антибіотиків має характерні побічні ефекти (ураження слуху та вестибулярного апарату).
a. Поліміксини
b. Макроліди
c. Тетрацикліни
*d. Аміноглікозиди
e. Пеніциліни

81. У ділянці кута нижньої щелепи пацієнта лікар виявив місце щільної інфільтрації синюшного відтінку з ознаками флуктуації по центру. Під час мікроскопії гною з вогнища інфекції виявлено друзи, що містили скупчення ниткоподібних мікроорганізмів. Які мікроорганізми, найімовірніше, спричинили захворювання?
a. Аскоміцети
b. Спірохети
c. Базидіоміцети
d. Лептоспіри
*e. Актиноміцети

82. Завдяки бактерицидній дії якого білка при пошкодженні слизової оболонки ротової порожнини попереджується запалення?
a. Амілази
b. Лінгвальної ліпази
c. Нуклеази
*d. Лізоциму
e. Муцину

83. Який процес пригнічує рифампіцин у хворого на туберкульоз легень, діючи на РНК-полімеразу на стадії ініціації?
a. Елонгація
b. Реплікація
c. Термінація
*d. Транскрипція
e. Трансляція

84. Під час лікування зубів лікар-стоматолог поміщає ватний тампон у присінок між щокою та альвеолярним відростком верхньої щелепи. Вивідний отвір протоки якої залози закриває цей тампон?
a. Під'язикової
b. Піднижньощелепної
c. Язикових
*d. Привушної
e. Губних

85. Під час огляду лікарем-педіатром десятирічної дитини виявлено множинні петехії на шкірі, кровоточивість ясен та знижений рівень вітаміну С в сечі. Який процес порушився в цьому разі?
a. Синтез протеогліканів
b. Розпад колагену
c. Активація гіалуронідази
*d. Синтез колагену
e. Розпад протеогліканів

86. Під час експерименту після руйнування структур ЦНС піддослідна тварина втратила орієнтувальні рефлекси. Пошкодження якої структури спричинило цей патологічний стан?
a. Червоних ядер
b. Мозочка
*c. Чотиригорбкового тіла
d. Латеральних вестибулярних ядер
e. Проміжного мозку

87. При якому типі успадкування на гемофілію хворіють чоловіки, а носіями хвороби є жінки?
*a. Х-зчеплене рецесивне
b. Голандричне
c. Х-зчеплене домінантне
d. Аутосомно-рецесивне
e. Аутосомно-домінантне

88. У гістологічному препараті головного кінця зародка 5 тижнів розвитку визначаються зяброві дуги. Яка анатомічна структура розвивається з першої пари цих утворень?
*a. Нижньощелепні та верхньощелепні відростки
b. Щитоподібний хрящ
c. Верхньощелепні відростки
d. Нижньощелепні відростки
e. Зовнішній слуховий прохід

89. У хірургічний кабінет звернулася людина, яку покусав невідомий собака. Широкі рвані рани локалізовані на обличчі. Яку лікувально-профілактичну допомогу потрібно надати для профілактики сказу?
a. Терміново ввести нормальний gamma-глобулін
b. Терміново ввести вакцину АКДП
c. Призначити комбіновану антибіотикотерапію
*d. Розпочати імунізацію антирабічною вакциною
e. Госпіталізувати хворого і тримати під наглядом лікаря

90. Пацієнт після перенесеного інсульту скаржиться на значні труднощі з вимовою слів, але при цьому розуміння мовлення не викликає складнощів. Яка ділянка кори головного мозку, імовірно, пошкоджена в пацієнта?
*a. Зона Брока
b. Зорова кора
c. Зона Верніке
d. Сенсомоторна кора
e. Префронтальна зона

91. У п'ятирічної дитини відбулася інвазія гельмінтів, що призвело до сенсибілізації організму. Які показники лейкоцитарної формули підтвердять цей процес?
a. Зменшення кількості базофілів
*b. Збільшення кількості еозинофілів
c. Збільшення кількості нейтрофілів
d. Збільшення кількості базофілів
e. Зменшення кількості еозинофілів

92. Укажіть період під час скорочення, коли м'язове волокно не здатне реагувати на подразник.
a. Ізотонічний
b. Деполяризації
*c. Рефрактерний
d. Тетанічний
e. Релаксації

93. Визначення в пацієнта групи крові за допомогою моноклональних тест-реагентів виявило позитивну реакцію аглютинації з реагентами анти-А і анти-В та негативну з анти-D. Якої групи кров у цього пацієнта?
a. 0 (I) Rh (+)
b. А (ІІ) Rh (+)
*c. АВ (ІV) Rh (-)
d. АВ (ІV) Rh (+)
e. B (III) Rh (-)

94. У препараті зуба виявлено тверду тканину, у якій розташовані клітини видовженої полігональної форми. Клітини розташовані в лакунах, їх відростки в канальцях анастомозують між собою. Яку структуру виявлено у препараті зуба?
a. Емаль
b. Дентин
c. Безклітинний цемент
d. Пульпу
*e. Клітинний цемент

95. На гістологічному препараті виявлено орган, паренхіма якого утворена гемопоетичною тканиною. До складу цієї тканини входять еритробласти, мегакаріоцити, ліпоцити та інші клітини. Визначте цей орган.
a. Тимус
b. Лімфатичний вузол
c. Селезінка
*d. Червоний кістковий мозок
e. Мигдалик

96. Деякі захворювання тонкої кишки пов'язані з порушенням функції екзокриноцитів з ацидофільними гранулами (клітини Панета). Де розташовані ці клітини?
a. На апікальній частині кишкових ворсинок
b. У місці переходу ворсинок у крипти
*c. На дні кишкових крипт
d. У верхній частині кишкових крипт
e. На бокових поверхнях кишкових ворсинок

97. У жінки виникла загроза передчасного переривання вагітності. Із недостатністю якого гормону це пов'язано?
a. Естрадіолу
b. Тестостерону
*c. Прогестерону
d. Окситоцину
e. Альдостерону

98. При гістологічному дослідженні кістки нижньої щелепи виявлено пухлину, що складається з фіброзної тканини, у якій містяться базофільні цементоподібні маси у вигляді вогнищ різної величини. Який вид пухлини досліджується?
a. Цементома
b. Гігантська цементома
c. Одонтогенна фіброма
*d. Цементуюча фіброма
e. Цементобластома

99. У хімічному синапсі збудження передається за допомогою нейромедіатора. Які іони сприяють його виділенню в синаптичну щілину?
*a. Кальцію
b. Хлору
c. Натрію
d. Магнію
e. Калію

100. Під час огляду порожнини рота пацієнта на губній і язиковій поверхні зубів виявлені темно-жовті і коричневі плями і смуги, що займають більше половини поверхні зубів, емаль і дентин частково зруйновані. Який найбільш імовірний діагноз?
a. Клиноподібні дефекти зубів
*b. Флюороз
c. Метастатичне звапнування
d. Дистрофічне звапнування
e. Зубний камінь

101. Під час дослідження видаленого зуба пацієнта виявлено: зуб має довгий корінь, на язиковій поверхні - серединний валик, який розширювався у напрямку до ріжучого краю зуба. Який зуб, найімовірніше, видалено в пацієнта?
a. Присередній різець верхньої щелепи
*b. Ікло верхньої щелепи
c. Бічний різець нижньої щелепи
d. Великий кутній зуб верхньої щелепи
e. Премоляр нижньої щелепи

102. З метою усунення нападу бронхіальної астми, який розвинувся при екстракції зуба, пацієнту призначили сальбутамол. До якої фармакологічної групи належитьцей препарат?
*a. beta_2-адреноміметики
b. beta_2-адреноблокатори
c. beta_1, 2-адреноміметики
d. beta_1-адреноблокатори
e. beta_1-адреноміметики

103. Чоловіку віком 48 років, хворому на злоякісну пухлину язика, лікар-хірург перев'язує a. lingualis у ділянці трикутника Пирогова. Який нерв є верхнею межею цієї анатомічної ділянки?
a. N. glossopharynseus
b. N. lingualis
c. N. sublingualis
*d. N. hypoglossus
e. Ansa cervicalis

104. Згідно з правилом сталості числа хромосом, кожний вид більшості тварин має певне і стале число хромосом. Який механізм підтримує цю сталість при статевому розмноженні організмів?
a. -
b. Регенерація
c. Амітоз
d. Шизогонія
*e. Мейоз

105. У клініку звернувся чоловік віком 45 років зі скаргами на втрату чутливості в ділянці задньої 1/3 язика. Функція якої пари черепно-мозкових нервів порушена?
*a. ІХ
b. VIII
c. XII
d. Х
e. V

106. У стоматологічній практиці широко використовується місцевий анестетик - лідокаїн. Який механізм його дії?
a. Блокує потенціалзалежні калієві канали
*b. Блокує потенціалзалежні натрієві канали
c. Активує потенціалзалежні кальцієві канали
d. Активує потенціалзалежні калієві канали
e. Блокує лігандкеровані натрієві канали

107. У ході експерименту з внутрішньовенним уведенням різних фізіологічно активних речовин зареєстрована тахікардія. Яка з наведених речовин викликала таку реакцію?
*a. Тироксин
b. Ацетилхолін
c. Брадикінін
d. Інсулін
e. Калікреїн

108. Жінці віком 38 років зі встановленим діагнозом: сифіліс необхідно призначити лікування. З анамнезу пацієнтки відомо, що вона має алергію на препарати пеніцилінового ряду. Який антибіотик потрібно призначити у цьому разі?
a. Ампіцилін
*b. Цефтріаксон
c. Амоксицилін
d. Оксацилін
e. Амоксицилін/клавуланат

109. Пацієнт скаржиться на головний біль та утруднене дихання. Рентгенологічно діагностовано: фронтит (запалення лобової пазухи). У який носовий хід поширюються гнійні виділення?
a. Загальний носовий хід
b. Верхній носовий хід
c. Над верхньою носовою раковиною
*d. Середній носовий хід
e. Нижній носовий хід

110. У чоловіка віком 25 років, який скаржився на утруднене ковтання, виявлене пухлиноподібне підвищення на корені язика 1-2 см у діаметрі, у ділянці сліпого отвору. Розростання залишків якої залози встановив лікар?
a. Під'язикової
b. Прищитоподібної
c. Вилочкової
*d. Щитоподібної
e. Аденогіпофіза

111. Пацієнт віком 45 років звернувся до лікаря з приводу різаної рани м'яких тканин дистальної фаланги великого пальця кисті, яка супроводжується кровотечею. Гілками якої артерії кровопостачається великий палець кисті?
a. Плечової
b. Задньої міжкісткової
c. Передньої міжкісткової
d. Ліктьової
*e. Променевої

112. До лікаря звернувся пацієнт, у якого під час огляду гортані виявлено неповне змикання голосових складок під час фонації. Голосова щілина при цьому набуває форми овала. Функція якого м'яза гортані порушена в пацієнта?
a. Бічного персне-черпакуватого
*b. Голосового
c. Щито-черпакуватого
d. Поперечного черпакуватого
e. Заднього персне-черпакуватого

113. Яка спадкова хвороба поєднує в собі цироз печінки, дистрофічні процеси головного мозку, супроводжується зменшенням вмісту церулоплазміну у плазмі крові та порушенням обміну міді в організмі?
a. Жильбера
*b. Вільсона-Коновалова
c. Тея-Сакса
d. Марфана
e. Німанна-Піка

114. У пацієнта віком 18 років з верхньої щелепи видалено пухлиноподібне утворення в ділянці ікла, що відсутній у зубному ряді. Макроскопічно утворення представлено порожниною, яка заповнена світло-жовтою рідиною, з наявністю ретинованого зуба. Мікроскопічно стінка порожнини представлена фіброзною тканиною, покритою багатошаровим плоским епітелієм без ознак запалення. Яке новоутворення виявлено в пацієнта?
a. Амелобластома
b. Одонтома
c. Радикулярна кіста
*d. Фолікулярна кіста
e. Кератокіста

115. Під час операції для знерухомлення пацієнта використовують курареподібні фармакологічні препарати. Який механізм дії цієї групи препаратів?
a. Блокування проведення збудження нервовими волокнами
b. Блокування М-холінорецепторів гладких м'язів
c. Виділення норадреналіну в синаптичну щілину
*d. Блокування Н-холінорецепторів скелетних м'язів
e. Виділення ацетилхоліну в синаптичну щілину

116. Від хворого з підозрою на черевний тиф була виділена грамнегативна рухлива паличка. З метою ідентифікації виділену культуру посіяли на напіврідкі середовища Гіса. За якою ознакою буде враховуватися розкладання мікробом вуглеводів до кислоти?
a. Помутніння живильного середовища
b. Утворення бульбашок газу
c. Розрідження середовища
*d. Зміна забарвлення індикатора
e. Утворення осаду

117. Пацієнту з діагнозом: кандидоз порожнини рота призначено протигрибковий препарат. Укажіть цей лікарський засіб.
a. Бісептол
b. Еритроміцин
c. Ампіцилін
d. Левоміцетин
*e. Флуконазол

118. До порушення якої функції призведе ураження груднинно-щитоподібного м'яза?
a. Підняття гортані
*b. Опускання гортані
c. Підняття під'язикової кістки
d. Нахилу шиї вперед
e. Розгинання шиї

119. До лікарні надійшла дитина з діагнозом дифтерія. Якими препаратами для специфічної терапії Ви скористуєтесь?
a. Дифтерійні вакцини: АКДП, АДП, АД
b. Вакцина ''Кодивак'', сульфаніламіди
c. Дифтерійний бактеріофаг
*d. Протидифтерійна антитоксична сироватка, антибіотики
e. Дифтерійний анатоксин, антибіотики

120. Чоловік звернувся до хірурга зі скаргами на біль внизу живота справа. Під час глибокої пальпації лікар виявив болючість у правій пахвинній ділянці. У якому відділі кишківника можливий патологічний процес?
a. Сигмоподібна ободова кишка
*b. Сліпа кишка
c. Нисхідна ободова кишка
d. Поперечна ободова кишка
e. Пряма кишка

121. У біопсійному матеріалі шкіри в епідермісі виявлені клітини з відростками, які мають гранули темно-коричневого кольору в цитоплазмі. Що це за клітини?
a. Клітини Меркеля
b. Внутрішньоепідермальні макрофаги
*c. Меланоцити
d. Кератиноцити
e. Лімфоцити

122. У пацієнта діагностовано неврит трійчастого нерва. Який із травних процесів порушиться найбільше у цьому разі?
a. Ковтання
b. Формування смакових відчуттів
c. Слиноутворення
*d. Жування
e. Слиновиділення

123. У чоловіка віком 34 роки зі встановленим діагнозом: туберкульоз застосовували рифампіцин, що призвело до розвитку стійкості мікобактерій туберкульозу. З яким препаратом необхідно поєднувати рифампіцин для зменшення розвитку стійкості мікобактерій?
a. Ітраконазол
*b. Ізоніазид
c. Амоксицилін
d. Метронідазол
e. Ацикловір

124. Лікар-стоматолог проводить бесіду зі школярами з профілактики карієсу. Які речовини, що містяться в харчових продуктах, спричиняють ріст та розмноження стрептококів, які насамперед впливають на виникнення карієсу?
a. Білки
b. Мікро- та макроелементи
c. Вітаміни
*d. Вуглеводи
e. Жири

125. Жінка віком 22 роки звернулася до лікаря-гінеколога зі скаргами на порушення менструального циклу, геморагічні виділення з піхви та болі внизу живота. Після комплексного лабораторно-інструментального дослідження жінці проведено вишкрібання порожнини матки. У результаті гістологічного дослідження отриманого матеріалу виявлено: різко збільшені, кістозно змінені, набряклі ворсини хоріона з проліферацією клітин трофобласту та фрагменти децидуальної тканини. Який патологічний процес спостерігається в пацієнтки?
*a. Міхурцевий занесок
b. Хоріонепітеліома
c. Гіперплазія ендометрія
d. Ендометріальна карцинома
e. Поліп ендометрія

126. У жінки віком 25 років виявлено ваду тристулкового клапана. Між якими камерами серця розташований цей клапан?
a. Отвір аорти
b. Між лівим передсердям і шлуночком
c. Отвір легеневого стовбура
*d. Між правим передсердям і правим шлуночком
e. Отвір вінцевого синуса

127. У пацієнтки віком 30 років після видалення зуба на нижній щелепі спостерігалося підвищення температури, згодом виникла припухлість у ділянці шиї. Під час розтину шкіри шиї встановлено, що підшкірно-жирова клітковина просякнута непрозорою жовто-зеленою рідиною з неприємним запахом. Який запальний процес розвинувся в жировій клітковині?
a. Абсцес
b. Фібринозне запалення
c. Серозне запалення
*d. Флегмона
e. Геморагічне запалення

128. На місці механічного пошкодження шкіри завдяки процесам регенерації формується пухка волокниста сполучна тканина. Які клітини продукують білки (колаген, еластин) та компоненти міжклітинної речовини?
*a. Фібробласти
b. Адипоцити
c. Тканинні базофіли
d. Плазмоцити
e. Макрофаги

129. У значної кількості пацієнтів перед відвідуванням стоматолога виникає тривожність, страх, пригнічений настрій. Посилення секреції якого медіатора центральної нервової системи може зменшити ці зміни психо-емоційного стану у людини?
*a. Серотонін
b. ГАМК
c. Ацетилхолін
d. Дофамін
e. Норадреналін

130. У пацієнта внаслідок травми утворився дефект шкіри. З метою ліквідації дефекта на це місце хірурги перемістили ділянку шкіри з іншої частини тіла цього ж хворого. Який вид трансплантації було здійснено?
a. Ксенотрансплантацію
*b. Аутотрансплантацію
c. Аллотрансплантацію
d. Гомотрансплантацію
e. Експлантацію

131. На прийом до лікаря прийшла пацієнтка віком 20 років. Об'єктивно спостерігається: високого зросту, зі збільшеними губами, носом, кистями та стопами. Підвищення секреції якої залози можна запідозрити в цієї пацієнтки?
*a. Передньої частки гіпофіза
b. Задньої частки гіпофіза
c. Щитоподібної залози
d. Прищитоподібної залози
e. Епіфіза

132. У пацієнта діагностовано пульпіт з ознаками хронічного продуктивного запалення. Коронкова і коренева пульпа містить розростання грануляційної тканини з поширенням на каріозну порожнину зуба та утворенням червоного м'якого поліпа пульпи, що легко кровоточить. Наявне розсмоктування ділянок дентину, що призводить до розширення пульпової порожнини. Який вид пульпіту розвинувся в пацієнта?
*a. Гранулюючий
b. Фіброзний
c. Гангренозний
d. Серозний
e. Гнійний

133. Дванадцятирічна дитина скаржиться на утруднення носового дихання. Під час обстеження встановлено, що причиною є стійка гіпертрофія лімфоїдної тканини. На збільшення якого мигдалика вказують вищенаведені патологічні зміни?
a. Язикового
b. Піднебінного
c. Трубного правого
*d. Глоткового
e. Трубного лівого

134. Через декілька годин після травми зуба в пульпі спостерігається гіперемія судин, виражений набряк тканини з поодинокими нейтрофілами, лімфоцитами, у нервових волокнах - незначні дистрофічні зміни. Який найбільш імовірний діагноз?
a. Фіброзний пульпіт
b. Гранулюючий пульпіт
*c. Серозний пульпіт
d. Гнійний пульпіт
e. Гангренозний пульпіт

135. Жінка віком 40 років звернулася до хірурга-стоматолога зі скаргами на наявність новоутворення на шкірі обличчя, яке швидко збільшується в розмірах протягом 5 місяців. Об'єктивно спостерігається: новоутворення 0,7 см у діаметрі, без чітких меж із нерівними краями, поверхнею та пігментацією. Під час мікроскопічного дослідження після операції: в епідермісі, у сосочковому шарі дерми великі клітини з ядрами, різними за формою, із помірною кількістю мітозів разом з патологічними, із вираженими ядерцями та різною кількістю коричневого пігменту в цитоплазмі (реакція Перлса негативна). Який найімовірніший діагноз?
*a. Меланома
b. Актинічне лентиго
c. Фіброзна гістіоцитома
d. Себорейний кератоз
e. Меланоцитарний невус

136. У пацієнта віком 49 років виявлено набряк обличчя, значну протеїнурію, гіпопротеїнемію, диспротеїнемію та гіперліпідемію. Яка патологія виникла в пацієнта?
a. Пієлонефрит
*b. Нефротичний синдром
c. Цистит
d. Простатит
e. Сечокам'яна хвороба

137. У недоношеної дитини виявлено злипання стінок альвеол через відсутність сурфактанту. Укажіть, порушення функції яких клітин стінки альвеоли зумовлює такий стан.
a. Альвеолоцитів І типу
b. Фібробластів
c. Секреторних клітин Клара
*d. Альвеолоцитів ІІ типу
e. Альвеолярних макрофагів

138. У жінки віком 26 років було виявлено наявність пухлини альвеолярного відростка у вигляді щільнуватого вузла, чітко обмеженого. Під час гістологічного дослідження виявлено: однотипні дрібні одноядерні клітини овальної форми, серед них розташовані гігантські багатоядерні клітини, місцями серед клітин утворюються кісткові балочки. Який патологічний стан викник у пацієнтки?
a. Фіброматозний епуліс
*b. Остеобластокластома
c. Примордіальна кіста
d. Амелобластома
e. Еозинофільна гранульома

139. Жінка віком 48 років зі встановленим діагнозом: мегалобластна анемія приймала препарат із групи водорозчинних вітамінних засобів. Який це препарат?
a. Тіаміну хлорид
b. Токоферолу ацетат
c. Аскорбінова кислота
d. Піридоксин
*e. Ціанокобаламін

140. У бактерiологiчну лабораторiю з вогнища харчового отруєння доставлена в'ялена риба, при дослiдженнi якої на середовищі Кiтта-Тароццi бактерiолог виявив мiкроорганiзми, подiбнi до "тенiсної ракетки". Збудником якої хвороби вони могли бути?
a. Сальмонельоз
*b. Ботулiзм
c. Дифтерiя
d. Дизентерiя
e. Черевний тиф

141. У пульпі зуба внаслідок дегенеративних змін утворилися мінералізовані осередки, деякі з них містять канальці. Назвіть ці утворення.
*a. Дентиклі
b. Кісткова тканина
c. Ділянки осифікації
d. Фіброзні тільця
e. Цемент

142. Під час гістологічного дослідження зуба виявлено ушкоджені судини. Яка структура зуба містить кровоносні судини?
*a. Пульпа
b. Кутикула емалі
c. Клітинний цемент
d. Безклітинний цемент
e. Дентинні канальці

143. Методом амніоцентезу в клітинах епітелію плода визначено каріотип 45, Х0. Мати і батько здорові. Який синдром, імовірно, розвинувся у плода?
a. "Котячого крику"
b. Патау
*c. Шерешевського-Тернера
d. Едвардса
e. Трисомії Х

144. Останніми роками під час проведення лабораторної діагностики гепатиту В у крові хворого визначають наявність вірусної ДНК. За допомогою якої з наведених реакцій це визначають?
a. Реакція гальмування гемаглютинації
*b. Ланцюгова полімеразна реакція
c. Реакція зв'язування комплементу
d. Реакція непрямої гемаглютинації
e. Імуноферментний аналіз

145. У клітині відбулося поглинання розчинених речовин. При цьому утворилися специфічні мембранні пухирці. Як називається цей тип транспорту речовини через мембрану?
a. Фагоцитоз
*b. Піноцитоз
c. Полегшена дифузія
d. Дифузія
e. Екзоцитоз

146. Під час автомобільної аварії людина отримала сильний удар в епігастральну ділянку, унаслідок чого виникла зупинка серця. Що могло стати причиною таких змін серцевої діяльності?
a. Виділення альдостерону
*b. Підвищення тонусу блукаючого нерва
c. Виділення адреналіну
d. Підвищення тонусу симпатичної нервової системи
e. Виділення кортизолу

147. Укажіть препарат, що належить до групи бета-лактамних антибіотиків.
a. Офлоксацин
b. Еритроміцин
*c. Бензилпеніцилін
d. Тетрациклін
e. Бісептол

148. Машиною швидкої допомоги в лікарню доставлено непритомного чоловіка після отруєння чадним газом. Унаслідок накопичення якої сполуки в пацієнта виникла гіпоксія?
a. Карбгемоглобіну
*b. Карбоксигемоглобіну
c. Метгемоглобіну
d. Оксигемоглобіну
e. Сульфгемоглобіну

149. У результаті травматичного пошкодження вінцевого відростка нижньої щелепи потерпілий не може піднімати і тягнути назад щелепу. Який м'яз пошкоджено?
a. Латеральний крилоподібний
b. Щічний
c. Медіальний крилоподібний
*d. Скроневий
e. Жувальний

150. Пацієнту віком 37 років встановлено діагноз: гіпертонічна хвороба. Лікар призначив лізиноприл. Який механізм дії цього препарату?
a. Блокує кальцієві канали
b. Стимулює імідазолінові рецептори
*c. Зв'язує ангіотензинперетворювальний фермент і блокує перетворення ангіотензину I в ангіотензин II
d. Блокує ангіотензинові рецептори судин
e. Блокує калієві канали

