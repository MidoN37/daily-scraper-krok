1. Під час огляду п'ятирічної дитини лікарем-стоматологом встановлено діагноз: епідемічний паротит. Який механізм передачі цього захворювання?
*a. Повітряно-крапельний
b. Трансмісивний
c. Фекально-оральний
d. Парентеральний
e. Контактно-побутовий

2. Під час дослідження каріотипу п'ятирічного хлопчика виявлено 46 хромосом. Одна з хромосом 15-ої пари довша від звичайної, тому що до неї приєднана ділянка хромосоми з 21-ої пари. Який вид мутації має місце в цього хлопчика?
a. Поліплоїдія
b. Делеція
c. Інверсія
*d. Транслокація
e. Дуплікація

3. Юнаку 20-ти років з метою профілактики було введено анатоксин. Проти якого з вказаних захворювань проводилося щеплення?
*a. Дифтерія
b. Менінгіт
c. Туберкульоз
d. Скарлатина
e. Коклюш

4. При інтенсивній фізичній роботі в м'язах накопичується молочна кислота. Який фермент здійснює утворення молочної кислоти з пірувату при анаеробному гліколізі?
a. Альдолаза
b. Фосфофруктокіназа
*c. Лактатдегідрогеназа
d. Піруватдегідрогеназа
e. Піруваткарбоксилаза

5. У пацієнта спостерігається алергічна реакція, яка супроводжується свербежем, набряками та почервоніннями шкіри. Укажіть біогенний амін, надлишкове накопичення якого в зонах запалення призводить до розвитку алергічних реакцій.
a. Серотонін
*b. Гістамін
c. Мелатонін
d. Дофамін
e. Адреналін

6. У пацієнта карієс ускладнився пульпітом, що супроводжувався нестерпним болем. Укажіть основну причину виникнення цього болю при запаленні пульпи.
a. Еміграція лейкоцитів
*b. Ексудація
c. Проліферація
d. Ішемія
e. Первинна альтерація

7. При бактеріологічному обстеженні групи хворих із карієсом зубів були виділені різні мікроорганізми. Якому з наведених нижче мікроорганізмів належить провідна роль у виникненні карієсу у цих хворих?
a. Borellia buccalis
b. St. salivarius
c. Staphylococcus aureus
*d. Streptococcus mutans
e. Candida albicans

8. Початок процесу транскрипції стає можливим за умови приєднання фермента ДНК-залежної-РНК-полімерази до певної ділянки молекули ДНК. Як називають цю ділянку ДНК?
a. Репресор
b. Термінатор
*c. Промотор
d. Регулятор
e. Супресор

9. У пацієнта віком 28 років перелом нижньої щелепи призвів до кровотечі з нижньої коміркової артерії. Гілка якої артерії ушкоджена?
a. Лицевої
b. Внутрішньої сонної
*c. Верхньощелепної
d. Підборідної
e. Зовнішньої сонної

10. П'ятирічний пацієнт скаржиться на сильний головний біль та блювання. Об'єктивно встановлено: ригідність м'язів потилиці, блювання без нудоти, герпетичний висип на обличчі, гарячка. Бактеріологічне дослідження якого біологічного матеріалу необхідне для підтвердження попереднього діагнозу менінгіт?
*a. Спинномозкової рідини
b. Виділення копрокультур N. meningitidis
c. Виділення бактерій N. meningitidis зі слизової оболонки сечостатевої системи
d. Блювання
e. Виділення уринокультур N. meningitidis

11. Під час огляду порожнини рота пацієнта лікар-стоматолог виявив каріозну порожнину на поверхні другого моляра, яка звернена до першого моляра. Яка поверхня коронки уражена?
a. Facies distalis
b. Facies vestibularis
c. Facies lingualis
*d. Facies mesialis
e. Facies occlusalis

12. Під час приготування мазка із зубного нальоту і фарбування його за методом Грама студент під час мікроскопії знайшов різноманітні мікроорганізми фіолетового і рожевого кольорів. Який структурний компонент мікроорганізму зумовлює різне сприйняття барвників?
a. Цитоплазматична мембрана
*b. Клітинна стінка
c. Рибосоми
d. Цитоплазма
e. Внутрішній периплазматичний простір

13. Для дослідження кровотоку лікар встановив датчик приладу в ділянці sulcus bicipitalis medialis. Яку судину обстежує лікар?
a. A) ulnaris
b. A) profunda brahii
c. A) axillaris
*d. A) brachialis
e. A) radialis

14. Під час обстеження жінки віком 35 років діагностовано запалення верхньощелепного нерва. Через який анатомічний отвір виходить цей нерв із порожнини черепа?
a. Остистий
b. Клинно-піднебінний
*c. Круглий
d. Яремний
e. Овальний

15. Чоловіку віком 26 років після проведення оперативного втручання призначено знеболення морфіном. Через деякий час знеболювальний ефект препарату став нижчим, пацієнт просив повторних ін'єкцій. Після відміни препарату у нього різко погіршився настрій, виникло прискорене серцебиття, зниження АТ, з'явилися підвищене потовиділення і нудота. Який патологічний стан виник у пацієнта у зв'язку з відміною препарату?
a. Синергізм
*b. Абстиненція
c. Ідіосинкразія
d. Антагонізм
e. Кумуляція

16. У посіві гною з фурункула знайдено кулястої форми мікроорганізми, розташовані у вигляді "грона винограду". Які мікроби виявлено?
a. Мікрококи
b. Стрептококи
c. Диплококи
*d. Стафілококи
e. Тетракоки

17. У хлопчика виявлено аномалії лицевої частини черепа, зокрема гіпоплазію верхньої щелепи, високе піднебіння та неправильний ріст зубів. За допомогою цитогенетичного методу встановлено каріотип (47, ХУ, 21+). Який патологічний синдром спостерігається в пацієнта?
a. Шерешевського-Тернера
b. Едвардса
c. Клайнфельтера
d. Патау
*e. Дауна

18. У семирічного хлопчика з'явився біль та набряк у горлі, субфебрильна температура тіла протягом двох тижнів. Під час обстеження виявлено: гепатоспленомегалія та збільшення лімфатичних вузлів. З ротоглотки пацієнта виділений вірус родини Herpesviridae, що викликає проліферацію В-лімфоцитів. Який вірус, найімовірніше, спричинив захворювання?
a. Вірус Коксакі А
*b. Вірус Епштейн-Барр
c. ВІЛ
d. Вірус кору
e. Вірус простого герпесу тип 2

19. У західних регіонах Європи майже половина всіх вроджених вад розвитку припадає на тих новонароджених, яких було зачато в період інтенсивного застосування в цих районах пестицидів. Наслідком якого впливу є такі хворобливі стани дітей?
*a. Тератогенний
b. Малігнізація
c. Механічний
d. Мутагенний
e. Канцерогенний

20. Під час огляду вагітної пацієнтки на слизовій оболонці порожнини рота стоматолог виявив три округлі утворення, які з'явилися 3 дні тому, з червоним обідком, поверхня їх біло-сірого кольору до 1 см у діаметрі. Який патологічний стан виник у пацієнтки?
a. Виразково-некротичний стоматит
b. Лейкоплакія
c. Гангренозний стоматит
*d. Афтозний стоматит
e. Катаральний стоматит

21. Пацієнту діагностовано фурункульоз нижньої губи. Прийнято рішення провести висікання вени з метою попередження розповсюдження запального процесу на печеристу пазуху. Яку вену висікають в цьому разі?
*a. Кутову
b. Лицеву
c. Підборідну
d. Зовнішню яремну
e. Поперечну вену лиця

22. Юнаку віком 18 років з акне призначено доксицикліну гідрохлорид. Які застереження повинен дати лікар пацієнту в разі застосування цього лікарського засобу?
a. Приймати перед їжею
*b. Уникати тривалого перебування на сонці
c. Запивати великою кількістю рідини, бажано молоком
d. Не приймати разом із вітамінними препаратами
e. Курс лікування не повинен перевищувати тиждень

23. Укажіть серологічну реакцію, для проведення якої необхідні 5 інгредієнтів: антиген, антитіло і комплемент (перша система), еритроцити барана та гемолітична сироватка (друга система).
a. Преципітації
b. Нейтралізації
c. Гальмування гемаглютинації
d. Пасивної (непрямої) гемаглютинації
*e. Зв'язування комплементу

24. Пацієнта шпиталізовано з важким загальним станом, високою температурою та утрудненим диханням. Під час бактеріоскопічного дослідження матеріалу із зіву та дихальних шляхів попередньо діагностовано дифтерійний круп. Який метод фарбування застосовано в цьому разі?
a. Циль-Нільсена
b. Гінса-Буррі
*c. Нейссера
d. Ожешки
e. Пешкова

25. До інфекційного відділення лікарні шпиталізована жінка віком 25 років із діагнозом: шигельоз. Лабораторними дослідженнями встановлено, що збудниками є Entamoeba histolytica. Який препарат показаний пацієнтці?
a. Рифампіцин
b. Ізоніазид
*c. Метронідазол
d. Бензилпеніциліну натрієва сіль
e. Хінгамін

26. Пацієнт звернувся зі скаргами на болі, почервоніння слизової оболонки ротової порожнини та припухлість ясен. Лікар-стоматолог встановив діагноз: герпетичний гінгівостоматит. Який вірус викликав це захворювання в пацієнта?
*a. Простого герпесу тип 1
b. Епштейна-Барр
c. Простого герпесу тип 2
d. Оперізуючого лишаю
e. Цитомегалії

27. Який тип дроблення характерний для зиготи людини?
a. Повне, асинхронне
b. Неповне, синхронне
c. Неповне, рівномірне, асинхронне
d. Неповне, нерівномірне, синхронне
*e. Повне, нерівномірне, асинхронне

28. У дитини вроджений імунодефіцит. Уражений клітинний імунітет, що зумовлює часті вірусні інфекції. Порушеннями в якому органі це, найімовірніше, викликано?
a. Лімфатичних вузлах
b. Піднебінних мигдаликах
c. Червоному кістковому мозку
*d. Тимусі
e. Селезінці

29. У трирічної дитини впродовж 6-ти місяців розвинулася деформація обличчя в результаті симетричного збільшення об'єму обох кутів нижньої щелепи. Мікроскопічно спостерігається: між кістковими балками розташовується сполучна тканина з великою кількістю судин і примітивними кістковими балочками. Який патологічний стан виник у дитини?
*a. Херувізм
b. Еозинофільна гранульома
c. -
d. Гранулююча кіста
e. Остеобластокластома

30. У жінки віком 59 років лікар встановив діагноз: гострий герпетичний стоматит. Який з наведених лікарських засобів можна застосувати як етіотропне лікування?
a. Обліпихова олія
b. Розчин анестезину в соняшниковій олії
c. Ін'єкції бензилпеніциліну
d. Драже діазоліну
*e. Мазь ацикловір

31. У людини клітини епітелію ротової порожнини активно діляться шляхом мітозу. На певній стадії цього поділу хромосоми розташовані у площині екватора клітини і кожна хромосома складається з двох максимально спіралізованих хроматид, які з'єднані центромерою. На якій стадії мітозу перебуває клітина?
a. Профаза
*b. Метафаза
c. Анафаза
d. Телофаза
e. Прометафаза

32. До лікаря-стоматолога звернувся хворий із лихоманкою і характерними дрібними везикулами на слизовій щік, твердого піднебіння і язика. Лікар припускає герпетичний стоматит. Які дослідження слід провести додатково для підтвердження діагнозу?
a. Постановка реакції преципітації
b. Посів на середовище Ігла
c. Посів на середовище Раппопорта
d. Посів на середовище 199 з додаванням бичачої сироватки
*e. Зараження курячого ембріона в хоріоналантоїс, уведення матеріалу в мозок білим мишам

33. Чоловіка віком 25 років шпиталізовано до лікарні після бджолиного укусу з явищами анафілактичного шоку. Який лікарський засіб необхідно ввести пацієнту?
a. Атракуріуму бесилату
*b. Адреналіну гідрохлорид
c. Клотримазол
d. Ібупрофен
e. Морфіну гідрохлорид

34. Вагітну жінку віком 23 роки шпиталізовано до пологового відділення на 40-му тижні вагітності з нормальною пологовою діяльністю. Через деякий час у неї спостерігається зменшення сили та частоти перейм. Який лікарський препарат необхідно застосувати для стимуляції пологової діяльності?
a. Папаверин
b. Дротаверин
c. Вазопресин
d. Преднізолон
*e. Окситоцин

35. Під час проведення експерименту на збудливу клітину подіяли тетраетиламонієм, який блокує калієві іоноселективні канали. Як це позначиться на мембранному потенціалі клітини?
a. Розвинеться деполяризація
b. Потенціал дії не виникне
c. Розвинеться гіперполяризація
*d. Потенціал спокою зникне
e. Потенціал спокою збільшиться

36. Чоловіку віком 32 роки для лікування стоматиту призначили розчин антисептику з групи галогеновмісних сполук. Який це препарат?
*a. Хлоргексидин
b. Новоіманін
c. Етакридину лактат
d. Кислота борна
e. Метиленовий синій

37. Під час операції видалення каріозно зміненого зуба в жінки віком 26 років у ділянці верхівки зуба виявлена невелика порожнина, заповнена гноєм. М'які тканини навколо хворого зуба набряклі, гіперемовані. Який найбільш імовірний діагноз?
a. Хронічний гранулюючий періодонтит
b. Гіпертрофічний пульпіт з утворенням поліпу
*c. Гнійний періодонтит з утворенням абсцесу
d. Хронічний фіброзний періодонтит
e. Хронічний гранулематозний періодонтит

38. Відомо, що синовіальна рідина зменшує тертя суглобових поверхонь. Унаслідок деполімеризації якої речовини при ревматизмі її в'язкість знижується?
*a. Гіалуронової кислоти
b. Глікогену
c. Колагену
d. Гепарину
e. Альбуміну

39. У препараті паренхіматозного органу розрізняють нечітко відмежовані часточки шестигранної форми, у центрі яких розташована вена, а в міжчасточковій сполучній тканині проходять тріади (артерія, вена і вивідна протока). Який це орган?
a. Щитоподібна залоза
b. Селезінка
c. Підшлункова залоза
d. Тимус
*e. Печінка

40. В експерименті на тварині в зубному зачатку зруйнували внутрішній шар епітелію емалевого органа. Розвиток якої тканини зуба буде порушено?
a. Цементу
b. Пульпи
c. Дентину
d. Періодонта
*e. Емалі

41. У гістологічному препараті шліфа зуба визначається тканина, що складається з міжклітинної речовини, пронизаної канальцями, у яких розташовані відростки клітин-одонтобластів. Назвіть цю тканину.
a. Періодонт
*b. Дентин
c. Цемент
d. Пульпа
e. Емаль

42. У гістологічному препараті декальцинованої нижньої щелепи навколо кореня зуба визначаються пучки товстих колагенових волокон, між якими розташована пухка волокниста сполучна тканина із кровоносними судинами. Назвіть цю структуру.
a. Ясна
*b. Періодонт
c. Дентин
d. Альвеолярна кістка
e. Клітинний цемент

43. Чоловік віком 27 років звернувся до лікаря-стоматолога зі скаргами на біль у зубі. Під час обстеження виявлена каріозна порожнина, яка досягає пульпи. Яка стадія карієсу розвинулася в пацієнта?
a. Середній карієс
b. Крейдяна пляма
c. Поверхневий карієс
*d. Глибокий карієс
e. Циркулярний карієс

44. У пацієнта спостерігається порушення функції привушної слинної залози. Який нерв посилює її секрецію?
a. N. petrosus profundus
b. N. petrosus major
c. N. auricularis major
d. N. auricularis minor
*e. N. petrosus minor

45. Патогенні бактерії володіють здатністю активно проникати у внутрішнє середовище організму та інтенсивно поширюватися у тканинах. Який із нижченаведених ферментів забезпечує інвазивні властивості бактерій?
a. Плазмокоагулаза
b. Каталаза
c. Оксидоредуктаза
d. Лактаза
*e. Гіалуронідаза

46. У новонародженої дівчинки під час смоктання молоко потрапляє до носової порожнини. Яка вроджена вада розвитку в дитини?
a. Атрезія стравоходу
b. ГЕРХ (гастроезофагальна рефлюксна хвороба)
c. Дивертикул стравоходу
*d. Незарощення м'якого піднебіння
e. Звуження стравоходу

47. Під час одонтогенної інфекції застосовуються системні антибіотики з групи пеніциліну з інгібіторами beta-лактамаз. Який специфічний інгібітор додають у структуру beta-лактамних антибіотиків, що дозволяє уникнути резистентності штамів мікробів до цих препаратів?
*a. Кислоту клавуланову
b. Кислоту параамінобензойну
c. Кислоту аскорбінову
d. Кислоту пангамову
e. Кислоту тіоктову

48. Пацієнт звернувся до лікарні з травмою щоки та скаргами на неможливість зімкнути щелепи на боці поранення та висунути нижню щелепу вперед. Який м'яз, найімовірніше, пошкоджено в пацієнта?
a. Присередній крилоподібний
b. Щічний
c. Скроневий
*d. Жувальний
e. Бічний крилоподібний

49. Яким видом терапії є призначення парацетамолу для усунення лихоманки під час гострої респіраторної вірусної інфекції?
a. Стимулююча
b. Замісна
c. Профілактична
d. Етіотропна
*e. Симптоматична

50. На рентгенограмі жінки віком 45 років діагностовано перелом кісток черепа, лінія перелому проходить через підочноямковий край. Яка кістка пошкоджена?
a. Скронева
*b. Верхня щелепа
c. Піднебінна
d. Нижня щелепа
e. Тім'яна

51. Під час огляду ротової порожнини пацієнта виявлено: слизова оболонка ясен верхньої щелепи червонувата, з ознаками набряку, незначною кровоточивістю та пошкодженням переважно міжзубної частини. Для якого захворювання характерні ці симптоми?
a. Гіпертрофічного гінгівіту
*b. Катарального гінгівіту
c. Виразкового гінгівіту
d. Пародонтозу
e. Локалізованого пародонтиту

52. Після черепно-мозкової травми у хворого спостерігається порушення функції сечовидільної системи - поліурія. Порушення виділення якого гормону може спричинити поліурію у хворого?
a. Адреналін
b. Інсулін
c. Мінералокортикоїди
*d. Вазопресин
e. АКТГ

53. Які анатомічні структури із загальною сонною артерією проходять у сонному трикутнику та формують судинно-нервовий пучок?
a. N. vagus, v. jugularis anterior
b. N. Hypoglossus, v. jugularis interna
*c. N. vagus, v. jugularis interna
d. N. phrenicus, v. jugularis externa
e. N. hypoglossus, v. jugularis externa

54. Хронічне запалення тканин ясен завершилося надмірним розростанням волокон сполучної тканини. Які клітинні елементи відіграли в цьому процесі провідну роль?
a. Макрофаги
b. Остеокласти
c. Остеобласти
*d. Фібробласти
e. Хондробласти

55. Подразнення яких рецепторів спричиняє захисний рефлекс чхання?
a. Рецепторів розтягнення легень
b. Ноцицепторів
c. Пропріорецепторів
d. J-рецепторів
*e. Ірритантних

56. У жінки віком 48 років хворої, на саркому нижньої щелепи, у біоптичному матеріалі виявлено явище метаплазії. Що лежить в основі цього явища?
a. Зворотне перетворення пухлинних клітин у нормальні
b. Утрата здатності до диференціювання
c. Посилений поділ клітин пухлини
*d. Набуття пухлинною тканиною властивостей іншої тканини
e. Пухлинна прогресія

57. У медичній практиці широкого застосування набули курареподібні речовини (міорелаксанти). Про яку побічну дію повинен пам'ятати лікар при їх застосуванні?
a. Зупинка серця
b. Тромбоутворення
c. Напади судом
d. Розлади мозкового кровообігу
*e. Розслаблення дихальних м'язів

58. Для видалення зуба з метою знеболення вводять розчин новокаїну в ділянку проходження чутливого нерва. Який механізм виникнення цього ефекту?
a. Зменщення рН тканин ясен
*b. Порушення проведення больових імпульсів
c. Порушення аксонального транспорту
d. Порушення збудливості больових рецепторів
e. Утворення медіаторів болю

59. В експерименті збудливу клітину помістили в сольовий розчин, що не містить іонів натрію. Як це вплине на розвиток процесу збудження?
a. Амплітуда потенціалу дії зменшується
b. Тривалість потенціалу дії збільшується
c. Амплітуда потенціалу дії збільшується
d. Тривалість потенціалу дії зменшується
*e. Потенціал дії не виникає

60. У пацієнтки під час мікроскопії виділень із піхви виявлено грамнегативні бобовидні диплококи. Який попередній діагноз?
a. Сифіліс
*b. Гонорея
c. Хламідіоз
d. Токсоплазмоз
e. Мікоплазмоз

61. Укажіть препарат для лікування миготливої аритмії, який є блокатором калієвих каналів, alpha-, beta-адренорецепторів і має кумулювальну властивість.
*a. Аміодарон
b. Верапаміл
c. Нікотинамід
d. Метопролол
e. Аспаркам

62. З метою профілактики тромбоемболічних ускладнень під час великих операцій на щелепно-лицевій ділянці у стоматологічній практиці використовують ін'єкційний антитромботичний засіб, який зв'язується з антитромбіном III та інгібує процес згортання крові шляхом інактивації факторів V, VII, IX, X. Визначте цей препарат.
a. Кислота транексамова
b. Кислота амінокапронова
c. Альтеплаза
d. Фітоменадіон
*e. Гепарин

63. До лікаря-стоматолога звернувся чоловік віком 29 років з припухлою навколовушною слинною залозою. Який вірус спричиняє такі симптоми?
*a. Вірус епідемічного паротиту
b. Віруси гепатиту В
c. Вірус кору
d. Ентеровіруси
e. Вірус грипу

64. У чоловіка віком 53 роки, який тривалий час курив цигарки, на бічній поверхні язика виявлено білу ділянку розмірами 5х3 см у вигляді бляшки з нечіткими краями. Під час гістологічного дослідження біоптату з ураженої ділянки діагностували значне зроговіння та потовщення епітелію слизової оболонки, акантоз. Під епітелієм у сполучній тканині є незначний інфільтрат із лімфоцитів, макрофагів і плазматичних клітин. Яке ураження слизової оболонки рота спостерігається в цьому разі?
a. Рак на місці
*b. Лейкоплакія
c. -
d. Еритроплакія
e. Плоскоклітинний зроговілий рак

65. До травматологічного відділення шпиталізовано дитину з глибокою раною на нозі. Після поранення минуло 3 доби. Який препарат необхідно застосувати для профілактики правця?
*a. Протиправцеву сироватку
b. Антибіотики
c. Дифтерійно-правцевий анатоксин
d. Вакцину БЦЖ
e. Вакцину АКДП

66. Послідовність триплетів у ДНК визначає порядок розташування амінокислот у молекулі білка. Як називається така властивість генетичного коду?
a. Триплетність
b. Універсальність
*c. Колінеарність
d. Неперекривність
e. Виродженість

67. Пацієнт звернувся до лікаря зі скаргами на значну спрагу та часте сечовипускання із великою кількістю сечі. З анамнезу відомо, що 4 тижні тому внаслідок черепно-мозкової травми в пацієнта виявлено некроз задньої долі гіпофіза. Для якого захворювання характерні такі симтоми?
*a. Нецукрового діабету
b. Синдрому Іценка-Кушинга
c. Цукрового діабету
d. Акромегалії
e. Хвороби Іценка-Кушинга

68. У пацієнтки з феохромоцитомою після психічного навантаження виникла тахікардія, підвищення артеріального тиску, різкий біль у надчеревній ділянці. Чим зумовлено погіршення стану пацієнтки?
a. Підвищеним синтезом кортикотропіну
b. Активацією вегетативних ядер гіпоталамуса
*c. Масивним викиданням катехоламінів наднирниками
d. Збільшенням секреції тиреоїдних гормонів
e. Звільненням норадреналіну симпатичними нервами

69. Укажіть назву муколітичного відхаркувального лікуючого засобу, що має антиоксидантний, пневмопротекторний, кардіопротекторний, дезінтоксикаційний ефект та застосовується в разі отруєння парацетамолом.
a. Бромгексин
b. Кодеїн
c. Глауцин
d. Амброксол
*e. Ацетилцистеїн

70. Під час проведення електронної мікроскопії у тканинах пародонта виявлено волокна, які одним своїм кінцем занурюються в цемент кореня зуба, а іншим - в окістя альвеолярного відростка. Укажіть ці волокна.
a. Аргірофільні
b. Корфа
*c. Шарпея
d. Пуркіньє
e. Ебнера

71. Під час огляду чоловіка віком 65 років при проведенні аускультації лікар оцінює роботу мітрального клапана. Де вислуховують тон цього клапана?
*a. На верхівці серця
b. Біля груднини в другому міжребер'ї справа
c. Біля груднини в другому міжребер'ї зліва
d. Біля груднини справа напроти хряща 5 ребра
e. Біля груднини зліва напроти хряща 5 ребра

72. У жінки віком 30 років діагностовано: гострий гнійний середній отит із подальшим запаленням комірок соскоподібного відростка. Через яку стінку барабанної порожнини міг потрапити гній до комірок?
a. Paries caroticus
*b. Paries mastoideus
c. Paries membranaceus
d. Paries labyrinthicus
e. Paries tegmentalis

73. Після довготривалого вживання антибіотиків у пацієнта на слизовій оболонці ротової порожнини з'явилися округлі білі плями, на язику - білий наліт. Який мікроорганізм, імовірно, спричинив ці симптоми?
a. Кишкова паличка
b. Лактобацили
*c. Гриби роду Candida
d. Ентерокок
e. Стрептокок

74. Під час мікроскопічного дослідження виявляється паренхіматозний орган, у якому епітеліальні тяжі формують клубочкову, пучкову та сітчасту зони. Центральна частина органа представлена скупченнями хромафінних клітин. Укажіть цей орган.
a. Епіфіз
b. Печінка
c. Гіпофіз
d. Щитоподібна залоза
*e. Надниркова залоза

75. При мікроскопічному дослідженні препаратів із зіву, зафарбованих за Нейссером, було виявлено палички з потовщеннями на полюсах, що розташовувались під кутом одна до одної. До якого виду можуть належати дані мікроорганізми?
a. Neisseria gonorrhoeae
*b. Corynebacterium diphtheriae
c. Leptospira interrhogans
d. Mycobacterium tuberculosis
e. Streptococcus pyogenes

76. У новонародженої дівчинки спостерігається неправильне зрощення відростків верхньої щелепи із лемішем. Який патологічний стан виник у дитини?
*a. Палатосхізіс("вовча паща")
b. Макростомія
c. Хейлосхізіс ("заяча губа")
d. Мікростомія
e. Макроглосія

77. У чоловіка віком 72 роки зі встановленим діагнозом: гостра серцева недостатність у складі комплексного лікування призначено петльовий діуретик. Який із нижченаведених препаратів призначено пацієнту?
a. Манітол
b. Спіронолактон
c. Ацетазоламід
d. Гідрохлортіазид
*e. Фуросемід

78. Виготовлено мікропрепарат зі слизової оболонки порожнини рота. У цій ділянці відсутня підслизова основа і слизова оболонка нерухомо зрощена з окістям. Ця прикріплена частина переходить у вільну неприкріплену. Який це орган порожнини рота?
a. Піднебіння тверде
b. Щока
c. Піднебіння м'яке
*d. Ясна
e. Язик

79. У дитини травмована нижня губа. Який м'яз при цьому ушкоджений?
a. M. risorius
b. M. buccinator
c. M. levator anguli oris
d. M. levator labii superioris
*e. M. orbicularis oris

80. Пацієнту проведено апендектомію. У післяопераційному періоді він отримував антибіотик. Невдовзі у нього з'явилися скарги на зниження слуху. Укажіть, яка група антибіотиків має характерні побічні ефекти (ураження слуху та вестибулярного апарату).
*a. Аміноглікозиди
b. Макроліди
c. Поліміксини
d. Тетрацикліни
e. Пеніциліни

81. У ділянці кута нижньої щелепи пацієнта лікар виявив місце щільної інфільтрації синюшного відтінку з ознаками флуктуації по центру. Під час мікроскопії гною з вогнища інфекції виявлено друзи, що містили скупчення ниткоподібних мікроорганізмів. Які мікроорганізми, найімовірніше, спричинили захворювання?
a. Лептоспіри
b. Базидіоміцети
c. Спірохети
*d. Актиноміцети
e. Аскоміцети

82. Завдяки бактерицидній дії якого білка при пошкодженні слизової оболонки ротової порожнини попереджується запалення?
a. Лінгвальної ліпази
b. Нуклеази
*c. Лізоциму
d. Амілази
e. Муцину

83. Який процес пригнічує рифампіцин у хворого на туберкульоз легень, діючи на РНК-полімеразу на стадії ініціації?
a. Реплікація
*b. Транскрипція
c. Трансляція
d. Термінація
e. Елонгація

84. Під час лікування зубів лікар-стоматолог поміщає ватний тампон у присінок між щокою та альвеолярним відростком верхньої щелепи. Вивідний отвір протоки якої залози закриває цей тампон?
*a. Привушної
b. Язикових
c. Піднижньощелепної
d. Під'язикової
e. Губних

85. Під час огляду лікарем-педіатром десятирічної дитини виявлено множинні петехії на шкірі, кровоточивість ясен та знижений рівень вітаміну С в сечі. Який процес порушився в цьому разі?
a. Активація гіалуронідази
b. Розпад протеогліканів
c. Синтез протеогліканів
*d. Синтез колагену
e. Розпад колагену

86. Під час експерименту після руйнування структур ЦНС піддослідна тварина втратила орієнтувальні рефлекси. Пошкодження якої структури спричинило цей патологічний стан?
*a. Чотиригорбкового тіла
b. Мозочка
c. Латеральних вестибулярних ядер
d. Червоних ядер
e. Проміжного мозку

87. При якому типі успадкування на гемофілію хворіють чоловіки, а носіями хвороби є жінки?
*a. Х-зчеплене рецесивне
b. Голандричне
c. Аутосомно-рецесивне
d. Х-зчеплене домінантне
e. Аутосомно-домінантне

88. У гістологічному препараті головного кінця зародка 5 тижнів розвитку визначаються зяброві дуги. Яка анатомічна структура розвивається з першої пари цих утворень?
a. Верхньощелепні відростки
b. Зовнішній слуховий прохід
*c. Нижньощелепні та верхньощелепні відростки
d. Щитоподібний хрящ
e. Нижньощелепні відростки

89. У хірургічний кабінет звернулася людина, яку покусав невідомий собака. Широкі рвані рани локалізовані на обличчі. Яку лікувально-профілактичну допомогу потрібно надати для профілактики сказу?
a. Госпіталізувати хворого і тримати під наглядом лікаря
b. Терміново ввести нормальний gamma-глобулін
*c. Розпочати імунізацію антирабічною вакциною
d. Призначити комбіновану антибіотикотерапію
e. Терміново ввести вакцину АКДП

90. Пацієнт після перенесеного інсульту скаржиться на значні труднощі з вимовою слів, але при цьому розуміння мовлення не викликає складнощів. Яка ділянка кори головного мозку, імовірно, пошкоджена в пацієнта?
a. Зорова кора
b. Префронтальна зона
c. Сенсомоторна кора
*d. Зона Брока
e. Зона Верніке

91. У п'ятирічної дитини відбулася інвазія гельмінтів, що призвело до сенсибілізації організму. Які показники лейкоцитарної формули підтвердять цей процес?
a. Збільшення кількості базофілів
b. Збільшення кількості нейтрофілів
*c. Збільшення кількості еозинофілів
d. Зменшення кількості базофілів
e. Зменшення кількості еозинофілів

92. Укажіть період під час скорочення, коли м'язове волокно не здатне реагувати на подразник.
a. Ізотонічний
b. Деполяризації
c. Релаксації
*d. Рефрактерний
e. Тетанічний

93. Визначення в пацієнта групи крові за допомогою моноклональних тест-реагентів виявило позитивну реакцію аглютинації з реагентами анти-А і анти-В та негативну з анти-D. Якої групи кров у цього пацієнта?
a. АВ (ІV) Rh (+)
b. А (ІІ) Rh (+)
*c. АВ (ІV) Rh (-)
d. 0 (I) Rh (+)
e. B (III) Rh (-)

94. У препараті зуба виявлено тверду тканину, у якій розташовані клітини видовженої полігональної форми. Клітини розташовані в лакунах, їх відростки в канальцях анастомозують між собою. Яку структуру виявлено у препараті зуба?
a. Пульпу
b. Емаль
c. Безклітинний цемент
*d. Клітинний цемент
e. Дентин

95. На гістологічному препараті виявлено орган, паренхіма якого утворена гемопоетичною тканиною. До складу цієї тканини входять еритробласти, мегакаріоцити, ліпоцити та інші клітини. Визначте цей орган.
a. Мигдалик
b. Тимус
c. Лімфатичний вузол
d. Селезінка
*e. Червоний кістковий мозок

96. Деякі захворювання тонкої кишки пов'язані з порушенням функції екзокриноцитів з ацидофільними гранулами (клітини Панета). Де розташовані ці клітини?
a. На бокових поверхнях кишкових ворсинок
*b. На дні кишкових крипт
c. На апікальній частині кишкових ворсинок
d. У верхній частині кишкових крипт
e. У місці переходу ворсинок у крипти

97. У жінки виникла загроза передчасного переривання вагітності. Із недостатністю якого гормону це пов'язано?
a. Окситоцину
b. Тестостерону
c. Естрадіолу
*d. Прогестерону
e. Альдостерону

98. При гістологічному дослідженні кістки нижньої щелепи виявлено пухлину, що складається з фіброзної тканини, у якій містяться базофільні цементоподібні маси у вигляді вогнищ різної величини. Який вид пухлини досліджується?
*a. Цементуюча фіброма
b. Гігантська цементома
c. Цементома
d. Одонтогенна фіброма
e. Цементобластома

99. У хімічному синапсі збудження передається за допомогою нейромедіатора. Які іони сприяють його виділенню в синаптичну щілину?
a. Магнію
*b. Кальцію
c. Натрію
d. Калію
e. Хлору

100. Під час огляду порожнини рота пацієнта на губній і язиковій поверхні зубів виявлені темно-жовті і коричневі плями і смуги, що займають більше половини поверхні зубів, емаль і дентин частково зруйновані. Який найбільш імовірний діагноз?
a. Зубний камінь
b. Дистрофічне звапнування
c. Клиноподібні дефекти зубів
d. Метастатичне звапнування
*e. Флюороз

101. Під час дослідження видаленого зуба пацієнта виявлено: зуб має довгий корінь, на язиковій поверхні - серединний валик, який розширювався у напрямку до ріжучого краю зуба. Який зуб, найімовірніше, видалено в пацієнта?
a. Присередній різець верхньої щелепи
b. Бічний різець нижньої щелепи
c. Премоляр нижньої щелепи
d. Великий кутній зуб верхньої щелепи
*e. Ікло верхньої щелепи

102. З метою усунення нападу бронхіальної астми, який розвинувся при екстракції зуба, пацієнту призначили сальбутамол. До якої фармакологічної групи належитьцей препарат?
*a. beta_2-адреноміметики
b. beta_1, 2-адреноміметики
c. beta_2-адреноблокатори
d. beta_1-адреноміметики
e. beta_1-адреноблокатори

103. Чоловіку віком 48 років, хворому на злоякісну пухлину язика, лікар-хірург перев'язує a. lingualis у ділянці трикутника Пирогова. Який нерв є верхнею межею цієї анатомічної ділянки?
a. N. lingualis
b. N. sublingualis
*c. N. hypoglossus
d. N. glossopharynseus
e. Ansa cervicalis

104. Згідно з правилом сталості числа хромосом, кожний вид більшості тварин має певне і стале число хромосом. Який механізм підтримує цю сталість при статевому розмноженні організмів?
a. Шизогонія
b. -
*c. Мейоз
d. Регенерація
e. Амітоз

105. У клініку звернувся чоловік віком 45 років зі скаргами на втрату чутливості в ділянці задньої 1/3 язика. Функція якої пари черепно-мозкових нервів порушена?
a. XII
b. V
c. Х
*d. ІХ
e. VIII

106. У стоматологічній практиці широко використовується місцевий анестетик - лідокаїн. Який механізм його дії?
a. Блокує лігандкеровані натрієві канали
b. Активує потенціалзалежні калієві канали
*c. Блокує потенціалзалежні натрієві канали
d. Активує потенціалзалежні кальцієві канали
e. Блокує потенціалзалежні калієві канали

107. У ході експерименту з внутрішньовенним уведенням різних фізіологічно активних речовин зареєстрована тахікардія. Яка з наведених речовин викликала таку реакцію?
a. Брадикінін
b. Інсулін
c. Калікреїн
d. Ацетилхолін
*e. Тироксин

108. Жінці віком 38 років зі встановленим діагнозом: сифіліс необхідно призначити лікування. З анамнезу пацієнтки відомо, що вона має алергію на препарати пеніцилінового ряду. Який антибіотик потрібно призначити у цьому разі?
*a. Цефтріаксон
b. Амоксицилін
c. Оксацилін
d. Ампіцилін
e. Амоксицилін/клавуланат

109. Пацієнт скаржиться на головний біль та утруднене дихання. Рентгенологічно діагностовано: фронтит (запалення лобової пазухи). У який носовий хід поширюються гнійні виділення?
a. Верхній носовий хід
b. Над верхньою носовою раковиною
c. Нижній носовий хід
*d. Середній носовий хід
e. Загальний носовий хід

110. У чоловіка віком 25 років, який скаржився на утруднене ковтання, виявлене пухлиноподібне підвищення на корені язика 1-2 см у діаметрі, у ділянці сліпого отвору. Розростання залишків якої залози встановив лікар?
a. Аденогіпофіза
b. Під'язикової
*c. Щитоподібної
d. Прищитоподібної
e. Вилочкової

111. Пацієнт віком 45 років звернувся до лікаря з приводу різаної рани м'яких тканин дистальної фаланги великого пальця кисті, яка супроводжується кровотечею. Гілками якої артерії кровопостачається великий палець кисті?
a. Задньої міжкісткової
b. Ліктьової
c. Плечової
*d. Променевої
e. Передньої міжкісткової

112. До лікаря звернувся пацієнт, у якого під час огляду гортані виявлено неповне змикання голосових складок під час фонації. Голосова щілина при цьому набуває форми овала. Функція якого м'яза гортані порушена в пацієнта?
*a. Голосового
b. Бічного персне-черпакуватого
c. Щито-черпакуватого
d. Поперечного черпакуватого
e. Заднього персне-черпакуватого

113. Яка спадкова хвороба поєднує в собі цироз печінки, дистрофічні процеси головного мозку, супроводжується зменшенням вмісту церулоплазміну у плазмі крові та порушенням обміну міді в організмі?
a. Жильбера
*b. Вільсона-Коновалова
c. Тея-Сакса
d. Марфана
e. Німанна-Піка

114. У пацієнта віком 18 років з верхньої щелепи видалено пухлиноподібне утворення в ділянці ікла, що відсутній у зубному ряді. Макроскопічно утворення представлено порожниною, яка заповнена світло-жовтою рідиною, з наявністю ретинованого зуба. Мікроскопічно стінка порожнини представлена фіброзною тканиною, покритою багатошаровим плоским епітелієм без ознак запалення. Яке новоутворення виявлено в пацієнта?
a. Радикулярна кіста
b. Кератокіста
c. Амелобластома
d. Одонтома
*e. Фолікулярна кіста

115. Під час операції для знерухомлення пацієнта використовують курареподібні фармакологічні препарати. Який механізм дії цієї групи препаратів?
a. Блокування проведення збудження нервовими волокнами
*b. Блокування Н-холінорецепторів скелетних м'язів
c. Виділення норадреналіну в синаптичну щілину
d. Виділення ацетилхоліну в синаптичну щілину
e. Блокування М-холінорецепторів гладких м'язів

116. Від хворого з підозрою на черевний тиф була виділена грамнегативна рухлива паличка. З метою ідентифікації виділену культуру посіяли на напіврідкі середовища Гіса. За якою ознакою буде враховуватися розкладання мікробом вуглеводів до кислоти?
a. Помутніння живильного середовища
b. Утворення бульбашок газу
c. Розрідження середовища
*d. Зміна забарвлення індикатора
e. Утворення осаду

117. Пацієнту з діагнозом: кандидоз порожнини рота призначено протигрибковий препарат. Укажіть цей лікарський засіб.
a. Левоміцетин
*b. Флуконазол
c. Ампіцилін
d. Еритроміцин
e. Бісептол

118. До порушення якої функції призведе ураження груднинно-щитоподібного м'яза?
a. Підняття під'язикової кістки
b. Розгинання шиї
c. Нахилу шиї вперед
*d. Опускання гортані
e. Підняття гортані

119. До лікарні надійшла дитина з діагнозом дифтерія. Якими препаратами для специфічної терапії Ви скористуєтесь?
a. Дифтерійний анатоксин, антибіотики
b. Дифтерійний бактеріофаг
c. Вакцина ''Кодивак'', сульфаніламіди
d. Дифтерійні вакцини: АКДП, АДП, АД
*e. Протидифтерійна антитоксична сироватка, антибіотики

120. Чоловік звернувся до хірурга зі скаргами на біль внизу живота справа. Під час глибокої пальпації лікар виявив болючість у правій пахвинній ділянці. У якому відділі кишківника можливий патологічний процес?
a. Пряма кишка
b. Сигмоподібна ободова кишка
*c. Сліпа кишка
d. Поперечна ободова кишка
e. Нисхідна ободова кишка

121. У біопсійному матеріалі шкіри в епідермісі виявлені клітини з відростками, які мають гранули темно-коричневого кольору в цитоплазмі. Що це за клітини?
a. Клітини Меркеля
b. Внутрішньоепідермальні макрофаги
*c. Меланоцити
d. Лімфоцити
e. Кератиноцити

122. У пацієнта діагностовано неврит трійчастого нерва. Який із травних процесів порушиться найбільше у цьому разі?
a. Слиноутворення
*b. Жування
c. Ковтання
d. Слиновиділення
e. Формування смакових відчуттів

123. У чоловіка віком 34 роки зі встановленим діагнозом: туберкульоз застосовували рифампіцин, що призвело до розвитку стійкості мікобактерій туберкульозу. З яким препаратом необхідно поєднувати рифампіцин для зменшення розвитку стійкості мікобактерій?
a. Метронідазол
b. Ацикловір
c. Амоксицилін
*d. Ізоніазид
e. Ітраконазол

124. Лікар-стоматолог проводить бесіду зі школярами з профілактики карієсу. Які речовини, що містяться в харчових продуктах, спричиняють ріст та розмноження стрептококів, які насамперед впливають на виникнення карієсу?
*a. Вуглеводи
b. Мікро- та макроелементи
c. Білки
d. Жири
e. Вітаміни

125. Жінка віком 22 роки звернулася до лікаря-гінеколога зі скаргами на порушення менструального циклу, геморагічні виділення з піхви та болі внизу живота. Після комплексного лабораторно-інструментального дослідження жінці проведено вишкрібання порожнини матки. У результаті гістологічного дослідження отриманого матеріалу виявлено: різко збільшені, кістозно змінені, набряклі ворсини хоріона з проліферацією клітин трофобласту та фрагменти децидуальної тканини. Який патологічний процес спостерігається в пацієнтки?
*a. Міхурцевий занесок
b. Гіперплазія ендометрія
c. Хоріонепітеліома
d. Ендометріальна карцинома
e. Поліп ендометрія

126. У жінки віком 25 років виявлено ваду тристулкового клапана. Між якими камерами серця розташований цей клапан?
a. Отвір аорти
b. Між лівим передсердям і шлуночком
c. Отвір вінцевого синуса
d. Отвір легеневого стовбура
*e. Між правим передсердям і правим шлуночком

127. У пацієнтки віком 30 років після видалення зуба на нижній щелепі спостерігалося підвищення температури, згодом виникла припухлість у ділянці шиї. Під час розтину шкіри шиї встановлено, що підшкірно-жирова клітковина просякнута непрозорою жовто-зеленою рідиною з неприємним запахом. Який запальний процес розвинувся в жировій клітковині?
*a. Флегмона
b. Абсцес
c. Геморагічне запалення
d. Серозне запалення
e. Фібринозне запалення

128. На місці механічного пошкодження шкіри завдяки процесам регенерації формується пухка волокниста сполучна тканина. Які клітини продукують білки (колаген, еластин) та компоненти міжклітинної речовини?
a. Адипоцити
b. Макрофаги
c. Тканинні базофіли
d. Плазмоцити
*e. Фібробласти

129. У значної кількості пацієнтів перед відвідуванням стоматолога виникає тривожність, страх, пригнічений настрій. Посилення секреції якого медіатора центральної нервової системи може зменшити ці зміни психо-емоційного стану у людини?
a. Дофамін
b. Норадреналін
c. Ацетилхолін
d. ГАМК
*e. Серотонін

130. У пацієнта внаслідок травми утворився дефект шкіри. З метою ліквідації дефекта на це місце хірурги перемістили ділянку шкіри з іншої частини тіла цього ж хворого. Який вид трансплантації було здійснено?
*a. Аутотрансплантацію
b. Гомотрансплантацію
c. Аллотрансплантацію
d. Експлантацію
e. Ксенотрансплантацію

131. На прийом до лікаря прийшла пацієнтка віком 20 років. Об'єктивно спостерігається: високого зросту, зі збільшеними губами, носом, кистями та стопами. Підвищення секреції якої залози можна запідозрити в цієї пацієнтки?
a. Епіфіза
b. Прищитоподібної залози
c. Щитоподібної залози
d. Задньої частки гіпофіза
*e. Передньої частки гіпофіза

132. У пацієнта діагностовано пульпіт з ознаками хронічного продуктивного запалення. Коронкова і коренева пульпа містить розростання грануляційної тканини з поширенням на каріозну порожнину зуба та утворенням червоного м'якого поліпа пульпи, що легко кровоточить. Наявне розсмоктування ділянок дентину, що призводить до розширення пульпової порожнини. Який вид пульпіту розвинувся в пацієнта?
a. Гнійний
b. Гангренозний
c. Фіброзний
*d. Гранулюючий
e. Серозний

133. Дванадцятирічна дитина скаржиться на утруднення носового дихання. Під час обстеження встановлено, що причиною є стійка гіпертрофія лімфоїдної тканини. На збільшення якого мигдалика вказують вищенаведені патологічні зміни?
a. Піднебінного
b. Трубного правого
c. Язикового
*d. Глоткового
e. Трубного лівого

134. Через декілька годин після травми зуба в пульпі спостерігається гіперемія судин, виражений набряк тканини з поодинокими нейтрофілами, лімфоцитами, у нервових волокнах - незначні дистрофічні зміни. Який найбільш імовірний діагноз?
*a. Серозний пульпіт
b. Гранулюючий пульпіт
c. Фіброзний пульпіт
d. Гнійний пульпіт
e. Гангренозний пульпіт

135. Жінка віком 40 років звернулася до хірурга-стоматолога зі скаргами на наявність новоутворення на шкірі обличчя, яке швидко збільшується в розмірах протягом 5 місяців. Об'єктивно спостерігається: новоутворення 0,7 см у діаметрі, без чітких меж із нерівними краями, поверхнею та пігментацією. Під час мікроскопічного дослідження після операції: в епідермісі, у сосочковому шарі дерми великі клітини з ядрами, різними за формою, із помірною кількістю мітозів разом з патологічними, із вираженими ядерцями та різною кількістю коричневого пігменту в цитоплазмі (реакція Перлса негативна). Який найімовірніший діагноз?
a. Фіброзна гістіоцитома
*b. Меланома
c. Меланоцитарний невус
d. Актинічне лентиго
e. Себорейний кератоз

136. У пацієнта віком 49 років виявлено набряк обличчя, значну протеїнурію, гіпопротеїнемію, диспротеїнемію та гіперліпідемію. Яка патологія виникла в пацієнта?
a. Пієлонефрит
b. Цистит
*c. Нефротичний синдром
d. Простатит
e. Сечокам'яна хвороба

137. У недоношеної дитини виявлено злипання стінок альвеол через відсутність сурфактанту. Укажіть, порушення функції яких клітин стінки альвеоли зумовлює такий стан.
a. Альвеолоцитів І типу
b. Секреторних клітин Клара
c. Фібробластів
d. Альвеолярних макрофагів
*e. Альвеолоцитів ІІ типу

138. У жінки віком 26 років було виявлено наявність пухлини альвеолярного відростка у вигляді щільнуватого вузла, чітко обмеженого. Під час гістологічного дослідження виявлено: однотипні дрібні одноядерні клітини овальної форми, серед них розташовані гігантські багатоядерні клітини, місцями серед клітин утворюються кісткові балочки. Який патологічний стан викник у пацієнтки?
*a. Остеобластокластома
b. Примордіальна кіста
c. Амелобластома
d. Еозинофільна гранульома
e. Фіброматозний епуліс

139. Жінка віком 48 років зі встановленим діагнозом: мегалобластна анемія приймала препарат із групи водорозчинних вітамінних засобів. Який це препарат?
a. Аскорбінова кислота
b. Токоферолу ацетат
c. Тіаміну хлорид
d. Піридоксин
*e. Ціанокобаламін

140. У бактерiологiчну лабораторiю з вогнища харчового отруєння доставлена в'ялена риба, при дослiдженнi якої на середовищі Кiтта-Тароццi бактерiолог виявив мiкроорганiзми, подiбнi до "тенiсної ракетки". Збудником якої хвороби вони могли бути?
a. Черевний тиф
*b. Ботулiзм
c. Сальмонельоз
d. Дизентерiя
e. Дифтерiя

141. У пульпі зуба внаслідок дегенеративних змін утворилися мінералізовані осередки, деякі з них містять канальці. Назвіть ці утворення.
a. Ділянки осифікації
b. Кісткова тканина
c. Фіброзні тільця
*d. Дентиклі
e. Цемент

142. Під час гістологічного дослідження зуба виявлено ушкоджені судини. Яка структура зуба містить кровоносні судини?
a. Кутикула емалі
b. Дентинні канальці
c. Клітинний цемент
d. Безклітинний цемент
*e. Пульпа

143. Методом амніоцентезу в клітинах епітелію плода визначено каріотип 45, Х0. Мати і батько здорові. Який синдром, імовірно, розвинувся у плода?
a. Едвардса
b. Патау
c. Трисомії Х
*d. Шерешевського-Тернера
e. "Котячого крику"

144. Останніми роками під час проведення лабораторної діагностики гепатиту В у крові хворого визначають наявність вірусної ДНК. За допомогою якої з наведених реакцій це визначають?
a. Реакція непрямої гемаглютинації
b. Реакція зв'язування комплементу
c. Реакція гальмування гемаглютинації
*d. Ланцюгова полімеразна реакція
e. Імуноферментний аналіз

145. У клітині відбулося поглинання розчинених речовин. При цьому утворилися специфічні мембранні пухирці. Як називається цей тип транспорту речовини через мембрану?
*a. Піноцитоз
b. Полегшена дифузія
c. Дифузія
d. Екзоцитоз
e. Фагоцитоз

146. Під час автомобільної аварії людина отримала сильний удар в епігастральну ділянку, унаслідок чого виникла зупинка серця. Що могло стати причиною таких змін серцевої діяльності?
a. Підвищення тонусу симпатичної нервової системи
b. Виділення альдостерону
*c. Підвищення тонусу блукаючого нерва
d. Виділення адреналіну
e. Виділення кортизолу

147. Укажіть препарат, що належить до групи бета-лактамних антибіотиків.
a. Бісептол
b. Еритроміцин
c. Тетрациклін
d. Офлоксацин
*e. Бензилпеніцилін

148. Машиною швидкої допомоги в лікарню доставлено непритомного чоловіка після отруєння чадним газом. Унаслідок накопичення якої сполуки в пацієнта виникла гіпоксія?
*a. Карбоксигемоглобіну
b. Оксигемоглобіну
c. Карбгемоглобіну
d. Метгемоглобіну
e. Сульфгемоглобіну

149. У результаті травматичного пошкодження вінцевого відростка нижньої щелепи потерпілий не може піднімати і тягнути назад щелепу. Який м'яз пошкоджено?
*a. Скроневий
b. Латеральний крилоподібний
c. Медіальний крилоподібний
d. Щічний
e. Жувальний

150. Пацієнту віком 37 років встановлено діагноз: гіпертонічна хвороба. Лікар призначив лізиноприл. Який механізм дії цього препарату?
a. Блокує калієві канали
b. Блокує ангіотензинові рецептори судин
*c. Зв'язує ангіотензинперетворювальний фермент і блокує перетворення ангіотензину I в ангіотензин II
d. Стимулює імідазолінові рецептори
e. Блокує кальцієві канали

