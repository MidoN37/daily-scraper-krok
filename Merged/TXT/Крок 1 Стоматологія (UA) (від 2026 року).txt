1. Під час огляду п'ятирічної дитини лікарем-стоматологом встановлено діагноз: епідемічний паротит. Який механізм передачі цього захворювання?
a. Контактно-побутовий
*b. Повітряно-крапельний
c. Трансмісивний
d. Парентеральний
e. Фекально-оральний

2. Під час дослідження каріотипу п'ятирічного хлопчика виявлено 46 хромосом. Одна з хромосом 15-ої пари довша від звичайної, тому що до неї приєднана ділянка хромосоми з 21-ої пари. Який вид мутації має місце в цього хлопчика?
a. Дуплікація
b. Делеція
c. Інверсія
*d. Транслокація
e. Поліплоїдія

3. Юнаку 20-ти років з метою профілактики було введено анатоксин. Проти якого з вказаних захворювань проводилося щеплення?
*a. Дифтерія
b. Туберкульоз
c. Скарлатина
d. Менінгіт
e. Коклюш

4. При інтенсивній фізичній роботі в м'язах накопичується молочна кислота. Який фермент здійснює утворення молочної кислоти з пірувату при анаеробному гліколізі?
a. Піруватдегідрогеназа
b. Піруваткарбоксилаза
*c. Лактатдегідрогеназа
d. Альдолаза
e. Фосфофруктокіназа

5. У пацієнта спостерігається алергічна реакція, яка супроводжується свербежем, набряками та почервоніннями шкіри. Укажіть біогенний амін, надлишкове накопичення якого в зонах запалення призводить до розвитку алергічних реакцій.
a. Серотонін
b. Мелатонін
c. Адреналін
*d. Гістамін
e. Дофамін

6. У пацієнта карієс ускладнився пульпітом, що супроводжувався нестерпним болем. Укажіть основну причину виникнення цього болю при запаленні пульпи.
a. Еміграція лейкоцитів
b. Проліферація
c. Первинна альтерація
*d. Ексудація
e. Ішемія

7. При бактеріологічному обстеженні групи хворих із карієсом зубів були виділені різні мікроорганізми. Якому з наведених нижче мікроорганізмів належить провідна роль у виникненні карієсу у цих хворих?
a. Staphylococcus aureus
b. Borellia buccalis
*c. Streptococcus mutans
d. St. salivarius
e. Candida albicans

8. Початок процесу транскрипції стає можливим за умови приєднання фермента ДНК-залежної-РНК-полімерази до певної ділянки молекули ДНК. Як називають цю ділянку ДНК?
a. Регулятор
*b. Промотор
c. Репресор
d. Термінатор
e. Супресор

9. У пацієнта віком 28 років перелом нижньої щелепи призвів до кровотечі з нижньої коміркової артерії. Гілка якої артерії ушкоджена?
a. Лицевої
b. Зовнішньої сонної
*c. Верхньощелепної
d. Внутрішньої сонної
e. Підборідної

10. П'ятирічний пацієнт скаржиться на сильний головний біль та блювання. Об'єктивно встановлено: ригідність м'язів потилиці, блювання без нудоти, герпетичний висип на обличчі, гарячка. Бактеріологічне дослідження якого біологічного матеріалу необхідне для підтвердження попереднього діагнозу менінгіт?
a. Виділення копрокультур N. meningitidis
b. Виділення уринокультур N. meningitidis
c. Виділення бактерій N. meningitidis зі слизової оболонки сечостатевої системи
*d. Спинномозкової рідини
e. Блювання

11. Під час огляду порожнини рота пацієнта лікар-стоматолог виявив каріозну порожнину на поверхні другого моляра, яка звернена до першого моляра. Яка поверхня коронки уражена?
*a. Facies mesialis
b. Facies occlusalis
c. Facies distalis
d. Facies vestibularis
e. Facies lingualis

12. Під час приготування мазка із зубного нальоту і фарбування його за методом Грама студент під час мікроскопії знайшов різноманітні мікроорганізми фіолетового і рожевого кольорів. Який структурний компонент мікроорганізму зумовлює різне сприйняття барвників?
a. Цитоплазма
*b. Клітинна стінка
c. Внутрішній периплазматичний простір
d. Рибосоми
e. Цитоплазматична мембрана

13. Для дослідження кровотоку лікар встановив датчик приладу в ділянці sulcus bicipitalis medialis. Яку судину обстежує лікар?
a. A) radialis
b. A) ulnaris
*c. A) brachialis
d. A) profunda brahii
e. A) axillaris

14. Під час обстеження жінки віком 35 років діагностовано запалення верхньощелепного нерва. Через який анатомічний отвір виходить цей нерв із порожнини черепа?
a. Яремний
*b. Круглий
c. Овальний
d. Клинно-піднебінний
e. Остистий

15. Чоловіку віком 26 років після проведення оперативного втручання призначено знеболення морфіном. Через деякий час знеболювальний ефект препарату став нижчим, пацієнт просив повторних ін'єкцій. Після відміни препарату у нього різко погіршився настрій, виникло прискорене серцебиття, зниження АТ, з'явилися підвищене потовиділення і нудота. Який патологічний стан виник у пацієнта у зв'язку з відміною препарату?
*a. Абстиненція
b. Ідіосинкразія
c. Антагонізм
d. Синергізм
e. Кумуляція

16. У посіві гною з фурункула знайдено кулястої форми мікроорганізми, розташовані у вигляді "грона винограду". Які мікроби виявлено?
a. Диплококи
b. Тетракоки
c. Мікрококи
d. Стрептококи
*e. Стафілококи

17. У хлопчика виявлено аномалії лицевої частини черепа, зокрема гіпоплазію верхньої щелепи, високе піднебіння та неправильний ріст зубів. За допомогою цитогенетичного методу встановлено каріотип (47, ХУ, 21+). Який патологічний синдром спостерігається в пацієнта?
a. Клайнфельтера
*b. Дауна
c. Едвардса
d. Шерешевського-Тернера
e. Патау

18. У семирічного хлопчика з'явився біль та набряк у горлі, субфебрильна температура тіла протягом двох тижнів. Під час обстеження виявлено: гепатоспленомегалія та збільшення лімфатичних вузлів. З ротоглотки пацієнта виділений вірус родини Herpesviridae, що викликає проліферацію В-лімфоцитів. Який вірус, найімовірніше, спричинив захворювання?
a. Вірус Коксакі А
*b. Вірус Епштейн-Барр
c. Вірус простого герпесу тип 2
d. ВІЛ
e. Вірус кору

19. У західних регіонах Європи майже половина всіх вроджених вад розвитку припадає на тих новонароджених, яких було зачато в період інтенсивного застосування в цих районах пестицидів. Наслідком якого впливу є такі хворобливі стани дітей?
a. Механічний
b. Малігнізація
c. Канцерогенний
d. Мутагенний
*e. Тератогенний

20. Під час огляду вагітної пацієнтки на слизовій оболонці порожнини рота стоматолог виявив три округлі утворення, які з'явилися 3 дні тому, з червоним обідком, поверхня їх біло-сірого кольору до 1 см у діаметрі. Який патологічний стан виник у пацієнтки?
*a. Афтозний стоматит
b. Виразково-некротичний стоматит
c. Катаральний стоматит
d. Лейкоплакія
e. Гангренозний стоматит

21. Пацієнту діагностовано фурункульоз нижньої губи. Прийнято рішення провести висікання вени з метою попередження розповсюдження запального процесу на печеристу пазуху. Яку вену висікають в цьому разі?
*a. Кутову
b. Підборідну
c. Зовнішню яремну
d. Поперечну вену лиця
e. Лицеву

22. Юнаку віком 18 років з акне призначено доксицикліну гідрохлорид. Які застереження повинен дати лікар пацієнту в разі застосування цього лікарського засобу?
a. Приймати перед їжею
b. Не приймати разом із вітамінними препаратами
c. Курс лікування не повинен перевищувати тиждень
d. Запивати великою кількістю рідини, бажано молоком
*e. Уникати тривалого перебування на сонці

23. Укажіть серологічну реакцію, для проведення якої необхідні 5 інгредієнтів: антиген, антитіло і комплемент (перша система), еритроцити барана та гемолітична сироватка (друга система).
a. Пасивної (непрямої) гемаглютинації
*b. Зв'язування комплементу
c. Преципітації
d. Гальмування гемаглютинації
e. Нейтралізації

24. Пацієнта шпиталізовано з важким загальним станом, високою температурою та утрудненим диханням. Під час бактеріоскопічного дослідження матеріалу із зіву та дихальних шляхів попередньо діагностовано дифтерійний круп. Який метод фарбування застосовано в цьому разі?
a. Гінса-Буррі
*b. Нейссера
c. Циль-Нільсена
d. Пешкова
e. Ожешки

25. До інфекційного відділення лікарні шпиталізована жінка віком 25 років із діагнозом: шигельоз. Лабораторними дослідженнями встановлено, що збудниками є Entamoeba histolytica. Який препарат показаний пацієнтці?
a. Ізоніазид
b. Бензилпеніциліну натрієва сіль
*c. Метронідазол
d. Хінгамін
e. Рифампіцин

26. Пацієнт звернувся зі скаргами на болі, почервоніння слизової оболонки ротової порожнини та припухлість ясен. Лікар-стоматолог встановив діагноз: герпетичний гінгівостоматит. Який вірус викликав це захворювання в пацієнта?
a. Простого герпесу тип 2
*b. Простого герпесу тип 1
c. Цитомегалії
d. Оперізуючого лишаю
e. Епштейна-Барр

27. Який тип дроблення характерний для зиготи людини?
a. Неповне, рівномірне, асинхронне
b. Неповне, нерівномірне, синхронне
c. Неповне, синхронне
d. Повне, асинхронне
*e. Повне, нерівномірне, асинхронне

28. У дитини вроджений імунодефіцит. Уражений клітинний імунітет, що зумовлює часті вірусні інфекції. Порушеннями в якому органі це, найімовірніше, викликано?
a. Червоному кістковому мозку
b. Лімфатичних вузлах
c. Селезінці
*d. Тимусі
e. Піднебінних мигдаликах

29. У трирічної дитини впродовж 6-ти місяців розвинулася деформація обличчя в результаті симетричного збільшення об'єму обох кутів нижньої щелепи. Мікроскопічно спостерігається: між кістковими балками розташовується сполучна тканина з великою кількістю судин і примітивними кістковими балочками. Який патологічний стан виник у дитини?
*a. Херувізм
b. -
c. Гранулююча кіста
d. Еозинофільна гранульома
e. Остеобластокластома

30. У жінки віком 59 років лікар встановив діагноз: гострий герпетичний стоматит. Який з наведених лікарських засобів можна застосувати як етіотропне лікування?
*a. Мазь ацикловір
b. Розчин анестезину в соняшниковій олії
c. Ін'єкції бензилпеніциліну
d. Драже діазоліну
e. Обліпихова олія

31. У людини клітини епітелію ротової порожнини активно діляться шляхом мітозу. На певній стадії цього поділу хромосоми розташовані у площині екватора клітини і кожна хромосома складається з двох максимально спіралізованих хроматид, які з'єднані центромерою. На якій стадії мітозу перебуває клітина?
a. Прометафаза
b. Телофаза
*c. Метафаза
d. Анафаза
e. Профаза

32. До лікаря-стоматолога звернувся хворий із лихоманкою і характерними дрібними везикулами на слизовій щік, твердого піднебіння і язика. Лікар припускає герпетичний стоматит. Які дослідження слід провести додатково для підтвердження діагнозу?
*a. Зараження курячого ембріона в хоріоналантоїс, уведення матеріалу в мозок білим мишам
b. Посів на середовище Раппопорта
c. Посів на середовище Ігла
d. Посів на середовище 199 з додаванням бичачої сироватки
e. Постановка реакції преципітації

33. Чоловіка віком 25 років шпиталізовано до лікарні після бджолиного укусу з явищами анафілактичного шоку. Який лікарський засіб необхідно ввести пацієнту?
a. Ібупрофен
*b. Адреналіну гідрохлорид
c. Атракуріуму бесилату
d. Морфіну гідрохлорид
e. Клотримазол

34. Вагітну жінку віком 23 роки шпиталізовано до пологового відділення на 40-му тижні вагітності з нормальною пологовою діяльністю. Через деякий час у неї спостерігається зменшення сили та частоти перейм. Який лікарський препарат необхідно застосувати для стимуляції пологової діяльності?
a. Вазопресин
b. Папаверин
c. Дротаверин
d. Преднізолон
*e. Окситоцин

35. Під час проведення експерименту на збудливу клітину подіяли тетраетиламонієм, який блокує калієві іоноселективні канали. Як це позначиться на мембранному потенціалі клітини?
a. Розвинеться деполяризація
b. Потенціал спокою збільшиться
c. Потенціал дії не виникне
*d. Потенціал спокою зникне
e. Розвинеться гіперполяризація

36. Чоловіку віком 32 роки для лікування стоматиту призначили розчин антисептику з групи галогеновмісних сполук. Який це препарат?
a. Метиленовий синій
b. Новоіманін
*c. Хлоргексидин
d. Етакридину лактат
e. Кислота борна

37. Під час операції видалення каріозно зміненого зуба в жінки віком 26 років у ділянці верхівки зуба виявлена невелика порожнина, заповнена гноєм. М'які тканини навколо хворого зуба набряклі, гіперемовані. Який найбільш імовірний діагноз?
a. Хронічний фіброзний періодонтит
b. Гіпертрофічний пульпіт з утворенням поліпу
c. Хронічний гранулюючий періодонтит
*d. Гнійний періодонтит з утворенням абсцесу
e. Хронічний гранулематозний періодонтит

38. Відомо, що синовіальна рідина зменшує тертя суглобових поверхонь. Унаслідок деполімеризації якої речовини при ревматизмі її в'язкість знижується?
*a. Гіалуронової кислоти
b. Глікогену
c. Колагену
d. Альбуміну
e. Гепарину

39. У препараті паренхіматозного органу розрізняють нечітко відмежовані часточки шестигранної форми, у центрі яких розташована вена, а в міжчасточковій сполучній тканині проходять тріади (артерія, вена і вивідна протока). Який це орган?
*a. Печінка
b. Селезінка
c. Підшлункова залоза
d. Щитоподібна залоза
e. Тимус

40. В експерименті на тварині в зубному зачатку зруйнували внутрішній шар епітелію емалевого органа. Розвиток якої тканини зуба буде порушено?
a. Періодонта
b. Пульпи
c. Цементу
*d. Емалі
e. Дентину

41. У гістологічному препараті шліфа зуба визначається тканина, що складається з міжклітинної речовини, пронизаної канальцями, у яких розташовані відростки клітин-одонтобластів. Назвіть цю тканину.
a. Періодонт
b. Цемент
c. Емаль
*d. Дентин
e. Пульпа

42. У гістологічному препараті декальцинованої нижньої щелепи навколо кореня зуба визначаються пучки товстих колагенових волокон, між якими розташована пухка волокниста сполучна тканина із кровоносними судинами. Назвіть цю структуру.
a. Клітинний цемент
b. Альвеолярна кістка
*c. Періодонт
d. Дентин
e. Ясна

43. Чоловік віком 27 років звернувся до лікаря-стоматолога зі скаргами на біль у зубі. Під час обстеження виявлена каріозна порожнина, яка досягає пульпи. Яка стадія карієсу розвинулася в пацієнта?
a. Циркулярний карієс
b. Середній карієс
c. Поверхневий карієс
*d. Глибокий карієс
e. Крейдяна пляма

44. У пацієнта спостерігається порушення функції привушної слинної залози. Який нерв посилює її секрецію?
a. N. auricularis minor
b. N. petrosus profundus
c. N. auricularis major
d. N. petrosus major
*e. N. petrosus minor

45. Патогенні бактерії володіють здатністю активно проникати у внутрішнє середовище організму та інтенсивно поширюватися у тканинах. Який із нижченаведених ферментів забезпечує інвазивні властивості бактерій?
a. Каталаза
b. Оксидоредуктаза
c. Лактаза
*d. Гіалуронідаза
e. Плазмокоагулаза

46. У новонародженої дівчинки під час смоктання молоко потрапляє до носової порожнини. Яка вроджена вада розвитку в дитини?
a. ГЕРХ (гастроезофагальна рефлюксна хвороба)
b. Атрезія стравоходу
c. Дивертикул стравоходу
*d. Незарощення м'якого піднебіння
e. Звуження стравоходу

47. Під час одонтогенної інфекції застосовуються системні антибіотики з групи пеніциліну з інгібіторами beta-лактамаз. Який специфічний інгібітор додають у структуру beta-лактамних антибіотиків, що дозволяє уникнути резистентності штамів мікробів до цих препаратів?
*a. Кислоту клавуланову
b. Кислоту тіоктову
c. Кислоту пангамову
d. Кислоту аскорбінову
e. Кислоту параамінобензойну

48. Пацієнт звернувся до лікарні з травмою щоки та скаргами на неможливість зімкнути щелепи на боці поранення та висунути нижню щелепу вперед. Який м'яз, найімовірніше, пошкоджено в пацієнта?
*a. Жувальний
b. Присередній крилоподібний
c. Скроневий
d. Щічний
e. Бічний крилоподібний

49. Яким видом терапії є призначення парацетамолу для усунення лихоманки під час гострої респіраторної вірусної інфекції?
a. Стимулююча
b. Замісна
*c. Симптоматична
d. Профілактична
e. Етіотропна

50. На рентгенограмі жінки віком 45 років діагностовано перелом кісток черепа, лінія перелому проходить через підочноямковий край. Яка кістка пошкоджена?
*a. Верхня щелепа
b. Тім'яна
c. Скронева
d. Піднебінна
e. Нижня щелепа

51. Під час огляду ротової порожнини пацієнта виявлено: слизова оболонка ясен верхньої щелепи червонувата, з ознаками набряку, незначною кровоточивістю та пошкодженням переважно міжзубної частини. Для якого захворювання характерні ці симптоми?
a. Виразкового гінгівіту
*b. Катарального гінгівіту
c. Пародонтозу
d. Гіпертрофічного гінгівіту
e. Локалізованого пародонтиту

52. Після черепно-мозкової травми у хворого спостерігається порушення функції сечовидільної системи - поліурія. Порушення виділення якого гормону може спричинити поліурію у хворого?
a. Інсулін
b. Мінералокортикоїди
c. АКТГ
d. Адреналін
*e. Вазопресин

53. Які анатомічні структури із загальною сонною артерією проходять у сонному трикутнику та формують судинно-нервовий пучок?
a. N. Hypoglossus, v. jugularis interna
*b. N. vagus, v. jugularis interna
c. N. phrenicus, v. jugularis externa
d. N. hypoglossus, v. jugularis externa
e. N. vagus, v. jugularis anterior

54. Хронічне запалення тканин ясен завершилося надмірним розростанням волокон сполучної тканини. Які клітинні елементи відіграли в цьому процесі провідну роль?
a. Остеобласти
b. Макрофаги
c. Хондробласти
*d. Фібробласти
e. Остеокласти

55. Подразнення яких рецепторів спричиняє захисний рефлекс чхання?
a. J-рецепторів
b. Ноцицепторів
c. Рецепторів розтягнення легень
*d. Ірритантних
e. Пропріорецепторів

56. У жінки віком 48 років хворої, на саркому нижньої щелепи, у біоптичному матеріалі виявлено явище метаплазії. Що лежить в основі цього явища?
*a. Набуття пухлинною тканиною властивостей іншої тканини
b. Утрата здатності до диференціювання
c. Посилений поділ клітин пухлини
d. Пухлинна прогресія
e. Зворотне перетворення пухлинних клітин у нормальні

57. У медичній практиці широкого застосування набули курареподібні речовини (міорелаксанти). Про яку побічну дію повинен пам'ятати лікар при їх застосуванні?
a. Напади судом
*b. Розслаблення дихальних м'язів
c. Розлади мозкового кровообігу
d. Тромбоутворення
e. Зупинка серця

58. Для видалення зуба з метою знеболення вводять розчин новокаїну в ділянку проходження чутливого нерва. Який механізм виникнення цього ефекту?
a. Порушення збудливості больових рецепторів
*b. Порушення проведення больових імпульсів
c. Порушення аксонального транспорту
d. Утворення медіаторів болю
e. Зменщення рН тканин ясен

59. В експерименті збудливу клітину помістили в сольовий розчин, що не містить іонів натрію. Як це вплине на розвиток процесу збудження?
a. Амплітуда потенціалу дії збільшується
b. Тривалість потенціалу дії збільшується
c. Амплітуда потенціалу дії зменшується
*d. Потенціал дії не виникає
e. Тривалість потенціалу дії зменшується

60. У пацієнтки під час мікроскопії виділень із піхви виявлено грамнегативні бобовидні диплококи. Який попередній діагноз?
a. Сифіліс
b. Хламідіоз
c. Мікоплазмоз
*d. Гонорея
e. Токсоплазмоз

61. Укажіть препарат для лікування миготливої аритмії, який є блокатором калієвих каналів, alpha-, beta-адренорецепторів і має кумулювальну властивість.
a. Верапаміл
b. Нікотинамід
c. Метопролол
*d. Аміодарон
e. Аспаркам

62. З метою профілактики тромбоемболічних ускладнень під час великих операцій на щелепно-лицевій ділянці у стоматологічній практиці використовують ін'єкційний антитромботичний засіб, який зв'язується з антитромбіном III та інгібує процес згортання крові шляхом інактивації факторів V, VII, IX, X. Визначте цей препарат.
a. Кислота транексамова
b. Фітоменадіон
c. Альтеплаза
*d. Гепарин
e. Кислота амінокапронова

63. До лікаря-стоматолога звернувся чоловік віком 29 років з припухлою навколовушною слинною залозою. Який вірус спричиняє такі симптоми?
a. Віруси гепатиту В
b. Ентеровіруси
c. Вірус грипу
d. Вірус кору
*e. Вірус епідемічного паротиту

64. У чоловіка віком 53 роки, який тривалий час курив цигарки, на бічній поверхні язика виявлено білу ділянку розмірами 5х3 см у вигляді бляшки з нечіткими краями. Під час гістологічного дослідження біоптату з ураженої ділянки діагностували значне зроговіння та потовщення епітелію слизової оболонки, акантоз. Під епітелієм у сполучній тканині є незначний інфільтрат із лімфоцитів, макрофагів і плазматичних клітин. Яке ураження слизової оболонки рота спостерігається в цьому разі?
a. Рак на місці
b. Плоскоклітинний зроговілий рак
c. Еритроплакія
*d. Лейкоплакія
e. -

65. До травматологічного відділення шпиталізовано дитину з глибокою раною на нозі. Після поранення минуло 3 доби. Який препарат необхідно застосувати для профілактики правця?
a. Антибіотики
b. Дифтерійно-правцевий анатоксин
c. Вакцину АКДП
d. Вакцину БЦЖ
*e. Протиправцеву сироватку

66. Послідовність триплетів у ДНК визначає порядок розташування амінокислот у молекулі білка. Як називається така властивість генетичного коду?
a. Універсальність
b. Неперекривність
c. Триплетність
*d. Колінеарність
e. Виродженість

67. Пацієнт звернувся до лікаря зі скаргами на значну спрагу та часте сечовипускання із великою кількістю сечі. З анамнезу відомо, що 4 тижні тому внаслідок черепно-мозкової травми в пацієнта виявлено некроз задньої долі гіпофіза. Для якого захворювання характерні такі симтоми?
a. Хвороби Іценка-Кушинга
*b. Нецукрового діабету
c. Акромегалії
d. Цукрового діабету
e. Синдрому Іценка-Кушинга

68. У пацієнтки з феохромоцитомою після психічного навантаження виникла тахікардія, підвищення артеріального тиску, різкий біль у надчеревній ділянці. Чим зумовлено погіршення стану пацієнтки?
a. Звільненням норадреналіну симпатичними нервами
*b. Масивним викиданням катехоламінів наднирниками
c. Активацією вегетативних ядер гіпоталамуса
d. Збільшенням секреції тиреоїдних гормонів
e. Підвищеним синтезом кортикотропіну

69. Укажіть назву муколітичного відхаркувального лікуючого засобу, що має антиоксидантний, пневмопротекторний, кардіопротекторний, дезінтоксикаційний ефект та застосовується в разі отруєння парацетамолом.
a. Кодеїн
b. Глауцин
c. Бромгексин
d. Амброксол
*e. Ацетилцистеїн

70. Під час проведення електронної мікроскопії у тканинах пародонта виявлено волокна, які одним своїм кінцем занурюються в цемент кореня зуба, а іншим - в окістя альвеолярного відростка. Укажіть ці волокна.
a. Корфа
*b. Шарпея
c. Пуркіньє
d. Аргірофільні
e. Ебнера

71. Під час огляду чоловіка віком 65 років при проведенні аускультації лікар оцінює роботу мітрального клапана. Де вислуховують тон цього клапана?
a. Біля груднини в другому міжребер'ї справа
b. Біля груднини в другому міжребер'ї зліва
c. Біля груднини справа напроти хряща 5 ребра
*d. На верхівці серця
e. Біля груднини зліва напроти хряща 5 ребра

72. У жінки віком 30 років діагностовано: гострий гнійний середній отит із подальшим запаленням комірок соскоподібного відростка. Через яку стінку барабанної порожнини міг потрапити гній до комірок?
a. Paries membranaceus
b. Paries caroticus
*c. Paries mastoideus
d. Paries tegmentalis
e. Paries labyrinthicus

73. Після довготривалого вживання антибіотиків у пацієнта на слизовій оболонці ротової порожнини з'явилися округлі білі плями, на язику - білий наліт. Який мікроорганізм, імовірно, спричинив ці симптоми?
a. Кишкова паличка
b. Лактобацили
c. Стрептокок
d. Ентерокок
*e. Гриби роду Candida

74. Під час мікроскопічного дослідження виявляється паренхіматозний орган, у якому епітеліальні тяжі формують клубочкову, пучкову та сітчасту зони. Центральна частина органа представлена скупченнями хромафінних клітин. Укажіть цей орган.
a. Епіфіз
b. Щитоподібна залоза
c. Печінка
d. Гіпофіз
*e. Надниркова залоза

75. При мікроскопічному дослідженні препаратів із зіву, зафарбованих за Нейссером, було виявлено палички з потовщеннями на полюсах, що розташовувались під кутом одна до одної. До якого виду можуть належати дані мікроорганізми?
a. Neisseria gonorrhoeae
*b. Corynebacterium diphtheriae
c. Leptospira interrhogans
d. Mycobacterium tuberculosis
e. Streptococcus pyogenes

76. У новонародженої дівчинки спостерігається неправильне зрощення відростків верхньої щелепи із лемішем. Який патологічний стан виник у дитини?
a. Макроглосія
b. Хейлосхізіс ("заяча губа")
c. Макростомія
*d. Палатосхізіс("вовча паща")
e. Мікростомія

77. У чоловіка віком 72 роки зі встановленим діагнозом: гостра серцева недостатність у складі комплексного лікування призначено петльовий діуретик. Який із нижченаведених препаратів призначено пацієнту?
a. Манітол
b. Гідрохлортіазид
c. Спіронолактон
*d. Фуросемід
e. Ацетазоламід

78. Виготовлено мікропрепарат зі слизової оболонки порожнини рота. У цій ділянці відсутня підслизова основа і слизова оболонка нерухомо зрощена з окістям. Ця прикріплена частина переходить у вільну неприкріплену. Який це орган порожнини рота?
*a. Ясна
b. Язик
c. Піднебіння тверде
d. Піднебіння м'яке
e. Щока

79. У дитини травмована нижня губа. Який м'яз при цьому ушкоджений?
a. M. risorius
b. M. levator labii superioris
c. M. levator anguli oris
d. M. buccinator
*e. M. orbicularis oris

80. Пацієнту проведено апендектомію. У післяопераційному періоді він отримував антибіотик. Невдовзі у нього з'явилися скарги на зниження слуху. Укажіть, яка група антибіотиків має характерні побічні ефекти (ураження слуху та вестибулярного апарату).
a. Тетрацикліни
*b. Аміноглікозиди
c. Пеніциліни
d. Поліміксини
e. Макроліди

81. У ділянці кута нижньої щелепи пацієнта лікар виявив місце щільної інфільтрації синюшного відтінку з ознаками флуктуації по центру. Під час мікроскопії гною з вогнища інфекції виявлено друзи, що містили скупчення ниткоподібних мікроорганізмів. Які мікроорганізми, найімовірніше, спричинили захворювання?
a. Спірохети
b. Лептоспіри
*c. Актиноміцети
d. Аскоміцети
e. Базидіоміцети

82. Завдяки бактерицидній дії якого білка при пошкодженні слизової оболонки ротової порожнини попереджується запалення?
a. Нуклеази
b. Лінгвальної ліпази
*c. Лізоциму
d. Амілази
e. Муцину

83. Який процес пригнічує рифампіцин у хворого на туберкульоз легень, діючи на РНК-полімеразу на стадії ініціації?
a. Елонгація
b. Термінація
c. Реплікація
d. Трансляція
*e. Транскрипція

84. Під час лікування зубів лікар-стоматолог поміщає ватний тампон у присінок між щокою та альвеолярним відростком верхньої щелепи. Вивідний отвір протоки якої залози закриває цей тампон?
a. Язикових
*b. Привушної
c. Губних
d. Піднижньощелепної
e. Під'язикової

85. Під час огляду лікарем-педіатром десятирічної дитини виявлено множинні петехії на шкірі, кровоточивість ясен та знижений рівень вітаміну С в сечі. Який процес порушився в цьому разі?
*a. Синтез колагену
b. Синтез протеогліканів
c. Активація гіалуронідази
d. Розпад протеогліканів
e. Розпад колагену

86. Під час експерименту після руйнування структур ЦНС піддослідна тварина втратила орієнтувальні рефлекси. Пошкодження якої структури спричинило цей патологічний стан?
a. Мозочка
b. Червоних ядер
c. Латеральних вестибулярних ядер
*d. Чотиригорбкового тіла
e. Проміжного мозку

87. При якому типі успадкування на гемофілію хворіють чоловіки, а носіями хвороби є жінки?
a. Аутосомно-домінантне
b. Голандричне
*c. Х-зчеплене рецесивне
d. Аутосомно-рецесивне
e. Х-зчеплене домінантне

88. У гістологічному препараті головного кінця зародка 5 тижнів розвитку визначаються зяброві дуги. Яка анатомічна структура розвивається з першої пари цих утворень?
a. Щитоподібний хрящ
b. Верхньощелепні відростки
*c. Нижньощелепні та верхньощелепні відростки
d. Зовнішній слуховий прохід
e. Нижньощелепні відростки

89. У хірургічний кабінет звернулася людина, яку покусав невідомий собака. Широкі рвані рани локалізовані на обличчі. Яку лікувально-профілактичну допомогу потрібно надати для профілактики сказу?
*a. Розпочати імунізацію антирабічною вакциною
b. Терміново ввести вакцину АКДП
c. Призначити комбіновану антибіотикотерапію
d. Госпіталізувати хворого і тримати під наглядом лікаря
e. Терміново ввести нормальний gamma-глобулін

90. Пацієнт після перенесеного інсульту скаржиться на значні труднощі з вимовою слів, але при цьому розуміння мовлення не викликає складнощів. Яка ділянка кори головного мозку, імовірно, пошкоджена в пацієнта?
a. Зона Верніке
b. Сенсомоторна кора
*c. Зона Брока
d. Зорова кора
e. Префронтальна зона

91. У п'ятирічної дитини відбулася інвазія гельмінтів, що призвело до сенсибілізації організму. Які показники лейкоцитарної формули підтвердять цей процес?
a. Збільшення кількості нейтрофілів
*b. Збільшення кількості еозинофілів
c. Зменшення кількості базофілів
d. Збільшення кількості базофілів
e. Зменшення кількості еозинофілів

92. Укажіть період під час скорочення, коли м'язове волокно не здатне реагувати на подразник.
a. Деполяризації
b. Ізотонічний
c. Релаксації
d. Тетанічний
*e. Рефрактерний

93. Визначення в пацієнта групи крові за допомогою моноклональних тест-реагентів виявило позитивну реакцію аглютинації з реагентами анти-А і анти-В та негативну з анти-D. Якої групи кров у цього пацієнта?
a. B (III) Rh (-)
b. А (ІІ) Rh (+)
c. АВ (ІV) Rh (+)
*d. АВ (ІV) Rh (-)
e. 0 (I) Rh (+)

94. У препараті зуба виявлено тверду тканину, у якій розташовані клітини видовженої полігональної форми. Клітини розташовані в лакунах, їх відростки в канальцях анастомозують між собою. Яку структуру виявлено у препараті зуба?
a. Емаль
*b. Клітинний цемент
c. Дентин
d. Пульпу
e. Безклітинний цемент

95. На гістологічному препараті виявлено орган, паренхіма якого утворена гемопоетичною тканиною. До складу цієї тканини входять еритробласти, мегакаріоцити, ліпоцити та інші клітини. Визначте цей орган.
a. Тимус
b. Мигдалик
c. Селезінка
d. Лімфатичний вузол
*e. Червоний кістковий мозок

96. Деякі захворювання тонкої кишки пов'язані з порушенням функції екзокриноцитів з ацидофільними гранулами (клітини Панета). Де розташовані ці клітини?
a. На бокових поверхнях кишкових ворсинок
*b. На дні кишкових крипт
c. У місці переходу ворсинок у крипти
d. На апікальній частині кишкових ворсинок
e. У верхній частині кишкових крипт

97. У жінки виникла загроза передчасного переривання вагітності. Із недостатністю якого гормону це пов'язано?
a. Тестостерону
*b. Прогестерону
c. Естрадіолу
d. Окситоцину
e. Альдостерону

98. При гістологічному дослідженні кістки нижньої щелепи виявлено пухлину, що складається з фіброзної тканини, у якій містяться базофільні цементоподібні маси у вигляді вогнищ різної величини. Який вид пухлини досліджується?
*a. Цементуюча фіброма
b. Цементома
c. Гігантська цементома
d. Цементобластома
e. Одонтогенна фіброма

99. У хімічному синапсі збудження передається за допомогою нейромедіатора. Які іони сприяють його виділенню в синаптичну щілину?
*a. Кальцію
b. Калію
c. Натрію
d. Хлору
e. Магнію

100. Під час огляду порожнини рота пацієнта на губній і язиковій поверхні зубів виявлені темно-жовті і коричневі плями і смуги, що займають більше половини поверхні зубів, емаль і дентин частково зруйновані. Який найбільш імовірний діагноз?
a. Дистрофічне звапнування
b. Зубний камінь
*c. Флюороз
d. Метастатичне звапнування
e. Клиноподібні дефекти зубів

101. Під час дослідження видаленого зуба пацієнта виявлено: зуб має довгий корінь, на язиковій поверхні - серединний валик, який розширювався у напрямку до ріжучого краю зуба. Який зуб, найімовірніше, видалено в пацієнта?
*a. Ікло верхньої щелепи
b. Великий кутній зуб верхньої щелепи
c. Присередній різець верхньої щелепи
d. Премоляр нижньої щелепи
e. Бічний різець нижньої щелепи

102. З метою усунення нападу бронхіальної астми, який розвинувся при екстракції зуба, пацієнту призначили сальбутамол. До якої фармакологічної групи належитьцей препарат?
*a. beta_2-адреноміметики
b. beta_2-адреноблокатори
c. beta_1-адреноміметики
d. beta_1, 2-адреноміметики
e. beta_1-адреноблокатори

103. Чоловіку віком 48 років, хворому на злоякісну пухлину язика, лікар-хірург перев'язує a. lingualis у ділянці трикутника Пирогова. Який нерв є верхнею межею цієї анатомічної ділянки?
a. N. glossopharynseus
b. Ansa cervicalis
c. N. sublingualis
d. N. lingualis
*e. N. hypoglossus

104. Згідно з правилом сталості числа хромосом, кожний вид більшості тварин має певне і стале число хромосом. Який механізм підтримує цю сталість при статевому розмноженні організмів?
a. -
b. Регенерація
c. Шизогонія
d. Амітоз
*e. Мейоз

105. У клініку звернувся чоловік віком 45 років зі скаргами на втрату чутливості в ділянці задньої 1/3 язика. Функція якої пари черепно-мозкових нервів порушена?
a. Х
*b. ІХ
c. XII
d. V
e. VIII

106. У стоматологічній практиці широко використовується місцевий анестетик - лідокаїн. Який механізм його дії?
*a. Блокує потенціалзалежні натрієві канали
b. Блокує лігандкеровані натрієві канали
c. Активує потенціалзалежні кальцієві канали
d. Активує потенціалзалежні калієві канали
e. Блокує потенціалзалежні калієві канали

107. У ході експерименту з внутрішньовенним уведенням різних фізіологічно активних речовин зареєстрована тахікардія. Яка з наведених речовин викликала таку реакцію?
a. Ацетилхолін
b. Калікреїн
c. Інсулін
*d. Тироксин
e. Брадикінін

108. Жінці віком 38 років зі встановленим діагнозом: сифіліс необхідно призначити лікування. З анамнезу пацієнтки відомо, що вона має алергію на препарати пеніцилінового ряду. Який антибіотик потрібно призначити у цьому разі?
*a. Цефтріаксон
b. Амоксицилін
c. Оксацилін
d. Амоксицилін/клавуланат
e. Ампіцилін

109. Пацієнт скаржиться на головний біль та утруднене дихання. Рентгенологічно діагностовано: фронтит (запалення лобової пазухи). У який носовий хід поширюються гнійні виділення?
a. Над верхньою носовою раковиною
b. Нижній носовий хід
*c. Середній носовий хід
d. Верхній носовий хід
e. Загальний носовий хід

110. У чоловіка віком 25 років, який скаржився на утруднене ковтання, виявлене пухлиноподібне підвищення на корені язика 1-2 см у діаметрі, у ділянці сліпого отвору. Розростання залишків якої залози встановив лікар?
a. Під'язикової
b. Аденогіпофіза
c. Вилочкової
*d. Щитоподібної
e. Прищитоподібної

111. Пацієнт віком 45 років звернувся до лікаря з приводу різаної рани м'яких тканин дистальної фаланги великого пальця кисті, яка супроводжується кровотечею. Гілками якої артерії кровопостачається великий палець кисті?
a. Плечової
*b. Променевої
c. Передньої міжкісткової
d. Ліктьової
e. Задньої міжкісткової

112. До лікаря звернувся пацієнт, у якого під час огляду гортані виявлено неповне змикання голосових складок під час фонації. Голосова щілина при цьому набуває форми овала. Функція якого м'яза гортані порушена в пацієнта?
a. Щито-черпакуватого
*b. Голосового
c. Поперечного черпакуватого
d. Бічного персне-черпакуватого
e. Заднього персне-черпакуватого

113. Яка спадкова хвороба поєднує в собі цироз печінки, дистрофічні процеси головного мозку, супроводжується зменшенням вмісту церулоплазміну у плазмі крові та порушенням обміну міді в організмі?
a. Жильбера
*b. Вільсона-Коновалова
c. Тея-Сакса
d. Німанна-Піка
e. Марфана

114. У пацієнта віком 18 років з верхньої щелепи видалено пухлиноподібне утворення в ділянці ікла, що відсутній у зубному ряді. Макроскопічно утворення представлено порожниною, яка заповнена світло-жовтою рідиною, з наявністю ретинованого зуба. Мікроскопічно стінка порожнини представлена фіброзною тканиною, покритою багатошаровим плоским епітелієм без ознак запалення. Яке новоутворення виявлено в пацієнта?
a. Амелобластома
b. Одонтома
*c. Фолікулярна кіста
d. Радикулярна кіста
e. Кератокіста

115. Під час операції для знерухомлення пацієнта використовують курареподібні фармакологічні препарати. Який механізм дії цієї групи препаратів?
a. Виділення ацетилхоліну в синаптичну щілину
*b. Блокування Н-холінорецепторів скелетних м'язів
c. Блокування проведення збудження нервовими волокнами
d. Блокування М-холінорецепторів гладких м'язів
e. Виділення норадреналіну в синаптичну щілину

116. Від хворого з підозрою на черевний тиф була виділена грамнегативна рухлива паличка. З метою ідентифікації виділену культуру посіяли на напіврідкі середовища Гіса. За якою ознакою буде враховуватися розкладання мікробом вуглеводів до кислоти?
a. Утворення осаду
b. Розрідження середовища
*c. Зміна забарвлення індикатора
d. Помутніння живильного середовища
e. Утворення бульбашок газу

117. Пацієнту з діагнозом: кандидоз порожнини рота призначено протигрибковий препарат. Укажіть цей лікарський засіб.
a. Бісептол
*b. Флуконазол
c. Левоміцетин
d. Еритроміцин
e. Ампіцилін

118. До порушення якої функції призведе ураження груднинно-щитоподібного м'яза?
*a. Опускання гортані
b. Підняття гортані
c. Нахилу шиї вперед
d. Розгинання шиї
e. Підняття під'язикової кістки

119. До лікарні надійшла дитина з діагнозом дифтерія. Якими препаратами для специфічної терапії Ви скористуєтесь?
*a. Протидифтерійна антитоксична сироватка, антибіотики
b. Дифтерійний анатоксин, антибіотики
c. Дифтерійні вакцини: АКДП, АДП, АД
d. Вакцина ''Кодивак'', сульфаніламіди
e. Дифтерійний бактеріофаг

120. Чоловік звернувся до хірурга зі скаргами на біль внизу живота справа. Під час глибокої пальпації лікар виявив болючість у правій пахвинній ділянці. У якому відділі кишківника можливий патологічний процес?
a. Сигмоподібна ободова кишка
*b. Сліпа кишка
c. Поперечна ободова кишка
d. Нисхідна ободова кишка
e. Пряма кишка

121. У біопсійному матеріалі шкіри в епідермісі виявлені клітини з відростками, які мають гранули темно-коричневого кольору в цитоплазмі. Що це за клітини?
a. Внутрішньоепідермальні макрофаги
b. Лімфоцити
c. Кератиноцити
*d. Меланоцити
e. Клітини Меркеля

122. У пацієнта діагностовано неврит трійчастого нерва. Який із травних процесів порушиться найбільше у цьому разі?
a. Ковтання
b. Формування смакових відчуттів
c. Слиновиділення
d. Слиноутворення
*e. Жування

123. У чоловіка віком 34 роки зі встановленим діагнозом: туберкульоз застосовували рифампіцин, що призвело до розвитку стійкості мікобактерій туберкульозу. З яким препаратом необхідно поєднувати рифампіцин для зменшення розвитку стійкості мікобактерій?
a. Метронідазол
b. Амоксицилін
c. Ітраконазол
*d. Ізоніазид
e. Ацикловір

124. Лікар-стоматолог проводить бесіду зі школярами з профілактики карієсу. Які речовини, що містяться в харчових продуктах, спричиняють ріст та розмноження стрептококів, які насамперед впливають на виникнення карієсу?
a. Білки
b. Мікро- та макроелементи
*c. Вуглеводи
d. Вітаміни
e. Жири

125. Жінка віком 22 роки звернулася до лікаря-гінеколога зі скаргами на порушення менструального циклу, геморагічні виділення з піхви та болі внизу живота. Після комплексного лабораторно-інструментального дослідження жінці проведено вишкрібання порожнини матки. У результаті гістологічного дослідження отриманого матеріалу виявлено: різко збільшені, кістозно змінені, набряклі ворсини хоріона з проліферацією клітин трофобласту та фрагменти децидуальної тканини. Який патологічний процес спостерігається в пацієнтки?
a. Поліп ендометрія
b. Гіперплазія ендометрія
c. Ендометріальна карцинома
*d. Міхурцевий занесок
e. Хоріонепітеліома

126. У жінки віком 25 років виявлено ваду тристулкового клапана. Між якими камерами серця розташований цей клапан?
a. Отвір вінцевого синуса
*b. Між правим передсердям і правим шлуночком
c. Отвір аорти
d. Отвір легеневого стовбура
e. Між лівим передсердям і шлуночком

127. У пацієнтки віком 30 років після видалення зуба на нижній щелепі спостерігалося підвищення температури, згодом виникла припухлість у ділянці шиї. Під час розтину шкіри шиї встановлено, що підшкірно-жирова клітковина просякнута непрозорою жовто-зеленою рідиною з неприємним запахом. Який запальний процес розвинувся в жировій клітковині?
a. Фібринозне запалення
b. Геморагічне запалення
c. Серозне запалення
d. Абсцес
*e. Флегмона

128. На місці механічного пошкодження шкіри завдяки процесам регенерації формується пухка волокниста сполучна тканина. Які клітини продукують білки (колаген, еластин) та компоненти міжклітинної речовини?
a. Макрофаги
b. Тканинні базофіли
c. Адипоцити
*d. Фібробласти
e. Плазмоцити

129. У значної кількості пацієнтів перед відвідуванням стоматолога виникає тривожність, страх, пригнічений настрій. Посилення секреції якого медіатора центральної нервової системи може зменшити ці зміни психо-емоційного стану у людини?
a. ГАМК
b. Норадреналін
*c. Серотонін
d. Ацетилхолін
e. Дофамін

130. У пацієнта внаслідок травми утворився дефект шкіри. З метою ліквідації дефекта на це місце хірурги перемістили ділянку шкіри з іншої частини тіла цього ж хворого. Який вид трансплантації було здійснено?
a. Аллотрансплантацію
*b. Аутотрансплантацію
c. Гомотрансплантацію
d. Експлантацію
e. Ксенотрансплантацію

131. На прийом до лікаря прийшла пацієнтка віком 20 років. Об'єктивно спостерігається: високого зросту, зі збільшеними губами, носом, кистями та стопами. Підвищення секреції якої залози можна запідозрити в цієї пацієнтки?
a. Прищитоподібної залози
b. Щитоподібної залози
*c. Передньої частки гіпофіза
d. Епіфіза
e. Задньої частки гіпофіза

132. У пацієнта діагностовано пульпіт з ознаками хронічного продуктивного запалення. Коронкова і коренева пульпа містить розростання грануляційної тканини з поширенням на каріозну порожнину зуба та утворенням червоного м'якого поліпа пульпи, що легко кровоточить. Наявне розсмоктування ділянок дентину, що призводить до розширення пульпової порожнини. Який вид пульпіту розвинувся в пацієнта?
a. Гангренозний
b. Фіброзний
*c. Гранулюючий
d. Серозний
e. Гнійний

133. Дванадцятирічна дитина скаржиться на утруднення носового дихання. Під час обстеження встановлено, що причиною є стійка гіпертрофія лімфоїдної тканини. На збільшення якого мигдалика вказують вищенаведені патологічні зміни?
a. Піднебінного
b. Язикового
c. Трубного лівого
d. Трубного правого
*e. Глоткового

134. Через декілька годин після травми зуба в пульпі спостерігається гіперемія судин, виражений набряк тканини з поодинокими нейтрофілами, лімфоцитами, у нервових волокнах - незначні дистрофічні зміни. Який найбільш імовірний діагноз?
a. Фіброзний пульпіт
b. Гранулюючий пульпіт
c. Гнійний пульпіт
*d. Серозний пульпіт
e. Гангренозний пульпіт

135. Жінка віком 40 років звернулася до хірурга-стоматолога зі скаргами на наявність новоутворення на шкірі обличчя, яке швидко збільшується в розмірах протягом 5 місяців. Об'єктивно спостерігається: новоутворення 0,7 см у діаметрі, без чітких меж із нерівними краями, поверхнею та пігментацією. Під час мікроскопічного дослідження після операції: в епідермісі, у сосочковому шарі дерми великі клітини з ядрами, різними за формою, із помірною кількістю мітозів разом з патологічними, із вираженими ядерцями та різною кількістю коричневого пігменту в цитоплазмі (реакція Перлса негативна). Який найімовірніший діагноз?
a. Актинічне лентиго
b. Фіброзна гістіоцитома
*c. Меланома
d. Себорейний кератоз
e. Меланоцитарний невус

136. У пацієнта віком 49 років виявлено набряк обличчя, значну протеїнурію, гіпопротеїнемію, диспротеїнемію та гіперліпідемію. Яка патологія виникла в пацієнта?
a. Простатит
b. Пієлонефрит
c. Сечокам'яна хвороба
*d. Нефротичний синдром
e. Цистит

137. У недоношеної дитини виявлено злипання стінок альвеол через відсутність сурфактанту. Укажіть, порушення функції яких клітин стінки альвеоли зумовлює такий стан.
a. Фібробластів
*b. Альвеолоцитів ІІ типу
c. Альвеолоцитів І типу
d. Альвеолярних макрофагів
e. Секреторних клітин Клара

138. У жінки віком 26 років було виявлено наявність пухлини альвеолярного відростка у вигляді щільнуватого вузла, чітко обмеженого. Під час гістологічного дослідження виявлено: однотипні дрібні одноядерні клітини овальної форми, серед них розташовані гігантські багатоядерні клітини, місцями серед клітин утворюються кісткові балочки. Який патологічний стан викник у пацієнтки?
a. Фіброматозний епуліс
b. Еозинофільна гранульома
*c. Остеобластокластома
d. Амелобластома
e. Примордіальна кіста

139. Жінка віком 48 років зі встановленим діагнозом: мегалобластна анемія приймала препарат із групи водорозчинних вітамінних засобів. Який це препарат?
a. Піридоксин
b. Аскорбінова кислота
c. Токоферолу ацетат
*d. Ціанокобаламін
e. Тіаміну хлорид

140. У бактерiологiчну лабораторiю з вогнища харчового отруєння доставлена в'ялена риба, при дослiдженнi якої на середовищі Кiтта-Тароццi бактерiолог виявив мiкроорганiзми, подiбнi до "тенiсної ракетки". Збудником якої хвороби вони могли бути?
a. Дизентерiя
*b. Ботулiзм
c. Черевний тиф
d. Дифтерiя
e. Сальмонельоз

141. У пульпі зуба внаслідок дегенеративних змін утворилися мінералізовані осередки, деякі з них містять канальці. Назвіть ці утворення.
a. Цемент
*b. Дентиклі
c. Кісткова тканина
d. Ділянки осифікації
e. Фіброзні тільця

142. Під час гістологічного дослідження зуба виявлено ушкоджені судини. Яка структура зуба містить кровоносні судини?
a. Кутикула емалі
b. Клітинний цемент
c. Дентинні канальці
d. Безклітинний цемент
*e. Пульпа

143. Методом амніоцентезу в клітинах епітелію плода визначено каріотип 45, Х0. Мати і батько здорові. Який синдром, імовірно, розвинувся у плода?
a. Патау
b. "Котячого крику"
c. Трисомії Х
*d. Шерешевського-Тернера
e. Едвардса

144. Останніми роками під час проведення лабораторної діагностики гепатиту В у крові хворого визначають наявність вірусної ДНК. За допомогою якої з наведених реакцій це визначають?
a. Реакція гальмування гемаглютинації
*b. Ланцюгова полімеразна реакція
c. Імуноферментний аналіз
d. Реакція непрямої гемаглютинації
e. Реакція зв'язування комплементу

145. У клітині відбулося поглинання розчинених речовин. При цьому утворилися специфічні мембранні пухирці. Як називається цей тип транспорту речовини через мембрану?
a. Екзоцитоз
b. Фагоцитоз
c. Полегшена дифузія
*d. Піноцитоз
e. Дифузія

146. Під час автомобільної аварії людина отримала сильний удар в епігастральну ділянку, унаслідок чого виникла зупинка серця. Що могло стати причиною таких змін серцевої діяльності?
a. Виділення адреналіну
b. Виділення кортизолу
*c. Підвищення тонусу блукаючого нерва
d. Виділення альдостерону
e. Підвищення тонусу симпатичної нервової системи

147. Укажіть препарат, що належить до групи бета-лактамних антибіотиків.
*a. Бензилпеніцилін
b. Еритроміцин
c. Офлоксацин
d. Бісептол
e. Тетрациклін

148. Машиною швидкої допомоги в лікарню доставлено непритомного чоловіка після отруєння чадним газом. Унаслідок накопичення якої сполуки в пацієнта виникла гіпоксія?
a. Метгемоглобіну
b. Оксигемоглобіну
*c. Карбоксигемоглобіну
d. Сульфгемоглобіну
e. Карбгемоглобіну

149. У результаті травматичного пошкодження вінцевого відростка нижньої щелепи потерпілий не може піднімати і тягнути назад щелепу. Який м'яз пошкоджено?
*a. Скроневий
b. Латеральний крилоподібний
c. Жувальний
d. Медіальний крилоподібний
e. Щічний

150. Пацієнту віком 37 років встановлено діагноз: гіпертонічна хвороба. Лікар призначив лізиноприл. Який механізм дії цього препарату?
*a. Зв'язує ангіотензинперетворювальний фермент і блокує перетворення ангіотензину I в ангіотензин II
b. Блокує ангіотензинові рецептори судин
c. Блокує кальцієві канали
d. Блокує калієві канали
e. Стимулює імідазолінові рецептори

