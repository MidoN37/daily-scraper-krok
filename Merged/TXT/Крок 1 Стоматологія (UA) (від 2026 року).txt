1. Під час огляду п'ятирічної дитини лікарем-стоматологом встановлено діагноз: епідемічний паротит. Який механізм передачі цього захворювання?
a. Парентеральний
b. Фекально-оральний
*c. Повітряно-крапельний
d. Контактно-побутовий
e. Трансмісивний

2. Під час дослідження каріотипу п'ятирічного хлопчика виявлено 46 хромосом. Одна з хромосом 15-ої пари довша від звичайної, тому що до неї приєднана ділянка хромосоми з 21-ої пари. Який вид мутації має місце в цього хлопчика?
*a. Транслокація
b. Інверсія
c. Дуплікація
d. Поліплоїдія
e. Делеція

3. Юнаку 20-ти років з метою профілактики було введено анатоксин. Проти якого з вказаних захворювань проводилося щеплення?
a. Скарлатина
b. Коклюш
c. Менінгіт
d. Туберкульоз
*e. Дифтерія

4. При інтенсивній фізичній роботі в м'язах накопичується молочна кислота. Який фермент здійснює утворення молочної кислоти з пірувату при анаеробному гліколізі?
*a. Лактатдегідрогеназа
b. Альдолаза
c. Фосфофруктокіназа
d. Піруватдегідрогеназа
e. Піруваткарбоксилаза

5. У пацієнта спостерігається алергічна реакція, яка супроводжується свербежем, набряками та почервоніннями шкіри. Укажіть біогенний амін, надлишкове накопичення якого в зонах запалення призводить до розвитку алергічних реакцій.
a. Серотонін
b. Адреналін
c. Мелатонін
d. Дофамін
*e. Гістамін

6. У пацієнта карієс ускладнився пульпітом, що супроводжувався нестерпним болем. Укажіть основну причину виникнення цього болю при запаленні пульпи.
a. Первинна альтерація
*b. Ексудація
c. Проліферація
d. Ішемія
e. Еміграція лейкоцитів

7. При бактеріологічному обстеженні групи хворих із карієсом зубів були виділені різні мікроорганізми. Якому з наведених нижче мікроорганізмів належить провідна роль у виникненні карієсу у цих хворих?
a. Candida albicans
b. St. salivarius
c. Borellia buccalis
d. Staphylococcus aureus
*e. Streptococcus mutans

8. Початок процесу транскрипції стає можливим за умови приєднання фермента ДНК-залежної-РНК-полімерази до певної ділянки молекули ДНК. Як називають цю ділянку ДНК?
a. Супресор
*b. Промотор
c. Репресор
d. Регулятор
e. Термінатор

9. У пацієнта віком 28 років перелом нижньої щелепи призвів до кровотечі з нижньої коміркової артерії. Гілка якої артерії ушкоджена?
*a. Верхньощелепної
b. Зовнішньої сонної
c. Внутрішньої сонної
d. Лицевої
e. Підборідної

10. П'ятирічний пацієнт скаржиться на сильний головний біль та блювання. Об'єктивно встановлено: ригідність м'язів потилиці, блювання без нудоти, герпетичний висип на обличчі, гарячка. Бактеріологічне дослідження якого біологічного матеріалу необхідне для підтвердження попереднього діагнозу менінгіт?
*a. Спинномозкової рідини
b. Виділення уринокультур N. meningitidis
c. Виділення копрокультур N. meningitidis
d. Виділення бактерій N. meningitidis зі слизової оболонки сечостатевої системи
e. Блювання

11. Під час огляду порожнини рота пацієнта лікар-стоматолог виявив каріозну порожнину на поверхні другого моляра, яка звернена до першого моляра. Яка поверхня коронки уражена?
a. Facies distalis
b. Facies lingualis
c. Facies occlusalis
*d. Facies mesialis
e. Facies vestibularis

12. Під час приготування мазка із зубного нальоту і фарбування його за методом Грама студент під час мікроскопії знайшов різноманітні мікроорганізми фіолетового і рожевого кольорів. Який структурний компонент мікроорганізму зумовлює різне сприйняття барвників?
*a. Клітинна стінка
b. Рибосоми
c. Цитоплазма
d. Цитоплазматична мембрана
e. Внутрішній периплазматичний простір

13. Для дослідження кровотоку лікар встановив датчик приладу в ділянці sulcus bicipitalis medialis. Яку судину обстежує лікар?
a. A) ulnaris
b. A) profunda brahii
c. A) radialis
d. A) axillaris
*e. A) brachialis

14. Під час обстеження жінки віком 35 років діагностовано запалення верхньощелепного нерва. Через який анатомічний отвір виходить цей нерв із порожнини черепа?
a. Яремний
b. Овальний
*c. Круглий
d. Остистий
e. Клинно-піднебінний

15. Чоловіку віком 26 років після проведення оперативного втручання призначено знеболення морфіном. Через деякий час знеболювальний ефект препарату став нижчим, пацієнт просив повторних ін'єкцій. Після відміни препарату у нього різко погіршився настрій, виникло прискорене серцебиття, зниження АТ, з'явилися підвищене потовиділення і нудота. Який патологічний стан виник у пацієнта у зв'язку з відміною препарату?
a. Кумуляція
b. Синергізм
c. Ідіосинкразія
*d. Абстиненція
e. Антагонізм

16. У посіві гною з фурункула знайдено кулястої форми мікроорганізми, розташовані у вигляді "грона винограду". Які мікроби виявлено?
a. Мікрококи
b. Стрептококи
*c. Стафілококи
d. Диплококи
e. Тетракоки

17. У хлопчика виявлено аномалії лицевої частини черепа, зокрема гіпоплазію верхньої щелепи, високе піднебіння та неправильний ріст зубів. За допомогою цитогенетичного методу встановлено каріотип (47, ХУ, 21+). Який патологічний синдром спостерігається в пацієнта?
a. Патау
*b. Дауна
c. Клайнфельтера
d. Шерешевського-Тернера
e. Едвардса

18. У семирічного хлопчика з'явився біль та набряк у горлі, субфебрильна температура тіла протягом двох тижнів. Під час обстеження виявлено: гепатоспленомегалія та збільшення лімфатичних вузлів. З ротоглотки пацієнта виділений вірус родини Herpesviridae, що викликає проліферацію В-лімфоцитів. Який вірус, найімовірніше, спричинив захворювання?
a. Вірус Коксакі А
b. Вірус простого герпесу тип 2
c. Вірус кору
d. ВІЛ
*e. Вірус Епштейн-Барр

19. У західних регіонах Європи майже половина всіх вроджених вад розвитку припадає на тих новонароджених, яких було зачато в період інтенсивного застосування в цих районах пестицидів. Наслідком якого впливу є такі хворобливі стани дітей?
a. Механічний
b. Малігнізація
c. Канцерогенний
d. Мутагенний
*e. Тератогенний

20. Під час огляду вагітної пацієнтки на слизовій оболонці порожнини рота стоматолог виявив три округлі утворення, які з'явилися 3 дні тому, з червоним обідком, поверхня їх біло-сірого кольору до 1 см у діаметрі. Який патологічний стан виник у пацієнтки?
*a. Афтозний стоматит
b. Гангренозний стоматит
c. Виразково-некротичний стоматит
d. Катаральний стоматит
e. Лейкоплакія

21. Пацієнту діагностовано фурункульоз нижньої губи. Прийнято рішення провести висікання вени з метою попередження розповсюдження запального процесу на печеристу пазуху. Яку вену висікають в цьому разі?
*a. Кутову
b. Підборідну
c. Поперечну вену лиця
d. Лицеву
e. Зовнішню яремну

22. Юнаку віком 18 років з акне призначено доксицикліну гідрохлорид. Які застереження повинен дати лікар пацієнту в разі застосування цього лікарського засобу?
*a. Уникати тривалого перебування на сонці
b. Приймати перед їжею
c. Запивати великою кількістю рідини, бажано молоком
d. Не приймати разом із вітамінними препаратами
e. Курс лікування не повинен перевищувати тиждень

23. Укажіть серологічну реакцію, для проведення якої необхідні 5 інгредієнтів: антиген, антитіло і комплемент (перша система), еритроцити барана та гемолітична сироватка (друга система).
*a. Зв'язування комплементу
b. Гальмування гемаглютинації
c. Пасивної (непрямої) гемаглютинації
d. Преципітації
e. Нейтралізації

24. Пацієнта шпиталізовано з важким загальним станом, високою температурою та утрудненим диханням. Під час бактеріоскопічного дослідження матеріалу із зіву та дихальних шляхів попередньо діагностовано дифтерійний круп. Який метод фарбування застосовано в цьому разі?
a. Пешкова
b. Ожешки
c. Циль-Нільсена
d. Гінса-Буррі
*e. Нейссера

25. До інфекційного відділення лікарні шпиталізована жінка віком 25 років із діагнозом: шигельоз. Лабораторними дослідженнями встановлено, що збудниками є Entamoeba histolytica. Який препарат показаний пацієнтці?
a. Хінгамін
*b. Метронідазол
c. Рифампіцин
d. Ізоніазид
e. Бензилпеніциліну натрієва сіль

26. Пацієнт звернувся зі скаргами на болі, почервоніння слизової оболонки ротової порожнини та припухлість ясен. Лікар-стоматолог встановив діагноз: герпетичний гінгівостоматит. Який вірус викликав це захворювання в пацієнта?
a. Простого герпесу тип 2
b. Оперізуючого лишаю
c. Цитомегалії
d. Епштейна-Барр
*e. Простого герпесу тип 1

27. Який тип дроблення характерний для зиготи людини?
a. Неповне, синхронне
b. Неповне, нерівномірне, синхронне
c. Неповне, рівномірне, асинхронне
d. Повне, асинхронне
*e. Повне, нерівномірне, асинхронне

28. У дитини вроджений імунодефіцит. Уражений клітинний імунітет, що зумовлює часті вірусні інфекції. Порушеннями в якому органі це, найімовірніше, викликано?
a. Лімфатичних вузлах
b. Піднебінних мигдаликах
*c. Тимусі
d. Селезінці
e. Червоному кістковому мозку

29. У трирічної дитини впродовж 6-ти місяців розвинулася деформація обличчя в результаті симетричного збільшення об'єму обох кутів нижньої щелепи. Мікроскопічно спостерігається: між кістковими балками розташовується сполучна тканина з великою кількістю судин і примітивними кістковими балочками. Який патологічний стан виник у дитини?
a. Еозинофільна гранульома
*b. Херувізм
c. -
d. Гранулююча кіста
e. Остеобластокластома

30. У жінки віком 59 років лікар встановив діагноз: гострий герпетичний стоматит. Який з наведених лікарських засобів можна застосувати як етіотропне лікування?
a. Драже діазоліну
b. Обліпихова олія
c. Розчин анестезину в соняшниковій олії
d. Ін'єкції бензилпеніциліну
*e. Мазь ацикловір

31. У людини клітини епітелію ротової порожнини активно діляться шляхом мітозу. На певній стадії цього поділу хромосоми розташовані у площині екватора клітини і кожна хромосома складається з двох максимально спіралізованих хроматид, які з'єднані центромерою. На якій стадії мітозу перебуває клітина?
a. Телофаза
b. Профаза
*c. Метафаза
d. Анафаза
e. Прометафаза

32. До лікаря-стоматолога звернувся хворий із лихоманкою і характерними дрібними везикулами на слизовій щік, твердого піднебіння і язика. Лікар припускає герпетичний стоматит. Які дослідження слід провести додатково для підтвердження діагнозу?
a. Постановка реакції преципітації
b. Посів на середовище 199 з додаванням бичачої сироватки
*c. Зараження курячого ембріона в хоріоналантоїс, уведення матеріалу в мозок білим мишам
d. Посів на середовище Раппопорта
e. Посів на середовище Ігла

33. Чоловіка віком 25 років шпиталізовано до лікарні після бджолиного укусу з явищами анафілактичного шоку. Який лікарський засіб необхідно ввести пацієнту?
*a. Адреналіну гідрохлорид
b. Ібупрофен
c. Морфіну гідрохлорид
d. Атракуріуму бесилату
e. Клотримазол

34. Вагітну жінку віком 23 роки шпиталізовано до пологового відділення на 40-му тижні вагітності з нормальною пологовою діяльністю. Через деякий час у неї спостерігається зменшення сили та частоти перейм. Який лікарський препарат необхідно застосувати для стимуляції пологової діяльності?
a. Дротаверин
b. Преднізолон
c. Папаверин
d. Вазопресин
*e. Окситоцин

35. Під час проведення експерименту на збудливу клітину подіяли тетраетиламонієм, який блокує калієві іоноселективні канали. Як це позначиться на мембранному потенціалі клітини?
a. Розвинеться деполяризація
b. Розвинеться гіперполяризація
*c. Потенціал спокою зникне
d. Потенціал спокою збільшиться
e. Потенціал дії не виникне

36. Чоловіку віком 32 роки для лікування стоматиту призначили розчин антисептику з групи галогеновмісних сполук. Який це препарат?
a. Етакридину лактат
b. Метиленовий синій
c. Новоіманін
*d. Хлоргексидин
e. Кислота борна

37. Під час операції видалення каріозно зміненого зуба в жінки віком 26 років у ділянці верхівки зуба виявлена невелика порожнина, заповнена гноєм. М'які тканини навколо хворого зуба набряклі, гіперемовані. Який найбільш імовірний діагноз?
*a. Гнійний періодонтит з утворенням абсцесу
b. Хронічний гранулематозний періодонтит
c. Гіпертрофічний пульпіт з утворенням поліпу
d. Хронічний фіброзний періодонтит
e. Хронічний гранулюючий періодонтит

38. Відомо, що синовіальна рідина зменшує тертя суглобових поверхонь. Унаслідок деполімеризації якої речовини при ревматизмі її в'язкість знижується?
a. Колагену
b. Гепарину
*c. Гіалуронової кислоти
d. Глікогену
e. Альбуміну

39. У препараті паренхіматозного органу розрізняють нечітко відмежовані часточки шестигранної форми, у центрі яких розташована вена, а в міжчасточковій сполучній тканині проходять тріади (артерія, вена і вивідна протока). Який це орган?
a. Підшлункова залоза
*b. Печінка
c. Селезінка
d. Тимус
e. Щитоподібна залоза

40. В експерименті на тварині в зубному зачатку зруйнували внутрішній шар епітелію емалевого органа. Розвиток якої тканини зуба буде порушено?
a. Періодонта
b. Цементу
*c. Емалі
d. Дентину
e. Пульпи

41. У гістологічному препараті шліфа зуба визначається тканина, що складається з міжклітинної речовини, пронизаної канальцями, у яких розташовані відростки клітин-одонтобластів. Назвіть цю тканину.
a. Цемент
b. Емаль
*c. Дентин
d. Періодонт
e. Пульпа

42. У гістологічному препараті декальцинованої нижньої щелепи навколо кореня зуба визначаються пучки товстих колагенових волокон, між якими розташована пухка волокниста сполучна тканина із кровоносними судинами. Назвіть цю структуру.
a. Альвеолярна кістка
b. Ясна
*c. Періодонт
d. Дентин
e. Клітинний цемент

43. Чоловік віком 27 років звернувся до лікаря-стоматолога зі скаргами на біль у зубі. Під час обстеження виявлена каріозна порожнина, яка досягає пульпи. Яка стадія карієсу розвинулася в пацієнта?
a. Циркулярний карієс
*b. Глибокий карієс
c. Крейдяна пляма
d. Поверхневий карієс
e. Середній карієс

44. У пацієнта спостерігається порушення функції привушної слинної залози. Який нерв посилює її секрецію?
a. N. auricularis major
b. N. petrosus major
c. N. auricularis minor
d. N. petrosus profundus
*e. N. petrosus minor

45. Патогенні бактерії володіють здатністю активно проникати у внутрішнє середовище організму та інтенсивно поширюватися у тканинах. Який із нижченаведених ферментів забезпечує інвазивні властивості бактерій?
*a. Гіалуронідаза
b. Оксидоредуктаза
c. Плазмокоагулаза
d. Каталаза
e. Лактаза

46. У новонародженої дівчинки під час смоктання молоко потрапляє до носової порожнини. Яка вроджена вада розвитку в дитини?
a. Звуження стравоходу
b. Атрезія стравоходу
c. Дивертикул стравоходу
*d. Незарощення м'якого піднебіння
e. ГЕРХ (гастроезофагальна рефлюксна хвороба)

47. Під час одонтогенної інфекції застосовуються системні антибіотики з групи пеніциліну з інгібіторами beta-лактамаз. Який специфічний інгібітор додають у структуру beta-лактамних антибіотиків, що дозволяє уникнути резистентності штамів мікробів до цих препаратів?
*a. Кислоту клавуланову
b. Кислоту параамінобензойну
c. Кислоту тіоктову
d. Кислоту аскорбінову
e. Кислоту пангамову

48. Пацієнт звернувся до лікарні з травмою щоки та скаргами на неможливість зімкнути щелепи на боці поранення та висунути нижню щелепу вперед. Який м'яз, найімовірніше, пошкоджено в пацієнта?
*a. Жувальний
b. Щічний
c. Скроневий
d. Бічний крилоподібний
e. Присередній крилоподібний

49. Яким видом терапії є призначення парацетамолу для усунення лихоманки під час гострої респіраторної вірусної інфекції?
a. Профілактична
*b. Симптоматична
c. Етіотропна
d. Стимулююча
e. Замісна

50. На рентгенограмі жінки віком 45 років діагностовано перелом кісток черепа, лінія перелому проходить через підочноямковий край. Яка кістка пошкоджена?
a. Скронева
b. Тім'яна
c. Нижня щелепа
*d. Верхня щелепа
e. Піднебінна

51. Під час огляду ротової порожнини пацієнта виявлено: слизова оболонка ясен верхньої щелепи червонувата, з ознаками набряку, незначною кровоточивістю та пошкодженням переважно міжзубної частини. Для якого захворювання характерні ці симптоми?
a. Пародонтозу
b. Виразкового гінгівіту
*c. Катарального гінгівіту
d. Гіпертрофічного гінгівіту
e. Локалізованого пародонтиту

52. Після черепно-мозкової травми у хворого спостерігається порушення функції сечовидільної системи - поліурія. Порушення виділення якого гормону може спричинити поліурію у хворого?
a. Адреналін
*b. Вазопресин
c. Інсулін
d. Мінералокортикоїди
e. АКТГ

53. Які анатомічні структури із загальною сонною артерією проходять у сонному трикутнику та формують судинно-нервовий пучок?
a. N. phrenicus, v. jugularis externa
b. N. hypoglossus, v. jugularis externa
*c. N. vagus, v. jugularis interna
d. N. Hypoglossus, v. jugularis interna
e. N. vagus, v. jugularis anterior

54. Хронічне запалення тканин ясен завершилося надмірним розростанням волокон сполучної тканини. Які клітинні елементи відіграли в цьому процесі провідну роль?
a. Остеобласти
b. Макрофаги
*c. Фібробласти
d. Хондробласти
e. Остеокласти

55. Подразнення яких рецепторів спричиняє захисний рефлекс чхання?
a. Рецепторів розтягнення легень
b. Ноцицепторів
c. J-рецепторів
*d. Ірритантних
e. Пропріорецепторів

56. У жінки віком 48 років хворої, на саркому нижньої щелепи, у біоптичному матеріалі виявлено явище метаплазії. Що лежить в основі цього явища?
a. Зворотне перетворення пухлинних клітин у нормальні
b. Пухлинна прогресія
c. Утрата здатності до диференціювання
d. Посилений поділ клітин пухлини
*e. Набуття пухлинною тканиною властивостей іншої тканини

57. У медичній практиці широкого застосування набули курареподібні речовини (міорелаксанти). Про яку побічну дію повинен пам'ятати лікар при їх застосуванні?
a. Напади судом
*b. Розслаблення дихальних м'язів
c. Зупинка серця
d. Тромбоутворення
e. Розлади мозкового кровообігу

58. Для видалення зуба з метою знеболення вводять розчин новокаїну в ділянку проходження чутливого нерва. Який механізм виникнення цього ефекту?
*a. Порушення проведення больових імпульсів
b. Порушення збудливості больових рецепторів
c. Зменщення рН тканин ясен
d. Порушення аксонального транспорту
e. Утворення медіаторів болю

59. В експерименті збудливу клітину помістили в сольовий розчин, що не містить іонів натрію. Як це вплине на розвиток процесу збудження?
*a. Потенціал дії не виникає
b. Амплітуда потенціалу дії збільшується
c. Амплітуда потенціалу дії зменшується
d. Тривалість потенціалу дії зменшується
e. Тривалість потенціалу дії збільшується

60. У пацієнтки під час мікроскопії виділень із піхви виявлено грамнегативні бобовидні диплококи. Який попередній діагноз?
a. Хламідіоз
b. Токсоплазмоз
*c. Гонорея
d. Сифіліс
e. Мікоплазмоз

61. Укажіть препарат для лікування миготливої аритмії, який є блокатором калієвих каналів, alpha-, beta-адренорецепторів і має кумулювальну властивість.
*a. Аміодарон
b. Нікотинамід
c. Метопролол
d. Верапаміл
e. Аспаркам

62. З метою профілактики тромбоемболічних ускладнень під час великих операцій на щелепно-лицевій ділянці у стоматологічній практиці використовують ін'єкційний антитромботичний засіб, який зв'язується з антитромбіном III та інгібує процес згортання крові шляхом інактивації факторів V, VII, IX, X. Визначте цей препарат.
a. Кислота амінокапронова
b. Фітоменадіон
*c. Гепарин
d. Альтеплаза
e. Кислота транексамова

63. До лікаря-стоматолога звернувся чоловік віком 29 років з припухлою навколовушною слинною залозою. Який вірус спричиняє такі симптоми?
a. Ентеровіруси
b. Віруси гепатиту В
c. Вірус кору
*d. Вірус епідемічного паротиту
e. Вірус грипу

64. У чоловіка віком 53 роки, який тривалий час курив цигарки, на бічній поверхні язика виявлено білу ділянку розмірами 5х3 см у вигляді бляшки з нечіткими краями. Під час гістологічного дослідження біоптату з ураженої ділянки діагностували значне зроговіння та потовщення епітелію слизової оболонки, акантоз. Під епітелієм у сполучній тканині є незначний інфільтрат із лімфоцитів, макрофагів і плазматичних клітин. Яке ураження слизової оболонки рота спостерігається в цьому разі?
a. Еритроплакія
b. Рак на місці
*c. Лейкоплакія
d. -
e. Плоскоклітинний зроговілий рак

65. До травматологічного відділення шпиталізовано дитину з глибокою раною на нозі. Після поранення минуло 3 доби. Який препарат необхідно застосувати для профілактики правця?
a. Антибіотики
*b. Протиправцеву сироватку
c. Вакцину БЦЖ
d. Дифтерійно-правцевий анатоксин
e. Вакцину АКДП

66. Послідовність триплетів у ДНК визначає порядок розташування амінокислот у молекулі білка. Як називається така властивість генетичного коду?
*a. Колінеарність
b. Універсальність
c. Триплетність
d. Неперекривність
e. Виродженість

67. Пацієнт звернувся до лікаря зі скаргами на значну спрагу та часте сечовипускання із великою кількістю сечі. З анамнезу відомо, що 4 тижні тому внаслідок черепно-мозкової травми в пацієнта виявлено некроз задньої долі гіпофіза. Для якого захворювання характерні такі симтоми?
a. Акромегалії
b. Синдрому Іценка-Кушинга
c. Цукрового діабету
d. Хвороби Іценка-Кушинга
*e. Нецукрового діабету

68. У пацієнтки з феохромоцитомою після психічного навантаження виникла тахікардія, підвищення артеріального тиску, різкий біль у надчеревній ділянці. Чим зумовлено погіршення стану пацієнтки?
a. Звільненням норадреналіну симпатичними нервами
b. Збільшенням секреції тиреоїдних гормонів
c. Підвищеним синтезом кортикотропіну
d. Активацією вегетативних ядер гіпоталамуса
*e. Масивним викиданням катехоламінів наднирниками

69. Укажіть назву муколітичного відхаркувального лікуючого засобу, що має антиоксидантний, пневмопротекторний, кардіопротекторний, дезінтоксикаційний ефект та застосовується в разі отруєння парацетамолом.
a. Бромгексин
b. Амброксол
c. Глауцин
*d. Ацетилцистеїн
e. Кодеїн

70. Під час проведення електронної мікроскопії у тканинах пародонта виявлено волокна, які одним своїм кінцем занурюються в цемент кореня зуба, а іншим - в окістя альвеолярного відростка. Укажіть ці волокна.
*a. Шарпея
b. Ебнера
c. Пуркіньє
d. Корфа
e. Аргірофільні

71. Під час огляду чоловіка віком 65 років при проведенні аускультації лікар оцінює роботу мітрального клапана. Де вислуховують тон цього клапана?
a. Біля груднини в другому міжребер'ї справа
b. Біля груднини зліва напроти хряща 5 ребра
c. Біля груднини в другому міжребер'ї зліва
d. Біля груднини справа напроти хряща 5 ребра
*e. На верхівці серця

72. У жінки віком 30 років діагностовано: гострий гнійний середній отит із подальшим запаленням комірок соскоподібного відростка. Через яку стінку барабанної порожнини міг потрапити гній до комірок?
a. Paries caroticus
b. Paries labyrinthicus
*c. Paries mastoideus
d. Paries tegmentalis
e. Paries membranaceus

73. Після довготривалого вживання антибіотиків у пацієнта на слизовій оболонці ротової порожнини з'явилися округлі білі плями, на язику - білий наліт. Який мікроорганізм, імовірно, спричинив ці симптоми?
a. Лактобацили
*b. Гриби роду Candida
c. Стрептокок
d. Кишкова паличка
e. Ентерокок

74. Під час мікроскопічного дослідження виявляється паренхіматозний орган, у якому епітеліальні тяжі формують клубочкову, пучкову та сітчасту зони. Центральна частина органа представлена скупченнями хромафінних клітин. Укажіть цей орган.
a. Щитоподібна залоза
b. Печінка
c. Епіфіз
d. Гіпофіз
*e. Надниркова залоза

75. При мікроскопічному дослідженні препаратів із зіву, зафарбованих за Нейссером, було виявлено палички з потовщеннями на полюсах, що розташовувались під кутом одна до одної. До якого виду можуть належати дані мікроорганізми?
*a. Corynebacterium diphtheriae
b. Leptospira interrhogans
c. Neisseria gonorrhoeae
d. Streptococcus pyogenes
e. Mycobacterium tuberculosis

76. У новонародженої дівчинки спостерігається неправильне зрощення відростків верхньої щелепи із лемішем. Який патологічний стан виник у дитини?
a. Макростомія
b. Мікростомія
*c. Палатосхізіс("вовча паща")
d. Макроглосія
e. Хейлосхізіс ("заяча губа")

77. У чоловіка віком 72 роки зі встановленим діагнозом: гостра серцева недостатність у складі комплексного лікування призначено петльовий діуретик. Який із нижченаведених препаратів призначено пацієнту?
a. Манітол
b. Ацетазоламід
c. Гідрохлортіазид
d. Спіронолактон
*e. Фуросемід

78. Виготовлено мікропрепарат зі слизової оболонки порожнини рота. У цій ділянці відсутня підслизова основа і слизова оболонка нерухомо зрощена з окістям. Ця прикріплена частина переходить у вільну неприкріплену. Який це орган порожнини рота?
a. Язик
b. Щока
*c. Ясна
d. Піднебіння тверде
e. Піднебіння м'яке

79. У дитини травмована нижня губа. Який м'яз при цьому ушкоджений?
a. M. levator labii superioris
b. M. risorius
c. M. levator anguli oris
*d. M. orbicularis oris
e. M. buccinator

80. Пацієнту проведено апендектомію. У післяопераційному періоді він отримував антибіотик. Невдовзі у нього з'явилися скарги на зниження слуху. Укажіть, яка група антибіотиків має характерні побічні ефекти (ураження слуху та вестибулярного апарату).
a. Поліміксини
b. Пеніциліни
*c. Аміноглікозиди
d. Макроліди
e. Тетрацикліни

81. У ділянці кута нижньої щелепи пацієнта лікар виявив місце щільної інфільтрації синюшного відтінку з ознаками флуктуації по центру. Під час мікроскопії гною з вогнища інфекції виявлено друзи, що містили скупчення ниткоподібних мікроорганізмів. Які мікроорганізми, найімовірніше, спричинили захворювання?
a. Лептоспіри
b. Базидіоміцети
c. Аскоміцети
*d. Актиноміцети
e. Спірохети

82. Завдяки бактерицидній дії якого білка при пошкодженні слизової оболонки ротової порожнини попереджується запалення?
a. Амілази
b. Лінгвальної ліпази
c. Муцину
*d. Лізоциму
e. Нуклеази

83. Який процес пригнічує рифампіцин у хворого на туберкульоз легень, діючи на РНК-полімеразу на стадії ініціації?
a. Елонгація
b. Термінація
c. Трансляція
*d. Транскрипція
e. Реплікація

84. Під час лікування зубів лікар-стоматолог поміщає ватний тампон у присінок між щокою та альвеолярним відростком верхньої щелепи. Вивідний отвір протоки якої залози закриває цей тампон?
*a. Привушної
b. Піднижньощелепної
c. Губних
d. Язикових
e. Під'язикової

85. Під час огляду лікарем-педіатром десятирічної дитини виявлено множинні петехії на шкірі, кровоточивість ясен та знижений рівень вітаміну С в сечі. Який процес порушився в цьому разі?
*a. Синтез колагену
b. Синтез протеогліканів
c. Розпад колагену
d. Розпад протеогліканів
e. Активація гіалуронідази

86. Під час експерименту після руйнування структур ЦНС піддослідна тварина втратила орієнтувальні рефлекси. Пошкодження якої структури спричинило цей патологічний стан?
a. Червоних ядер
b. Латеральних вестибулярних ядер
*c. Чотиригорбкового тіла
d. Мозочка
e. Проміжного мозку

87. При якому типі успадкування на гемофілію хворіють чоловіки, а носіями хвороби є жінки?
a. Х-зчеплене домінантне
*b. Х-зчеплене рецесивне
c. Аутосомно-домінантне
d. Голандричне
e. Аутосомно-рецесивне

88. У гістологічному препараті головного кінця зародка 5 тижнів розвитку визначаються зяброві дуги. Яка анатомічна структура розвивається з першої пари цих утворень?
a. Щитоподібний хрящ
b. Зовнішній слуховий прохід
c. Верхньощелепні відростки
*d. Нижньощелепні та верхньощелепні відростки
e. Нижньощелепні відростки

89. У хірургічний кабінет звернулася людина, яку покусав невідомий собака. Широкі рвані рани локалізовані на обличчі. Яку лікувально-профілактичну допомогу потрібно надати для профілактики сказу?
a. Терміново ввести нормальний gamma-глобулін
b. Призначити комбіновану антибіотикотерапію
*c. Розпочати імунізацію антирабічною вакциною
d. Госпіталізувати хворого і тримати під наглядом лікаря
e. Терміново ввести вакцину АКДП

90. Пацієнт після перенесеного інсульту скаржиться на значні труднощі з вимовою слів, але при цьому розуміння мовлення не викликає складнощів. Яка ділянка кори головного мозку, імовірно, пошкоджена в пацієнта?
a. Зорова кора
*b. Зона Брока
c. Префронтальна зона
d. Сенсомоторна кора
e. Зона Верніке

91. У п'ятирічної дитини відбулася інвазія гельмінтів, що призвело до сенсибілізації організму. Які показники лейкоцитарної формули підтвердять цей процес?
a. Збільшення кількості нейтрофілів
*b. Збільшення кількості еозинофілів
c. Зменшення кількості еозинофілів
d. Зменшення кількості базофілів
e. Збільшення кількості базофілів

92. Укажіть період під час скорочення, коли м'язове волокно не здатне реагувати на подразник.
a. Тетанічний
b. Релаксації
*c. Рефрактерний
d. Деполяризації
e. Ізотонічний

93. Визначення в пацієнта групи крові за допомогою моноклональних тест-реагентів виявило позитивну реакцію аглютинації з реагентами анти-А і анти-В та негативну з анти-D. Якої групи кров у цього пацієнта?
a. АВ (ІV) Rh (+)
b. 0 (I) Rh (+)
c. B (III) Rh (-)
*d. АВ (ІV) Rh (-)
e. А (ІІ) Rh (+)

94. У препараті зуба виявлено тверду тканину, у якій розташовані клітини видовженої полігональної форми. Клітини розташовані в лакунах, їх відростки в канальцях анастомозують між собою. Яку структуру виявлено у препараті зуба?
a. Безклітинний цемент
b. Пульпу
*c. Клітинний цемент
d. Емаль
e. Дентин

95. На гістологічному препараті виявлено орган, паренхіма якого утворена гемопоетичною тканиною. До складу цієї тканини входять еритробласти, мегакаріоцити, ліпоцити та інші клітини. Визначте цей орган.
a. Мигдалик
*b. Червоний кістковий мозок
c. Селезінка
d. Лімфатичний вузол
e. Тимус

96. Деякі захворювання тонкої кишки пов'язані з порушенням функції екзокриноцитів з ацидофільними гранулами (клітини Панета). Де розташовані ці клітини?
*a. На дні кишкових крипт
b. У місці переходу ворсинок у крипти
c. На бокових поверхнях кишкових ворсинок
d. У верхній частині кишкових крипт
e. На апікальній частині кишкових ворсинок

97. У жінки виникла загроза передчасного переривання вагітності. Із недостатністю якого гормону це пов'язано?
a. Окситоцину
b. Тестостерону
c. Естрадіолу
*d. Прогестерону
e. Альдостерону

98. При гістологічному дослідженні кістки нижньої щелепи виявлено пухлину, що складається з фіброзної тканини, у якій містяться базофільні цементоподібні маси у вигляді вогнищ різної величини. Який вид пухлини досліджується?
*a. Цементуюча фіброма
b. Одонтогенна фіброма
c. Гігантська цементома
d. Цементома
e. Цементобластома

99. У хімічному синапсі збудження передається за допомогою нейромедіатора. Які іони сприяють його виділенню в синаптичну щілину?
a. Калію
b. Хлору
*c. Кальцію
d. Магнію
e. Натрію

100. Під час огляду порожнини рота пацієнта на губній і язиковій поверхні зубів виявлені темно-жовті і коричневі плями і смуги, що займають більше половини поверхні зубів, емаль і дентин частково зруйновані. Який найбільш імовірний діагноз?
a. Дистрофічне звапнування
*b. Флюороз
c. Метастатичне звапнування
d. Зубний камінь
e. Клиноподібні дефекти зубів

101. Під час дослідження видаленого зуба пацієнта виявлено: зуб має довгий корінь, на язиковій поверхні - серединний валик, який розширювався у напрямку до ріжучого краю зуба. Який зуб, найімовірніше, видалено в пацієнта?
*a. Ікло верхньої щелепи
b. Премоляр нижньої щелепи
c. Присередній різець верхньої щелепи
d. Бічний різець нижньої щелепи
e. Великий кутній зуб верхньої щелепи

102. З метою усунення нападу бронхіальної астми, який розвинувся при екстракції зуба, пацієнту призначили сальбутамол. До якої фармакологічної групи належитьцей препарат?
a. beta_1-адреноблокатори
b. beta_2-адреноблокатори
c. beta_1, 2-адреноміметики
*d. beta_2-адреноміметики
e. beta_1-адреноміметики

103. Чоловіку віком 48 років, хворому на злоякісну пухлину язика, лікар-хірург перев'язує a. lingualis у ділянці трикутника Пирогова. Який нерв є верхнею межею цієї анатомічної ділянки?
a. Ansa cervicalis
b. N. sublingualis
*c. N. hypoglossus
d. N. lingualis
e. N. glossopharynseus

104. Згідно з правилом сталості числа хромосом, кожний вид більшості тварин має певне і стале число хромосом. Який механізм підтримує цю сталість при статевому розмноженні організмів?
a. Регенерація
b. Шизогонія
*c. Мейоз
d. -
e. Амітоз

105. У клініку звернувся чоловік віком 45 років зі скаргами на втрату чутливості в ділянці задньої 1/3 язика. Функція якої пари черепно-мозкових нервів порушена?
a. V
b. VIII
c. Х
d. XII
*e. ІХ

106. У стоматологічній практиці широко використовується місцевий анестетик - лідокаїн. Який механізм його дії?
*a. Блокує потенціалзалежні натрієві канали
b. Блокує лігандкеровані натрієві канали
c. Активує потенціалзалежні калієві канали
d. Блокує потенціалзалежні калієві канали
e. Активує потенціалзалежні кальцієві канали

107. У ході експерименту з внутрішньовенним уведенням різних фізіологічно активних речовин зареєстрована тахікардія. Яка з наведених речовин викликала таку реакцію?
*a. Тироксин
b. Брадикінін
c. Калікреїн
d. Ацетилхолін
e. Інсулін

108. Жінці віком 38 років зі встановленим діагнозом: сифіліс необхідно призначити лікування. З анамнезу пацієнтки відомо, що вона має алергію на препарати пеніцилінового ряду. Який антибіотик потрібно призначити у цьому разі?
a. Ампіцилін
*b. Цефтріаксон
c. Амоксицилін/клавуланат
d. Оксацилін
e. Амоксицилін

109. Пацієнт скаржиться на головний біль та утруднене дихання. Рентгенологічно діагностовано: фронтит (запалення лобової пазухи). У який носовий хід поширюються гнійні виділення?
a. Нижній носовий хід
b. Верхній носовий хід
*c. Середній носовий хід
d. Загальний носовий хід
e. Над верхньою носовою раковиною

110. У чоловіка віком 25 років, який скаржився на утруднене ковтання, виявлене пухлиноподібне підвищення на корені язика 1-2 см у діаметрі, у ділянці сліпого отвору. Розростання залишків якої залози встановив лікар?
a. Прищитоподібної
b. Аденогіпофіза
c. Під'язикової
d. Вилочкової
*e. Щитоподібної

111. Пацієнт віком 45 років звернувся до лікаря з приводу різаної рани м'яких тканин дистальної фаланги великого пальця кисті, яка супроводжується кровотечею. Гілками якої артерії кровопостачається великий палець кисті?
a. Передньої міжкісткової
b. Задньої міжкісткової
c. Ліктьової
d. Плечової
*e. Променевої

112. До лікаря звернувся пацієнт, у якого під час огляду гортані виявлено неповне змикання голосових складок під час фонації. Голосова щілина при цьому набуває форми овала. Функція якого м'яза гортані порушена в пацієнта?
a. Заднього персне-черпакуватого
b. Бічного персне-черпакуватого
*c. Голосового
d. Щито-черпакуватого
e. Поперечного черпакуватого

113. Яка спадкова хвороба поєднує в собі цироз печінки, дистрофічні процеси головного мозку, супроводжується зменшенням вмісту церулоплазміну у плазмі крові та порушенням обміну міді в організмі?
a. Тея-Сакса
*b. Вільсона-Коновалова
c. Німанна-Піка
d. Марфана
e. Жильбера

114. У пацієнта віком 18 років з верхньої щелепи видалено пухлиноподібне утворення в ділянці ікла, що відсутній у зубному ряді. Макроскопічно утворення представлено порожниною, яка заповнена світло-жовтою рідиною, з наявністю ретинованого зуба. Мікроскопічно стінка порожнини представлена фіброзною тканиною, покритою багатошаровим плоским епітелієм без ознак запалення. Яке новоутворення виявлено в пацієнта?
a. Кератокіста
b. Одонтома
c. Радикулярна кіста
d. Амелобластома
*e. Фолікулярна кіста

115. Під час операції для знерухомлення пацієнта використовують курареподібні фармакологічні препарати. Який механізм дії цієї групи препаратів?
a. Блокування проведення збудження нервовими волокнами
*b. Блокування Н-холінорецепторів скелетних м'язів
c. Блокування М-холінорецепторів гладких м'язів
d. Виділення норадреналіну в синаптичну щілину
e. Виділення ацетилхоліну в синаптичну щілину

116. Від хворого з підозрою на черевний тиф була виділена грамнегативна рухлива паличка. З метою ідентифікації виділену культуру посіяли на напіврідкі середовища Гіса. За якою ознакою буде враховуватися розкладання мікробом вуглеводів до кислоти?
a. Помутніння живильного середовища
b. Розрідження середовища
*c. Зміна забарвлення індикатора
d. Утворення бульбашок газу
e. Утворення осаду

117. Пацієнту з діагнозом: кандидоз порожнини рота призначено протигрибковий препарат. Укажіть цей лікарський засіб.
a. Бісептол
*b. Флуконазол
c. Ампіцилін
d. Еритроміцин
e. Левоміцетин

118. До порушення якої функції призведе ураження груднинно-щитоподібного м'яза?
a. Нахилу шиї вперед
b. Підняття гортані
c. Розгинання шиї
*d. Опускання гортані
e. Підняття під'язикової кістки

119. До лікарні надійшла дитина з діагнозом дифтерія. Якими препаратами для специфічної терапії Ви скористуєтесь?
a. Дифтерійний анатоксин, антибіотики
b. Дифтерійні вакцини: АКДП, АДП, АД
c. Дифтерійний бактеріофаг
d. Вакцина ''Кодивак'', сульфаніламіди
*e. Протидифтерійна антитоксична сироватка, антибіотики

120. Чоловік звернувся до хірурга зі скаргами на біль внизу живота справа. Під час глибокої пальпації лікар виявив болючість у правій пахвинній ділянці. У якому відділі кишківника можливий патологічний процес?
a. Сигмоподібна ободова кишка
*b. Сліпа кишка
c. Нисхідна ободова кишка
d. Пряма кишка
e. Поперечна ободова кишка

121. У біопсійному матеріалі шкіри в епідермісі виявлені клітини з відростками, які мають гранули темно-коричневого кольору в цитоплазмі. Що це за клітини?
*a. Меланоцити
b. Кератиноцити
c. Клітини Меркеля
d. Лімфоцити
e. Внутрішньоепідермальні макрофаги

122. У пацієнта діагностовано неврит трійчастого нерва. Який із травних процесів порушиться найбільше у цьому разі?
a. Слиноутворення
b. Ковтання
c. Слиновиділення
*d. Жування
e. Формування смакових відчуттів

123. У чоловіка віком 34 роки зі встановленим діагнозом: туберкульоз застосовували рифампіцин, що призвело до розвитку стійкості мікобактерій туберкульозу. З яким препаратом необхідно поєднувати рифампіцин для зменшення розвитку стійкості мікобактерій?
a. Метронідазол
b. Ацикловір
c. Амоксицилін
*d. Ізоніазид
e. Ітраконазол

124. Лікар-стоматолог проводить бесіду зі школярами з профілактики карієсу. Які речовини, що містяться в харчових продуктах, спричиняють ріст та розмноження стрептококів, які насамперед впливають на виникнення карієсу?
a. Мікро- та макроелементи
b. Вітаміни
c. Жири
d. Білки
*e. Вуглеводи

125. Жінка віком 22 роки звернулася до лікаря-гінеколога зі скаргами на порушення менструального циклу, геморагічні виділення з піхви та болі внизу живота. Після комплексного лабораторно-інструментального дослідження жінці проведено вишкрібання порожнини матки. У результаті гістологічного дослідження отриманого матеріалу виявлено: різко збільшені, кістозно змінені, набряклі ворсини хоріона з проліферацією клітин трофобласту та фрагменти децидуальної тканини. Який патологічний процес спостерігається в пацієнтки?
a. Гіперплазія ендометрія
b. Поліп ендометрія
c. Ендометріальна карцинома
d. Хоріонепітеліома
*e. Міхурцевий занесок

126. У жінки віком 25 років виявлено ваду тристулкового клапана. Між якими камерами серця розташований цей клапан?
a. Між лівим передсердям і шлуночком
b. Отвір легеневого стовбура
*c. Між правим передсердям і правим шлуночком
d. Отвір аорти
e. Отвір вінцевого синуса

127. У пацієнтки віком 30 років після видалення зуба на нижній щелепі спостерігалося підвищення температури, згодом виникла припухлість у ділянці шиї. Під час розтину шкіри шиї встановлено, що підшкірно-жирова клітковина просякнута непрозорою жовто-зеленою рідиною з неприємним запахом. Який запальний процес розвинувся в жировій клітковині?
a. Геморагічне запалення
b. Фібринозне запалення
*c. Флегмона
d. Серозне запалення
e. Абсцес

128. На місці механічного пошкодження шкіри завдяки процесам регенерації формується пухка волокниста сполучна тканина. Які клітини продукують білки (колаген, еластин) та компоненти міжклітинної речовини?
a. Адипоцити
b. Плазмоцити
c. Тканинні базофіли
*d. Фібробласти
e. Макрофаги

129. У значної кількості пацієнтів перед відвідуванням стоматолога виникає тривожність, страх, пригнічений настрій. Посилення секреції якого медіатора центральної нервової системи може зменшити ці зміни психо-емоційного стану у людини?
a. Норадреналін
b. Ацетилхолін
c. Дофамін
*d. Серотонін
e. ГАМК

130. У пацієнта внаслідок травми утворився дефект шкіри. З метою ліквідації дефекта на це місце хірурги перемістили ділянку шкіри з іншої частини тіла цього ж хворого. Який вид трансплантації було здійснено?
a. Аллотрансплантацію
b. Ксенотрансплантацію
c. Експлантацію
*d. Аутотрансплантацію
e. Гомотрансплантацію

131. На прийом до лікаря прийшла пацієнтка віком 20 років. Об'єктивно спостерігається: високого зросту, зі збільшеними губами, носом, кистями та стопами. Підвищення секреції якої залози можна запідозрити в цієї пацієнтки?
a. Щитоподібної залози
b. Прищитоподібної залози
c. Епіфіза
d. Задньої частки гіпофіза
*e. Передньої частки гіпофіза

132. У пацієнта діагностовано пульпіт з ознаками хронічного продуктивного запалення. Коронкова і коренева пульпа містить розростання грануляційної тканини з поширенням на каріозну порожнину зуба та утворенням червоного м'якого поліпа пульпи, що легко кровоточить. Наявне розсмоктування ділянок дентину, що призводить до розширення пульпової порожнини. Який вид пульпіту розвинувся в пацієнта?
a. Гнійний
b. Гангренозний
c. Серозний
*d. Гранулюючий
e. Фіброзний

133. Дванадцятирічна дитина скаржиться на утруднення носового дихання. Під час обстеження встановлено, що причиною є стійка гіпертрофія лімфоїдної тканини. На збільшення якого мигдалика вказують вищенаведені патологічні зміни?
a. Трубного лівого
b. Язикового
*c. Глоткового
d. Трубного правого
e. Піднебінного

134. Через декілька годин після травми зуба в пульпі спостерігається гіперемія судин, виражений набряк тканини з поодинокими нейтрофілами, лімфоцитами, у нервових волокнах - незначні дистрофічні зміни. Який найбільш імовірний діагноз?
*a. Серозний пульпіт
b. Гангренозний пульпіт
c. Фіброзний пульпіт
d. Гранулюючий пульпіт
e. Гнійний пульпіт

135. Жінка віком 40 років звернулася до хірурга-стоматолога зі скаргами на наявність новоутворення на шкірі обличчя, яке швидко збільшується в розмірах протягом 5 місяців. Об'єктивно спостерігається: новоутворення 0,7 см у діаметрі, без чітких меж із нерівними краями, поверхнею та пігментацією. Під час мікроскопічного дослідження після операції: в епідермісі, у сосочковому шарі дерми великі клітини з ядрами, різними за формою, із помірною кількістю мітозів разом з патологічними, із вираженими ядерцями та різною кількістю коричневого пігменту в цитоплазмі (реакція Перлса негативна). Який найімовірніший діагноз?
a. Меланоцитарний невус
*b. Меланома
c. Фіброзна гістіоцитома
d. Себорейний кератоз
e. Актинічне лентиго

136. У пацієнта віком 49 років виявлено набряк обличчя, значну протеїнурію, гіпопротеїнемію, диспротеїнемію та гіперліпідемію. Яка патологія виникла в пацієнта?
a. Сечокам'яна хвороба
b. Простатит
c. Цистит
d. Пієлонефрит
*e. Нефротичний синдром

137. У недоношеної дитини виявлено злипання стінок альвеол через відсутність сурфактанту. Укажіть, порушення функції яких клітин стінки альвеоли зумовлює такий стан.
a. Фібробластів
b. Секреторних клітин Клара
c. Альвеолярних макрофагів
*d. Альвеолоцитів ІІ типу
e. Альвеолоцитів І типу

138. У жінки віком 26 років було виявлено наявність пухлини альвеолярного відростка у вигляді щільнуватого вузла, чітко обмеженого. Під час гістологічного дослідження виявлено: однотипні дрібні одноядерні клітини овальної форми, серед них розташовані гігантські багатоядерні клітини, місцями серед клітин утворюються кісткові балочки. Який патологічний стан викник у пацієнтки?
a. Фіброматозний епуліс
b. Еозинофільна гранульома
c. Примордіальна кіста
*d. Остеобластокластома
e. Амелобластома

139. Жінка віком 48 років зі встановленим діагнозом: мегалобластна анемія приймала препарат із групи водорозчинних вітамінних засобів. Який це препарат?
a. Тіаміну хлорид
b. Піридоксин
*c. Ціанокобаламін
d. Токоферолу ацетат
e. Аскорбінова кислота

140. У бактерiологiчну лабораторiю з вогнища харчового отруєння доставлена в'ялена риба, при дослiдженнi якої на середовищі Кiтта-Тароццi бактерiолог виявив мiкроорганiзми, подiбнi до "тенiсної ракетки". Збудником якої хвороби вони могли бути?
a. Черевний тиф
b. Сальмонельоз
*c. Ботулiзм
d. Дизентерiя
e. Дифтерiя

141. У пульпі зуба внаслідок дегенеративних змін утворилися мінералізовані осередки, деякі з них містять канальці. Назвіть ці утворення.
*a. Дентиклі
b. Ділянки осифікації
c. Цемент
d. Фіброзні тільця
e. Кісткова тканина

142. Під час гістологічного дослідження зуба виявлено ушкоджені судини. Яка структура зуба містить кровоносні судини?
*a. Пульпа
b. Дентинні канальці
c. Кутикула емалі
d. Клітинний цемент
e. Безклітинний цемент

143. Методом амніоцентезу в клітинах епітелію плода визначено каріотип 45, Х0. Мати і батько здорові. Який синдром, імовірно, розвинувся у плода?
a. Патау
*b. Шерешевського-Тернера
c. "Котячого крику"
d. Трисомії Х
e. Едвардса

144. Останніми роками під час проведення лабораторної діагностики гепатиту В у крові хворого визначають наявність вірусної ДНК. За допомогою якої з наведених реакцій це визначають?
a. Реакція гальмування гемаглютинації
*b. Ланцюгова полімеразна реакція
c. Реакція зв'язування комплементу
d. Реакція непрямої гемаглютинації
e. Імуноферментний аналіз

145. У клітині відбулося поглинання розчинених речовин. При цьому утворилися специфічні мембранні пухирці. Як називається цей тип транспорту речовини через мембрану?
a. Фагоцитоз
b. Екзоцитоз
*c. Піноцитоз
d. Полегшена дифузія
e. Дифузія

146. Під час автомобільної аварії людина отримала сильний удар в епігастральну ділянку, унаслідок чого виникла зупинка серця. Що могло стати причиною таких змін серцевої діяльності?
a. Підвищення тонусу симпатичної нервової системи
b. Виділення адреналіну
*c. Підвищення тонусу блукаючого нерва
d. Виділення альдостерону
e. Виділення кортизолу

147. Укажіть препарат, що належить до групи бета-лактамних антибіотиків.
a. Тетрациклін
b. Еритроміцин
c. Офлоксацин
d. Бісептол
*e. Бензилпеніцилін

148. Машиною швидкої допомоги в лікарню доставлено непритомного чоловіка після отруєння чадним газом. Унаслідок накопичення якої сполуки в пацієнта виникла гіпоксія?
a. Сульфгемоглобіну
*b. Карбоксигемоглобіну
c. Оксигемоглобіну
d. Карбгемоглобіну
e. Метгемоглобіну

149. У результаті травматичного пошкодження вінцевого відростка нижньої щелепи потерпілий не може піднімати і тягнути назад щелепу. Який м'яз пошкоджено?
a. Латеральний крилоподібний
b. Жувальний
c. Медіальний крилоподібний
d. Щічний
*e. Скроневий

150. Пацієнту віком 37 років встановлено діагноз: гіпертонічна хвороба. Лікар призначив лізиноприл. Який механізм дії цього препарату?
a. Блокує ангіотензинові рецептори судин
*b. Зв'язує ангіотензинперетворювальний фермент і блокує перетворення ангіотензину I в ангіотензин II
c. Стимулює імідазолінові рецептори
d. Блокує калієві канали
e. Блокує кальцієві канали

