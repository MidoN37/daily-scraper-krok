1. Під час огляду п'ятирічної дитини лікарем-стоматологом встановлено діагноз: епідемічний паротит. Який механізм передачі цього захворювання?
a. Трансмісивний
b. Парентеральний
c. Фекально-оральний
d. Контактно-побутовий
*e. Повітряно-крапельний

2. Під час дослідження каріотипу п'ятирічного хлопчика виявлено 46 хромосом. Одна з хромосом 15-ої пари довша від звичайної, тому що до неї приєднана ділянка хромосоми з 21-ої пари. Який вид мутації має місце в цього хлопчика?
a. Делеція
b. Дуплікація
*c. Транслокація
d. Інверсія
e. Поліплоїдія

3. Юнаку 20-ти років з метою профілактики було введено анатоксин. Проти якого з вказаних захворювань проводилося щеплення?
*a. Дифтерія
b. Скарлатина
c. Туберкульоз
d. Коклюш
e. Менінгіт

4. При інтенсивній фізичній роботі в м'язах накопичується молочна кислота. Який фермент здійснює утворення молочної кислоти з пірувату при анаеробному гліколізі?
*a. Лактатдегідрогеназа
b. Фосфофруктокіназа
c. Піруватдегідрогеназа
d. Альдолаза
e. Піруваткарбоксилаза

5. У пацієнта спостерігається алергічна реакція, яка супроводжується свербежем, набряками та почервоніннями шкіри. Укажіть біогенний амін, надлишкове накопичення якого в зонах запалення призводить до розвитку алергічних реакцій.
a. Серотонін
*b. Гістамін
c. Мелатонін
d. Дофамін
e. Адреналін

6. У пацієнта карієс ускладнився пульпітом, що супроводжувався нестерпним болем. Укажіть основну причину виникнення цього болю при запаленні пульпи.
a. Проліферація
b. Еміграція лейкоцитів
c. Ішемія
*d. Ексудація
e. Первинна альтерація

7. При бактеріологічному обстеженні групи хворих із карієсом зубів були виділені різні мікроорганізми. Якому з наведених нижче мікроорганізмів належить провідна роль у виникненні карієсу у цих хворих?
a. Candida albicans
b. Staphylococcus aureus
c. St. salivarius
d. Borellia buccalis
*e. Streptococcus mutans

8. Початок процесу транскрипції стає можливим за умови приєднання фермента ДНК-залежної-РНК-полімерази до певної ділянки молекули ДНК. Як називають цю ділянку ДНК?
a. Регулятор
b. Термінатор
*c. Промотор
d. Репресор
e. Супресор

9. У пацієнта віком 28 років перелом нижньої щелепи призвів до кровотечі з нижньої коміркової артерії. Гілка якої артерії ушкоджена?
a. Внутрішньої сонної
b. Лицевої
c. Підборідної
*d. Верхньощелепної
e. Зовнішньої сонної

10. П'ятирічний пацієнт скаржиться на сильний головний біль та блювання. Об'єктивно встановлено: ригідність м'язів потилиці, блювання без нудоти, герпетичний висип на обличчі, гарячка. Бактеріологічне дослідження якого біологічного матеріалу необхідне для підтвердження попереднього діагнозу менінгіт?
a. Блювання
*b. Спинномозкової рідини
c. Виділення бактерій N. meningitidis зі слизової оболонки сечостатевої системи
d. Виділення уринокультур N. meningitidis
e. Виділення копрокультур N. meningitidis

11. Під час огляду порожнини рота пацієнта лікар-стоматолог виявив каріозну порожнину на поверхні другого моляра, яка звернена до першого моляра. Яка поверхня коронки уражена?
a. Facies distalis
b. Facies occlusalis
*c. Facies mesialis
d. Facies lingualis
e. Facies vestibularis

12. Під час приготування мазка із зубного нальоту і фарбування його за методом Грама студент під час мікроскопії знайшов різноманітні мікроорганізми фіолетового і рожевого кольорів. Який структурний компонент мікроорганізму зумовлює різне сприйняття барвників?
a. Цитоплазматична мембрана
b. Цитоплазма
c. Внутрішній периплазматичний простір
d. Рибосоми
*e. Клітинна стінка

13. Для дослідження кровотоку лікар встановив датчик приладу в ділянці sulcus bicipitalis medialis. Яку судину обстежує лікар?
a. A) axillaris
*b. A) brachialis
c. A) profunda brahii
d. A) ulnaris
e. A) radialis

14. Під час обстеження жінки віком 35 років діагностовано запалення верхньощелепного нерва. Через який анатомічний отвір виходить цей нерв із порожнини черепа?
a. Клинно-піднебінний
*b. Круглий
c. Остистий
d. Овальний
e. Яремний

15. Чоловіку віком 26 років після проведення оперативного втручання призначено знеболення морфіном. Через деякий час знеболювальний ефект препарату став нижчим, пацієнт просив повторних ін'єкцій. Після відміни препарату у нього різко погіршився настрій, виникло прискорене серцебиття, зниження АТ, з'явилися підвищене потовиділення і нудота. Який патологічний стан виник у пацієнта у зв'язку з відміною препарату?
a. Антагонізм
b. Ідіосинкразія
*c. Абстиненція
d. Синергізм
e. Кумуляція

16. У посіві гною з фурункула знайдено кулястої форми мікроорганізми, розташовані у вигляді "грона винограду". Які мікроби виявлено?
*a. Стафілококи
b. Стрептококи
c. Тетракоки
d. Диплококи
e. Мікрококи

17. У хлопчика виявлено аномалії лицевої частини черепа, зокрема гіпоплазію верхньої щелепи, високе піднебіння та неправильний ріст зубів. За допомогою цитогенетичного методу встановлено каріотип (47, ХУ, 21+). Який патологічний синдром спостерігається в пацієнта?
a. Клайнфельтера
b. Патау
c. Едвардса
d. Шерешевського-Тернера
*e. Дауна

18. У семирічного хлопчика з'явився біль та набряк у горлі, субфебрильна температура тіла протягом двох тижнів. Під час обстеження виявлено: гепатоспленомегалія та збільшення лімфатичних вузлів. З ротоглотки пацієнта виділений вірус родини Herpesviridae, що викликає проліферацію В-лімфоцитів. Який вірус, найімовірніше, спричинив захворювання?
a. ВІЛ
b. Вірус Коксакі А
*c. Вірус Епштейн-Барр
d. Вірус простого герпесу тип 2
e. Вірус кору

19. У західних регіонах Європи майже половина всіх вроджених вад розвитку припадає на тих новонароджених, яких було зачато в період інтенсивного застосування в цих районах пестицидів. Наслідком якого впливу є такі хворобливі стани дітей?
a. Мутагенний
b. Малігнізація
c. Канцерогенний
*d. Тератогенний
e. Механічний

20. Під час огляду вагітної пацієнтки на слизовій оболонці порожнини рота стоматолог виявив три округлі утворення, які з'явилися 3 дні тому, з червоним обідком, поверхня їх біло-сірого кольору до 1 см у діаметрі. Який патологічний стан виник у пацієнтки?
a. Лейкоплакія
*b. Афтозний стоматит
c. Гангренозний стоматит
d. Катаральний стоматит
e. Виразково-некротичний стоматит

21. Пацієнту діагностовано фурункульоз нижньої губи. Прийнято рішення провести висікання вени з метою попередження розповсюдження запального процесу на печеристу пазуху. Яку вену висікають в цьому разі?
a. Поперечну вену лиця
b. Лицеву
c. Підборідну
*d. Кутову
e. Зовнішню яремну

22. Юнаку віком 18 років з акне призначено доксицикліну гідрохлорид. Які застереження повинен дати лікар пацієнту в разі застосування цього лікарського засобу?
a. Запивати великою кількістю рідини, бажано молоком
b. Не приймати разом із вітамінними препаратами
*c. Уникати тривалого перебування на сонці
d. Курс лікування не повинен перевищувати тиждень
e. Приймати перед їжею

23. Укажіть серологічну реакцію, для проведення якої необхідні 5 інгредієнтів: антиген, антитіло і комплемент (перша система), еритроцити барана та гемолітична сироватка (друга система).
*a. Зв'язування комплементу
b. Нейтралізації
c. Пасивної (непрямої) гемаглютинації
d. Гальмування гемаглютинації
e. Преципітації

24. Пацієнта шпиталізовано з важким загальним станом, високою температурою та утрудненим диханням. Під час бактеріоскопічного дослідження матеріалу із зіву та дихальних шляхів попередньо діагностовано дифтерійний круп. Який метод фарбування застосовано в цьому разі?
a. Гінса-Буррі
b. Ожешки
c. Циль-Нільсена
*d. Нейссера
e. Пешкова

25. До інфекційного відділення лікарні шпиталізована жінка віком 25 років із діагнозом: шигельоз. Лабораторними дослідженнями встановлено, що збудниками є Entamoeba histolytica. Який препарат показаний пацієнтці?
*a. Метронідазол
b. Ізоніазид
c. Хінгамін
d. Рифампіцин
e. Бензилпеніциліну натрієва сіль

26. Пацієнт звернувся зі скаргами на болі, почервоніння слизової оболонки ротової порожнини та припухлість ясен. Лікар-стоматолог встановив діагноз: герпетичний гінгівостоматит. Який вірус викликав це захворювання в пацієнта?
a. Цитомегалії
b. Оперізуючого лишаю
*c. Простого герпесу тип 1
d. Простого герпесу тип 2
e. Епштейна-Барр

27. Який тип дроблення характерний для зиготи людини?
a. Неповне, нерівномірне, синхронне
*b. Повне, нерівномірне, асинхронне
c. Неповне, рівномірне, асинхронне
d. Повне, асинхронне
e. Неповне, синхронне

28. У дитини вроджений імунодефіцит. Уражений клітинний імунітет, що зумовлює часті вірусні інфекції. Порушеннями в якому органі це, найімовірніше, викликано?
*a. Тимусі
b. Лімфатичних вузлах
c. Селезінці
d. Червоному кістковому мозку
e. Піднебінних мигдаликах

29. У трирічної дитини впродовж 6-ти місяців розвинулася деформація обличчя в результаті симетричного збільшення об'єму обох кутів нижньої щелепи. Мікроскопічно спостерігається: між кістковими балками розташовується сполучна тканина з великою кількістю судин і примітивними кістковими балочками. Який патологічний стан виник у дитини?
*a. Херувізм
b. Остеобластокластома
c. Еозинофільна гранульома
d. Гранулююча кіста
e. -

30. У жінки віком 59 років лікар встановив діагноз: гострий герпетичний стоматит. Який з наведених лікарських засобів можна застосувати як етіотропне лікування?
a. Обліпихова олія
*b. Мазь ацикловір
c. Драже діазоліну
d. Ін'єкції бензилпеніциліну
e. Розчин анестезину в соняшниковій олії

31. У людини клітини епітелію ротової порожнини активно діляться шляхом мітозу. На певній стадії цього поділу хромосоми розташовані у площині екватора клітини і кожна хромосома складається з двох максимально спіралізованих хроматид, які з'єднані центромерою. На якій стадії мітозу перебуває клітина?
*a. Метафаза
b. Профаза
c. Анафаза
d. Прометафаза
e. Телофаза

32. До лікаря-стоматолога звернувся хворий із лихоманкою і характерними дрібними везикулами на слизовій щік, твердого піднебіння і язика. Лікар припускає герпетичний стоматит. Які дослідження слід провести додатково для підтвердження діагнозу?
a. Посів на середовище Раппопорта
b. Посів на середовище Ігла
*c. Зараження курячого ембріона в хоріоналантоїс, уведення матеріалу в мозок білим мишам
d. Посів на середовище 199 з додаванням бичачої сироватки
e. Постановка реакції преципітації

33. Чоловіка віком 25 років шпиталізовано до лікарні після бджолиного укусу з явищами анафілактичного шоку. Який лікарський засіб необхідно ввести пацієнту?
a. Ібупрофен
b. Атракуріуму бесилату
*c. Адреналіну гідрохлорид
d. Морфіну гідрохлорид
e. Клотримазол

34. Вагітну жінку віком 23 роки шпиталізовано до пологового відділення на 40-му тижні вагітності з нормальною пологовою діяльністю. Через деякий час у неї спостерігається зменшення сили та частоти перейм. Який лікарський препарат необхідно застосувати для стимуляції пологової діяльності?
a. Дротаверин
b. Папаверин
c. Преднізолон
d. Вазопресин
*e. Окситоцин

35. Під час проведення експерименту на збудливу клітину подіяли тетраетиламонієм, який блокує калієві іоноселективні канали. Як це позначиться на мембранному потенціалі клітини?
a. Потенціал дії не виникне
*b. Потенціал спокою зникне
c. Розвинеться гіперполяризація
d. Розвинеться деполяризація
e. Потенціал спокою збільшиться

36. Чоловіку віком 32 роки для лікування стоматиту призначили розчин антисептику з групи галогеновмісних сполук. Який це препарат?
a. Етакридину лактат
*b. Хлоргексидин
c. Кислота борна
d. Метиленовий синій
e. Новоіманін

37. Під час операції видалення каріозно зміненого зуба в жінки віком 26 років у ділянці верхівки зуба виявлена невелика порожнина, заповнена гноєм. М'які тканини навколо хворого зуба набряклі, гіперемовані. Який найбільш імовірний діагноз?
a. Хронічний фіброзний періодонтит
b. Хронічний гранулюючий періодонтит
c. Хронічний гранулематозний періодонтит
*d. Гнійний періодонтит з утворенням абсцесу
e. Гіпертрофічний пульпіт з утворенням поліпу

38. Відомо, що синовіальна рідина зменшує тертя суглобових поверхонь. Унаслідок деполімеризації якої речовини при ревматизмі її в'язкість знижується?
a. Альбуміну
*b. Гіалуронової кислоти
c. Колагену
d. Гепарину
e. Глікогену

39. У препараті паренхіматозного органу розрізняють нечітко відмежовані часточки шестигранної форми, у центрі яких розташована вена, а в міжчасточковій сполучній тканині проходять тріади (артерія, вена і вивідна протока). Який це орган?
a. Підшлункова залоза
*b. Печінка
c. Тимус
d. Щитоподібна залоза
e. Селезінка

40. В експерименті на тварині в зубному зачатку зруйнували внутрішній шар епітелію емалевого органа. Розвиток якої тканини зуба буде порушено?
a. Пульпи
b. Цементу
*c. Емалі
d. Дентину
e. Періодонта

41. У гістологічному препараті шліфа зуба визначається тканина, що складається з міжклітинної речовини, пронизаної канальцями, у яких розташовані відростки клітин-одонтобластів. Назвіть цю тканину.
a. Періодонт
b. Цемент
*c. Дентин
d. Пульпа
e. Емаль

42. У гістологічному препараті декальцинованої нижньої щелепи навколо кореня зуба визначаються пучки товстих колагенових волокон, між якими розташована пухка волокниста сполучна тканина із кровоносними судинами. Назвіть цю структуру.
a. Клітинний цемент
b. Альвеолярна кістка
c. Дентин
d. Ясна
*e. Періодонт

43. Чоловік віком 27 років звернувся до лікаря-стоматолога зі скаргами на біль у зубі. Під час обстеження виявлена каріозна порожнина, яка досягає пульпи. Яка стадія карієсу розвинулася в пацієнта?
a. Крейдяна пляма
b. Поверхневий карієс
c. Середній карієс
d. Циркулярний карієс
*e. Глибокий карієс

44. У пацієнта спостерігається порушення функції привушної слинної залози. Який нерв посилює її секрецію?
*a. N. petrosus minor
b. N. auricularis major
c. N. petrosus profundus
d. N. auricularis minor
e. N. petrosus major

45. Патогенні бактерії володіють здатністю активно проникати у внутрішнє середовище організму та інтенсивно поширюватися у тканинах. Який із нижченаведених ферментів забезпечує інвазивні властивості бактерій?
a. Оксидоредуктаза
b. Лактаза
c. Плазмокоагулаза
*d. Гіалуронідаза
e. Каталаза

46. У новонародженої дівчинки під час смоктання молоко потрапляє до носової порожнини. Яка вроджена вада розвитку в дитини?
a. ГЕРХ (гастроезофагальна рефлюксна хвороба)
*b. Незарощення м'якого піднебіння
c. Атрезія стравоходу
d. Дивертикул стравоходу
e. Звуження стравоходу

47. Під час одонтогенної інфекції застосовуються системні антибіотики з групи пеніциліну з інгібіторами beta-лактамаз. Який специфічний інгібітор додають у структуру beta-лактамних антибіотиків, що дозволяє уникнути резистентності штамів мікробів до цих препаратів?
a. Кислоту параамінобензойну
b. Кислоту тіоктову
c. Кислоту пангамову
*d. Кислоту клавуланову
e. Кислоту аскорбінову

48. Пацієнт звернувся до лікарні з травмою щоки та скаргами на неможливість зімкнути щелепи на боці поранення та висунути нижню щелепу вперед. Який м'яз, найімовірніше, пошкоджено в пацієнта?
a. Скроневий
b. Щічний
c. Бічний крилоподібний
*d. Жувальний
e. Присередній крилоподібний

49. Яким видом терапії є призначення парацетамолу для усунення лихоманки під час гострої респіраторної вірусної інфекції?
a. Замісна
*b. Симптоматична
c. Профілактична
d. Стимулююча
e. Етіотропна

50. На рентгенограмі жінки віком 45 років діагностовано перелом кісток черепа, лінія перелому проходить через підочноямковий край. Яка кістка пошкоджена?
a. Нижня щелепа
*b. Верхня щелепа
c. Тім'яна
d. Піднебінна
e. Скронева

51. Під час огляду ротової порожнини пацієнта виявлено: слизова оболонка ясен верхньої щелепи червонувата, з ознаками набряку, незначною кровоточивістю та пошкодженням переважно міжзубної частини. Для якого захворювання характерні ці симптоми?
a. Локалізованого пародонтиту
b. Пародонтозу
c. Гіпертрофічного гінгівіту
*d. Катарального гінгівіту
e. Виразкового гінгівіту

52. Після черепно-мозкової травми у хворого спостерігається порушення функції сечовидільної системи - поліурія. Порушення виділення якого гормону може спричинити поліурію у хворого?
a. Адреналін
b. Мінералокортикоїди
c. АКТГ
d. Інсулін
*e. Вазопресин

53. Які анатомічні структури із загальною сонною артерією проходять у сонному трикутнику та формують судинно-нервовий пучок?
a. N. Hypoglossus, v. jugularis interna
b. N. vagus, v. jugularis anterior
*c. N. vagus, v. jugularis interna
d. N. hypoglossus, v. jugularis externa
e. N. phrenicus, v. jugularis externa

54. Хронічне запалення тканин ясен завершилося надмірним розростанням волокон сполучної тканини. Які клітинні елементи відіграли в цьому процесі провідну роль?
a. Макрофаги
b. Хондробласти
c. Остеобласти
*d. Фібробласти
e. Остеокласти

55. Подразнення яких рецепторів спричиняє захисний рефлекс чхання?
*a. Ірритантних
b. Пропріорецепторів
c. Ноцицепторів
d. J-рецепторів
e. Рецепторів розтягнення легень

56. У жінки віком 48 років хворої, на саркому нижньої щелепи, у біоптичному матеріалі виявлено явище метаплазії. Що лежить в основі цього явища?
a. Посилений поділ клітин пухлини
b. Зворотне перетворення пухлинних клітин у нормальні
*c. Набуття пухлинною тканиною властивостей іншої тканини
d. Пухлинна прогресія
e. Утрата здатності до диференціювання

57. У медичній практиці широкого застосування набули курареподібні речовини (міорелаксанти). Про яку побічну дію повинен пам'ятати лікар при їх застосуванні?
a. Тромбоутворення
b. Розлади мозкового кровообігу
c. Зупинка серця
d. Напади судом
*e. Розслаблення дихальних м'язів

58. Для видалення зуба з метою знеболення вводять розчин новокаїну в ділянку проходження чутливого нерва. Який механізм виникнення цього ефекту?
a. Порушення аксонального транспорту
*b. Порушення проведення больових імпульсів
c. Зменщення рН тканин ясен
d. Утворення медіаторів болю
e. Порушення збудливості больових рецепторів

59. В експерименті збудливу клітину помістили в сольовий розчин, що не містить іонів натрію. Як це вплине на розвиток процесу збудження?
a. Амплітуда потенціалу дії збільшується
*b. Потенціал дії не виникає
c. Амплітуда потенціалу дії зменшується
d. Тривалість потенціалу дії зменшується
e. Тривалість потенціалу дії збільшується

60. У пацієнтки під час мікроскопії виділень із піхви виявлено грамнегативні бобовидні диплококи. Який попередній діагноз?
a. Мікоплазмоз
*b. Гонорея
c. Сифіліс
d. Токсоплазмоз
e. Хламідіоз

61. Укажіть препарат для лікування миготливої аритмії, який є блокатором калієвих каналів, alpha-, beta-адренорецепторів і має кумулювальну властивість.
a. Верапаміл
*b. Аміодарон
c. Аспаркам
d. Нікотинамід
e. Метопролол

62. З метою профілактики тромбоемболічних ускладнень під час великих операцій на щелепно-лицевій ділянці у стоматологічній практиці використовують ін'єкційний антитромботичний засіб, який зв'язується з антитромбіном III та інгібує процес згортання крові шляхом інактивації факторів V, VII, IX, X. Визначте цей препарат.
*a. Гепарин
b. Фітоменадіон
c. Альтеплаза
d. Кислота амінокапронова
e. Кислота транексамова

63. До лікаря-стоматолога звернувся чоловік віком 29 років з припухлою навколовушною слинною залозою. Який вірус спричиняє такі симптоми?
*a. Вірус епідемічного паротиту
b. Вірус грипу
c. Вірус кору
d. Ентеровіруси
e. Віруси гепатиту В

64. У чоловіка віком 53 роки, який тривалий час курив цигарки, на бічній поверхні язика виявлено білу ділянку розмірами 5х3 см у вигляді бляшки з нечіткими краями. Під час гістологічного дослідження біоптату з ураженої ділянки діагностували значне зроговіння та потовщення епітелію слизової оболонки, акантоз. Під епітелієм у сполучній тканині є незначний інфільтрат із лімфоцитів, макрофагів і плазматичних клітин. Яке ураження слизової оболонки рота спостерігається в цьому разі?
a. -
b. Еритроплакія
*c. Лейкоплакія
d. Рак на місці
e. Плоскоклітинний зроговілий рак

65. До травматологічного відділення шпиталізовано дитину з глибокою раною на нозі. Після поранення минуло 3 доби. Який препарат необхідно застосувати для профілактики правця?
*a. Протиправцеву сироватку
b. Антибіотики
c. Вакцину БЦЖ
d. Дифтерійно-правцевий анатоксин
e. Вакцину АКДП

66. Послідовність триплетів у ДНК визначає порядок розташування амінокислот у молекулі білка. Як називається така властивість генетичного коду?
*a. Колінеарність
b. Неперекривність
c. Виродженість
d. Триплетність
e. Універсальність

67. Пацієнт звернувся до лікаря зі скаргами на значну спрагу та часте сечовипускання із великою кількістю сечі. З анамнезу відомо, що 4 тижні тому внаслідок черепно-мозкової травми в пацієнта виявлено некроз задньої долі гіпофіза. Для якого захворювання характерні такі симтоми?
*a. Нецукрового діабету
b. Синдрому Іценка-Кушинга
c. Цукрового діабету
d. Акромегалії
e. Хвороби Іценка-Кушинга

68. У пацієнтки з феохромоцитомою після психічного навантаження виникла тахікардія, підвищення артеріального тиску, різкий біль у надчеревній ділянці. Чим зумовлено погіршення стану пацієнтки?
*a. Масивним викиданням катехоламінів наднирниками
b. Активацією вегетативних ядер гіпоталамуса
c. Звільненням норадреналіну симпатичними нервами
d. Збільшенням секреції тиреоїдних гормонів
e. Підвищеним синтезом кортикотропіну

69. Укажіть назву муколітичного відхаркувального лікуючого засобу, що має антиоксидантний, пневмопротекторний, кардіопротекторний, дезінтоксикаційний ефект та застосовується в разі отруєння парацетамолом.
a. Глауцин
b. Амброксол
c. Бромгексин
d. Кодеїн
*e. Ацетилцистеїн

70. Під час проведення електронної мікроскопії у тканинах пародонта виявлено волокна, які одним своїм кінцем занурюються в цемент кореня зуба, а іншим - в окістя альвеолярного відростка. Укажіть ці волокна.
a. Пуркіньє
b. Ебнера
c. Корфа
*d. Шарпея
e. Аргірофільні

71. Під час огляду чоловіка віком 65 років при проведенні аускультації лікар оцінює роботу мітрального клапана. Де вислуховують тон цього клапана?
a. Біля груднини справа напроти хряща 5 ребра
b. Біля груднини в другому міжребер'ї справа
c. Біля груднини в другому міжребер'ї зліва
*d. На верхівці серця
e. Біля груднини зліва напроти хряща 5 ребра

72. У жінки віком 30 років діагностовано: гострий гнійний середній отит із подальшим запаленням комірок соскоподібного відростка. Через яку стінку барабанної порожнини міг потрапити гній до комірок?
a. Paries labyrinthicus
*b. Paries mastoideus
c. Paries tegmentalis
d. Paries membranaceus
e. Paries caroticus

73. Після довготривалого вживання антибіотиків у пацієнта на слизовій оболонці ротової порожнини з'явилися округлі білі плями, на язику - білий наліт. Який мікроорганізм, імовірно, спричинив ці симптоми?
*a. Гриби роду Candida
b. Стрептокок
c. Лактобацили
d. Кишкова паличка
e. Ентерокок

74. Під час мікроскопічного дослідження виявляється паренхіматозний орган, у якому епітеліальні тяжі формують клубочкову, пучкову та сітчасту зони. Центральна частина органа представлена скупченнями хромафінних клітин. Укажіть цей орган.
a. Епіфіз
b. Щитоподібна залоза
*c. Надниркова залоза
d. Печінка
e. Гіпофіз

75. При мікроскопічному дослідженні препаратів із зіву, зафарбованих за Нейссером, було виявлено палички з потовщеннями на полюсах, що розташовувались під кутом одна до одної. До якого виду можуть належати дані мікроорганізми?
a. Leptospira interrhogans
b. Mycobacterium tuberculosis
*c. Corynebacterium diphtheriae
d. Streptococcus pyogenes
e. Neisseria gonorrhoeae

76. У новонародженої дівчинки спостерігається неправильне зрощення відростків верхньої щелепи із лемішем. Який патологічний стан виник у дитини?
a. Макроглосія
*b. Палатосхізіс("вовча паща")
c. Мікростомія
d. Макростомія
e. Хейлосхізіс ("заяча губа")

77. У чоловіка віком 72 роки зі встановленим діагнозом: гостра серцева недостатність у складі комплексного лікування призначено петльовий діуретик. Який із нижченаведених препаратів призначено пацієнту?
a. Гідрохлортіазид
b. Ацетазоламід
c. Манітол
d. Спіронолактон
*e. Фуросемід

78. Виготовлено мікропрепарат зі слизової оболонки порожнини рота. У цій ділянці відсутня підслизова основа і слизова оболонка нерухомо зрощена з окістям. Ця прикріплена частина переходить у вільну неприкріплену. Який це орган порожнини рота?
a. Щока
b. Язик
*c. Ясна
d. Піднебіння тверде
e. Піднебіння м'яке

79. У дитини травмована нижня губа. Який м'яз при цьому ушкоджений?
a. M. levator anguli oris
b. M. levator labii superioris
c. M. buccinator
*d. M. orbicularis oris
e. M. risorius

80. Пацієнту проведено апендектомію. У післяопераційному періоді він отримував антибіотик. Невдовзі у нього з'явилися скарги на зниження слуху. Укажіть, яка група антибіотиків має характерні побічні ефекти (ураження слуху та вестибулярного апарату).
a. Тетрацикліни
b. Пеніциліни
*c. Аміноглікозиди
d. Макроліди
e. Поліміксини

81. У ділянці кута нижньої щелепи пацієнта лікар виявив місце щільної інфільтрації синюшного відтінку з ознаками флуктуації по центру. Під час мікроскопії гною з вогнища інфекції виявлено друзи, що містили скупчення ниткоподібних мікроорганізмів. Які мікроорганізми, найімовірніше, спричинили захворювання?
a. Спірохети
b. Аскоміцети
c. Базидіоміцети
*d. Актиноміцети
e. Лептоспіри

82. Завдяки бактерицидній дії якого білка при пошкодженні слизової оболонки ротової порожнини попереджується запалення?
a. Лінгвальної ліпази
b. Муцину
c. Амілази
d. Нуклеази
*e. Лізоциму

83. Який процес пригнічує рифампіцин у хворого на туберкульоз легень, діючи на РНК-полімеразу на стадії ініціації?
a. Термінація
*b. Транскрипція
c. Елонгація
d. Трансляція
e. Реплікація

84. Під час лікування зубів лікар-стоматолог поміщає ватний тампон у присінок між щокою та альвеолярним відростком верхньої щелепи. Вивідний отвір протоки якої залози закриває цей тампон?
a. Під'язикової
b. Язикових
*c. Привушної
d. Піднижньощелепної
e. Губних

85. Під час огляду лікарем-педіатром десятирічної дитини виявлено множинні петехії на шкірі, кровоточивість ясен та знижений рівень вітаміну С в сечі. Який процес порушився в цьому разі?
a. Синтез протеогліканів
b. Розпад протеогліканів
c. Розпад колагену
*d. Синтез колагену
e. Активація гіалуронідази

86. Під час експерименту після руйнування структур ЦНС піддослідна тварина втратила орієнтувальні рефлекси. Пошкодження якої структури спричинило цей патологічний стан?
a. Латеральних вестибулярних ядер
*b. Чотиригорбкового тіла
c. Червоних ядер
d. Проміжного мозку
e. Мозочка

87. При якому типі успадкування на гемофілію хворіють чоловіки, а носіями хвороби є жінки?
a. Х-зчеплене домінантне
*b. Х-зчеплене рецесивне
c. Голандричне
d. Аутосомно-рецесивне
e. Аутосомно-домінантне

88. У гістологічному препараті головного кінця зародка 5 тижнів розвитку визначаються зяброві дуги. Яка анатомічна структура розвивається з першої пари цих утворень?
a. Щитоподібний хрящ
b. Нижньощелепні відростки
c. Зовнішній слуховий прохід
d. Верхньощелепні відростки
*e. Нижньощелепні та верхньощелепні відростки

89. У хірургічний кабінет звернулася людина, яку покусав невідомий собака. Широкі рвані рани локалізовані на обличчі. Яку лікувально-профілактичну допомогу потрібно надати для профілактики сказу?
a. Терміново ввести вакцину АКДП
b. Призначити комбіновану антибіотикотерапію
c. Госпіталізувати хворого і тримати під наглядом лікаря
d. Терміново ввести нормальний gamma-глобулін
*e. Розпочати імунізацію антирабічною вакциною

90. Пацієнт після перенесеного інсульту скаржиться на значні труднощі з вимовою слів, але при цьому розуміння мовлення не викликає складнощів. Яка ділянка кори головного мозку, імовірно, пошкоджена в пацієнта?
a. Зона Верніке
*b. Зона Брока
c. Зорова кора
d. Префронтальна зона
e. Сенсомоторна кора

91. У п'ятирічної дитини відбулася інвазія гельмінтів, що призвело до сенсибілізації організму. Які показники лейкоцитарної формули підтвердять цей процес?
a. Збільшення кількості нейтрофілів
*b. Збільшення кількості еозинофілів
c. Зменшення кількості базофілів
d. Збільшення кількості базофілів
e. Зменшення кількості еозинофілів

92. Укажіть період під час скорочення, коли м'язове волокно не здатне реагувати на подразник.
a. Тетанічний
b. Ізотонічний
c. Деполяризації
*d. Рефрактерний
e. Релаксації

93. Визначення в пацієнта групи крові за допомогою моноклональних тест-реагентів виявило позитивну реакцію аглютинації з реагентами анти-А і анти-В та негативну з анти-D. Якої групи кров у цього пацієнта?
a. АВ (ІV) Rh (+)
*b. АВ (ІV) Rh (-)
c. B (III) Rh (-)
d. А (ІІ) Rh (+)
e. 0 (I) Rh (+)

94. У препараті зуба виявлено тверду тканину, у якій розташовані клітини видовженої полігональної форми. Клітини розташовані в лакунах, їх відростки в канальцях анастомозують між собою. Яку структуру виявлено у препараті зуба?
a. Емаль
b. Пульпу
c. Дентин
*d. Клітинний цемент
e. Безклітинний цемент

95. На гістологічному препараті виявлено орган, паренхіма якого утворена гемопоетичною тканиною. До складу цієї тканини входять еритробласти, мегакаріоцити, ліпоцити та інші клітини. Визначте цей орган.
a. Селезінка
b. Тимус
*c. Червоний кістковий мозок
d. Лімфатичний вузол
e. Мигдалик

96. Деякі захворювання тонкої кишки пов'язані з порушенням функції екзокриноцитів з ацидофільними гранулами (клітини Панета). Де розташовані ці клітини?
a. У верхній частині кишкових крипт
b. На апікальній частині кишкових ворсинок
*c. На дні кишкових крипт
d. У місці переходу ворсинок у крипти
e. На бокових поверхнях кишкових ворсинок

97. У жінки виникла загроза передчасного переривання вагітності. Із недостатністю якого гормону це пов'язано?
a. Тестостерону
b. Естрадіолу
*c. Прогестерону
d. Альдостерону
e. Окситоцину

98. При гістологічному дослідженні кістки нижньої щелепи виявлено пухлину, що складається з фіброзної тканини, у якій містяться базофільні цементоподібні маси у вигляді вогнищ різної величини. Який вид пухлини досліджується?
a. Гігантська цементома
b. Одонтогенна фіброма
c. Цементобластома
*d. Цементуюча фіброма
e. Цементома

99. У хімічному синапсі збудження передається за допомогою нейромедіатора. Які іони сприяють його виділенню в синаптичну щілину?
a. Хлору
*b. Кальцію
c. Натрію
d. Калію
e. Магнію

100. Під час огляду порожнини рота пацієнта на губній і язиковій поверхні зубів виявлені темно-жовті і коричневі плями і смуги, що займають більше половини поверхні зубів, емаль і дентин частково зруйновані. Який найбільш імовірний діагноз?
a. Зубний камінь
*b. Флюороз
c. Дистрофічне звапнування
d. Метастатичне звапнування
e. Клиноподібні дефекти зубів

101. Під час дослідження видаленого зуба пацієнта виявлено: зуб має довгий корінь, на язиковій поверхні - серединний валик, який розширювався у напрямку до ріжучого краю зуба. Який зуб, найімовірніше, видалено в пацієнта?
a. Премоляр нижньої щелепи
b. Великий кутній зуб верхньої щелепи
c. Присередній різець верхньої щелепи
*d. Ікло верхньої щелепи
e. Бічний різець нижньої щелепи

102. З метою усунення нападу бронхіальної астми, який розвинувся при екстракції зуба, пацієнту призначили сальбутамол. До якої фармакологічної групи належитьцей препарат?
a. beta_1-адреноблокатори
b. beta_2-адреноблокатори
c. beta_1-адреноміметики
d. beta_1, 2-адреноміметики
*e. beta_2-адреноміметики

103. Чоловіку віком 48 років, хворому на злоякісну пухлину язика, лікар-хірург перев'язує a. lingualis у ділянці трикутника Пирогова. Який нерв є верхнею межею цієї анатомічної ділянки?
a. N. sublingualis
b. N. lingualis
*c. N. hypoglossus
d. N. glossopharynseus
e. Ansa cervicalis

104. Згідно з правилом сталості числа хромосом, кожний вид більшості тварин має певне і стале число хромосом. Який механізм підтримує цю сталість при статевому розмноженні організмів?
*a. Мейоз
b. Амітоз
c. -
d. Регенерація
e. Шизогонія

105. У клініку звернувся чоловік віком 45 років зі скаргами на втрату чутливості в ділянці задньої 1/3 язика. Функція якої пари черепно-мозкових нервів порушена?
a. V
b. Х
*c. ІХ
d. VIII
e. XII

106. У стоматологічній практиці широко використовується місцевий анестетик - лідокаїн. Який механізм його дії?
a. Активує потенціалзалежні калієві канали
b. Блокує потенціалзалежні калієві канали
*c. Блокує потенціалзалежні натрієві канали
d. Блокує лігандкеровані натрієві канали
e. Активує потенціалзалежні кальцієві канали

107. У ході експерименту з внутрішньовенним уведенням різних фізіологічно активних речовин зареєстрована тахікардія. Яка з наведених речовин викликала таку реакцію?
a. Інсулін
b. Калікреїн
*c. Тироксин
d. Ацетилхолін
e. Брадикінін

108. Жінці віком 38 років зі встановленим діагнозом: сифіліс необхідно призначити лікування. З анамнезу пацієнтки відомо, що вона має алергію на препарати пеніцилінового ряду. Який антибіотик потрібно призначити у цьому разі?
a. Оксацилін
b. Ампіцилін
c. Амоксицилін
d. Амоксицилін/клавуланат
*e. Цефтріаксон

109. Пацієнт скаржиться на головний біль та утруднене дихання. Рентгенологічно діагностовано: фронтит (запалення лобової пазухи). У який носовий хід поширюються гнійні виділення?
a. Над верхньою носовою раковиною
b. Загальний носовий хід
c. Нижній носовий хід
d. Верхній носовий хід
*e. Середній носовий хід

110. У чоловіка віком 25 років, який скаржився на утруднене ковтання, виявлене пухлиноподібне підвищення на корені язика 1-2 см у діаметрі, у ділянці сліпого отвору. Розростання залишків якої залози встановив лікар?
a. Вилочкової
b. Під'язикової
*c. Щитоподібної
d. Аденогіпофіза
e. Прищитоподібної

111. Пацієнт віком 45 років звернувся до лікаря з приводу різаної рани м'яких тканин дистальної фаланги великого пальця кисті, яка супроводжується кровотечею. Гілками якої артерії кровопостачається великий палець кисті?
a. Ліктьової
b. Плечової
c. Задньої міжкісткової
*d. Променевої
e. Передньої міжкісткової

112. До лікаря звернувся пацієнт, у якого під час огляду гортані виявлено неповне змикання голосових складок під час фонації. Голосова щілина при цьому набуває форми овала. Функція якого м'яза гортані порушена в пацієнта?
a. Щито-черпакуватого
b. Бічного персне-черпакуватого
c. Заднього персне-черпакуватого
d. Поперечного черпакуватого
*e. Голосового

113. Яка спадкова хвороба поєднує в собі цироз печінки, дистрофічні процеси головного мозку, супроводжується зменшенням вмісту церулоплазміну у плазмі крові та порушенням обміну міді в організмі?
a. Тея-Сакса
b. Жильбера
*c. Вільсона-Коновалова
d. Німанна-Піка
e. Марфана

114. У пацієнта віком 18 років з верхньої щелепи видалено пухлиноподібне утворення в ділянці ікла, що відсутній у зубному ряді. Макроскопічно утворення представлено порожниною, яка заповнена світло-жовтою рідиною, з наявністю ретинованого зуба. Мікроскопічно стінка порожнини представлена фіброзною тканиною, покритою багатошаровим плоским епітелієм без ознак запалення. Яке новоутворення виявлено в пацієнта?
*a. Фолікулярна кіста
b. Кератокіста
c. Одонтома
d. Амелобластома
e. Радикулярна кіста

115. Під час операції для знерухомлення пацієнта використовують курареподібні фармакологічні препарати. Який механізм дії цієї групи препаратів?
a. Блокування проведення збудження нервовими волокнами
b. Виділення норадреналіну в синаптичну щілину
c. Виділення ацетилхоліну в синаптичну щілину
d. Блокування М-холінорецепторів гладких м'язів
*e. Блокування Н-холінорецепторів скелетних м'язів

116. Від хворого з підозрою на черевний тиф була виділена грамнегативна рухлива паличка. З метою ідентифікації виділену культуру посіяли на напіврідкі середовища Гіса. За якою ознакою буде враховуватися розкладання мікробом вуглеводів до кислоти?
a. Помутніння живильного середовища
b. Утворення бульбашок газу
c. Розрідження середовища
*d. Зміна забарвлення індикатора
e. Утворення осаду

117. Пацієнту з діагнозом: кандидоз порожнини рота призначено протигрибковий препарат. Укажіть цей лікарський засіб.
*a. Флуконазол
b. Ампіцилін
c. Бісептол
d. Левоміцетин
e. Еритроміцин

118. До порушення якої функції призведе ураження груднинно-щитоподібного м'яза?
a. Підняття гортані
b. Розгинання шиї
c. Нахилу шиї вперед
d. Підняття під'язикової кістки
*e. Опускання гортані

119. До лікарні надійшла дитина з діагнозом дифтерія. Якими препаратами для специфічної терапії Ви скористуєтесь?
a. Дифтерійні вакцини: АКДП, АДП, АД
*b. Протидифтерійна антитоксична сироватка, антибіотики
c. Дифтерійний анатоксин, антибіотики
d. Дифтерійний бактеріофаг
e. Вакцина ''Кодивак'', сульфаніламіди

120. Чоловік звернувся до хірурга зі скаргами на біль внизу живота справа. Під час глибокої пальпації лікар виявив болючість у правій пахвинній ділянці. У якому відділі кишківника можливий патологічний процес?
a. Поперечна ободова кишка
b. Нисхідна ободова кишка
*c. Сліпа кишка
d. Сигмоподібна ободова кишка
e. Пряма кишка

121. У біопсійному матеріалі шкіри в епідермісі виявлені клітини з відростками, які мають гранули темно-коричневого кольору в цитоплазмі. Що це за клітини?
a. Кератиноцити
b. Лімфоцити
c. Клітини Меркеля
*d. Меланоцити
e. Внутрішньоепідермальні макрофаги

122. У пацієнта діагностовано неврит трійчастого нерва. Який із травних процесів порушиться найбільше у цьому разі?
a. Слиновиділення
b. Ковтання
*c. Жування
d. Слиноутворення
e. Формування смакових відчуттів

123. У чоловіка віком 34 роки зі встановленим діагнозом: туберкульоз застосовували рифампіцин, що призвело до розвитку стійкості мікобактерій туберкульозу. З яким препаратом необхідно поєднувати рифампіцин для зменшення розвитку стійкості мікобактерій?
a. Амоксицилін
b. Метронідазол
*c. Ізоніазид
d. Ітраконазол
e. Ацикловір

124. Лікар-стоматолог проводить бесіду зі школярами з профілактики карієсу. Які речовини, що містяться в харчових продуктах, спричиняють ріст та розмноження стрептококів, які насамперед впливають на виникнення карієсу?
a. Вітаміни
b. Мікро- та макроелементи
c. Жири
d. Білки
*e. Вуглеводи

125. Жінка віком 22 роки звернулася до лікаря-гінеколога зі скаргами на порушення менструального циклу, геморагічні виділення з піхви та болі внизу живота. Після комплексного лабораторно-інструментального дослідження жінці проведено вишкрібання порожнини матки. У результаті гістологічного дослідження отриманого матеріалу виявлено: різко збільшені, кістозно змінені, набряклі ворсини хоріона з проліферацією клітин трофобласту та фрагменти децидуальної тканини. Який патологічний процес спостерігається в пацієнтки?
a. Хоріонепітеліома
b. Гіперплазія ендометрія
c. Поліп ендометрія
d. Ендометріальна карцинома
*e. Міхурцевий занесок

126. У жінки віком 25 років виявлено ваду тристулкового клапана. Між якими камерами серця розташований цей клапан?
a. Отвір легеневого стовбура
b. Між лівим передсердям і шлуночком
c. Отвір вінцевого синуса
*d. Між правим передсердям і правим шлуночком
e. Отвір аорти

127. У пацієнтки віком 30 років після видалення зуба на нижній щелепі спостерігалося підвищення температури, згодом виникла припухлість у ділянці шиї. Під час розтину шкіри шиї встановлено, що підшкірно-жирова клітковина просякнута непрозорою жовто-зеленою рідиною з неприємним запахом. Який запальний процес розвинувся в жировій клітковині?
a. Абсцес
b. Серозне запалення
*c. Флегмона
d. Фібринозне запалення
e. Геморагічне запалення

128. На місці механічного пошкодження шкіри завдяки процесам регенерації формується пухка волокниста сполучна тканина. Які клітини продукують білки (колаген, еластин) та компоненти міжклітинної речовини?
a. Макрофаги
b. Адипоцити
c. Плазмоцити
d. Тканинні базофіли
*e. Фібробласти

129. У значної кількості пацієнтів перед відвідуванням стоматолога виникає тривожність, страх, пригнічений настрій. Посилення секреції якого медіатора центральної нервової системи може зменшити ці зміни психо-емоційного стану у людини?
a. Дофамін
b. ГАМК
c. Норадреналін
*d. Серотонін
e. Ацетилхолін

130. У пацієнта внаслідок травми утворився дефект шкіри. З метою ліквідації дефекта на це місце хірурги перемістили ділянку шкіри з іншої частини тіла цього ж хворого. Який вид трансплантації було здійснено?
a. Експлантацію
b. Ксенотрансплантацію
*c. Аутотрансплантацію
d. Гомотрансплантацію
e. Аллотрансплантацію

131. На прийом до лікаря прийшла пацієнтка віком 20 років. Об'єктивно спостерігається: високого зросту, зі збільшеними губами, носом, кистями та стопами. Підвищення секреції якої залози можна запідозрити в цієї пацієнтки?
a. Епіфіза
b. Задньої частки гіпофіза
c. Прищитоподібної залози
d. Щитоподібної залози
*e. Передньої частки гіпофіза

132. У пацієнта діагностовано пульпіт з ознаками хронічного продуктивного запалення. Коронкова і коренева пульпа містить розростання грануляційної тканини з поширенням на каріозну порожнину зуба та утворенням червоного м'якого поліпа пульпи, що легко кровоточить. Наявне розсмоктування ділянок дентину, що призводить до розширення пульпової порожнини. Який вид пульпіту розвинувся в пацієнта?
a. Фіброзний
b. Гангренозний
*c. Гранулюючий
d. Серозний
e. Гнійний

133. Дванадцятирічна дитина скаржиться на утруднення носового дихання. Під час обстеження встановлено, що причиною є стійка гіпертрофія лімфоїдної тканини. На збільшення якого мигдалика вказують вищенаведені патологічні зміни?
*a. Глоткового
b. Трубного лівого
c. Язикового
d. Піднебінного
e. Трубного правого

134. Через декілька годин після травми зуба в пульпі спостерігається гіперемія судин, виражений набряк тканини з поодинокими нейтрофілами, лімфоцитами, у нервових волокнах - незначні дистрофічні зміни. Який найбільш імовірний діагноз?
a. Гнійний пульпіт
b. Гранулюючий пульпіт
c. Гангренозний пульпіт
*d. Серозний пульпіт
e. Фіброзний пульпіт

135. Жінка віком 40 років звернулася до хірурга-стоматолога зі скаргами на наявність новоутворення на шкірі обличчя, яке швидко збільшується в розмірах протягом 5 місяців. Об'єктивно спостерігається: новоутворення 0,7 см у діаметрі, без чітких меж із нерівними краями, поверхнею та пігментацією. Під час мікроскопічного дослідження після операції: в епідермісі, у сосочковому шарі дерми великі клітини з ядрами, різними за формою, із помірною кількістю мітозів разом з патологічними, із вираженими ядерцями та різною кількістю коричневого пігменту в цитоплазмі (реакція Перлса негативна). Який найімовірніший діагноз?
a. Меланоцитарний невус
b. Фіброзна гістіоцитома
*c. Меланома
d. Актинічне лентиго
e. Себорейний кератоз

136. У пацієнта віком 49 років виявлено набряк обличчя, значну протеїнурію, гіпопротеїнемію, диспротеїнемію та гіперліпідемію. Яка патологія виникла в пацієнта?
a. Сечокам'яна хвороба
*b. Нефротичний синдром
c. Цистит
d. Простатит
e. Пієлонефрит

137. У недоношеної дитини виявлено злипання стінок альвеол через відсутність сурфактанту. Укажіть, порушення функції яких клітин стінки альвеоли зумовлює такий стан.
a. Фібробластів
*b. Альвеолоцитів ІІ типу
c. Альвеолярних макрофагів
d. Секреторних клітин Клара
e. Альвеолоцитів І типу

138. У жінки віком 26 років було виявлено наявність пухлини альвеолярного відростка у вигляді щільнуватого вузла, чітко обмеженого. Під час гістологічного дослідження виявлено: однотипні дрібні одноядерні клітини овальної форми, серед них розташовані гігантські багатоядерні клітини, місцями серед клітин утворюються кісткові балочки. Який патологічний стан викник у пацієнтки?
a. Фіброматозний епуліс
*b. Остеобластокластома
c. Примордіальна кіста
d. Еозинофільна гранульома
e. Амелобластома

139. Жінка віком 48 років зі встановленим діагнозом: мегалобластна анемія приймала препарат із групи водорозчинних вітамінних засобів. Який це препарат?
a. Аскорбінова кислота
b. Піридоксин
c. Тіаміну хлорид
*d. Ціанокобаламін
e. Токоферолу ацетат

140. У бактерiологiчну лабораторiю з вогнища харчового отруєння доставлена в'ялена риба, при дослiдженнi якої на середовищі Кiтта-Тароццi бактерiолог виявив мiкроорганiзми, подiбнi до "тенiсної ракетки". Збудником якої хвороби вони могли бути?
*a. Ботулiзм
b. Дизентерiя
c. Дифтерiя
d. Черевний тиф
e. Сальмонельоз

141. У пульпі зуба внаслідок дегенеративних змін утворилися мінералізовані осередки, деякі з них містять канальці. Назвіть ці утворення.
a. Кісткова тканина
b. Цемент
*c. Дентиклі
d. Ділянки осифікації
e. Фіброзні тільця

142. Під час гістологічного дослідження зуба виявлено ушкоджені судини. Яка структура зуба містить кровоносні судини?
a. Безклітинний цемент
b. Дентинні канальці
c. Клітинний цемент
*d. Пульпа
e. Кутикула емалі

143. Методом амніоцентезу в клітинах епітелію плода визначено каріотип 45, Х0. Мати і батько здорові. Який синдром, імовірно, розвинувся у плода?
a. Патау
b. "Котячого крику"
*c. Шерешевського-Тернера
d. Трисомії Х
e. Едвардса

144. Останніми роками під час проведення лабораторної діагностики гепатиту В у крові хворого визначають наявність вірусної ДНК. За допомогою якої з наведених реакцій це визначають?
a. Реакція зв'язування комплементу
b. Реакція гальмування гемаглютинації
*c. Ланцюгова полімеразна реакція
d. Реакція непрямої гемаглютинації
e. Імуноферментний аналіз

145. У клітині відбулося поглинання розчинених речовин. При цьому утворилися специфічні мембранні пухирці. Як називається цей тип транспорту речовини через мембрану?
a. Фагоцитоз
b. Полегшена дифузія
c. Екзоцитоз
*d. Піноцитоз
e. Дифузія

146. Під час автомобільної аварії людина отримала сильний удар в епігастральну ділянку, унаслідок чого виникла зупинка серця. Що могло стати причиною таких змін серцевої діяльності?
a. Виділення адреналіну
b. Підвищення тонусу симпатичної нервової системи
c. Виділення альдостерону
*d. Підвищення тонусу блукаючого нерва
e. Виділення кортизолу

147. Укажіть препарат, що належить до групи бета-лактамних антибіотиків.
a. Офлоксацин
*b. Бензилпеніцилін
c. Бісептол
d. Тетрациклін
e. Еритроміцин

148. Машиною швидкої допомоги в лікарню доставлено непритомного чоловіка після отруєння чадним газом. Унаслідок накопичення якої сполуки в пацієнта виникла гіпоксія?
a. Сульфгемоглобіну
*b. Карбоксигемоглобіну
c. Карбгемоглобіну
d. Оксигемоглобіну
e. Метгемоглобіну

149. У результаті травматичного пошкодження вінцевого відростка нижньої щелепи потерпілий не може піднімати і тягнути назад щелепу. Який м'яз пошкоджено?
a. Щічний
b. Медіальний крилоподібний
c. Латеральний крилоподібний
d. Жувальний
*e. Скроневий

150. Пацієнту віком 37 років встановлено діагноз: гіпертонічна хвороба. Лікар призначив лізиноприл. Який механізм дії цього препарату?
a. Блокує калієві канали
b. Блокує ангіотензинові рецептори судин
*c. Зв'язує ангіотензинперетворювальний фермент і блокує перетворення ангіотензину I в ангіотензин II
d. Блокує кальцієві канали
e. Стимулює імідазолінові рецептори

