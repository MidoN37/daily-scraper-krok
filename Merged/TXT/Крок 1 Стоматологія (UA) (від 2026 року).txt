1. Під час огляду п'ятирічної дитини лікарем-стоматологом встановлено діагноз: епідемічний паротит. Який механізм передачі цього захворювання?
a. Фекально-оральний
b. Контактно-побутовий
c. Парентеральний
d. Трансмісивний
*e. Повітряно-крапельний

2. Під час дослідження каріотипу п'ятирічного хлопчика виявлено 46 хромосом. Одна з хромосом 15-ої пари довша від звичайної, тому що до неї приєднана ділянка хромосоми з 21-ої пари. Який вид мутації має місце в цього хлопчика?
a. Дуплікація
*b. Транслокація
c. Поліплоїдія
d. Інверсія
e. Делеція

3. Юнаку 20-ти років з метою профілактики було введено анатоксин. Проти якого з вказаних захворювань проводилося щеплення?
a. Скарлатина
b. Менінгіт
*c. Дифтерія
d. Туберкульоз
e. Коклюш

4. При інтенсивній фізичній роботі в м'язах накопичується молочна кислота. Який фермент здійснює утворення молочної кислоти з пірувату при анаеробному гліколізі?
a. Піруваткарбоксилаза
b. Альдолаза
*c. Лактатдегідрогеназа
d. Фосфофруктокіназа
e. Піруватдегідрогеназа

5. У пацієнта спостерігається алергічна реакція, яка супроводжується свербежем, набряками та почервоніннями шкіри. Укажіть біогенний амін, надлишкове накопичення якого в зонах запалення призводить до розвитку алергічних реакцій.
a. Адреналін
b. Серотонін
c. Дофамін
d. Мелатонін
*e. Гістамін

6. У пацієнта карієс ускладнився пульпітом, що супроводжувався нестерпним болем. Укажіть основну причину виникнення цього болю при запаленні пульпи.
a. Проліферація
b. Ішемія
c. Первинна альтерація
d. Еміграція лейкоцитів
*e. Ексудація

7. При бактеріологічному обстеженні групи хворих із карієсом зубів були виділені різні мікроорганізми. Якому з наведених нижче мікроорганізмів належить провідна роль у виникненні карієсу у цих хворих?
*a. Streptococcus mutans
b. Candida albicans
c. Borellia buccalis
d. Staphylococcus aureus
e. St. salivarius

8. Початок процесу транскрипції стає можливим за умови приєднання фермента ДНК-залежної-РНК-полімерази до певної ділянки молекули ДНК. Як називають цю ділянку ДНК?
a. Термінатор
b. Регулятор
c. Супресор
d. Репресор
*e. Промотор

9. У пацієнта віком 28 років перелом нижньої щелепи призвів до кровотечі з нижньої коміркової артерії. Гілка якої артерії ушкоджена?
a. Підборідної
*b. Верхньощелепної
c. Внутрішньої сонної
d. Зовнішньої сонної
e. Лицевої

10. П'ятирічний пацієнт скаржиться на сильний головний біль та блювання. Об'єктивно встановлено: ригідність м'язів потилиці, блювання без нудоти, герпетичний висип на обличчі, гарячка. Бактеріологічне дослідження якого біологічного матеріалу необхідне для підтвердження попереднього діагнозу менінгіт?
a. Виділення копрокультур N. meningitidis
*b. Спинномозкової рідини
c. Блювання
d. Виділення уринокультур N. meningitidis
e. Виділення бактерій N. meningitidis зі слизової оболонки сечостатевої системи

11. Під час огляду порожнини рота пацієнта лікар-стоматолог виявив каріозну порожнину на поверхні другого моляра, яка звернена до першого моляра. Яка поверхня коронки уражена?
a. Facies lingualis
b. Facies distalis
c. Facies vestibularis
*d. Facies mesialis
e. Facies occlusalis

12. Під час приготування мазка із зубного нальоту і фарбування його за методом Грама студент під час мікроскопії знайшов різноманітні мікроорганізми фіолетового і рожевого кольорів. Який структурний компонент мікроорганізму зумовлює різне сприйняття барвників?
a. Внутрішній периплазматичний простір
b. Цитоплазматична мембрана
c. Цитоплазма
*d. Клітинна стінка
e. Рибосоми

13. Для дослідження кровотоку лікар встановив датчик приладу в ділянці sulcus bicipitalis medialis. Яку судину обстежує лікар?
a. A) ulnaris
b. A) radialis
c. A) axillaris
*d. A) brachialis
e. A) profunda brahii

14. Під час обстеження жінки віком 35 років діагностовано запалення верхньощелепного нерва. Через який анатомічний отвір виходить цей нерв із порожнини черепа?
a. Остистий
b. Яремний
c. Овальний
d. Клинно-піднебінний
*e. Круглий

15. Чоловіку віком 26 років після проведення оперативного втручання призначено знеболення морфіном. Через деякий час знеболювальний ефект препарату став нижчим, пацієнт просив повторних ін'єкцій. Після відміни препарату у нього різко погіршився настрій, виникло прискорене серцебиття, зниження АТ, з'явилися підвищене потовиділення і нудота. Який патологічний стан виник у пацієнта у зв'язку з відміною препарату?
a. Ідіосинкразія
*b. Абстиненція
c. Синергізм
d. Антагонізм
e. Кумуляція

16. У посіві гною з фурункула знайдено кулястої форми мікроорганізми, розташовані у вигляді "грона винограду". Які мікроби виявлено?
a. Стрептококи
*b. Стафілококи
c. Мікрококи
d. Диплококи
e. Тетракоки

17. У хлопчика виявлено аномалії лицевої частини черепа, зокрема гіпоплазію верхньої щелепи, високе піднебіння та неправильний ріст зубів. За допомогою цитогенетичного методу встановлено каріотип (47, ХУ, 21+). Який патологічний синдром спостерігається в пацієнта?
a. Клайнфельтера
b. Едвардса
c. Патау
*d. Дауна
e. Шерешевського-Тернера

18. У семирічного хлопчика з'явився біль та набряк у горлі, субфебрильна температура тіла протягом двох тижнів. Під час обстеження виявлено: гепатоспленомегалія та збільшення лімфатичних вузлів. З ротоглотки пацієнта виділений вірус родини Herpesviridae, що викликає проліферацію В-лімфоцитів. Який вірус, найімовірніше, спричинив захворювання?
a. Вірус простого герпесу тип 2
b. Вірус Коксакі А
c. Вірус кору
*d. Вірус Епштейн-Барр
e. ВІЛ

19. У західних регіонах Європи майже половина всіх вроджених вад розвитку припадає на тих новонароджених, яких було зачато в період інтенсивного застосування в цих районах пестицидів. Наслідком якого впливу є такі хворобливі стани дітей?
a. Канцерогенний
*b. Тератогенний
c. Механічний
d. Мутагенний
e. Малігнізація

20. Під час огляду вагітної пацієнтки на слизовій оболонці порожнини рота стоматолог виявив три округлі утворення, які з'явилися 3 дні тому, з червоним обідком, поверхня їх біло-сірого кольору до 1 см у діаметрі. Який патологічний стан виник у пацієнтки?
a. Гангренозний стоматит
b. Катаральний стоматит
c. Лейкоплакія
*d. Афтозний стоматит
e. Виразково-некротичний стоматит

21. Пацієнту діагностовано фурункульоз нижньої губи. Прийнято рішення провести висікання вени з метою попередження розповсюдження запального процесу на печеристу пазуху. Яку вену висікають в цьому разі?
a. Зовнішню яремну
*b. Кутову
c. Лицеву
d. Поперечну вену лиця
e. Підборідну

22. Юнаку віком 18 років з акне призначено доксицикліну гідрохлорид. Які застереження повинен дати лікар пацієнту в разі застосування цього лікарського засобу?
a. Приймати перед їжею
b. Не приймати разом із вітамінними препаратами
c. Запивати великою кількістю рідини, бажано молоком
*d. Уникати тривалого перебування на сонці
e. Курс лікування не повинен перевищувати тиждень

23. Укажіть серологічну реакцію, для проведення якої необхідні 5 інгредієнтів: антиген, антитіло і комплемент (перша система), еритроцити барана та гемолітична сироватка (друга система).
*a. Зв'язування комплементу
b. Гальмування гемаглютинації
c. Нейтралізації
d. Пасивної (непрямої) гемаглютинації
e. Преципітації

24. Пацієнта шпиталізовано з важким загальним станом, високою температурою та утрудненим диханням. Під час бактеріоскопічного дослідження матеріалу із зіву та дихальних шляхів попередньо діагностовано дифтерійний круп. Який метод фарбування застосовано в цьому разі?
a. Гінса-Буррі
b. Циль-Нільсена
c. Ожешки
*d. Нейссера
e. Пешкова

25. До інфекційного відділення лікарні шпиталізована жінка віком 25 років із діагнозом: шигельоз. Лабораторними дослідженнями встановлено, що збудниками є Entamoeba histolytica. Який препарат показаний пацієнтці?
a. Бензилпеніциліну натрієва сіль
*b. Метронідазол
c. Хінгамін
d. Рифампіцин
e. Ізоніазид

26. Пацієнт звернувся зі скаргами на болі, почервоніння слизової оболонки ротової порожнини та припухлість ясен. Лікар-стоматолог встановив діагноз: герпетичний гінгівостоматит. Який вірус викликав це захворювання в пацієнта?
a. Цитомегалії
*b. Простого герпесу тип 1
c. Оперізуючого лишаю
d. Епштейна-Барр
e. Простого герпесу тип 2

27. Який тип дроблення характерний для зиготи людини?
a. Неповне, синхронне
*b. Повне, нерівномірне, асинхронне
c. Неповне, рівномірне, асинхронне
d. Повне, асинхронне
e. Неповне, нерівномірне, синхронне

28. У дитини вроджений імунодефіцит. Уражений клітинний імунітет, що зумовлює часті вірусні інфекції. Порушеннями в якому органі це, найімовірніше, викликано?
a. Піднебінних мигдаликах
b. Лімфатичних вузлах
c. Червоному кістковому мозку
*d. Тимусі
e. Селезінці

29. У трирічної дитини впродовж 6-ти місяців розвинулася деформація обличчя в результаті симетричного збільшення об'єму обох кутів нижньої щелепи. Мікроскопічно спостерігається: між кістковими балками розташовується сполучна тканина з великою кількістю судин і примітивними кістковими балочками. Який патологічний стан виник у дитини?
a. Еозинофільна гранульома
b. -
c. Гранулююча кіста
*d. Херувізм
e. Остеобластокластома

30. У жінки віком 59 років лікар встановив діагноз: гострий герпетичний стоматит. Який з наведених лікарських засобів можна застосувати як етіотропне лікування?
*a. Мазь ацикловір
b. Обліпихова олія
c. Ін'єкції бензилпеніциліну
d. Драже діазоліну
e. Розчин анестезину в соняшниковій олії

31. У людини клітини епітелію ротової порожнини активно діляться шляхом мітозу. На певній стадії цього поділу хромосоми розташовані у площині екватора клітини і кожна хромосома складається з двох максимально спіралізованих хроматид, які з'єднані центромерою. На якій стадії мітозу перебуває клітина?
a. Прометафаза
*b. Метафаза
c. Профаза
d. Анафаза
e. Телофаза

32. До лікаря-стоматолога звернувся хворий із лихоманкою і характерними дрібними везикулами на слизовій щік, твердого піднебіння і язика. Лікар припускає герпетичний стоматит. Які дослідження слід провести додатково для підтвердження діагнозу?
*a. Зараження курячого ембріона в хоріоналантоїс, уведення матеріалу в мозок білим мишам
b. Посів на середовище 199 з додаванням бичачої сироватки
c. Постановка реакції преципітації
d. Посів на середовище Ігла
e. Посів на середовище Раппопорта

33. Чоловіка віком 25 років шпиталізовано до лікарні після бджолиного укусу з явищами анафілактичного шоку. Який лікарський засіб необхідно ввести пацієнту?
a. Клотримазол
b. Атракуріуму бесилату
c. Морфіну гідрохлорид
d. Ібупрофен
*e. Адреналіну гідрохлорид

34. Вагітну жінку віком 23 роки шпиталізовано до пологового відділення на 40-му тижні вагітності з нормальною пологовою діяльністю. Через деякий час у неї спостерігається зменшення сили та частоти перейм. Який лікарський препарат необхідно застосувати для стимуляції пологової діяльності?
a. Дротаверин
*b. Окситоцин
c. Вазопресин
d. Преднізолон
e. Папаверин

35. Під час проведення експерименту на збудливу клітину подіяли тетраетиламонієм, який блокує калієві іоноселективні канали. Як це позначиться на мембранному потенціалі клітини?
a. Розвинеться гіперполяризація
b. Потенціал дії не виникне
c. Потенціал спокою збільшиться
d. Розвинеться деполяризація
*e. Потенціал спокою зникне

36. Чоловіку віком 32 роки для лікування стоматиту призначили розчин антисептику з групи галогеновмісних сполук. Який це препарат?
*a. Хлоргексидин
b. Новоіманін
c. Метиленовий синій
d. Кислота борна
e. Етакридину лактат

37. Під час операції видалення каріозно зміненого зуба в жінки віком 26 років у ділянці верхівки зуба виявлена невелика порожнина, заповнена гноєм. М'які тканини навколо хворого зуба набряклі, гіперемовані. Який найбільш імовірний діагноз?
a. Гіпертрофічний пульпіт з утворенням поліпу
b. Хронічний гранулематозний періодонтит
*c. Гнійний періодонтит з утворенням абсцесу
d. Хронічний гранулюючий періодонтит
e. Хронічний фіброзний періодонтит

38. Відомо, що синовіальна рідина зменшує тертя суглобових поверхонь. Унаслідок деполімеризації якої речовини при ревматизмі її в'язкість знижується?
a. Колагену
b. Гепарину
c. Глікогену
d. Альбуміну
*e. Гіалуронової кислоти

39. У препараті паренхіматозного органу розрізняють нечітко відмежовані часточки шестигранної форми, у центрі яких розташована вена, а в міжчасточковій сполучній тканині проходять тріади (артерія, вена і вивідна протока). Який це орган?
a. Селезінка
b. Підшлункова залоза
*c. Печінка
d. Щитоподібна залоза
e. Тимус

40. В експерименті на тварині в зубному зачатку зруйнували внутрішній шар епітелію емалевого органа. Розвиток якої тканини зуба буде порушено?
*a. Емалі
b. Періодонта
c. Цементу
d. Пульпи
e. Дентину

41. У гістологічному препараті шліфа зуба визначається тканина, що складається з міжклітинної речовини, пронизаної канальцями, у яких розташовані відростки клітин-одонтобластів. Назвіть цю тканину.
a. Пульпа
*b. Дентин
c. Періодонт
d. Цемент
e. Емаль

42. У гістологічному препараті декальцинованої нижньої щелепи навколо кореня зуба визначаються пучки товстих колагенових волокон, між якими розташована пухка волокниста сполучна тканина із кровоносними судинами. Назвіть цю структуру.
*a. Періодонт
b. Альвеолярна кістка
c. Клітинний цемент
d. Ясна
e. Дентин

43. Чоловік віком 27 років звернувся до лікаря-стоматолога зі скаргами на біль у зубі. Під час обстеження виявлена каріозна порожнина, яка досягає пульпи. Яка стадія карієсу розвинулася в пацієнта?
a. Крейдяна пляма
b. Циркулярний карієс
*c. Глибокий карієс
d. Поверхневий карієс
e. Середній карієс

44. У пацієнта спостерігається порушення функції привушної слинної залози. Який нерв посилює її секрецію?
*a. N. petrosus minor
b. N. petrosus major
c. N. auricularis major
d. N. petrosus profundus
e. N. auricularis minor

45. Патогенні бактерії володіють здатністю активно проникати у внутрішнє середовище організму та інтенсивно поширюватися у тканинах. Який із нижченаведених ферментів забезпечує інвазивні властивості бактерій?
*a. Гіалуронідаза
b. Лактаза
c. Плазмокоагулаза
d. Оксидоредуктаза
e. Каталаза

46. У новонародженої дівчинки під час смоктання молоко потрапляє до носової порожнини. Яка вроджена вада розвитку в дитини?
a. ГЕРХ (гастроезофагальна рефлюксна хвороба)
b. Звуження стравоходу
c. Дивертикул стравоходу
d. Атрезія стравоходу
*e. Незарощення м'якого піднебіння

47. Під час одонтогенної інфекції застосовуються системні антибіотики з групи пеніциліну з інгібіторами beta-лактамаз. Який специфічний інгібітор додають у структуру beta-лактамних антибіотиків, що дозволяє уникнути резистентності штамів мікробів до цих препаратів?
a. Кислоту пангамову
*b. Кислоту клавуланову
c. Кислоту аскорбінову
d. Кислоту параамінобензойну
e. Кислоту тіоктову

48. Пацієнт звернувся до лікарні з травмою щоки та скаргами на неможливість зімкнути щелепи на боці поранення та висунути нижню щелепу вперед. Який м'яз, найімовірніше, пошкоджено в пацієнта?
a. Бічний крилоподібний
*b. Жувальний
c. Присередній крилоподібний
d. Щічний
e. Скроневий

49. Яким видом терапії є призначення парацетамолу для усунення лихоманки під час гострої респіраторної вірусної інфекції?
a. Стимулююча
*b. Симптоматична
c. Замісна
d. Етіотропна
e. Профілактична

50. На рентгенограмі жінки віком 45 років діагностовано перелом кісток черепа, лінія перелому проходить через підочноямковий край. Яка кістка пошкоджена?
a. Піднебінна
b. Тім'яна
c. Скронева
d. Нижня щелепа
*e. Верхня щелепа

51. Під час огляду ротової порожнини пацієнта виявлено: слизова оболонка ясен верхньої щелепи червонувата, з ознаками набряку, незначною кровоточивістю та пошкодженням переважно міжзубної частини. Для якого захворювання характерні ці симптоми?
a. Гіпертрофічного гінгівіту
b. Локалізованого пародонтиту
c. Виразкового гінгівіту
*d. Катарального гінгівіту
e. Пародонтозу

52. Після черепно-мозкової травми у хворого спостерігається порушення функції сечовидільної системи - поліурія. Порушення виділення якого гормону може спричинити поліурію у хворого?
*a. Вазопресин
b. Інсулін
c. Адреналін
d. Мінералокортикоїди
e. АКТГ

53. Які анатомічні структури із загальною сонною артерією проходять у сонному трикутнику та формують судинно-нервовий пучок?
a. N. hypoglossus, v. jugularis externa
b. N. vagus, v. jugularis anterior
c. N. Hypoglossus, v. jugularis interna
*d. N. vagus, v. jugularis interna
e. N. phrenicus, v. jugularis externa

54. Хронічне запалення тканин ясен завершилося надмірним розростанням волокон сполучної тканини. Які клітинні елементи відіграли в цьому процесі провідну роль?
*a. Фібробласти
b. Остеокласти
c. Остеобласти
d. Макрофаги
e. Хондробласти

55. Подразнення яких рецепторів спричиняє захисний рефлекс чхання?
*a. Ірритантних
b. Рецепторів розтягнення легень
c. Ноцицепторів
d. J-рецепторів
e. Пропріорецепторів

56. У жінки віком 48 років хворої, на саркому нижньої щелепи, у біоптичному матеріалі виявлено явище метаплазії. Що лежить в основі цього явища?
a. Пухлинна прогресія
b. Посилений поділ клітин пухлини
*c. Набуття пухлинною тканиною властивостей іншої тканини
d. Утрата здатності до диференціювання
e. Зворотне перетворення пухлинних клітин у нормальні

57. У медичній практиці широкого застосування набули курареподібні речовини (міорелаксанти). Про яку побічну дію повинен пам'ятати лікар при їх застосуванні?
a. Напади судом
b. Розлади мозкового кровообігу
c. Тромбоутворення
d. Зупинка серця
*e. Розслаблення дихальних м'язів

58. Для видалення зуба з метою знеболення вводять розчин новокаїну в ділянку проходження чутливого нерва. Який механізм виникнення цього ефекту?
a. Утворення медіаторів болю
b. Порушення збудливості больових рецепторів
c. Зменщення рН тканин ясен
d. Порушення аксонального транспорту
*e. Порушення проведення больових імпульсів

59. В експерименті збудливу клітину помістили в сольовий розчин, що не містить іонів натрію. Як це вплине на розвиток процесу збудження?
*a. Потенціал дії не виникає
b. Тривалість потенціалу дії збільшується
c. Амплітуда потенціалу дії зменшується
d. Тривалість потенціалу дії зменшується
e. Амплітуда потенціалу дії збільшується

60. У пацієнтки під час мікроскопії виділень із піхви виявлено грамнегативні бобовидні диплококи. Який попередній діагноз?
a. Мікоплазмоз
b. Хламідіоз
*c. Гонорея
d. Сифіліс
e. Токсоплазмоз

61. Укажіть препарат для лікування миготливої аритмії, який є блокатором калієвих каналів, alpha-, beta-адренорецепторів і має кумулювальну властивість.
a. Метопролол
b. Аспаркам
c. Верапаміл
d. Нікотинамід
*e. Аміодарон

62. З метою профілактики тромбоемболічних ускладнень під час великих операцій на щелепно-лицевій ділянці у стоматологічній практиці використовують ін'єкційний антитромботичний засіб, який зв'язується з антитромбіном III та інгібує процес згортання крові шляхом інактивації факторів V, VII, IX, X. Визначте цей препарат.
*a. Гепарин
b. Фітоменадіон
c. Кислота транексамова
d. Кислота амінокапронова
e. Альтеплаза

63. До лікаря-стоматолога звернувся чоловік віком 29 років з припухлою навколовушною слинною залозою. Який вірус спричиняє такі симптоми?
a. Вірус грипу
b. Вірус кору
c. Віруси гепатиту В
d. Ентеровіруси
*e. Вірус епідемічного паротиту

64. У чоловіка віком 53 роки, який тривалий час курив цигарки, на бічній поверхні язика виявлено білу ділянку розмірами 5х3 см у вигляді бляшки з нечіткими краями. Під час гістологічного дослідження біоптату з ураженої ділянки діагностували значне зроговіння та потовщення епітелію слизової оболонки, акантоз. Під епітелієм у сполучній тканині є незначний інфільтрат із лімфоцитів, макрофагів і плазматичних клітин. Яке ураження слизової оболонки рота спостерігається в цьому разі?
*a. Лейкоплакія
b. Рак на місці
c. Плоскоклітинний зроговілий рак
d. -
e. Еритроплакія

65. До травматологічного відділення шпиталізовано дитину з глибокою раною на нозі. Після поранення минуло 3 доби. Який препарат необхідно застосувати для профілактики правця?
a. Вакцину АКДП
*b. Протиправцеву сироватку
c. Дифтерійно-правцевий анатоксин
d. Антибіотики
e. Вакцину БЦЖ

66. Послідовність триплетів у ДНК визначає порядок розташування амінокислот у молекулі білка. Як називається така властивість генетичного коду?
a. Триплетність
b. Виродженість
*c. Колінеарність
d. Неперекривність
e. Універсальність

67. Пацієнт звернувся до лікаря зі скаргами на значну спрагу та часте сечовипускання із великою кількістю сечі. З анамнезу відомо, що 4 тижні тому внаслідок черепно-мозкової травми в пацієнта виявлено некроз задньої долі гіпофіза. Для якого захворювання характерні такі симтоми?
a. Хвороби Іценка-Кушинга
*b. Нецукрового діабету
c. Синдрому Іценка-Кушинга
d. Акромегалії
e. Цукрового діабету

68. У пацієнтки з феохромоцитомою після психічного навантаження виникла тахікардія, підвищення артеріального тиску, різкий біль у надчеревній ділянці. Чим зумовлено погіршення стану пацієнтки?
a. Активацією вегетативних ядер гіпоталамуса
b. Збільшенням секреції тиреоїдних гормонів
*c. Масивним викиданням катехоламінів наднирниками
d. Підвищеним синтезом кортикотропіну
e. Звільненням норадреналіну симпатичними нервами

69. Укажіть назву муколітичного відхаркувального лікуючого засобу, що має антиоксидантний, пневмопротекторний, кардіопротекторний, дезінтоксикаційний ефект та застосовується в разі отруєння парацетамолом.
a. Глауцин
b. Кодеїн
*c. Ацетилцистеїн
d. Амброксол
e. Бромгексин

70. Під час проведення електронної мікроскопії у тканинах пародонта виявлено волокна, які одним своїм кінцем занурюються в цемент кореня зуба, а іншим - в окістя альвеолярного відростка. Укажіть ці волокна.
a. Ебнера
b. Корфа
*c. Шарпея
d. Пуркіньє
e. Аргірофільні

71. Під час огляду чоловіка віком 65 років при проведенні аускультації лікар оцінює роботу мітрального клапана. Де вислуховують тон цього клапана?
a. Біля груднини в другому міжребер'ї зліва
b. Біля груднини справа напроти хряща 5 ребра
c. Біля груднини в другому міжребер'ї справа
d. Біля груднини зліва напроти хряща 5 ребра
*e. На верхівці серця

72. У жінки віком 30 років діагностовано: гострий гнійний середній отит із подальшим запаленням комірок соскоподібного відростка. Через яку стінку барабанної порожнини міг потрапити гній до комірок?
a. Paries tegmentalis
*b. Paries mastoideus
c. Paries caroticus
d. Paries membranaceus
e. Paries labyrinthicus

73. Після довготривалого вживання антибіотиків у пацієнта на слизовій оболонці ротової порожнини з'явилися округлі білі плями, на язику - білий наліт. Який мікроорганізм, імовірно, спричинив ці симптоми?
a. Лактобацили
b. Ентерокок
*c. Гриби роду Candida
d. Стрептокок
e. Кишкова паличка

74. Під час мікроскопічного дослідження виявляється паренхіматозний орган, у якому епітеліальні тяжі формують клубочкову, пучкову та сітчасту зони. Центральна частина органа представлена скупченнями хромафінних клітин. Укажіть цей орган.
a. Печінка
b. Епіфіз
*c. Надниркова залоза
d. Щитоподібна залоза
e. Гіпофіз

75. При мікроскопічному дослідженні препаратів із зіву, зафарбованих за Нейссером, було виявлено палички з потовщеннями на полюсах, що розташовувались під кутом одна до одної. До якого виду можуть належати дані мікроорганізми?
a. Mycobacterium tuberculosis
b. Streptococcus pyogenes
c. Neisseria gonorrhoeae
*d. Corynebacterium diphtheriae
e. Leptospira interrhogans

76. У новонародженої дівчинки спостерігається неправильне зрощення відростків верхньої щелепи із лемішем. Який патологічний стан виник у дитини?
*a. Палатосхізіс("вовча паща")
b. Макростомія
c. Мікростомія
d. Макроглосія
e. Хейлосхізіс ("заяча губа")

77. У чоловіка віком 72 роки зі встановленим діагнозом: гостра серцева недостатність у складі комплексного лікування призначено петльовий діуретик. Який із нижченаведених препаратів призначено пацієнту?
a. Гідрохлортіазид
b. Спіронолактон
*c. Фуросемід
d. Манітол
e. Ацетазоламід

78. Виготовлено мікропрепарат зі слизової оболонки порожнини рота. У цій ділянці відсутня підслизова основа і слизова оболонка нерухомо зрощена з окістям. Ця прикріплена частина переходить у вільну неприкріплену. Який це орган порожнини рота?
a. Піднебіння м'яке
b. Язик
c. Піднебіння тверде
d. Щока
*e. Ясна

79. У дитини травмована нижня губа. Який м'яз при цьому ушкоджений?
a. M. buccinator
b. M. levator anguli oris
c. M. levator labii superioris
*d. M. orbicularis oris
e. M. risorius

80. Пацієнту проведено апендектомію. У післяопераційному періоді він отримував антибіотик. Невдовзі у нього з'явилися скарги на зниження слуху. Укажіть, яка група антибіотиків має характерні побічні ефекти (ураження слуху та вестибулярного апарату).
*a. Аміноглікозиди
b. Тетрацикліни
c. Пеніциліни
d. Макроліди
e. Поліміксини

81. У ділянці кута нижньої щелепи пацієнта лікар виявив місце щільної інфільтрації синюшного відтінку з ознаками флуктуації по центру. Під час мікроскопії гною з вогнища інфекції виявлено друзи, що містили скупчення ниткоподібних мікроорганізмів. Які мікроорганізми, найімовірніше, спричинили захворювання?
a. Базидіоміцети
*b. Актиноміцети
c. Лептоспіри
d. Аскоміцети
e. Спірохети

82. Завдяки бактерицидній дії якого білка при пошкодженні слизової оболонки ротової порожнини попереджується запалення?
a. Амілази
b. Лінгвальної ліпази
c. Нуклеази
d. Муцину
*e. Лізоциму

83. Який процес пригнічує рифампіцин у хворого на туберкульоз легень, діючи на РНК-полімеразу на стадії ініціації?
*a. Транскрипція
b. Елонгація
c. Трансляція
d. Реплікація
e. Термінація

84. Під час лікування зубів лікар-стоматолог поміщає ватний тампон у присінок між щокою та альвеолярним відростком верхньої щелепи. Вивідний отвір протоки якої залози закриває цей тампон?
a. Губних
b. Під'язикової
c. Язикових
*d. Привушної
e. Піднижньощелепної

85. Під час огляду лікарем-педіатром десятирічної дитини виявлено множинні петехії на шкірі, кровоточивість ясен та знижений рівень вітаміну С в сечі. Який процес порушився в цьому разі?
a. Синтез протеогліканів
b. Розпад протеогліканів
*c. Синтез колагену
d. Активація гіалуронідази
e. Розпад колагену

86. Під час експерименту після руйнування структур ЦНС піддослідна тварина втратила орієнтувальні рефлекси. Пошкодження якої структури спричинило цей патологічний стан?
*a. Чотиригорбкового тіла
b. Проміжного мозку
c. Мозочка
d. Червоних ядер
e. Латеральних вестибулярних ядер

87. При якому типі успадкування на гемофілію хворіють чоловіки, а носіями хвороби є жінки?
a. Аутосомно-домінантне
b. Аутосомно-рецесивне
c. Х-зчеплене домінантне
*d. Х-зчеплене рецесивне
e. Голандричне

88. У гістологічному препараті головного кінця зародка 5 тижнів розвитку визначаються зяброві дуги. Яка анатомічна структура розвивається з першої пари цих утворень?
a. Верхньощелепні відростки
b. Зовнішній слуховий прохід
c. Щитоподібний хрящ
*d. Нижньощелепні та верхньощелепні відростки
e. Нижньощелепні відростки

89. У хірургічний кабінет звернулася людина, яку покусав невідомий собака. Широкі рвані рани локалізовані на обличчі. Яку лікувально-профілактичну допомогу потрібно надати для профілактики сказу?
a. Госпіталізувати хворого і тримати під наглядом лікаря
b. Призначити комбіновану антибіотикотерапію
c. Терміново ввести нормальний gamma-глобулін
d. Терміново ввести вакцину АКДП
*e. Розпочати імунізацію антирабічною вакциною

90. Пацієнт після перенесеного інсульту скаржиться на значні труднощі з вимовою слів, але при цьому розуміння мовлення не викликає складнощів. Яка ділянка кори головного мозку, імовірно, пошкоджена в пацієнта?
a. Зона Верніке
b. Сенсомоторна кора
*c. Зона Брока
d. Префронтальна зона
e. Зорова кора

91. У п'ятирічної дитини відбулася інвазія гельмінтів, що призвело до сенсибілізації організму. Які показники лейкоцитарної формули підтвердять цей процес?
*a. Збільшення кількості еозинофілів
b. Збільшення кількості нейтрофілів
c. Зменшення кількості еозинофілів
d. Збільшення кількості базофілів
e. Зменшення кількості базофілів

92. Укажіть період під час скорочення, коли м'язове волокно не здатне реагувати на подразник.
a. Тетанічний
b. Ізотонічний
c. Релаксації
*d. Рефрактерний
e. Деполяризації

93. Визначення в пацієнта групи крові за допомогою моноклональних тест-реагентів виявило позитивну реакцію аглютинації з реагентами анти-А і анти-В та негативну з анти-D. Якої групи кров у цього пацієнта?
a. 0 (I) Rh (+)
b. А (ІІ) Rh (+)
c. АВ (ІV) Rh (+)
*d. АВ (ІV) Rh (-)
e. B (III) Rh (-)

94. У препараті зуба виявлено тверду тканину, у якій розташовані клітини видовженої полігональної форми. Клітини розташовані в лакунах, їх відростки в канальцях анастомозують між собою. Яку структуру виявлено у препараті зуба?
a. Емаль
b. Безклітинний цемент
*c. Клітинний цемент
d. Пульпу
e. Дентин

95. На гістологічному препараті виявлено орган, паренхіма якого утворена гемопоетичною тканиною. До складу цієї тканини входять еритробласти, мегакаріоцити, ліпоцити та інші клітини. Визначте цей орган.
a. Лімфатичний вузол
b. Мигдалик
c. Селезінка
d. Тимус
*e. Червоний кістковий мозок

96. Деякі захворювання тонкої кишки пов'язані з порушенням функції екзокриноцитів з ацидофільними гранулами (клітини Панета). Де розташовані ці клітини?
a. На апікальній частині кишкових ворсинок
b. У верхній частині кишкових крипт
c. У місці переходу ворсинок у крипти
*d. На дні кишкових крипт
e. На бокових поверхнях кишкових ворсинок

97. У жінки виникла загроза передчасного переривання вагітності. Із недостатністю якого гормону це пов'язано?
*a. Прогестерону
b. Окситоцину
c. Тестостерону
d. Естрадіолу
e. Альдостерону

98. При гістологічному дослідженні кістки нижньої щелепи виявлено пухлину, що складається з фіброзної тканини, у якій містяться базофільні цементоподібні маси у вигляді вогнищ різної величини. Який вид пухлини досліджується?
a. Цементома
*b. Цементуюча фіброма
c. Цементобластома
d. Гігантська цементома
e. Одонтогенна фіброма

99. У хімічному синапсі збудження передається за допомогою нейромедіатора. Які іони сприяють його виділенню в синаптичну щілину?
*a. Кальцію
b. Хлору
c. Натрію
d. Магнію
e. Калію

100. Під час огляду порожнини рота пацієнта на губній і язиковій поверхні зубів виявлені темно-жовті і коричневі плями і смуги, що займають більше половини поверхні зубів, емаль і дентин частково зруйновані. Який найбільш імовірний діагноз?
a. Клиноподібні дефекти зубів
b. Зубний камінь
*c. Флюороз
d. Дистрофічне звапнування
e. Метастатичне звапнування

101. Під час дослідження видаленого зуба пацієнта виявлено: зуб має довгий корінь, на язиковій поверхні - серединний валик, який розширювався у напрямку до ріжучого краю зуба. Який зуб, найімовірніше, видалено в пацієнта?
*a. Ікло верхньої щелепи
b. Великий кутній зуб верхньої щелепи
c. Премоляр нижньої щелепи
d. Бічний різець нижньої щелепи
e. Присередній різець верхньої щелепи

102. З метою усунення нападу бронхіальної астми, який розвинувся при екстракції зуба, пацієнту призначили сальбутамол. До якої фармакологічної групи належитьцей препарат?
a. beta_1-адреноміметики
b. beta_1, 2-адреноміметики
c. beta_2-адреноблокатори
*d. beta_2-адреноміметики
e. beta_1-адреноблокатори

103. Чоловіку віком 48 років, хворому на злоякісну пухлину язика, лікар-хірург перев'язує a. lingualis у ділянці трикутника Пирогова. Який нерв є верхнею межею цієї анатомічної ділянки?
*a. N. hypoglossus
b. N. lingualis
c. Ansa cervicalis
d. N. glossopharynseus
e. N. sublingualis

104. Згідно з правилом сталості числа хромосом, кожний вид більшості тварин має певне і стале число хромосом. Який механізм підтримує цю сталість при статевому розмноженні організмів?
a. Амітоз
b. -
c. Шизогонія
*d. Мейоз
e. Регенерація

105. У клініку звернувся чоловік віком 45 років зі скаргами на втрату чутливості в ділянці задньої 1/3 язика. Функція якої пари черепно-мозкових нервів порушена?
a. XII
b. V
c. Х
*d. ІХ
e. VIII

106. У стоматологічній практиці широко використовується місцевий анестетик - лідокаїн. Який механізм його дії?
a. Активує потенціалзалежні калієві канали
b. Активує потенціалзалежні кальцієві канали
*c. Блокує потенціалзалежні натрієві канали
d. Блокує лігандкеровані натрієві канали
e. Блокує потенціалзалежні калієві канали

107. У ході експерименту з внутрішньовенним уведенням різних фізіологічно активних речовин зареєстрована тахікардія. Яка з наведених речовин викликала таку реакцію?
a. Калікреїн
b. Інсулін
c. Брадикінін
d. Ацетилхолін
*e. Тироксин

108. Жінці віком 38 років зі встановленим діагнозом: сифіліс необхідно призначити лікування. З анамнезу пацієнтки відомо, що вона має алергію на препарати пеніцилінового ряду. Який антибіотик потрібно призначити у цьому разі?
a. Амоксицилін/клавуланат
b. Оксацилін
c. Ампіцилін
*d. Цефтріаксон
e. Амоксицилін

109. Пацієнт скаржиться на головний біль та утруднене дихання. Рентгенологічно діагностовано: фронтит (запалення лобової пазухи). У який носовий хід поширюються гнійні виділення?
a. Над верхньою носовою раковиною
b. Нижній носовий хід
c. Загальний носовий хід
d. Верхній носовий хід
*e. Середній носовий хід

110. У чоловіка віком 25 років, який скаржився на утруднене ковтання, виявлене пухлиноподібне підвищення на корені язика 1-2 см у діаметрі, у ділянці сліпого отвору. Розростання залишків якої залози встановив лікар?
a. Під'язикової
b. Вилочкової
*c. Щитоподібної
d. Прищитоподібної
e. Аденогіпофіза

111. Пацієнт віком 45 років звернувся до лікаря з приводу різаної рани м'яких тканин дистальної фаланги великого пальця кисті, яка супроводжується кровотечею. Гілками якої артерії кровопостачається великий палець кисті?
a. Передньої міжкісткової
b. Ліктьової
*c. Променевої
d. Плечової
e. Задньої міжкісткової

112. До лікаря звернувся пацієнт, у якого під час огляду гортані виявлено неповне змикання голосових складок під час фонації. Голосова щілина при цьому набуває форми овала. Функція якого м'яза гортані порушена в пацієнта?
*a. Голосового
b. Поперечного черпакуватого
c. Бічного персне-черпакуватого
d. Щито-черпакуватого
e. Заднього персне-черпакуватого

113. Яка спадкова хвороба поєднує в собі цироз печінки, дистрофічні процеси головного мозку, супроводжується зменшенням вмісту церулоплазміну у плазмі крові та порушенням обміну міді в організмі?
a. Марфана
b. Тея-Сакса
c. Німанна-Піка
*d. Вільсона-Коновалова
e. Жильбера

114. У пацієнта віком 18 років з верхньої щелепи видалено пухлиноподібне утворення в ділянці ікла, що відсутній у зубному ряді. Макроскопічно утворення представлено порожниною, яка заповнена світло-жовтою рідиною, з наявністю ретинованого зуба. Мікроскопічно стінка порожнини представлена фіброзною тканиною, покритою багатошаровим плоским епітелієм без ознак запалення. Яке новоутворення виявлено в пацієнта?
a. Кератокіста
*b. Фолікулярна кіста
c. Одонтома
d. Радикулярна кіста
e. Амелобластома

115. Під час операції для знерухомлення пацієнта використовують курареподібні фармакологічні препарати. Який механізм дії цієї групи препаратів?
a. Блокування проведення збудження нервовими волокнами
b. Блокування М-холінорецепторів гладких м'язів
c. Виділення норадреналіну в синаптичну щілину
*d. Блокування Н-холінорецепторів скелетних м'язів
e. Виділення ацетилхоліну в синаптичну щілину

116. Від хворого з підозрою на черевний тиф була виділена грамнегативна рухлива паличка. З метою ідентифікації виділену культуру посіяли на напіврідкі середовища Гіса. За якою ознакою буде враховуватися розкладання мікробом вуглеводів до кислоти?
*a. Зміна забарвлення індикатора
b. Утворення осаду
c. Розрідження середовища
d. Утворення бульбашок газу
e. Помутніння живильного середовища

117. Пацієнту з діагнозом: кандидоз порожнини рота призначено протигрибковий препарат. Укажіть цей лікарський засіб.
a. Ампіцилін
*b. Флуконазол
c. Еритроміцин
d. Бісептол
e. Левоміцетин

118. До порушення якої функції призведе ураження груднинно-щитоподібного м'яза?
a. Підняття гортані
*b. Опускання гортані
c. Розгинання шиї
d. Підняття під'язикової кістки
e. Нахилу шиї вперед

119. До лікарні надійшла дитина з діагнозом дифтерія. Якими препаратами для специфічної терапії Ви скористуєтесь?
a. Вакцина ''Кодивак'', сульфаніламіди
b. Дифтерійні вакцини: АКДП, АДП, АД
c. Дифтерійний анатоксин, антибіотики
*d. Протидифтерійна антитоксична сироватка, антибіотики
e. Дифтерійний бактеріофаг

120. Чоловік звернувся до хірурга зі скаргами на біль внизу живота справа. Під час глибокої пальпації лікар виявив болючість у правій пахвинній ділянці. У якому відділі кишківника можливий патологічний процес?
a. Сигмоподібна ободова кишка
b. Пряма кишка
c. Поперечна ободова кишка
*d. Сліпа кишка
e. Нисхідна ободова кишка

121. У біопсійному матеріалі шкіри в епідермісі виявлені клітини з відростками, які мають гранули темно-коричневого кольору в цитоплазмі. Що це за клітини?
a. Лімфоцити
b. Клітини Меркеля
c. Внутрішньоепідермальні макрофаги
d. Кератиноцити
*e. Меланоцити

122. У пацієнта діагностовано неврит трійчастого нерва. Який із травних процесів порушиться найбільше у цьому разі?
a. Слиновиділення
*b. Жування
c. Ковтання
d. Формування смакових відчуттів
e. Слиноутворення

123. У чоловіка віком 34 роки зі встановленим діагнозом: туберкульоз застосовували рифампіцин, що призвело до розвитку стійкості мікобактерій туберкульозу. З яким препаратом необхідно поєднувати рифампіцин для зменшення розвитку стійкості мікобактерій?
a. Ітраконазол
*b. Ізоніазид
c. Амоксицилін
d. Метронідазол
e. Ацикловір

124. Лікар-стоматолог проводить бесіду зі школярами з профілактики карієсу. Які речовини, що містяться в харчових продуктах, спричиняють ріст та розмноження стрептококів, які насамперед впливають на виникнення карієсу?
a. Мікро- та макроелементи
b. Жири
c. Вітаміни
d. Білки
*e. Вуглеводи

125. Жінка віком 22 роки звернулася до лікаря-гінеколога зі скаргами на порушення менструального циклу, геморагічні виділення з піхви та болі внизу живота. Після комплексного лабораторно-інструментального дослідження жінці проведено вишкрібання порожнини матки. У результаті гістологічного дослідження отриманого матеріалу виявлено: різко збільшені, кістозно змінені, набряклі ворсини хоріона з проліферацією клітин трофобласту та фрагменти децидуальної тканини. Який патологічний процес спостерігається в пацієнтки?
a. Хоріонепітеліома
b. Ендометріальна карцинома
*c. Міхурцевий занесок
d. Гіперплазія ендометрія
e. Поліп ендометрія

126. У жінки віком 25 років виявлено ваду тристулкового клапана. Між якими камерами серця розташований цей клапан?
a. Отвір аорти
b. Між лівим передсердям і шлуночком
c. Отвір вінцевого синуса
d. Отвір легеневого стовбура
*e. Між правим передсердям і правим шлуночком

127. У пацієнтки віком 30 років після видалення зуба на нижній щелепі спостерігалося підвищення температури, згодом виникла припухлість у ділянці шиї. Під час розтину шкіри шиї встановлено, що підшкірно-жирова клітковина просякнута непрозорою жовто-зеленою рідиною з неприємним запахом. Який запальний процес розвинувся в жировій клітковині?
*a. Флегмона
b. Серозне запалення
c. Геморагічне запалення
d. Абсцес
e. Фібринозне запалення

128. На місці механічного пошкодження шкіри завдяки процесам регенерації формується пухка волокниста сполучна тканина. Які клітини продукують білки (колаген, еластин) та компоненти міжклітинної речовини?
a. Плазмоцити
*b. Фібробласти
c. Макрофаги
d. Тканинні базофіли
e. Адипоцити

129. У значної кількості пацієнтів перед відвідуванням стоматолога виникає тривожність, страх, пригнічений настрій. Посилення секреції якого медіатора центральної нервової системи може зменшити ці зміни психо-емоційного стану у людини?
*a. Серотонін
b. Дофамін
c. Ацетилхолін
d. Норадреналін
e. ГАМК

130. У пацієнта внаслідок травми утворився дефект шкіри. З метою ліквідації дефекта на це місце хірурги перемістили ділянку шкіри з іншої частини тіла цього ж хворого. Який вид трансплантації було здійснено?
a. Гомотрансплантацію
b. Експлантацію
*c. Аутотрансплантацію
d. Ксенотрансплантацію
e. Аллотрансплантацію

131. На прийом до лікаря прийшла пацієнтка віком 20 років. Об'єктивно спостерігається: високого зросту, зі збільшеними губами, носом, кистями та стопами. Підвищення секреції якої залози можна запідозрити в цієї пацієнтки?
a. Епіфіза
*b. Передньої частки гіпофіза
c. Задньої частки гіпофіза
d. Щитоподібної залози
e. Прищитоподібної залози

132. У пацієнта діагностовано пульпіт з ознаками хронічного продуктивного запалення. Коронкова і коренева пульпа містить розростання грануляційної тканини з поширенням на каріозну порожнину зуба та утворенням червоного м'якого поліпа пульпи, що легко кровоточить. Наявне розсмоктування ділянок дентину, що призводить до розширення пульпової порожнини. Який вид пульпіту розвинувся в пацієнта?
*a. Гранулюючий
b. Гангренозний
c. Фіброзний
d. Гнійний
e. Серозний

133. Дванадцятирічна дитина скаржиться на утруднення носового дихання. Під час обстеження встановлено, що причиною є стійка гіпертрофія лімфоїдної тканини. На збільшення якого мигдалика вказують вищенаведені патологічні зміни?
a. Язикового
b. Піднебінного
*c. Глоткового
d. Трубного лівого
e. Трубного правого

134. Через декілька годин після травми зуба в пульпі спостерігається гіперемія судин, виражений набряк тканини з поодинокими нейтрофілами, лімфоцитами, у нервових волокнах - незначні дистрофічні зміни. Який найбільш імовірний діагноз?
a. Гангренозний пульпіт
*b. Серозний пульпіт
c. Фіброзний пульпіт
d. Гранулюючий пульпіт
e. Гнійний пульпіт

135. Жінка віком 40 років звернулася до хірурга-стоматолога зі скаргами на наявність новоутворення на шкірі обличчя, яке швидко збільшується в розмірах протягом 5 місяців. Об'єктивно спостерігається: новоутворення 0,7 см у діаметрі, без чітких меж із нерівними краями, поверхнею та пігментацією. Під час мікроскопічного дослідження після операції: в епідермісі, у сосочковому шарі дерми великі клітини з ядрами, різними за формою, із помірною кількістю мітозів разом з патологічними, із вираженими ядерцями та різною кількістю коричневого пігменту в цитоплазмі (реакція Перлса негативна). Який найімовірніший діагноз?
a. Меланоцитарний невус
b. Актинічне лентиго
c. Себорейний кератоз
d. Фіброзна гістіоцитома
*e. Меланома

136. У пацієнта віком 49 років виявлено набряк обличчя, значну протеїнурію, гіпопротеїнемію, диспротеїнемію та гіперліпідемію. Яка патологія виникла в пацієнта?
a. Цистит
b. Сечокам'яна хвороба
c. Простатит
*d. Нефротичний синдром
e. Пієлонефрит

137. У недоношеної дитини виявлено злипання стінок альвеол через відсутність сурфактанту. Укажіть, порушення функції яких клітин стінки альвеоли зумовлює такий стан.
a. Альвеолоцитів І типу
b. Альвеолярних макрофагів
c. Секреторних клітин Клара
d. Фібробластів
*e. Альвеолоцитів ІІ типу

138. У жінки віком 26 років було виявлено наявність пухлини альвеолярного відростка у вигляді щільнуватого вузла, чітко обмеженого. Під час гістологічного дослідження виявлено: однотипні дрібні одноядерні клітини овальної форми, серед них розташовані гігантські багатоядерні клітини, місцями серед клітин утворюються кісткові балочки. Який патологічний стан викник у пацієнтки?
a. Амелобластома
b. Фіброматозний епуліс
*c. Остеобластокластома
d. Примордіальна кіста
e. Еозинофільна гранульома

139. Жінка віком 48 років зі встановленим діагнозом: мегалобластна анемія приймала препарат із групи водорозчинних вітамінних засобів. Який це препарат?
a. Аскорбінова кислота
b. Тіаміну хлорид
c. Токоферолу ацетат
d. Піридоксин
*e. Ціанокобаламін

140. У бактерiологiчну лабораторiю з вогнища харчового отруєння доставлена в'ялена риба, при дослiдженнi якої на середовищі Кiтта-Тароццi бактерiолог виявив мiкроорганiзми, подiбнi до "тенiсної ракетки". Збудником якої хвороби вони могли бути?
a. Черевний тиф
*b. Ботулiзм
c. Дизентерiя
d. Сальмонельоз
e. Дифтерiя

141. У пульпі зуба внаслідок дегенеративних змін утворилися мінералізовані осередки, деякі з них містять канальці. Назвіть ці утворення.
a. Фіброзні тільця
*b. Дентиклі
c. Цемент
d. Кісткова тканина
e. Ділянки осифікації

142. Під час гістологічного дослідження зуба виявлено ушкоджені судини. Яка структура зуба містить кровоносні судини?
a. Дентинні канальці
b. Безклітинний цемент
c. Кутикула емалі
d. Клітинний цемент
*e. Пульпа

143. Методом амніоцентезу в клітинах епітелію плода визначено каріотип 45, Х0. Мати і батько здорові. Який синдром, імовірно, розвинувся у плода?
a. Патау
b. Едвардса
c. Трисомії Х
d. "Котячого крику"
*e. Шерешевського-Тернера

144. Останніми роками під час проведення лабораторної діагностики гепатиту В у крові хворого визначають наявність вірусної ДНК. За допомогою якої з наведених реакцій це визначають?
a. Реакція зв'язування комплементу
b. Реакція гальмування гемаглютинації
*c. Ланцюгова полімеразна реакція
d. Реакція непрямої гемаглютинації
e. Імуноферментний аналіз

145. У клітині відбулося поглинання розчинених речовин. При цьому утворилися специфічні мембранні пухирці. Як називається цей тип транспорту речовини через мембрану?
a. Фагоцитоз
b. Дифузія
c. Екзоцитоз
d. Полегшена дифузія
*e. Піноцитоз

146. Під час автомобільної аварії людина отримала сильний удар в епігастральну ділянку, унаслідок чого виникла зупинка серця. Що могло стати причиною таких змін серцевої діяльності?
*a. Підвищення тонусу блукаючого нерва
b. Виділення адреналіну
c. Виділення альдостерону
d. Підвищення тонусу симпатичної нервової системи
e. Виділення кортизолу

147. Укажіть препарат, що належить до групи бета-лактамних антибіотиків.
a. Тетрациклін
b. Офлоксацин
c. Бісептол
d. Еритроміцин
*e. Бензилпеніцилін

148. Машиною швидкої допомоги в лікарню доставлено непритомного чоловіка після отруєння чадним газом. Унаслідок накопичення якої сполуки в пацієнта виникла гіпоксія?
a. Оксигемоглобіну
*b. Карбоксигемоглобіну
c. Сульфгемоглобіну
d. Метгемоглобіну
e. Карбгемоглобіну

149. У результаті травматичного пошкодження вінцевого відростка нижньої щелепи потерпілий не може піднімати і тягнути назад щелепу. Який м'яз пошкоджено?
a. Жувальний
*b. Скроневий
c. Щічний
d. Медіальний крилоподібний
e. Латеральний крилоподібний

150. Пацієнту віком 37 років встановлено діагноз: гіпертонічна хвороба. Лікар призначив лізиноприл. Який механізм дії цього препарату?
a. Стимулює імідазолінові рецептори
b. Блокує кальцієві канали
c. Блокує ангіотензинові рецептори судин
*d. Зв'язує ангіотензинперетворювальний фермент і блокує перетворення ангіотензину I в ангіотензин II
e. Блокує калієві канали

