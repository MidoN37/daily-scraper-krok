1. Під час огляду п'ятирічної дитини лікарем-стоматологом встановлено діагноз: епідемічний паротит. Який механізм передачі цього захворювання?
a. Парентеральний
b. Фекально-оральний
c. Трансмісивний
d. Контактно-побутовий
*e. Повітряно-крапельний

2. Під час дослідження каріотипу п'ятирічного хлопчика виявлено 46 хромосом. Одна з хромосом 15-ої пари довша від звичайної, тому що до неї приєднана ділянка хромосоми з 21-ої пари. Який вид мутації має місце в цього хлопчика?
a. Дуплікація
b. Делеція
*c. Транслокація
d. Поліплоїдія
e. Інверсія

3. Юнаку 20-ти років з метою профілактики було введено анатоксин. Проти якого з вказаних захворювань проводилося щеплення?
a. Туберкульоз
b. Коклюш
c. Скарлатина
d. Менінгіт
*e. Дифтерія

4. При інтенсивній фізичній роботі в м'язах накопичується молочна кислота. Який фермент здійснює утворення молочної кислоти з пірувату при анаеробному гліколізі?
a. Альдолаза
b. Піруваткарбоксилаза
c. Фосфофруктокіназа
d. Піруватдегідрогеназа
*e. Лактатдегідрогеназа

5. У пацієнта спостерігається алергічна реакція, яка супроводжується свербежем, набряками та почервоніннями шкіри. Укажіть біогенний амін, надлишкове накопичення якого в зонах запалення призводить до розвитку алергічних реакцій.
a. Мелатонін
*b. Гістамін
c. Серотонін
d. Адреналін
e. Дофамін

6. У пацієнта карієс ускладнився пульпітом, що супроводжувався нестерпним болем. Укажіть основну причину виникнення цього болю при запаленні пульпи.
a. Еміграція лейкоцитів
b. Первинна альтерація
c. Проліферація
d. Ішемія
*e. Ексудація

7. При бактеріологічному обстеженні групи хворих із карієсом зубів були виділені різні мікроорганізми. Якому з наведених нижче мікроорганізмів належить провідна роль у виникненні карієсу у цих хворих?
a. St. salivarius
*b. Streptococcus mutans
c. Staphylococcus aureus
d. Candida albicans
e. Borellia buccalis

8. Початок процесу транскрипції стає можливим за умови приєднання фермента ДНК-залежної-РНК-полімерази до певної ділянки молекули ДНК. Як називають цю ділянку ДНК?
a. Репресор
b. Регулятор
c. Супресор
*d. Промотор
e. Термінатор

9. У пацієнта віком 28 років перелом нижньої щелепи призвів до кровотечі з нижньої коміркової артерії. Гілка якої артерії ушкоджена?
a. Зовнішньої сонної
b. Підборідної
c. Лицевої
*d. Верхньощелепної
e. Внутрішньої сонної

10. П'ятирічний пацієнт скаржиться на сильний головний біль та блювання. Об'єктивно встановлено: ригідність м'язів потилиці, блювання без нудоти, герпетичний висип на обличчі, гарячка. Бактеріологічне дослідження якого біологічного матеріалу необхідне для підтвердження попереднього діагнозу менінгіт?
*a. Спинномозкової рідини
b. Виділення уринокультур N. meningitidis
c. Виділення копрокультур N. meningitidis
d. Блювання
e. Виділення бактерій N. meningitidis зі слизової оболонки сечостатевої системи

11. Під час огляду порожнини рота пацієнта лікар-стоматолог виявив каріозну порожнину на поверхні другого моляра, яка звернена до першого моляра. Яка поверхня коронки уражена?
*a. Facies mesialis
b. Facies occlusalis
c. Facies lingualis
d. Facies vestibularis
e. Facies distalis

12. Під час приготування мазка із зубного нальоту і фарбування його за методом Грама студент під час мікроскопії знайшов різноманітні мікроорганізми фіолетового і рожевого кольорів. Який структурний компонент мікроорганізму зумовлює різне сприйняття барвників?
a. Цитоплазма
*b. Клітинна стінка
c. Рибосоми
d. Внутрішній периплазматичний простір
e. Цитоплазматична мембрана

13. Для дослідження кровотоку лікар встановив датчик приладу в ділянці sulcus bicipitalis medialis. Яку судину обстежує лікар?
*a. A) brachialis
b. A) radialis
c. A) ulnaris
d. A) profunda brahii
e. A) axillaris

14. Під час обстеження жінки віком 35 років діагностовано запалення верхньощелепного нерва. Через який анатомічний отвір виходить цей нерв із порожнини черепа?
a. Овальний
b. Остистий
c. Клинно-піднебінний
d. Яремний
*e. Круглий

15. Чоловіку віком 26 років після проведення оперативного втручання призначено знеболення морфіном. Через деякий час знеболювальний ефект препарату став нижчим, пацієнт просив повторних ін'єкцій. Після відміни препарату у нього різко погіршився настрій, виникло прискорене серцебиття, зниження АТ, з'явилися підвищене потовиділення і нудота. Який патологічний стан виник у пацієнта у зв'язку з відміною препарату?
a. Антагонізм
b. Кумуляція
*c. Абстиненція
d. Ідіосинкразія
e. Синергізм

16. У посіві гною з фурункула знайдено кулястої форми мікроорганізми, розташовані у вигляді "грона винограду". Які мікроби виявлено?
a. Диплококи
*b. Стафілококи
c. Мікрококи
d. Тетракоки
e. Стрептококи

17. У хлопчика виявлено аномалії лицевої частини черепа, зокрема гіпоплазію верхньої щелепи, високе піднебіння та неправильний ріст зубів. За допомогою цитогенетичного методу встановлено каріотип (47, ХУ, 21+). Який патологічний синдром спостерігається в пацієнта?
a. Клайнфельтера
b. Патау
c. Едвардса
*d. Дауна
e. Шерешевського-Тернера

18. У семирічного хлопчика з'явився біль та набряк у горлі, субфебрильна температура тіла протягом двох тижнів. Під час обстеження виявлено: гепатоспленомегалія та збільшення лімфатичних вузлів. З ротоглотки пацієнта виділений вірус родини Herpesviridae, що викликає проліферацію В-лімфоцитів. Який вірус, найімовірніше, спричинив захворювання?
a. Вірус кору
b. Вірус Коксакі А
*c. Вірус Епштейн-Барр
d. ВІЛ
e. Вірус простого герпесу тип 2

19. У західних регіонах Європи майже половина всіх вроджених вад розвитку припадає на тих новонароджених, яких було зачато в період інтенсивного застосування в цих районах пестицидів. Наслідком якого впливу є такі хворобливі стани дітей?
a. Малігнізація
b. Мутагенний
c. Канцерогенний
*d. Тератогенний
e. Механічний

20. Під час огляду вагітної пацієнтки на слизовій оболонці порожнини рота стоматолог виявив три округлі утворення, які з'явилися 3 дні тому, з червоним обідком, поверхня їх біло-сірого кольору до 1 см у діаметрі. Який патологічний стан виник у пацієнтки?
a. Гангренозний стоматит
b. Лейкоплакія
*c. Афтозний стоматит
d. Виразково-некротичний стоматит
e. Катаральний стоматит

21. Пацієнту діагностовано фурункульоз нижньої губи. Прийнято рішення провести висікання вени з метою попередження розповсюдження запального процесу на печеристу пазуху. Яку вену висікають в цьому разі?
*a. Кутову
b. Зовнішню яремну
c. Поперечну вену лиця
d. Підборідну
e. Лицеву

22. Юнаку віком 18 років з акне призначено доксицикліну гідрохлорид. Які застереження повинен дати лікар пацієнту в разі застосування цього лікарського засобу?
a. Запивати великою кількістю рідини, бажано молоком
b. Не приймати разом із вітамінними препаратами
c. Приймати перед їжею
d. Курс лікування не повинен перевищувати тиждень
*e. Уникати тривалого перебування на сонці

23. Укажіть серологічну реакцію, для проведення якої необхідні 5 інгредієнтів: антиген, антитіло і комплемент (перша система), еритроцити барана та гемолітична сироватка (друга система).
a. Пасивної (непрямої) гемаглютинації
*b. Зв'язування комплементу
c. Преципітації
d. Гальмування гемаглютинації
e. Нейтралізації

24. Пацієнта шпиталізовано з важким загальним станом, високою температурою та утрудненим диханням. Під час бактеріоскопічного дослідження матеріалу із зіву та дихальних шляхів попередньо діагностовано дифтерійний круп. Який метод фарбування застосовано в цьому разі?
a. Ожешки
b. Гінса-Буррі
*c. Нейссера
d. Пешкова
e. Циль-Нільсена

25. До інфекційного відділення лікарні шпиталізована жінка віком 25 років із діагнозом: шигельоз. Лабораторними дослідженнями встановлено, що збудниками є Entamoeba histolytica. Який препарат показаний пацієнтці?
a. Ізоніазид
b. Бензилпеніциліну натрієва сіль
c. Рифампіцин
*d. Метронідазол
e. Хінгамін

26. Пацієнт звернувся зі скаргами на болі, почервоніння слизової оболонки ротової порожнини та припухлість ясен. Лікар-стоматолог встановив діагноз: герпетичний гінгівостоматит. Який вірус викликав це захворювання в пацієнта?
a. Оперізуючого лишаю
b. Простого герпесу тип 2
*c. Простого герпесу тип 1
d. Епштейна-Барр
e. Цитомегалії

27. Який тип дроблення характерний для зиготи людини?
a. Неповне, синхронне
b. Неповне, нерівномірне, синхронне
c. Повне, асинхронне
*d. Повне, нерівномірне, асинхронне
e. Неповне, рівномірне, асинхронне

28. У дитини вроджений імунодефіцит. Уражений клітинний імунітет, що зумовлює часті вірусні інфекції. Порушеннями в якому органі це, найімовірніше, викликано?
a. Піднебінних мигдаликах
b. Лімфатичних вузлах
c. Селезінці
d. Червоному кістковому мозку
*e. Тимусі

29. У трирічної дитини впродовж 6-ти місяців розвинулася деформація обличчя в результаті симетричного збільшення об'єму обох кутів нижньої щелепи. Мікроскопічно спостерігається: між кістковими балками розташовується сполучна тканина з великою кількістю судин і примітивними кістковими балочками. Який патологічний стан виник у дитини?
a. Еозинофільна гранульома
b. -
c. Гранулююча кіста
*d. Херувізм
e. Остеобластокластома

30. У жінки віком 59 років лікар встановив діагноз: гострий герпетичний стоматит. Який з наведених лікарських засобів можна застосувати як етіотропне лікування?
*a. Мазь ацикловір
b. Розчин анестезину в соняшниковій олії
c. Драже діазоліну
d. Обліпихова олія
e. Ін'єкції бензилпеніциліну

31. У людини клітини епітелію ротової порожнини активно діляться шляхом мітозу. На певній стадії цього поділу хромосоми розташовані у площині екватора клітини і кожна хромосома складається з двох максимально спіралізованих хроматид, які з'єднані центромерою. На якій стадії мітозу перебуває клітина?
*a. Метафаза
b. Профаза
c. Прометафаза
d. Телофаза
e. Анафаза

32. До лікаря-стоматолога звернувся хворий із лихоманкою і характерними дрібними везикулами на слизовій щік, твердого піднебіння і язика. Лікар припускає герпетичний стоматит. Які дослідження слід провести додатково для підтвердження діагнозу?
a. Посів на середовище Ігла
*b. Зараження курячого ембріона в хоріоналантоїс, уведення матеріалу в мозок білим мишам
c. Посів на середовище Раппопорта
d. Постановка реакції преципітації
e. Посів на середовище 199 з додаванням бичачої сироватки

33. Чоловіка віком 25 років шпиталізовано до лікарні після бджолиного укусу з явищами анафілактичного шоку. Який лікарський засіб необхідно ввести пацієнту?
a. Атракуріуму бесилату
b. Клотримазол
c. Морфіну гідрохлорид
*d. Адреналіну гідрохлорид
e. Ібупрофен

34. Вагітну жінку віком 23 роки шпиталізовано до пологового відділення на 40-му тижні вагітності з нормальною пологовою діяльністю. Через деякий час у неї спостерігається зменшення сили та частоти перейм. Який лікарський препарат необхідно застосувати для стимуляції пологової діяльності?
*a. Окситоцин
b. Дротаверин
c. Вазопресин
d. Преднізолон
e. Папаверин

35. Під час проведення експерименту на збудливу клітину подіяли тетраетиламонієм, який блокує калієві іоноселективні канали. Як це позначиться на мембранному потенціалі клітини?
a. Розвинеться гіперполяризація
b. Потенціал дії не виникне
*c. Потенціал спокою зникне
d. Розвинеться деполяризація
e. Потенціал спокою збільшиться

36. Чоловіку віком 32 роки для лікування стоматиту призначили розчин антисептику з групи галогеновмісних сполук. Який це препарат?
a. Етакридину лактат
b. Метиленовий синій
c. Кислота борна
*d. Хлоргексидин
e. Новоіманін

37. Під час операції видалення каріозно зміненого зуба в жінки віком 26 років у ділянці верхівки зуба виявлена невелика порожнина, заповнена гноєм. М'які тканини навколо хворого зуба набряклі, гіперемовані. Який найбільш імовірний діагноз?
a. Хронічний гранулюючий періодонтит
b. Гіпертрофічний пульпіт з утворенням поліпу
c. Хронічний гранулематозний періодонтит
*d. Гнійний періодонтит з утворенням абсцесу
e. Хронічний фіброзний періодонтит

38. Відомо, що синовіальна рідина зменшує тертя суглобових поверхонь. Унаслідок деполімеризації якої речовини при ревматизмі її в'язкість знижується?
a. Глікогену
b. Гепарину
c. Альбуміну
d. Колагену
*e. Гіалуронової кислоти

39. У препараті паренхіматозного органу розрізняють нечітко відмежовані часточки шестигранної форми, у центрі яких розташована вена, а в міжчасточковій сполучній тканині проходять тріади (артерія, вена і вивідна протока). Який це орган?
a. Тимус
b. Селезінка
c. Щитоподібна залоза
d. Підшлункова залоза
*e. Печінка

40. В експерименті на тварині в зубному зачатку зруйнували внутрішній шар епітелію емалевого органа. Розвиток якої тканини зуба буде порушено?
a. Пульпи
b. Періодонта
*c. Емалі
d. Дентину
e. Цементу

41. У гістологічному препараті шліфа зуба визначається тканина, що складається з міжклітинної речовини, пронизаної канальцями, у яких розташовані відростки клітин-одонтобластів. Назвіть цю тканину.
a. Періодонт
b. Пульпа
*c. Дентин
d. Емаль
e. Цемент

42. У гістологічному препараті декальцинованої нижньої щелепи навколо кореня зуба визначаються пучки товстих колагенових волокон, між якими розташована пухка волокниста сполучна тканина із кровоносними судинами. Назвіть цю структуру.
a. Дентин
b. Клітинний цемент
c. Ясна
d. Альвеолярна кістка
*e. Періодонт

43. Чоловік віком 27 років звернувся до лікаря-стоматолога зі скаргами на біль у зубі. Під час обстеження виявлена каріозна порожнина, яка досягає пульпи. Яка стадія карієсу розвинулася в пацієнта?
a. Крейдяна пляма
b. Поверхневий карієс
*c. Глибокий карієс
d. Середній карієс
e. Циркулярний карієс

44. У пацієнта спостерігається порушення функції привушної слинної залози. Який нерв посилює її секрецію?
*a. N. petrosus minor
b. N. petrosus profundus
c. N. auricularis major
d. N. auricularis minor
e. N. petrosus major

45. Патогенні бактерії володіють здатністю активно проникати у внутрішнє середовище організму та інтенсивно поширюватися у тканинах. Який із нижченаведених ферментів забезпечує інвазивні властивості бактерій?
a. Плазмокоагулаза
b. Каталаза
c. Оксидоредуктаза
*d. Гіалуронідаза
e. Лактаза

46. У новонародженої дівчинки під час смоктання молоко потрапляє до носової порожнини. Яка вроджена вада розвитку в дитини?
*a. Незарощення м'якого піднебіння
b. Атрезія стравоходу
c. Дивертикул стравоходу
d. Звуження стравоходу
e. ГЕРХ (гастроезофагальна рефлюксна хвороба)

47. Під час одонтогенної інфекції застосовуються системні антибіотики з групи пеніциліну з інгібіторами beta-лактамаз. Який специфічний інгібітор додають у структуру beta-лактамних антибіотиків, що дозволяє уникнути резистентності штамів мікробів до цих препаратів?
a. Кислоту пангамову
*b. Кислоту клавуланову
c. Кислоту тіоктову
d. Кислоту параамінобензойну
e. Кислоту аскорбінову

48. Пацієнт звернувся до лікарні з травмою щоки та скаргами на неможливість зімкнути щелепи на боці поранення та висунути нижню щелепу вперед. Який м'яз, найімовірніше, пошкоджено в пацієнта?
a. Присередній крилоподібний
*b. Жувальний
c. Бічний крилоподібний
d. Щічний
e. Скроневий

49. Яким видом терапії є призначення парацетамолу для усунення лихоманки під час гострої респіраторної вірусної інфекції?
*a. Симптоматична
b. Етіотропна
c. Профілактична
d. Замісна
e. Стимулююча

50. На рентгенограмі жінки віком 45 років діагностовано перелом кісток черепа, лінія перелому проходить через підочноямковий край. Яка кістка пошкоджена?
a. Скронева
b. Піднебінна
*c. Верхня щелепа
d. Тім'яна
e. Нижня щелепа

51. Під час огляду ротової порожнини пацієнта виявлено: слизова оболонка ясен верхньої щелепи червонувата, з ознаками набряку, незначною кровоточивістю та пошкодженням переважно міжзубної частини. Для якого захворювання характерні ці симптоми?
a. Виразкового гінгівіту
b. Локалізованого пародонтиту
c. Пародонтозу
d. Гіпертрофічного гінгівіту
*e. Катарального гінгівіту

52. Після черепно-мозкової травми у хворого спостерігається порушення функції сечовидільної системи - поліурія. Порушення виділення якого гормону може спричинити поліурію у хворого?
a. Мінералокортикоїди
b. АКТГ
*c. Вазопресин
d. Адреналін
e. Інсулін

53. Які анатомічні структури із загальною сонною артерією проходять у сонному трикутнику та формують судинно-нервовий пучок?
a. N. hypoglossus, v. jugularis externa
b. N. vagus, v. jugularis anterior
*c. N. vagus, v. jugularis interna
d. N. Hypoglossus, v. jugularis interna
e. N. phrenicus, v. jugularis externa

54. Хронічне запалення тканин ясен завершилося надмірним розростанням волокон сполучної тканини. Які клітинні елементи відіграли в цьому процесі провідну роль?
a. Остеокласти
b. Остеобласти
*c. Фібробласти
d. Хондробласти
e. Макрофаги

55. Подразнення яких рецепторів спричиняє захисний рефлекс чхання?
*a. Ірритантних
b. Ноцицепторів
c. J-рецепторів
d. Пропріорецепторів
e. Рецепторів розтягнення легень

56. У жінки віком 48 років хворої, на саркому нижньої щелепи, у біоптичному матеріалі виявлено явище метаплазії. Що лежить в основі цього явища?
a. Зворотне перетворення пухлинних клітин у нормальні
b. Пухлинна прогресія
*c. Набуття пухлинною тканиною властивостей іншої тканини
d. Утрата здатності до диференціювання
e. Посилений поділ клітин пухлини

57. У медичній практиці широкого застосування набули курареподібні речовини (міорелаксанти). Про яку побічну дію повинен пам'ятати лікар при їх застосуванні?
*a. Розслаблення дихальних м'язів
b. Напади судом
c. Розлади мозкового кровообігу
d. Зупинка серця
e. Тромбоутворення

58. Для видалення зуба з метою знеболення вводять розчин новокаїну в ділянку проходження чутливого нерва. Який механізм виникнення цього ефекту?
a. Порушення збудливості больових рецепторів
b. Утворення медіаторів болю
*c. Порушення проведення больових імпульсів
d. Зменщення рН тканин ясен
e. Порушення аксонального транспорту

59. В експерименті збудливу клітину помістили в сольовий розчин, що не містить іонів натрію. Як це вплине на розвиток процесу збудження?
a. Амплітуда потенціалу дії збільшується
b. Тривалість потенціалу дії зменшується
*c. Потенціал дії не виникає
d. Тривалість потенціалу дії збільшується
e. Амплітуда потенціалу дії зменшується

60. У пацієнтки під час мікроскопії виділень із піхви виявлено грамнегативні бобовидні диплококи. Який попередній діагноз?
a. Токсоплазмоз
b. Мікоплазмоз
*c. Гонорея
d. Хламідіоз
e. Сифіліс

61. Укажіть препарат для лікування миготливої аритмії, який є блокатором калієвих каналів, alpha-, beta-адренорецепторів і має кумулювальну властивість.
a. Метопролол
b. Верапаміл
c. Аспаркам
*d. Аміодарон
e. Нікотинамід

62. З метою профілактики тромбоемболічних ускладнень під час великих операцій на щелепно-лицевій ділянці у стоматологічній практиці використовують ін'єкційний антитромботичний засіб, який зв'язується з антитромбіном III та інгібує процес згортання крові шляхом інактивації факторів V, VII, IX, X. Визначте цей препарат.
a. Кислота транексамова
b. Фітоменадіон
c. Кислота амінокапронова
*d. Гепарин
e. Альтеплаза

63. До лікаря-стоматолога звернувся чоловік віком 29 років з припухлою навколовушною слинною залозою. Який вірус спричиняє такі симптоми?
a. Віруси гепатиту В
*b. Вірус епідемічного паротиту
c. Вірус грипу
d. Ентеровіруси
e. Вірус кору

64. У чоловіка віком 53 роки, який тривалий час курив цигарки, на бічній поверхні язика виявлено білу ділянку розмірами 5х3 см у вигляді бляшки з нечіткими краями. Під час гістологічного дослідження біоптату з ураженої ділянки діагностували значне зроговіння та потовщення епітелію слизової оболонки, акантоз. Під епітелієм у сполучній тканині є незначний інфільтрат із лімфоцитів, макрофагів і плазматичних клітин. Яке ураження слизової оболонки рота спостерігається в цьому разі?
a. Рак на місці
b. -
*c. Лейкоплакія
d. Плоскоклітинний зроговілий рак
e. Еритроплакія

65. До травматологічного відділення шпиталізовано дитину з глибокою раною на нозі. Після поранення минуло 3 доби. Який препарат необхідно застосувати для профілактики правця?
a. Вакцину АКДП
b. Дифтерійно-правцевий анатоксин
*c. Протиправцеву сироватку
d. Антибіотики
e. Вакцину БЦЖ

66. Послідовність триплетів у ДНК визначає порядок розташування амінокислот у молекулі білка. Як називається така властивість генетичного коду?
a. Виродженість
b. Триплетність
c. Універсальність
d. Неперекривність
*e. Колінеарність

67. Пацієнт звернувся до лікаря зі скаргами на значну спрагу та часте сечовипускання із великою кількістю сечі. З анамнезу відомо, що 4 тижні тому внаслідок черепно-мозкової травми в пацієнта виявлено некроз задньої долі гіпофіза. Для якого захворювання характерні такі симтоми?
*a. Нецукрового діабету
b. Цукрового діабету
c. Акромегалії
d. Хвороби Іценка-Кушинга
e. Синдрому Іценка-Кушинга

68. У пацієнтки з феохромоцитомою після психічного навантаження виникла тахікардія, підвищення артеріального тиску, різкий біль у надчеревній ділянці. Чим зумовлено погіршення стану пацієнтки?
a. Збільшенням секреції тиреоїдних гормонів
b. Підвищеним синтезом кортикотропіну
c. Звільненням норадреналіну симпатичними нервами
d. Активацією вегетативних ядер гіпоталамуса
*e. Масивним викиданням катехоламінів наднирниками

69. Укажіть назву муколітичного відхаркувального лікуючого засобу, що має антиоксидантний, пневмопротекторний, кардіопротекторний, дезінтоксикаційний ефект та застосовується в разі отруєння парацетамолом.
*a. Ацетилцистеїн
b. Кодеїн
c. Глауцин
d. Бромгексин
e. Амброксол

70. Під час проведення електронної мікроскопії у тканинах пародонта виявлено волокна, які одним своїм кінцем занурюються в цемент кореня зуба, а іншим - в окістя альвеолярного відростка. Укажіть ці волокна.
a. Ебнера
b. Корфа
*c. Шарпея
d. Аргірофільні
e. Пуркіньє

71. Під час огляду чоловіка віком 65 років при проведенні аускультації лікар оцінює роботу мітрального клапана. Де вислуховують тон цього клапана?
a. Біля груднини в другому міжребер'ї справа
b. Біля груднини в другому міжребер'ї зліва
c. Біля груднини справа напроти хряща 5 ребра
d. Біля груднини зліва напроти хряща 5 ребра
*e. На верхівці серця

72. У жінки віком 30 років діагностовано: гострий гнійний середній отит із подальшим запаленням комірок соскоподібного відростка. Через яку стінку барабанної порожнини міг потрапити гній до комірок?
a. Paries caroticus
b. Paries membranaceus
c. Paries tegmentalis
*d. Paries mastoideus
e. Paries labyrinthicus

73. Після довготривалого вживання антибіотиків у пацієнта на слизовій оболонці ротової порожнини з'явилися округлі білі плями, на язику - білий наліт. Який мікроорганізм, імовірно, спричинив ці симптоми?
a. Стрептокок
b. Ентерокок
*c. Гриби роду Candida
d. Лактобацили
e. Кишкова паличка

74. Під час мікроскопічного дослідження виявляється паренхіматозний орган, у якому епітеліальні тяжі формують клубочкову, пучкову та сітчасту зони. Центральна частина органа представлена скупченнями хромафінних клітин. Укажіть цей орган.
*a. Надниркова залоза
b. Щитоподібна залоза
c. Печінка
d. Гіпофіз
e. Епіфіз

75. При мікроскопічному дослідженні препаратів із зіву, зафарбованих за Нейссером, було виявлено палички з потовщеннями на полюсах, що розташовувались під кутом одна до одної. До якого виду можуть належати дані мікроорганізми?
a. Mycobacterium tuberculosis
*b. Corynebacterium diphtheriae
c. Neisseria gonorrhoeae
d. Streptococcus pyogenes
e. Leptospira interrhogans

76. У новонародженої дівчинки спостерігається неправильне зрощення відростків верхньої щелепи із лемішем. Який патологічний стан виник у дитини?
a. Мікростомія
*b. Палатосхізіс("вовча паща")
c. Макростомія
d. Хейлосхізіс ("заяча губа")
e. Макроглосія

77. У чоловіка віком 72 роки зі встановленим діагнозом: гостра серцева недостатність у складі комплексного лікування призначено петльовий діуретик. Який із нижченаведених препаратів призначено пацієнту?
a. Манітол
b. Спіронолактон
c. Гідрохлортіазид
d. Ацетазоламід
*e. Фуросемід

78. Виготовлено мікропрепарат зі слизової оболонки порожнини рота. У цій ділянці відсутня підслизова основа і слизова оболонка нерухомо зрощена з окістям. Ця прикріплена частина переходить у вільну неприкріплену. Який це орган порожнини рота?
a. Щока
b. Піднебіння тверде
*c. Ясна
d. Язик
e. Піднебіння м'яке

79. У дитини травмована нижня губа. Який м'яз при цьому ушкоджений?
a. M. levator anguli oris
b. M. risorius
c. M. levator labii superioris
*d. M. orbicularis oris
e. M. buccinator

80. Пацієнту проведено апендектомію. У післяопераційному періоді він отримував антибіотик. Невдовзі у нього з'явилися скарги на зниження слуху. Укажіть, яка група антибіотиків має характерні побічні ефекти (ураження слуху та вестибулярного апарату).
a. Пеніциліни
*b. Аміноглікозиди
c. Макроліди
d. Тетрацикліни
e. Поліміксини

81. У ділянці кута нижньої щелепи пацієнта лікар виявив місце щільної інфільтрації синюшного відтінку з ознаками флуктуації по центру. Під час мікроскопії гною з вогнища інфекції виявлено друзи, що містили скупчення ниткоподібних мікроорганізмів. Які мікроорганізми, найімовірніше, спричинили захворювання?
a. Аскоміцети
b. Лептоспіри
c. Базидіоміцети
d. Спірохети
*e. Актиноміцети

82. Завдяки бактерицидній дії якого білка при пошкодженні слизової оболонки ротової порожнини попереджується запалення?
a. Лінгвальної ліпази
b. Нуклеази
*c. Лізоциму
d. Амілази
e. Муцину

83. Який процес пригнічує рифампіцин у хворого на туберкульоз легень, діючи на РНК-полімеразу на стадії ініціації?
a. Термінація
b. Реплікація
*c. Транскрипція
d. Елонгація
e. Трансляція

84. Під час лікування зубів лікар-стоматолог поміщає ватний тампон у присінок між щокою та альвеолярним відростком верхньої щелепи. Вивідний отвір протоки якої залози закриває цей тампон?
a. Піднижньощелепної
b. Під'язикової
c. Губних
d. Язикових
*e. Привушної

85. Під час огляду лікарем-педіатром десятирічної дитини виявлено множинні петехії на шкірі, кровоточивість ясен та знижений рівень вітаміну С в сечі. Який процес порушився в цьому разі?
a. Активація гіалуронідази
b. Синтез протеогліканів
*c. Синтез колагену
d. Розпад протеогліканів
e. Розпад колагену

86. Під час експерименту після руйнування структур ЦНС піддослідна тварина втратила орієнтувальні рефлекси. Пошкодження якої структури спричинило цей патологічний стан?
a. Проміжного мозку
b. Мозочка
*c. Чотиригорбкового тіла
d. Червоних ядер
e. Латеральних вестибулярних ядер

87. При якому типі успадкування на гемофілію хворіють чоловіки, а носіями хвороби є жінки?
a. Х-зчеплене домінантне
b. Аутосомно-домінантне
c. Голандричне
*d. Х-зчеплене рецесивне
e. Аутосомно-рецесивне

88. У гістологічному препараті головного кінця зародка 5 тижнів розвитку визначаються зяброві дуги. Яка анатомічна структура розвивається з першої пари цих утворень?
a. Зовнішній слуховий прохід
b. Щитоподібний хрящ
c. Верхньощелепні відростки
d. Нижньощелепні відростки
*e. Нижньощелепні та верхньощелепні відростки

89. У хірургічний кабінет звернулася людина, яку покусав невідомий собака. Широкі рвані рани локалізовані на обличчі. Яку лікувально-профілактичну допомогу потрібно надати для профілактики сказу?
a. Терміново ввести вакцину АКДП
b. Призначити комбіновану антибіотикотерапію
*c. Розпочати імунізацію антирабічною вакциною
d. Госпіталізувати хворого і тримати під наглядом лікаря
e. Терміново ввести нормальний gamma-глобулін

90. Пацієнт після перенесеного інсульту скаржиться на значні труднощі з вимовою слів, але при цьому розуміння мовлення не викликає складнощів. Яка ділянка кори головного мозку, імовірно, пошкоджена в пацієнта?
*a. Зона Брока
b. Сенсомоторна кора
c. Префронтальна зона
d. Зорова кора
e. Зона Верніке

91. У п'ятирічної дитини відбулася інвазія гельмінтів, що призвело до сенсибілізації організму. Які показники лейкоцитарної формули підтвердять цей процес?
a. Збільшення кількості нейтрофілів
b. Зменшення кількості еозинофілів
*c. Збільшення кількості еозинофілів
d. Збільшення кількості базофілів
e. Зменшення кількості базофілів

92. Укажіть період під час скорочення, коли м'язове волокно не здатне реагувати на подразник.
a. Тетанічний
b. Релаксації
c. Деполяризації
d. Ізотонічний
*e. Рефрактерний

93. Визначення в пацієнта групи крові за допомогою моноклональних тест-реагентів виявило позитивну реакцію аглютинації з реагентами анти-А і анти-В та негативну з анти-D. Якої групи кров у цього пацієнта?
a. А (ІІ) Rh (+)
*b. АВ (ІV) Rh (-)
c. АВ (ІV) Rh (+)
d. B (III) Rh (-)
e. 0 (I) Rh (+)

94. У препараті зуба виявлено тверду тканину, у якій розташовані клітини видовженої полігональної форми. Клітини розташовані в лакунах, їх відростки в канальцях анастомозують між собою. Яку структуру виявлено у препараті зуба?
a. Безклітинний цемент
b. Емаль
c. Пульпу
d. Дентин
*e. Клітинний цемент

95. На гістологічному препараті виявлено орган, паренхіма якого утворена гемопоетичною тканиною. До складу цієї тканини входять еритробласти, мегакаріоцити, ліпоцити та інші клітини. Визначте цей орган.
a. Мигдалик
*b. Червоний кістковий мозок
c. Тимус
d. Лімфатичний вузол
e. Селезінка

96. Деякі захворювання тонкої кишки пов'язані з порушенням функції екзокриноцитів з ацидофільними гранулами (клітини Панета). Де розташовані ці клітини?
a. У місці переходу ворсинок у крипти
b. У верхній частині кишкових крипт
c. На апікальній частині кишкових ворсинок
*d. На дні кишкових крипт
e. На бокових поверхнях кишкових ворсинок

97. У жінки виникла загроза передчасного переривання вагітності. Із недостатністю якого гормону це пов'язано?
a. Естрадіолу
b. Окситоцину
c. Альдостерону
*d. Прогестерону
e. Тестостерону

98. При гістологічному дослідженні кістки нижньої щелепи виявлено пухлину, що складається з фіброзної тканини, у якій містяться базофільні цементоподібні маси у вигляді вогнищ різної величини. Який вид пухлини досліджується?
*a. Цементуюча фіброма
b. Гігантська цементома
c. Цементобластома
d. Цементома
e. Одонтогенна фіброма

99. У хімічному синапсі збудження передається за допомогою нейромедіатора. Які іони сприяють його виділенню в синаптичну щілину?
a. Магнію
b. Натрію
c. Калію
*d. Кальцію
e. Хлору

100. Під час огляду порожнини рота пацієнта на губній і язиковій поверхні зубів виявлені темно-жовті і коричневі плями і смуги, що займають більше половини поверхні зубів, емаль і дентин частково зруйновані. Який найбільш імовірний діагноз?
a. Клиноподібні дефекти зубів
b. Дистрофічне звапнування
c. Зубний камінь
*d. Флюороз
e. Метастатичне звапнування

101. Під час дослідження видаленого зуба пацієнта виявлено: зуб має довгий корінь, на язиковій поверхні - серединний валик, який розширювався у напрямку до ріжучого краю зуба. Який зуб, найімовірніше, видалено в пацієнта?
a. Присередній різець верхньої щелепи
b. Бічний різець нижньої щелепи
c. Великий кутній зуб верхньої щелепи
d. Премоляр нижньої щелепи
*e. Ікло верхньої щелепи

102. З метою усунення нападу бронхіальної астми, який розвинувся при екстракції зуба, пацієнту призначили сальбутамол. До якої фармакологічної групи належитьцей препарат?
a. beta_2-адреноблокатори
b. beta_1, 2-адреноміметики
*c. beta_2-адреноміметики
d. beta_1-адреноміметики
e. beta_1-адреноблокатори

103. Чоловіку віком 48 років, хворому на злоякісну пухлину язика, лікар-хірург перев'язує a. lingualis у ділянці трикутника Пирогова. Який нерв є верхнею межею цієї анатомічної ділянки?
a. Ansa cervicalis
*b. N. hypoglossus
c. N. lingualis
d. N. sublingualis
e. N. glossopharynseus

104. Згідно з правилом сталості числа хромосом, кожний вид більшості тварин має певне і стале число хромосом. Який механізм підтримує цю сталість при статевому розмноженні організмів?
a. -
b. Регенерація
*c. Мейоз
d. Шизогонія
e. Амітоз

105. У клініку звернувся чоловік віком 45 років зі скаргами на втрату чутливості в ділянці задньої 1/3 язика. Функція якої пари черепно-мозкових нервів порушена?
a. Х
b. XII
c. VIII
d. V
*e. ІХ

106. У стоматологічній практиці широко використовується місцевий анестетик - лідокаїн. Який механізм його дії?
a. Блокує потенціалзалежні калієві канали
*b. Блокує потенціалзалежні натрієві канали
c. Активує потенціалзалежні калієві канали
d. Блокує лігандкеровані натрієві канали
e. Активує потенціалзалежні кальцієві канали

107. У ході експерименту з внутрішньовенним уведенням різних фізіологічно активних речовин зареєстрована тахікардія. Яка з наведених речовин викликала таку реакцію?
a. Брадикінін
b. Калікреїн
c. Інсулін
*d. Тироксин
e. Ацетилхолін

108. Жінці віком 38 років зі встановленим діагнозом: сифіліс необхідно призначити лікування. З анамнезу пацієнтки відомо, що вона має алергію на препарати пеніцилінового ряду. Який антибіотик потрібно призначити у цьому разі?
a. Амоксицилін/клавуланат
b. Оксацилін
c. Амоксицилін
d. Ампіцилін
*e. Цефтріаксон

109. Пацієнт скаржиться на головний біль та утруднене дихання. Рентгенологічно діагностовано: фронтит (запалення лобової пазухи). У який носовий хід поширюються гнійні виділення?
a. Над верхньою носовою раковиною
b. Нижній носовий хід
*c. Середній носовий хід
d. Верхній носовий хід
e. Загальний носовий хід

110. У чоловіка віком 25 років, який скаржився на утруднене ковтання, виявлене пухлиноподібне підвищення на корені язика 1-2 см у діаметрі, у ділянці сліпого отвору. Розростання залишків якої залози встановив лікар?
a. Під'язикової
*b. Щитоподібної
c. Вилочкової
d. Аденогіпофіза
e. Прищитоподібної

111. Пацієнт віком 45 років звернувся до лікаря з приводу різаної рани м'яких тканин дистальної фаланги великого пальця кисті, яка супроводжується кровотечею. Гілками якої артерії кровопостачається великий палець кисті?
a. Плечової
b. Ліктьової
c. Задньої міжкісткової
*d. Променевої
e. Передньої міжкісткової

112. До лікаря звернувся пацієнт, у якого під час огляду гортані виявлено неповне змикання голосових складок під час фонації. Голосова щілина при цьому набуває форми овала. Функція якого м'яза гортані порушена в пацієнта?
a. Щито-черпакуватого
b. Бічного персне-черпакуватого
c. Заднього персне-черпакуватого
*d. Голосового
e. Поперечного черпакуватого

113. Яка спадкова хвороба поєднує в собі цироз печінки, дистрофічні процеси головного мозку, супроводжується зменшенням вмісту церулоплазміну у плазмі крові та порушенням обміну міді в організмі?
a. Жильбера
*b. Вільсона-Коновалова
c. Тея-Сакса
d. Німанна-Піка
e. Марфана

114. У пацієнта віком 18 років з верхньої щелепи видалено пухлиноподібне утворення в ділянці ікла, що відсутній у зубному ряді. Макроскопічно утворення представлено порожниною, яка заповнена світло-жовтою рідиною, з наявністю ретинованого зуба. Мікроскопічно стінка порожнини представлена фіброзною тканиною, покритою багатошаровим плоским епітелієм без ознак запалення. Яке новоутворення виявлено в пацієнта?
a. Одонтома
*b. Фолікулярна кіста
c. Амелобластома
d. Радикулярна кіста
e. Кератокіста

115. Під час операції для знерухомлення пацієнта використовують курареподібні фармакологічні препарати. Який механізм дії цієї групи препаратів?
*a. Блокування Н-холінорецепторів скелетних м'язів
b. Блокування проведення збудження нервовими волокнами
c. Виділення ацетилхоліну в синаптичну щілину
d. Блокування М-холінорецепторів гладких м'язів
e. Виділення норадреналіну в синаптичну щілину

116. Від хворого з підозрою на черевний тиф була виділена грамнегативна рухлива паличка. З метою ідентифікації виділену культуру посіяли на напіврідкі середовища Гіса. За якою ознакою буде враховуватися розкладання мікробом вуглеводів до кислоти?
a. Утворення осаду
b. Помутніння живильного середовища
*c. Зміна забарвлення індикатора
d. Утворення бульбашок газу
e. Розрідження середовища

117. Пацієнту з діагнозом: кандидоз порожнини рота призначено протигрибковий препарат. Укажіть цей лікарський засіб.
*a. Флуконазол
b. Левоміцетин
c. Ампіцилін
d. Бісептол
e. Еритроміцин

118. До порушення якої функції призведе ураження груднинно-щитоподібного м'яза?
a. Розгинання шиї
b. Підняття під'язикової кістки
*c. Опускання гортані
d. Підняття гортані
e. Нахилу шиї вперед

119. До лікарні надійшла дитина з діагнозом дифтерія. Якими препаратами для специфічної терапії Ви скористуєтесь?
a. Дифтерійний анатоксин, антибіотики
b. Дифтерійні вакцини: АКДП, АДП, АД
c. Дифтерійний бактеріофаг
d. Вакцина ''Кодивак'', сульфаніламіди
*e. Протидифтерійна антитоксична сироватка, антибіотики

120. Чоловік звернувся до хірурга зі скаргами на біль внизу живота справа. Під час глибокої пальпації лікар виявив болючість у правій пахвинній ділянці. У якому відділі кишківника можливий патологічний процес?
*a. Сліпа кишка
b. Нисхідна ободова кишка
c. Поперечна ободова кишка
d. Пряма кишка
e. Сигмоподібна ободова кишка

121. У біопсійному матеріалі шкіри в епідермісі виявлені клітини з відростками, які мають гранули темно-коричневого кольору в цитоплазмі. Що це за клітини?
a. Лімфоцити
b. Кератиноцити
c. Клітини Меркеля
d. Внутрішньоепідермальні макрофаги
*e. Меланоцити

122. У пацієнта діагностовано неврит трійчастого нерва. Який із травних процесів порушиться найбільше у цьому разі?
a. Слиновиділення
b. Слиноутворення
c. Ковтання
*d. Жування
e. Формування смакових відчуттів

123. У чоловіка віком 34 роки зі встановленим діагнозом: туберкульоз застосовували рифампіцин, що призвело до розвитку стійкості мікобактерій туберкульозу. З яким препаратом необхідно поєднувати рифампіцин для зменшення розвитку стійкості мікобактерій?
a. Ацикловір
b. Амоксицилін
c. Метронідазол
*d. Ізоніазид
e. Ітраконазол

124. Лікар-стоматолог проводить бесіду зі школярами з профілактики карієсу. Які речовини, що містяться в харчових продуктах, спричиняють ріст та розмноження стрептококів, які насамперед впливають на виникнення карієсу?
a. Вітаміни
b. Жири
c. Білки
*d. Вуглеводи
e. Мікро- та макроелементи

125. Жінка віком 22 роки звернулася до лікаря-гінеколога зі скаргами на порушення менструального циклу, геморагічні виділення з піхви та болі внизу живота. Після комплексного лабораторно-інструментального дослідження жінці проведено вишкрібання порожнини матки. У результаті гістологічного дослідження отриманого матеріалу виявлено: різко збільшені, кістозно змінені, набряклі ворсини хоріона з проліферацією клітин трофобласту та фрагменти децидуальної тканини. Який патологічний процес спостерігається в пацієнтки?
a. Поліп ендометрія
b. Гіперплазія ендометрія
c. Ендометріальна карцинома
*d. Міхурцевий занесок
e. Хоріонепітеліома

126. У жінки віком 25 років виявлено ваду тристулкового клапана. Між якими камерами серця розташований цей клапан?
a. Отвір легеневого стовбура
*b. Між правим передсердям і правим шлуночком
c. Отвір аорти
d. Отвір вінцевого синуса
e. Між лівим передсердям і шлуночком

127. У пацієнтки віком 30 років після видалення зуба на нижній щелепі спостерігалося підвищення температури, згодом виникла припухлість у ділянці шиї. Під час розтину шкіри шиї встановлено, що підшкірно-жирова клітковина просякнута непрозорою жовто-зеленою рідиною з неприємним запахом. Який запальний процес розвинувся в жировій клітковині?
a. Абсцес
b. Серозне запалення
*c. Флегмона
d. Фібринозне запалення
e. Геморагічне запалення

128. На місці механічного пошкодження шкіри завдяки процесам регенерації формується пухка волокниста сполучна тканина. Які клітини продукують білки (колаген, еластин) та компоненти міжклітинної речовини?
a. Адипоцити
b. Плазмоцити
c. Макрофаги
d. Тканинні базофіли
*e. Фібробласти

129. У значної кількості пацієнтів перед відвідуванням стоматолога виникає тривожність, страх, пригнічений настрій. Посилення секреції якого медіатора центральної нервової системи може зменшити ці зміни психо-емоційного стану у людини?
a. ГАМК
b. Ацетилхолін
c. Дофамін
d. Норадреналін
*e. Серотонін

130. У пацієнта внаслідок травми утворився дефект шкіри. З метою ліквідації дефекта на це місце хірурги перемістили ділянку шкіри з іншої частини тіла цього ж хворого. Який вид трансплантації було здійснено?
a. Експлантацію
*b. Аутотрансплантацію
c. Аллотрансплантацію
d. Гомотрансплантацію
e. Ксенотрансплантацію

131. На прийом до лікаря прийшла пацієнтка віком 20 років. Об'єктивно спостерігається: високого зросту, зі збільшеними губами, носом, кистями та стопами. Підвищення секреції якої залози можна запідозрити в цієї пацієнтки?
a. Епіфіза
b. Прищитоподібної залози
c. Щитоподібної залози
*d. Передньої частки гіпофіза
e. Задньої частки гіпофіза

132. У пацієнта діагностовано пульпіт з ознаками хронічного продуктивного запалення. Коронкова і коренева пульпа містить розростання грануляційної тканини з поширенням на каріозну порожнину зуба та утворенням червоного м'якого поліпа пульпи, що легко кровоточить. Наявне розсмоктування ділянок дентину, що призводить до розширення пульпової порожнини. Який вид пульпіту розвинувся в пацієнта?
a. Гнійний
b. Фіброзний
c. Гангренозний
*d. Гранулюючий
e. Серозний

133. Дванадцятирічна дитина скаржиться на утруднення носового дихання. Під час обстеження встановлено, що причиною є стійка гіпертрофія лімфоїдної тканини. На збільшення якого мигдалика вказують вищенаведені патологічні зміни?
*a. Глоткового
b. Піднебінного
c. Трубного правого
d. Язикового
e. Трубного лівого

134. Через декілька годин після травми зуба в пульпі спостерігається гіперемія судин, виражений набряк тканини з поодинокими нейтрофілами, лімфоцитами, у нервових волокнах - незначні дистрофічні зміни. Який найбільш імовірний діагноз?
a. Гангренозний пульпіт
b. Фіброзний пульпіт
*c. Серозний пульпіт
d. Гнійний пульпіт
e. Гранулюючий пульпіт

135. Жінка віком 40 років звернулася до хірурга-стоматолога зі скаргами на наявність новоутворення на шкірі обличчя, яке швидко збільшується в розмірах протягом 5 місяців. Об'єктивно спостерігається: новоутворення 0,7 см у діаметрі, без чітких меж із нерівними краями, поверхнею та пігментацією. Під час мікроскопічного дослідження після операції: в епідермісі, у сосочковому шарі дерми великі клітини з ядрами, різними за формою, із помірною кількістю мітозів разом з патологічними, із вираженими ядерцями та різною кількістю коричневого пігменту в цитоплазмі (реакція Перлса негативна). Який найімовірніший діагноз?
a. Себорейний кератоз
b. Актинічне лентиго
c. Фіброзна гістіоцитома
d. Меланоцитарний невус
*e. Меланома

136. У пацієнта віком 49 років виявлено набряк обличчя, значну протеїнурію, гіпопротеїнемію, диспротеїнемію та гіперліпідемію. Яка патологія виникла в пацієнта?
*a. Нефротичний синдром
b. Пієлонефрит
c. Цистит
d. Простатит
e. Сечокам'яна хвороба

137. У недоношеної дитини виявлено злипання стінок альвеол через відсутність сурфактанту. Укажіть, порушення функції яких клітин стінки альвеоли зумовлює такий стан.
a. Альвеолоцитів І типу
b. Альвеолярних макрофагів
*c. Альвеолоцитів ІІ типу
d. Секреторних клітин Клара
e. Фібробластів

138. У жінки віком 26 років було виявлено наявність пухлини альвеолярного відростка у вигляді щільнуватого вузла, чітко обмеженого. Під час гістологічного дослідження виявлено: однотипні дрібні одноядерні клітини овальної форми, серед них розташовані гігантські багатоядерні клітини, місцями серед клітин утворюються кісткові балочки. Який патологічний стан викник у пацієнтки?
*a. Остеобластокластома
b. Амелобластома
c. Еозинофільна гранульома
d. Фіброматозний епуліс
e. Примордіальна кіста

139. Жінка віком 48 років зі встановленим діагнозом: мегалобластна анемія приймала препарат із групи водорозчинних вітамінних засобів. Який це препарат?
a. Аскорбінова кислота
*b. Ціанокобаламін
c. Тіаміну хлорид
d. Токоферолу ацетат
e. Піридоксин

140. У бактерiологiчну лабораторiю з вогнища харчового отруєння доставлена в'ялена риба, при дослiдженнi якої на середовищі Кiтта-Тароццi бактерiолог виявив мiкроорганiзми, подiбнi до "тенiсної ракетки". Збудником якої хвороби вони могли бути?
a. Дизентерiя
b. Дифтерiя
c. Сальмонельоз
*d. Ботулiзм
e. Черевний тиф

141. У пульпі зуба внаслідок дегенеративних змін утворилися мінералізовані осередки, деякі з них містять канальці. Назвіть ці утворення.
a. Цемент
b. Ділянки осифікації
c. Фіброзні тільця
*d. Дентиклі
e. Кісткова тканина

142. Під час гістологічного дослідження зуба виявлено ушкоджені судини. Яка структура зуба містить кровоносні судини?
a. Безклітинний цемент
b. Клітинний цемент
c. Кутикула емалі
*d. Пульпа
e. Дентинні канальці

143. Методом амніоцентезу в клітинах епітелію плода визначено каріотип 45, Х0. Мати і батько здорові. Який синдром, імовірно, розвинувся у плода?
a. Патау
b. Трисомії Х
c. Едвардса
d. "Котячого крику"
*e. Шерешевського-Тернера

144. Останніми роками під час проведення лабораторної діагностики гепатиту В у крові хворого визначають наявність вірусної ДНК. За допомогою якої з наведених реакцій це визначають?
a. Імуноферментний аналіз
*b. Ланцюгова полімеразна реакція
c. Реакція непрямої гемаглютинації
d. Реакція зв'язування комплементу
e. Реакція гальмування гемаглютинації

145. У клітині відбулося поглинання розчинених речовин. При цьому утворилися специфічні мембранні пухирці. Як називається цей тип транспорту речовини через мембрану?
a. Фагоцитоз
*b. Піноцитоз
c. Полегшена дифузія
d. Дифузія
e. Екзоцитоз

146. Під час автомобільної аварії людина отримала сильний удар в епігастральну ділянку, унаслідок чого виникла зупинка серця. Що могло стати причиною таких змін серцевої діяльності?
a. Підвищення тонусу симпатичної нервової системи
b. Виділення кортизолу
c. Виділення адреналіну
d. Виділення альдостерону
*e. Підвищення тонусу блукаючого нерва

147. Укажіть препарат, що належить до групи бета-лактамних антибіотиків.
a. Тетрациклін
b. Еритроміцин
*c. Бензилпеніцилін
d. Бісептол
e. Офлоксацин

148. Машиною швидкої допомоги в лікарню доставлено непритомного чоловіка після отруєння чадним газом. Унаслідок накопичення якої сполуки в пацієнта виникла гіпоксія?
a. Метгемоглобіну
b. Карбгемоглобіну
c. Сульфгемоглобіну
d. Оксигемоглобіну
*e. Карбоксигемоглобіну

149. У результаті травматичного пошкодження вінцевого відростка нижньої щелепи потерпілий не може піднімати і тягнути назад щелепу. Який м'яз пошкоджено?
a. Латеральний крилоподібний
b. Щічний
c. Медіальний крилоподібний
*d. Скроневий
e. Жувальний

150. Пацієнту віком 37 років встановлено діагноз: гіпертонічна хвороба. Лікар призначив лізиноприл. Який механізм дії цього препарату?
a. Стимулює імідазолінові рецептори
b. Блокує ангіотензинові рецептори судин
c. Блокує кальцієві канали
*d. Зв'язує ангіотензинперетворювальний фермент і блокує перетворення ангіотензину I в ангіотензин II
e. Блокує калієві канали

