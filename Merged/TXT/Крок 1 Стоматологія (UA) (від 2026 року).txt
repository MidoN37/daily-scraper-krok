1. Під час огляду п'ятирічної дитини лікарем-стоматологом встановлено діагноз: епідемічний паротит. Який механізм передачі цього захворювання?
a. Фекально-оральний
*b. Повітряно-крапельний
c. Контактно-побутовий
d. Трансмісивний
e. Парентеральний

2. Під час дослідження каріотипу п'ятирічного хлопчика виявлено 46 хромосом. Одна з хромосом 15-ої пари довша від звичайної, тому що до неї приєднана ділянка хромосоми з 21-ої пари. Який вид мутації має місце в цього хлопчика?
a. Інверсія
b. Делеція
c. Дуплікація
*d. Транслокація
e. Поліплоїдія

3. Юнаку 20-ти років з метою профілактики було введено анатоксин. Проти якого з вказаних захворювань проводилося щеплення?
*a. Дифтерія
b. Менінгіт
c. Скарлатина
d. Туберкульоз
e. Коклюш

4. При інтенсивній фізичній роботі в м'язах накопичується молочна кислота. Який фермент здійснює утворення молочної кислоти з пірувату при анаеробному гліколізі?
*a. Лактатдегідрогеназа
b. Піруватдегідрогеназа
c. Піруваткарбоксилаза
d. Фосфофруктокіназа
e. Альдолаза

5. У пацієнта спостерігається алергічна реакція, яка супроводжується свербежем, набряками та почервоніннями шкіри. Укажіть біогенний амін, надлишкове накопичення якого в зонах запалення призводить до розвитку алергічних реакцій.
a. Адреналін
b. Мелатонін
c. Дофамін
*d. Гістамін
e. Серотонін

6. У пацієнта карієс ускладнився пульпітом, що супроводжувався нестерпним болем. Укажіть основну причину виникнення цього болю при запаленні пульпи.
a. Проліферація
b. Первинна альтерація
*c. Ексудація
d. Еміграція лейкоцитів
e. Ішемія

7. При бактеріологічному обстеженні групи хворих із карієсом зубів були виділені різні мікроорганізми. Якому з наведених нижче мікроорганізмів належить провідна роль у виникненні карієсу у цих хворих?
*a. Streptococcus mutans
b. Candida albicans
c. Borellia buccalis
d. Staphylococcus aureus
e. St. salivarius

8. Початок процесу транскрипції стає можливим за умови приєднання фермента ДНК-залежної-РНК-полімерази до певної ділянки молекули ДНК. Як називають цю ділянку ДНК?
a. Репресор
b. Термінатор
c. Регулятор
d. Супресор
*e. Промотор

9. У пацієнта віком 28 років перелом нижньої щелепи призвів до кровотечі з нижньої коміркової артерії. Гілка якої артерії ушкоджена?
*a. Верхньощелепної
b. Внутрішньої сонної
c. Зовнішньої сонної
d. Лицевої
e. Підборідної

10. П'ятирічний пацієнт скаржиться на сильний головний біль та блювання. Об'єктивно встановлено: ригідність м'язів потилиці, блювання без нудоти, герпетичний висип на обличчі, гарячка. Бактеріологічне дослідження якого біологічного матеріалу необхідне для підтвердження попереднього діагнозу менінгіт?
a. Виділення бактерій N. meningitidis зі слизової оболонки сечостатевої системи
b. Виділення уринокультур N. meningitidis
c. Виділення копрокультур N. meningitidis
*d. Спинномозкової рідини
e. Блювання

11. Під час огляду порожнини рота пацієнта лікар-стоматолог виявив каріозну порожнину на поверхні другого моляра, яка звернена до першого моляра. Яка поверхня коронки уражена?
a. Facies lingualis
*b. Facies mesialis
c. Facies vestibularis
d. Facies distalis
e. Facies occlusalis

12. Під час приготування мазка із зубного нальоту і фарбування його за методом Грама студент під час мікроскопії знайшов різноманітні мікроорганізми фіолетового і рожевого кольорів. Який структурний компонент мікроорганізму зумовлює різне сприйняття барвників?
a. Цитоплазма
b. Цитоплазматична мембрана
c. Внутрішній периплазматичний простір
*d. Клітинна стінка
e. Рибосоми

13. Для дослідження кровотоку лікар встановив датчик приладу в ділянці sulcus bicipitalis medialis. Яку судину обстежує лікар?
a. A) ulnaris
b. A) profunda brahii
c. A) axillaris
*d. A) brachialis
e. A) radialis

14. Під час обстеження жінки віком 35 років діагностовано запалення верхньощелепного нерва. Через який анатомічний отвір виходить цей нерв із порожнини черепа?
a. Клинно-піднебінний
b. Яремний
c. Овальний
d. Остистий
*e. Круглий

15. Чоловіку віком 26 років після проведення оперативного втручання призначено знеболення морфіном. Через деякий час знеболювальний ефект препарату став нижчим, пацієнт просив повторних ін'єкцій. Після відміни препарату у нього різко погіршився настрій, виникло прискорене серцебиття, зниження АТ, з'явилися підвищене потовиділення і нудота. Який патологічний стан виник у пацієнта у зв'язку з відміною препарату?
a. Антагонізм
b. Кумуляція
c. Ідіосинкразія
*d. Абстиненція
e. Синергізм

16. У посіві гною з фурункула знайдено кулястої форми мікроорганізми, розташовані у вигляді "грона винограду". Які мікроби виявлено?
a. Тетракоки
b. Мікрококи
c. Диплококи
d. Стрептококи
*e. Стафілококи

17. У хлопчика виявлено аномалії лицевої частини черепа, зокрема гіпоплазію верхньої щелепи, високе піднебіння та неправильний ріст зубів. За допомогою цитогенетичного методу встановлено каріотип (47, ХУ, 21+). Який патологічний синдром спостерігається в пацієнта?
*a. Дауна
b. Клайнфельтера
c. Патау
d. Шерешевського-Тернера
e. Едвардса

18. У семирічного хлопчика з'явився біль та набряк у горлі, субфебрильна температура тіла протягом двох тижнів. Під час обстеження виявлено: гепатоспленомегалія та збільшення лімфатичних вузлів. З ротоглотки пацієнта виділений вірус родини Herpesviridae, що викликає проліферацію В-лімфоцитів. Який вірус, найімовірніше, спричинив захворювання?
a. Вірус Коксакі А
*b. Вірус Епштейн-Барр
c. Вірус простого герпесу тип 2
d. ВІЛ
e. Вірус кору

19. У західних регіонах Європи майже половина всіх вроджених вад розвитку припадає на тих новонароджених, яких було зачато в період інтенсивного застосування в цих районах пестицидів. Наслідком якого впливу є такі хворобливі стани дітей?
a. Малігнізація
b. Канцерогенний
c. Мутагенний
d. Механічний
*e. Тератогенний

20. Під час огляду вагітної пацієнтки на слизовій оболонці порожнини рота стоматолог виявив три округлі утворення, які з'явилися 3 дні тому, з червоним обідком, поверхня їх біло-сірого кольору до 1 см у діаметрі. Який патологічний стан виник у пацієнтки?
a. Катаральний стоматит
b. Виразково-некротичний стоматит
*c. Афтозний стоматит
d. Гангренозний стоматит
e. Лейкоплакія

21. Пацієнту діагностовано фурункульоз нижньої губи. Прийнято рішення провести висікання вени з метою попередження розповсюдження запального процесу на печеристу пазуху. Яку вену висікають в цьому разі?
a. Поперечну вену лиця
b. Зовнішню яремну
c. Підборідну
d. Лицеву
*e. Кутову

22. Юнаку віком 18 років з акне призначено доксицикліну гідрохлорид. Які застереження повинен дати лікар пацієнту в разі застосування цього лікарського засобу?
a. Приймати перед їжею
b. Запивати великою кількістю рідини, бажано молоком
*c. Уникати тривалого перебування на сонці
d. Не приймати разом із вітамінними препаратами
e. Курс лікування не повинен перевищувати тиждень

23. Укажіть серологічну реакцію, для проведення якої необхідні 5 інгредієнтів: антиген, антитіло і комплемент (перша система), еритроцити барана та гемолітична сироватка (друга система).
*a. Зв'язування комплементу
b. Нейтралізації
c. Пасивної (непрямої) гемаглютинації
d. Преципітації
e. Гальмування гемаглютинації

24. Пацієнта шпиталізовано з важким загальним станом, високою температурою та утрудненим диханням. Під час бактеріоскопічного дослідження матеріалу із зіву та дихальних шляхів попередньо діагностовано дифтерійний круп. Який метод фарбування застосовано в цьому разі?
a. Гінса-Буррі
*b. Нейссера
c. Ожешки
d. Пешкова
e. Циль-Нільсена

25. До інфекційного відділення лікарні шпиталізована жінка віком 25 років із діагнозом: шигельоз. Лабораторними дослідженнями встановлено, що збудниками є Entamoeba histolytica. Який препарат показаний пацієнтці?
a. Хінгамін
b. Ізоніазид
c. Бензилпеніциліну натрієва сіль
*d. Метронідазол
e. Рифампіцин

26. Пацієнт звернувся зі скаргами на болі, почервоніння слизової оболонки ротової порожнини та припухлість ясен. Лікар-стоматолог встановив діагноз: герпетичний гінгівостоматит. Який вірус викликав це захворювання в пацієнта?
*a. Простого герпесу тип 1
b. Простого герпесу тип 2
c. Цитомегалії
d. Оперізуючого лишаю
e. Епштейна-Барр

27. Який тип дроблення характерний для зиготи людини?
a. Неповне, нерівномірне, синхронне
*b. Повне, нерівномірне, асинхронне
c. Повне, асинхронне
d. Неповне, синхронне
e. Неповне, рівномірне, асинхронне

28. У дитини вроджений імунодефіцит. Уражений клітинний імунітет, що зумовлює часті вірусні інфекції. Порушеннями в якому органі це, найімовірніше, викликано?
a. Червоному кістковому мозку
b. Лімфатичних вузлах
c. Піднебінних мигдаликах
d. Селезінці
*e. Тимусі

29. У трирічної дитини впродовж 6-ти місяців розвинулася деформація обличчя в результаті симетричного збільшення об'єму обох кутів нижньої щелепи. Мікроскопічно спостерігається: між кістковими балками розташовується сполучна тканина з великою кількістю судин і примітивними кістковими балочками. Який патологічний стан виник у дитини?
a. Еозинофільна гранульома
*b. Херувізм
c. Остеобластокластома
d. -
e. Гранулююча кіста

30. У жінки віком 59 років лікар встановив діагноз: гострий герпетичний стоматит. Який з наведених лікарських засобів можна застосувати як етіотропне лікування?
a. Драже діазоліну
*b. Мазь ацикловір
c. Розчин анестезину в соняшниковій олії
d. Ін'єкції бензилпеніциліну
e. Обліпихова олія

31. У людини клітини епітелію ротової порожнини активно діляться шляхом мітозу. На певній стадії цього поділу хромосоми розташовані у площині екватора клітини і кожна хромосома складається з двох максимально спіралізованих хроматид, які з'єднані центромерою. На якій стадії мітозу перебуває клітина?
a. Профаза
b. Прометафаза
c. Анафаза
*d. Метафаза
e. Телофаза

32. До лікаря-стоматолога звернувся хворий із лихоманкою і характерними дрібними везикулами на слизовій щік, твердого піднебіння і язика. Лікар припускає герпетичний стоматит. Які дослідження слід провести додатково для підтвердження діагнозу?
a. Посів на середовище Раппопорта
*b. Зараження курячого ембріона в хоріоналантоїс, уведення матеріалу в мозок білим мишам
c. Посів на середовище 199 з додаванням бичачої сироватки
d. Посів на середовище Ігла
e. Постановка реакції преципітації

33. Чоловіка віком 25 років шпиталізовано до лікарні після бджолиного укусу з явищами анафілактичного шоку. Який лікарський засіб необхідно ввести пацієнту?
*a. Адреналіну гідрохлорид
b. Клотримазол
c. Ібупрофен
d. Морфіну гідрохлорид
e. Атракуріуму бесилату

34. Вагітну жінку віком 23 роки шпиталізовано до пологового відділення на 40-му тижні вагітності з нормальною пологовою діяльністю. Через деякий час у неї спостерігається зменшення сили та частоти перейм. Який лікарський препарат необхідно застосувати для стимуляції пологової діяльності?
a. Дротаверин
b. Папаверин
*c. Окситоцин
d. Преднізолон
e. Вазопресин

35. Під час проведення експерименту на збудливу клітину подіяли тетраетиламонієм, який блокує калієві іоноселективні канали. Як це позначиться на мембранному потенціалі клітини?
a. Потенціал спокою збільшиться
*b. Потенціал спокою зникне
c. Потенціал дії не виникне
d. Розвинеться гіперполяризація
e. Розвинеться деполяризація

36. Чоловіку віком 32 роки для лікування стоматиту призначили розчин антисептику з групи галогеновмісних сполук. Який це препарат?
a. Етакридину лактат
b. Метиленовий синій
c. Кислота борна
d. Новоіманін
*e. Хлоргексидин

37. Під час операції видалення каріозно зміненого зуба в жінки віком 26 років у ділянці верхівки зуба виявлена невелика порожнина, заповнена гноєм. М'які тканини навколо хворого зуба набряклі, гіперемовані. Який найбільш імовірний діагноз?
*a. Гнійний періодонтит з утворенням абсцесу
b. Хронічний гранулематозний періодонтит
c. Хронічний гранулюючий періодонтит
d. Гіпертрофічний пульпіт з утворенням поліпу
e. Хронічний фіброзний періодонтит

38. Відомо, що синовіальна рідина зменшує тертя суглобових поверхонь. Унаслідок деполімеризації якої речовини при ревматизмі її в'язкість знижується?
a. Колагену
b. Альбуміну
*c. Гіалуронової кислоти
d. Глікогену
e. Гепарину

39. У препараті паренхіматозного органу розрізняють нечітко відмежовані часточки шестигранної форми, у центрі яких розташована вена, а в міжчасточковій сполучній тканині проходять тріади (артерія, вена і вивідна протока). Який це орган?
a. Селезінка
b. Тимус
c. Щитоподібна залоза
*d. Печінка
e. Підшлункова залоза

40. В експерименті на тварині в зубному зачатку зруйнували внутрішній шар епітелію емалевого органа. Розвиток якої тканини зуба буде порушено?
a. Пульпи
*b. Емалі
c. Цементу
d. Дентину
e. Періодонта

41. У гістологічному препараті шліфа зуба визначається тканина, що складається з міжклітинної речовини, пронизаної канальцями, у яких розташовані відростки клітин-одонтобластів. Назвіть цю тканину.
a. Пульпа
b. Цемент
*c. Дентин
d. Емаль
e. Періодонт

42. У гістологічному препараті декальцинованої нижньої щелепи навколо кореня зуба визначаються пучки товстих колагенових волокон, між якими розташована пухка волокниста сполучна тканина із кровоносними судинами. Назвіть цю структуру.
a. Альвеолярна кістка
b. Клітинний цемент
*c. Періодонт
d. Дентин
e. Ясна

43. Чоловік віком 27 років звернувся до лікаря-стоматолога зі скаргами на біль у зубі. Під час обстеження виявлена каріозна порожнина, яка досягає пульпи. Яка стадія карієсу розвинулася в пацієнта?
*a. Глибокий карієс
b. Циркулярний карієс
c. Поверхневий карієс
d. Крейдяна пляма
e. Середній карієс

44. У пацієнта спостерігається порушення функції привушної слинної залози. Який нерв посилює її секрецію?
a. N. auricularis major
*b. N. petrosus minor
c. N. petrosus major
d. N. petrosus profundus
e. N. auricularis minor

45. Патогенні бактерії володіють здатністю активно проникати у внутрішнє середовище організму та інтенсивно поширюватися у тканинах. Який із нижченаведених ферментів забезпечує інвазивні властивості бактерій?
a. Оксидоредуктаза
*b. Гіалуронідаза
c. Лактаза
d. Плазмокоагулаза
e. Каталаза

46. У новонародженої дівчинки під час смоктання молоко потрапляє до носової порожнини. Яка вроджена вада розвитку в дитини?
*a. Незарощення м'якого піднебіння
b. ГЕРХ (гастроезофагальна рефлюксна хвороба)
c. Дивертикул стравоходу
d. Атрезія стравоходу
e. Звуження стравоходу

47. Під час одонтогенної інфекції застосовуються системні антибіотики з групи пеніциліну з інгібіторами beta-лактамаз. Який специфічний інгібітор додають у структуру beta-лактамних антибіотиків, що дозволяє уникнути резистентності штамів мікробів до цих препаратів?
a. Кислоту параамінобензойну
b. Кислоту пангамову
c. Кислоту тіоктову
d. Кислоту аскорбінову
*e. Кислоту клавуланову

48. Пацієнт звернувся до лікарні з травмою щоки та скаргами на неможливість зімкнути щелепи на боці поранення та висунути нижню щелепу вперед. Який м'яз, найімовірніше, пошкоджено в пацієнта?
a. Щічний
*b. Жувальний
c. Присередній крилоподібний
d. Бічний крилоподібний
e. Скроневий

49. Яким видом терапії є призначення парацетамолу для усунення лихоманки під час гострої респіраторної вірусної інфекції?
*a. Симптоматична
b. Етіотропна
c. Стимулююча
d. Профілактична
e. Замісна

50. На рентгенограмі жінки віком 45 років діагностовано перелом кісток черепа, лінія перелому проходить через підочноямковий край. Яка кістка пошкоджена?
a. Скронева
b. Нижня щелепа
c. Тім'яна
d. Піднебінна
*e. Верхня щелепа

51. Під час огляду ротової порожнини пацієнта виявлено: слизова оболонка ясен верхньої щелепи червонувата, з ознаками набряку, незначною кровоточивістю та пошкодженням переважно міжзубної частини. Для якого захворювання характерні ці симптоми?
*a. Катарального гінгівіту
b. Виразкового гінгівіту
c. Пародонтозу
d. Локалізованого пародонтиту
e. Гіпертрофічного гінгівіту

52. Після черепно-мозкової травми у хворого спостерігається порушення функції сечовидільної системи - поліурія. Порушення виділення якого гормону може спричинити поліурію у хворого?
a. Адреналін
*b. Вазопресин
c. АКТГ
d. Мінералокортикоїди
e. Інсулін

53. Які анатомічні структури із загальною сонною артерією проходять у сонному трикутнику та формують судинно-нервовий пучок?
*a. N. vagus, v. jugularis interna
b. N. phrenicus, v. jugularis externa
c. N. vagus, v. jugularis anterior
d. N. hypoglossus, v. jugularis externa
e. N. Hypoglossus, v. jugularis interna

54. Хронічне запалення тканин ясен завершилося надмірним розростанням волокон сполучної тканини. Які клітинні елементи відіграли в цьому процесі провідну роль?
a. Хондробласти
b. Макрофаги
c. Остеобласти
d. Остеокласти
*e. Фібробласти

55. Подразнення яких рецепторів спричиняє захисний рефлекс чхання?
a. Рецепторів розтягнення легень
b. J-рецепторів
*c. Ірритантних
d. Пропріорецепторів
e. Ноцицепторів

56. У жінки віком 48 років хворої, на саркому нижньої щелепи, у біоптичному матеріалі виявлено явище метаплазії. Що лежить в основі цього явища?
a. Зворотне перетворення пухлинних клітин у нормальні
b. Пухлинна прогресія
c. Посилений поділ клітин пухлини
*d. Набуття пухлинною тканиною властивостей іншої тканини
e. Утрата здатності до диференціювання

57. У медичній практиці широкого застосування набули курареподібні речовини (міорелаксанти). Про яку побічну дію повинен пам'ятати лікар при їх застосуванні?
a. Зупинка серця
b. Розлади мозкового кровообігу
*c. Розслаблення дихальних м'язів
d. Напади судом
e. Тромбоутворення

58. Для видалення зуба з метою знеболення вводять розчин новокаїну в ділянку проходження чутливого нерва. Який механізм виникнення цього ефекту?
a. Утворення медіаторів болю
*b. Порушення проведення больових імпульсів
c. Порушення аксонального транспорту
d. Порушення збудливості больових рецепторів
e. Зменщення рН тканин ясен

59. В експерименті збудливу клітину помістили в сольовий розчин, що не містить іонів натрію. Як це вплине на розвиток процесу збудження?
a. Тривалість потенціалу дії збільшується
b. Амплітуда потенціалу дії збільшується
*c. Потенціал дії не виникає
d. Амплітуда потенціалу дії зменшується
e. Тривалість потенціалу дії зменшується

60. У пацієнтки під час мікроскопії виділень із піхви виявлено грамнегативні бобовидні диплококи. Який попередній діагноз?
*a. Гонорея
b. Мікоплазмоз
c. Токсоплазмоз
d. Хламідіоз
e. Сифіліс

61. Укажіть препарат для лікування миготливої аритмії, який є блокатором калієвих каналів, alpha-, beta-адренорецепторів і має кумулювальну властивість.
*a. Аміодарон
b. Верапаміл
c. Аспаркам
d. Нікотинамід
e. Метопролол

62. З метою профілактики тромбоемболічних ускладнень під час великих операцій на щелепно-лицевій ділянці у стоматологічній практиці використовують ін'єкційний антитромботичний засіб, який зв'язується з антитромбіном III та інгібує процес згортання крові шляхом інактивації факторів V, VII, IX, X. Визначте цей препарат.
*a. Гепарин
b. Кислота транексамова
c. Альтеплаза
d. Фітоменадіон
e. Кислота амінокапронова

63. До лікаря-стоматолога звернувся чоловік віком 29 років з припухлою навколовушною слинною залозою. Який вірус спричиняє такі симптоми?
*a. Вірус епідемічного паротиту
b. Віруси гепатиту В
c. Вірус грипу
d. Ентеровіруси
e. Вірус кору

64. У чоловіка віком 53 роки, який тривалий час курив цигарки, на бічній поверхні язика виявлено білу ділянку розмірами 5х3 см у вигляді бляшки з нечіткими краями. Під час гістологічного дослідження біоптату з ураженої ділянки діагностували значне зроговіння та потовщення епітелію слизової оболонки, акантоз. Під епітелієм у сполучній тканині є незначний інфільтрат із лімфоцитів, макрофагів і плазматичних клітин. Яке ураження слизової оболонки рота спостерігається в цьому разі?
a. Еритроплакія
b. Плоскоклітинний зроговілий рак
c. Рак на місці
*d. Лейкоплакія
e. -

65. До травматологічного відділення шпиталізовано дитину з глибокою раною на нозі. Після поранення минуло 3 доби. Який препарат необхідно застосувати для профілактики правця?
a. Вакцину БЦЖ
b. Антибіотики
c. Дифтерійно-правцевий анатоксин
d. Вакцину АКДП
*e. Протиправцеву сироватку

66. Послідовність триплетів у ДНК визначає порядок розташування амінокислот у молекулі білка. Як називається така властивість генетичного коду?
a. Неперекривність
b. Виродженість
c. Триплетність
d. Універсальність
*e. Колінеарність

67. Пацієнт звернувся до лікаря зі скаргами на значну спрагу та часте сечовипускання із великою кількістю сечі. З анамнезу відомо, що 4 тижні тому внаслідок черепно-мозкової травми в пацієнта виявлено некроз задньої долі гіпофіза. Для якого захворювання характерні такі симтоми?
a. Хвороби Іценка-Кушинга
b. Синдрому Іценка-Кушинга
*c. Нецукрового діабету
d. Цукрового діабету
e. Акромегалії

68. У пацієнтки з феохромоцитомою після психічного навантаження виникла тахікардія, підвищення артеріального тиску, різкий біль у надчеревній ділянці. Чим зумовлено погіршення стану пацієнтки?
a. Підвищеним синтезом кортикотропіну
*b. Масивним викиданням катехоламінів наднирниками
c. Збільшенням секреції тиреоїдних гормонів
d. Звільненням норадреналіну симпатичними нервами
e. Активацією вегетативних ядер гіпоталамуса

69. Укажіть назву муколітичного відхаркувального лікуючого засобу, що має антиоксидантний, пневмопротекторний, кардіопротекторний, дезінтоксикаційний ефект та застосовується в разі отруєння парацетамолом.
a. Амброксол
b. Глауцин
c. Бромгексин
d. Кодеїн
*e. Ацетилцистеїн

70. Під час проведення електронної мікроскопії у тканинах пародонта виявлено волокна, які одним своїм кінцем занурюються в цемент кореня зуба, а іншим - в окістя альвеолярного відростка. Укажіть ці волокна.
a. Ебнера
b. Аргірофільні
c. Пуркіньє
d. Корфа
*e. Шарпея

71. Під час огляду чоловіка віком 65 років при проведенні аускультації лікар оцінює роботу мітрального клапана. Де вислуховують тон цього клапана?
a. Біля груднини справа напроти хряща 5 ребра
b. Біля груднини в другому міжребер'ї зліва
c. Біля груднини в другому міжребер'ї справа
d. Біля груднини зліва напроти хряща 5 ребра
*e. На верхівці серця

72. У жінки віком 30 років діагностовано: гострий гнійний середній отит із подальшим запаленням комірок соскоподібного відростка. Через яку стінку барабанної порожнини міг потрапити гній до комірок?
a. Paries caroticus
b. Paries membranaceus
c. Paries tegmentalis
d. Paries labyrinthicus
*e. Paries mastoideus

73. Після довготривалого вживання антибіотиків у пацієнта на слизовій оболонці ротової порожнини з'явилися округлі білі плями, на язику - білий наліт. Який мікроорганізм, імовірно, спричинив ці симптоми?
a. Стрептокок
b. Лактобацили
c. Ентерокок
*d. Гриби роду Candida
e. Кишкова паличка

74. Під час мікроскопічного дослідження виявляється паренхіматозний орган, у якому епітеліальні тяжі формують клубочкову, пучкову та сітчасту зони. Центральна частина органа представлена скупченнями хромафінних клітин. Укажіть цей орган.
a. Гіпофіз
b. Печінка
c. Епіфіз
*d. Надниркова залоза
e. Щитоподібна залоза

75. При мікроскопічному дослідженні препаратів із зіву, зафарбованих за Нейссером, було виявлено палички з потовщеннями на полюсах, що розташовувались під кутом одна до одної. До якого виду можуть належати дані мікроорганізми?
a. Streptococcus pyogenes
b. Mycobacterium tuberculosis
*c. Corynebacterium diphtheriae
d. Leptospira interrhogans
e. Neisseria gonorrhoeae

76. У новонародженої дівчинки спостерігається неправильне зрощення відростків верхньої щелепи із лемішем. Який патологічний стан виник у дитини?
a. Макростомія
*b. Палатосхізіс("вовча паща")
c. Макроглосія
d. Хейлосхізіс ("заяча губа")
e. Мікростомія

77. У чоловіка віком 72 роки зі встановленим діагнозом: гостра серцева недостатність у складі комплексного лікування призначено петльовий діуретик. Який із нижченаведених препаратів призначено пацієнту?
a. Спіронолактон
b. Манітол
c. Гідрохлортіазид
*d. Фуросемід
e. Ацетазоламід

78. Виготовлено мікропрепарат зі слизової оболонки порожнини рота. У цій ділянці відсутня підслизова основа і слизова оболонка нерухомо зрощена з окістям. Ця прикріплена частина переходить у вільну неприкріплену. Який це орган порожнини рота?
a. Щока
b. Язик
c. Піднебіння м'яке
*d. Ясна
e. Піднебіння тверде

79. У дитини травмована нижня губа. Який м'яз при цьому ушкоджений?
a. M. levator labii superioris
b. M. buccinator
c. M. risorius
d. M. levator anguli oris
*e. M. orbicularis oris

80. Пацієнту проведено апендектомію. У післяопераційному періоді він отримував антибіотик. Невдовзі у нього з'явилися скарги на зниження слуху. Укажіть, яка група антибіотиків має характерні побічні ефекти (ураження слуху та вестибулярного апарату).
a. Тетрацикліни
b. Поліміксини
*c. Аміноглікозиди
d. Макроліди
e. Пеніциліни

81. У ділянці кута нижньої щелепи пацієнта лікар виявив місце щільної інфільтрації синюшного відтінку з ознаками флуктуації по центру. Під час мікроскопії гною з вогнища інфекції виявлено друзи, що містили скупчення ниткоподібних мікроорганізмів. Які мікроорганізми, найімовірніше, спричинили захворювання?
a. Аскоміцети
b. Спірохети
*c. Актиноміцети
d. Лептоспіри
e. Базидіоміцети

82. Завдяки бактерицидній дії якого білка при пошкодженні слизової оболонки ротової порожнини попереджується запалення?
a. Нуклеази
b. Муцину
*c. Лізоциму
d. Лінгвальної ліпази
e. Амілази

83. Який процес пригнічує рифампіцин у хворого на туберкульоз легень, діючи на РНК-полімеразу на стадії ініціації?
a. Термінація
b. Реплікація
c. Елонгація
d. Трансляція
*e. Транскрипція

84. Під час лікування зубів лікар-стоматолог поміщає ватний тампон у присінок між щокою та альвеолярним відростком верхньої щелепи. Вивідний отвір протоки якої залози закриває цей тампон?
a. Піднижньощелепної
b. Губних
c. Язикових
d. Під'язикової
*e. Привушної

85. Під час огляду лікарем-педіатром десятирічної дитини виявлено множинні петехії на шкірі, кровоточивість ясен та знижений рівень вітаміну С в сечі. Який процес порушився в цьому разі?
*a. Синтез колагену
b. Активація гіалуронідази
c. Розпад протеогліканів
d. Синтез протеогліканів
e. Розпад колагену

86. Під час експерименту після руйнування структур ЦНС піддослідна тварина втратила орієнтувальні рефлекси. Пошкодження якої структури спричинило цей патологічний стан?
a. Проміжного мозку
b. Мозочка
c. Латеральних вестибулярних ядер
*d. Чотиригорбкового тіла
e. Червоних ядер

87. При якому типі успадкування на гемофілію хворіють чоловіки, а носіями хвороби є жінки?
a. Х-зчеплене домінантне
b. Аутосомно-рецесивне
c. Голандричне
*d. Х-зчеплене рецесивне
e. Аутосомно-домінантне

88. У гістологічному препараті головного кінця зародка 5 тижнів розвитку визначаються зяброві дуги. Яка анатомічна структура розвивається з першої пари цих утворень?
a. Верхньощелепні відростки
b. Зовнішній слуховий прохід
c. Нижньощелепні відростки
*d. Нижньощелепні та верхньощелепні відростки
e. Щитоподібний хрящ

89. У хірургічний кабінет звернулася людина, яку покусав невідомий собака. Широкі рвані рани локалізовані на обличчі. Яку лікувально-профілактичну допомогу потрібно надати для профілактики сказу?
a. Призначити комбіновану антибіотикотерапію
b. Госпіталізувати хворого і тримати під наглядом лікаря
c. Терміново ввести вакцину АКДП
d. Терміново ввести нормальний gamma-глобулін
*e. Розпочати імунізацію антирабічною вакциною

90. Пацієнт після перенесеного інсульту скаржиться на значні труднощі з вимовою слів, але при цьому розуміння мовлення не викликає складнощів. Яка ділянка кори головного мозку, імовірно, пошкоджена в пацієнта?
a. Зона Верніке
*b. Зона Брока
c. Сенсомоторна кора
d. Префронтальна зона
e. Зорова кора

91. У п'ятирічної дитини відбулася інвазія гельмінтів, що призвело до сенсибілізації організму. Які показники лейкоцитарної формули підтвердять цей процес?
a. Зменшення кількості базофілів
b. Збільшення кількості нейтрофілів
c. Збільшення кількості базофілів
d. Зменшення кількості еозинофілів
*e. Збільшення кількості еозинофілів

92. Укажіть період під час скорочення, коли м'язове волокно не здатне реагувати на подразник.
a. Ізотонічний
*b. Рефрактерний
c. Релаксації
d. Деполяризації
e. Тетанічний

93. Визначення в пацієнта групи крові за допомогою моноклональних тест-реагентів виявило позитивну реакцію аглютинації з реагентами анти-А і анти-В та негативну з анти-D. Якої групи кров у цього пацієнта?
a. B (III) Rh (-)
b. АВ (ІV) Rh (+)
*c. АВ (ІV) Rh (-)
d. А (ІІ) Rh (+)
e. 0 (I) Rh (+)

94. У препараті зуба виявлено тверду тканину, у якій розташовані клітини видовженої полігональної форми. Клітини розташовані в лакунах, їх відростки в канальцях анастомозують між собою. Яку структуру виявлено у препараті зуба?
a. Безклітинний цемент
*b. Клітинний цемент
c. Дентин
d. Емаль
e. Пульпу

95. На гістологічному препараті виявлено орган, паренхіма якого утворена гемопоетичною тканиною. До складу цієї тканини входять еритробласти, мегакаріоцити, ліпоцити та інші клітини. Визначте цей орган.
a. Лімфатичний вузол
*b. Червоний кістковий мозок
c. Селезінка
d. Мигдалик
e. Тимус

96. Деякі захворювання тонкої кишки пов'язані з порушенням функції екзокриноцитів з ацидофільними гранулами (клітини Панета). Де розташовані ці клітини?
a. На апікальній частині кишкових ворсинок
*b. На дні кишкових крипт
c. У місці переходу ворсинок у крипти
d. На бокових поверхнях кишкових ворсинок
e. У верхній частині кишкових крипт

97. У жінки виникла загроза передчасного переривання вагітності. Із недостатністю якого гормону це пов'язано?
a. Альдостерону
*b. Прогестерону
c. Окситоцину
d. Тестостерону
e. Естрадіолу

98. При гістологічному дослідженні кістки нижньої щелепи виявлено пухлину, що складається з фіброзної тканини, у якій містяться базофільні цементоподібні маси у вигляді вогнищ різної величини. Який вид пухлини досліджується?
a. Одонтогенна фіброма
*b. Цементуюча фіброма
c. Цементобластома
d. Цементома
e. Гігантська цементома

99. У хімічному синапсі збудження передається за допомогою нейромедіатора. Які іони сприяють його виділенню в синаптичну щілину?
a. Хлору
b. Натрію
c. Магнію
*d. Кальцію
e. Калію

100. Під час огляду порожнини рота пацієнта на губній і язиковій поверхні зубів виявлені темно-жовті і коричневі плями і смуги, що займають більше половини поверхні зубів, емаль і дентин частково зруйновані. Який найбільш імовірний діагноз?
a. Метастатичне звапнування
*b. Флюороз
c. Зубний камінь
d. Клиноподібні дефекти зубів
e. Дистрофічне звапнування

101. Під час дослідження видаленого зуба пацієнта виявлено: зуб має довгий корінь, на язиковій поверхні - серединний валик, який розширювався у напрямку до ріжучого краю зуба. Який зуб, найімовірніше, видалено в пацієнта?
a. Присередній різець верхньої щелепи
b. Великий кутній зуб верхньої щелепи
c. Премоляр нижньої щелепи
d. Бічний різець нижньої щелепи
*e. Ікло верхньої щелепи

102. З метою усунення нападу бронхіальної астми, який розвинувся при екстракції зуба, пацієнту призначили сальбутамол. До якої фармакологічної групи належитьцей препарат?
a. beta_2-адреноблокатори
b. beta_1-адреноміметики
c. beta_1, 2-адреноміметики
d. beta_1-адреноблокатори
*e. beta_2-адреноміметики

103. Чоловіку віком 48 років, хворому на злоякісну пухлину язика, лікар-хірург перев'язує a. lingualis у ділянці трикутника Пирогова. Який нерв є верхнею межею цієї анатомічної ділянки?
a. N. sublingualis
b. N. glossopharynseus
c. Ansa cervicalis
d. N. lingualis
*e. N. hypoglossus

104. Згідно з правилом сталості числа хромосом, кожний вид більшості тварин має певне і стале число хромосом. Який механізм підтримує цю сталість при статевому розмноженні організмів?
*a. Мейоз
b. -
c. Шизогонія
d. Регенерація
e. Амітоз

105. У клініку звернувся чоловік віком 45 років зі скаргами на втрату чутливості в ділянці задньої 1/3 язика. Функція якої пари черепно-мозкових нервів порушена?
a. Х
b. XII
*c. ІХ
d. VIII
e. V

106. У стоматологічній практиці широко використовується місцевий анестетик - лідокаїн. Який механізм його дії?
a. Активує потенціалзалежні кальцієві канали
b. Блокує лігандкеровані натрієві канали
*c. Блокує потенціалзалежні натрієві канали
d. Блокує потенціалзалежні калієві канали
e. Активує потенціалзалежні калієві канали

107. У ході експерименту з внутрішньовенним уведенням різних фізіологічно активних речовин зареєстрована тахікардія. Яка з наведених речовин викликала таку реакцію?
a. Ацетилхолін
b. Брадикінін
c. Калікреїн
*d. Тироксин
e. Інсулін

108. Жінці віком 38 років зі встановленим діагнозом: сифіліс необхідно призначити лікування. З анамнезу пацієнтки відомо, що вона має алергію на препарати пеніцилінового ряду. Який антибіотик потрібно призначити у цьому разі?
a. Амоксицилін/клавуланат
b. Оксацилін
*c. Цефтріаксон
d. Амоксицилін
e. Ампіцилін

109. Пацієнт скаржиться на головний біль та утруднене дихання. Рентгенологічно діагностовано: фронтит (запалення лобової пазухи). У який носовий хід поширюються гнійні виділення?
a. Загальний носовий хід
b. Нижній носовий хід
c. Верхній носовий хід
d. Над верхньою носовою раковиною
*e. Середній носовий хід

110. У чоловіка віком 25 років, який скаржився на утруднене ковтання, виявлене пухлиноподібне підвищення на корені язика 1-2 см у діаметрі, у ділянці сліпого отвору. Розростання залишків якої залози встановив лікар?
a. Під'язикової
b. Вилочкової
c. Аденогіпофіза
d. Прищитоподібної
*e. Щитоподібної

111. Пацієнт віком 45 років звернувся до лікаря з приводу різаної рани м'яких тканин дистальної фаланги великого пальця кисті, яка супроводжується кровотечею. Гілками якої артерії кровопостачається великий палець кисті?
*a. Променевої
b. Плечової
c. Передньої міжкісткової
d. Ліктьової
e. Задньої міжкісткової

112. До лікаря звернувся пацієнт, у якого під час огляду гортані виявлено неповне змикання голосових складок під час фонації. Голосова щілина при цьому набуває форми овала. Функція якого м'яза гортані порушена в пацієнта?
a. Щито-черпакуватого
*b. Голосового
c. Бічного персне-черпакуватого
d. Заднього персне-черпакуватого
e. Поперечного черпакуватого

113. Яка спадкова хвороба поєднує в собі цироз печінки, дистрофічні процеси головного мозку, супроводжується зменшенням вмісту церулоплазміну у плазмі крові та порушенням обміну міді в організмі?
a. Жильбера
b. Марфана
c. Німанна-Піка
*d. Вільсона-Коновалова
e. Тея-Сакса

114. У пацієнта віком 18 років з верхньої щелепи видалено пухлиноподібне утворення в ділянці ікла, що відсутній у зубному ряді. Макроскопічно утворення представлено порожниною, яка заповнена світло-жовтою рідиною, з наявністю ретинованого зуба. Мікроскопічно стінка порожнини представлена фіброзною тканиною, покритою багатошаровим плоским епітелієм без ознак запалення. Яке новоутворення виявлено в пацієнта?
*a. Фолікулярна кіста
b. Радикулярна кіста
c. Амелобластома
d. Кератокіста
e. Одонтома

115. Під час операції для знерухомлення пацієнта використовують курареподібні фармакологічні препарати. Який механізм дії цієї групи препаратів?
a. Виділення ацетилхоліну в синаптичну щілину
b. Блокування проведення збудження нервовими волокнами
c. Блокування М-холінорецепторів гладких м'язів
d. Виділення норадреналіну в синаптичну щілину
*e. Блокування Н-холінорецепторів скелетних м'язів

116. Від хворого з підозрою на черевний тиф була виділена грамнегативна рухлива паличка. З метою ідентифікації виділену культуру посіяли на напіврідкі середовища Гіса. За якою ознакою буде враховуватися розкладання мікробом вуглеводів до кислоти?
a. Помутніння живильного середовища
*b. Зміна забарвлення індикатора
c. Утворення бульбашок газу
d. Утворення осаду
e. Розрідження середовища

117. Пацієнту з діагнозом: кандидоз порожнини рота призначено протигрибковий препарат. Укажіть цей лікарський засіб.
*a. Флуконазол
b. Бісептол
c. Ампіцилін
d. Еритроміцин
e. Левоміцетин

118. До порушення якої функції призведе ураження груднинно-щитоподібного м'яза?
a. Розгинання шиї
b. Підняття гортані
*c. Опускання гортані
d. Нахилу шиї вперед
e. Підняття під'язикової кістки

119. До лікарні надійшла дитина з діагнозом дифтерія. Якими препаратами для специфічної терапії Ви скористуєтесь?
a. Дифтерійні вакцини: АКДП, АДП, АД
*b. Протидифтерійна антитоксична сироватка, антибіотики
c. Дифтерійний анатоксин, антибіотики
d. Вакцина ''Кодивак'', сульфаніламіди
e. Дифтерійний бактеріофаг

120. Чоловік звернувся до хірурга зі скаргами на біль внизу живота справа. Під час глибокої пальпації лікар виявив болючість у правій пахвинній ділянці. У якому відділі кишківника можливий патологічний процес?
a. Поперечна ободова кишка
b. Пряма кишка
c. Нисхідна ободова кишка
*d. Сліпа кишка
e. Сигмоподібна ободова кишка

121. У біопсійному матеріалі шкіри в епідермісі виявлені клітини з відростками, які мають гранули темно-коричневого кольору в цитоплазмі. Що це за клітини?
a. Клітини Меркеля
b. Кератиноцити
c. Внутрішньоепідермальні макрофаги
*d. Меланоцити
e. Лімфоцити

122. У пацієнта діагностовано неврит трійчастого нерва. Який із травних процесів порушиться найбільше у цьому разі?
*a. Жування
b. Ковтання
c. Слиновиділення
d. Слиноутворення
e. Формування смакових відчуттів

123. У чоловіка віком 34 роки зі встановленим діагнозом: туберкульоз застосовували рифампіцин, що призвело до розвитку стійкості мікобактерій туберкульозу. З яким препаратом необхідно поєднувати рифампіцин для зменшення розвитку стійкості мікобактерій?
a. Ітраконазол
b. Метронідазол
c. Ацикловір
d. Амоксицилін
*e. Ізоніазид

124. Лікар-стоматолог проводить бесіду зі школярами з профілактики карієсу. Які речовини, що містяться в харчових продуктах, спричиняють ріст та розмноження стрептококів, які насамперед впливають на виникнення карієсу?
a. Жири
b. Вітаміни
c. Білки
*d. Вуглеводи
e. Мікро- та макроелементи

125. Жінка віком 22 роки звернулася до лікаря-гінеколога зі скаргами на порушення менструального циклу, геморагічні виділення з піхви та болі внизу живота. Після комплексного лабораторно-інструментального дослідження жінці проведено вишкрібання порожнини матки. У результаті гістологічного дослідження отриманого матеріалу виявлено: різко збільшені, кістозно змінені, набряклі ворсини хоріона з проліферацією клітин трофобласту та фрагменти децидуальної тканини. Який патологічний процес спостерігається в пацієнтки?
*a. Міхурцевий занесок
b. Поліп ендометрія
c. Хоріонепітеліома
d. Ендометріальна карцинома
e. Гіперплазія ендометрія

126. У жінки віком 25 років виявлено ваду тристулкового клапана. Між якими камерами серця розташований цей клапан?
a. Між лівим передсердям і шлуночком
b. Отвір вінцевого синуса
*c. Між правим передсердям і правим шлуночком
d. Отвір аорти
e. Отвір легеневого стовбура

127. У пацієнтки віком 30 років після видалення зуба на нижній щелепі спостерігалося підвищення температури, згодом виникла припухлість у ділянці шиї. Під час розтину шкіри шиї встановлено, що підшкірно-жирова клітковина просякнута непрозорою жовто-зеленою рідиною з неприємним запахом. Який запальний процес розвинувся в жировій клітковині?
a. Фібринозне запалення
b. Абсцес
c. Серозне запалення
*d. Флегмона
e. Геморагічне запалення

128. На місці механічного пошкодження шкіри завдяки процесам регенерації формується пухка волокниста сполучна тканина. Які клітини продукують білки (колаген, еластин) та компоненти міжклітинної речовини?
a. Макрофаги
b. Тканинні базофіли
c. Плазмоцити
*d. Фібробласти
e. Адипоцити

129. У значної кількості пацієнтів перед відвідуванням стоматолога виникає тривожність, страх, пригнічений настрій. Посилення секреції якого медіатора центральної нервової системи може зменшити ці зміни психо-емоційного стану у людини?
a. Дофамін
*b. Серотонін
c. Ацетилхолін
d. ГАМК
e. Норадреналін

130. У пацієнта внаслідок травми утворився дефект шкіри. З метою ліквідації дефекта на це місце хірурги перемістили ділянку шкіри з іншої частини тіла цього ж хворого. Який вид трансплантації було здійснено?
a. Аллотрансплантацію
b. Гомотрансплантацію
c. Ксенотрансплантацію
*d. Аутотрансплантацію
e. Експлантацію

131. На прийом до лікаря прийшла пацієнтка віком 20 років. Об'єктивно спостерігається: високого зросту, зі збільшеними губами, носом, кистями та стопами. Підвищення секреції якої залози можна запідозрити в цієї пацієнтки?
*a. Передньої частки гіпофіза
b. Щитоподібної залози
c. Епіфіза
d. Задньої частки гіпофіза
e. Прищитоподібної залози

132. У пацієнта діагностовано пульпіт з ознаками хронічного продуктивного запалення. Коронкова і коренева пульпа містить розростання грануляційної тканини з поширенням на каріозну порожнину зуба та утворенням червоного м'якого поліпа пульпи, що легко кровоточить. Наявне розсмоктування ділянок дентину, що призводить до розширення пульпової порожнини. Який вид пульпіту розвинувся в пацієнта?
*a. Гранулюючий
b. Гангренозний
c. Серозний
d. Гнійний
e. Фіброзний

133. Дванадцятирічна дитина скаржиться на утруднення носового дихання. Під час обстеження встановлено, що причиною є стійка гіпертрофія лімфоїдної тканини. На збільшення якого мигдалика вказують вищенаведені патологічні зміни?
a. Язикового
b. Піднебінного
c. Трубного лівого
*d. Глоткового
e. Трубного правого

134. Через декілька годин після травми зуба в пульпі спостерігається гіперемія судин, виражений набряк тканини з поодинокими нейтрофілами, лімфоцитами, у нервових волокнах - незначні дистрофічні зміни. Який найбільш імовірний діагноз?
a. Гангренозний пульпіт
*b. Серозний пульпіт
c. Гнійний пульпіт
d. Фіброзний пульпіт
e. Гранулюючий пульпіт

135. Жінка віком 40 років звернулася до хірурга-стоматолога зі скаргами на наявність новоутворення на шкірі обличчя, яке швидко збільшується в розмірах протягом 5 місяців. Об'єктивно спостерігається: новоутворення 0,7 см у діаметрі, без чітких меж із нерівними краями, поверхнею та пігментацією. Під час мікроскопічного дослідження після операції: в епідермісі, у сосочковому шарі дерми великі клітини з ядрами, різними за формою, із помірною кількістю мітозів разом з патологічними, із вираженими ядерцями та різною кількістю коричневого пігменту в цитоплазмі (реакція Перлса негативна). Який найімовірніший діагноз?
a. Себорейний кератоз
b. Актинічне лентиго
*c. Меланома
d. Фіброзна гістіоцитома
e. Меланоцитарний невус

136. У пацієнта віком 49 років виявлено набряк обличчя, значну протеїнурію, гіпопротеїнемію, диспротеїнемію та гіперліпідемію. Яка патологія виникла в пацієнта?
a. Простатит
*b. Нефротичний синдром
c. Пієлонефрит
d. Цистит
e. Сечокам'яна хвороба

137. У недоношеної дитини виявлено злипання стінок альвеол через відсутність сурфактанту. Укажіть, порушення функції яких клітин стінки альвеоли зумовлює такий стан.
a. Секреторних клітин Клара
b. Фібробластів
*c. Альвеолоцитів ІІ типу
d. Альвеолоцитів І типу
e. Альвеолярних макрофагів

138. У жінки віком 26 років було виявлено наявність пухлини альвеолярного відростка у вигляді щільнуватого вузла, чітко обмеженого. Під час гістологічного дослідження виявлено: однотипні дрібні одноядерні клітини овальної форми, серед них розташовані гігантські багатоядерні клітини, місцями серед клітин утворюються кісткові балочки. Який патологічний стан викник у пацієнтки?
a. Примордіальна кіста
b. Амелобластома
c. Фіброматозний епуліс
d. Еозинофільна гранульома
*e. Остеобластокластома

139. Жінка віком 48 років зі встановленим діагнозом: мегалобластна анемія приймала препарат із групи водорозчинних вітамінних засобів. Який це препарат?
*a. Ціанокобаламін
b. Піридоксин
c. Аскорбінова кислота
d. Тіаміну хлорид
e. Токоферолу ацетат

140. У бактерiологiчну лабораторiю з вогнища харчового отруєння доставлена в'ялена риба, при дослiдженнi якої на середовищі Кiтта-Тароццi бактерiолог виявив мiкроорганiзми, подiбнi до "тенiсної ракетки". Збудником якої хвороби вони могли бути?
*a. Ботулiзм
b. Сальмонельоз
c. Черевний тиф
d. Дифтерiя
e. Дизентерiя

141. У пульпі зуба внаслідок дегенеративних змін утворилися мінералізовані осередки, деякі з них містять канальці. Назвіть ці утворення.
*a. Дентиклі
b. Кісткова тканина
c. Ділянки осифікації
d. Фіброзні тільця
e. Цемент

142. Під час гістологічного дослідження зуба виявлено ушкоджені судини. Яка структура зуба містить кровоносні судини?
*a. Пульпа
b. Безклітинний цемент
c. Клітинний цемент
d. Дентинні канальці
e. Кутикула емалі

143. Методом амніоцентезу в клітинах епітелію плода визначено каріотип 45, Х0. Мати і батько здорові. Який синдром, імовірно, розвинувся у плода?
a. Трисомії Х
*b. Шерешевського-Тернера
c. Патау
d. Едвардса
e. "Котячого крику"

144. Останніми роками під час проведення лабораторної діагностики гепатиту В у крові хворого визначають наявність вірусної ДНК. За допомогою якої з наведених реакцій це визначають?
a. Реакція гальмування гемаглютинації
*b. Ланцюгова полімеразна реакція
c. Реакція зв'язування комплементу
d. Реакція непрямої гемаглютинації
e. Імуноферментний аналіз

145. У клітині відбулося поглинання розчинених речовин. При цьому утворилися специфічні мембранні пухирці. Як називається цей тип транспорту речовини через мембрану?
a. Полегшена дифузія
b. Екзоцитоз
c. Фагоцитоз
d. Дифузія
*e. Піноцитоз

146. Під час автомобільної аварії людина отримала сильний удар в епігастральну ділянку, унаслідок чого виникла зупинка серця. Що могло стати причиною таких змін серцевої діяльності?
a. Виділення кортизолу
b. Виділення адреналіну
c. Виділення альдостерону
d. Підвищення тонусу симпатичної нервової системи
*e. Підвищення тонусу блукаючого нерва

147. Укажіть препарат, що належить до групи бета-лактамних антибіотиків.
a. Офлоксацин
b. Еритроміцин
*c. Бензилпеніцилін
d. Тетрациклін
e. Бісептол

148. Машиною швидкої допомоги в лікарню доставлено непритомного чоловіка після отруєння чадним газом. Унаслідок накопичення якої сполуки в пацієнта виникла гіпоксія?
a. Карбгемоглобіну
*b. Карбоксигемоглобіну
c. Сульфгемоглобіну
d. Оксигемоглобіну
e. Метгемоглобіну

149. У результаті травматичного пошкодження вінцевого відростка нижньої щелепи потерпілий не може піднімати і тягнути назад щелепу. Який м'яз пошкоджено?
a. Латеральний крилоподібний
*b. Скроневий
c. Жувальний
d. Щічний
e. Медіальний крилоподібний

150. Пацієнту віком 37 років встановлено діагноз: гіпертонічна хвороба. Лікар призначив лізиноприл. Який механізм дії цього препарату?
a. Стимулює імідазолінові рецептори
b. Блокує кальцієві канали
c. Блокує калієві канали
d. Блокує ангіотензинові рецептори судин
*e. Зв'язує ангіотензинперетворювальний фермент і блокує перетворення ангіотензину I в ангіотензин II

