1. Плече кламера незалежно від того кругле воно чи плоске, повинно дотикатися поверхні зуба у:
a. Лише на контактних поверхнях
b. Не повинно дотикатися поверхні зуба
*c. Максимальній кількості точок
d. Одній точці
e. Тільки в пришийковій ділянці
2. До складу якого відділення входять зуботехнічна лабораторія та ливарня?
a. Рентгенологічного
b. Терапевтичного
c. Дитячої стоматології
*d. Ортопедичного
e. Хірургічного
3. За клінічними показаннями зубному техніку треба виготовити тимчасові коронки. Який матеріал він використає?
a. Фольгу
b. Силікон
c. Гіпс
*d. Пластмасу
e. Віск
4. Який етап під час виготовлення повного знімного протеза йде після  визначення центрального співвідношення щелеп?
a. -
b. Остаточне моделювання базису протеза
*c. Гіпсування моделей в оклюдатор чи артикулятор
d. Постановка штучних зубних рядів
e. Попереднє моделювання базису протеза
5. У пацієнта віком 63 роки діагностовано  перелом щелеп без зубів, що є наслідком побутової травми. Яку щелепно-лицеву конструкцію потрібно застосувати для лікування?
a. Апарат Грозовського
b. Апарат Поста
c. Шину Лімберга
*d. Шину Порта
e. Шину Тігерштедта
6. Яке обладнання застосовують для спікання фарфорових коронок?
a. Високочастотну піч
b. Сухожарову шафу
*c. Спеціальну піч із вакуумом
d. Звичайну муфельну піч
e. Відкрите полум'я
7. Зубному технікові необхідно отримати розбірні моделі щелеп. Який матеріал потрібно використати?
a. Формівну масу
b. Воскову суміш
c. Керамічний матеріал
d. Нержавіючу сталь
*e. Супергіпс
8. Якою має бути форма поперечного перетину дуги бюгельного протеза на верхній щелепі?
a. Пласка, із заокругленими краями, трикутна
b. Трикутна, із заокругленими краями, напівкругла
*c. Пласка, із заокругленими краями, напівовальна
d. Пласка, із заокругленими краями, напівкругла
e. Трикутна, із заокругленими краями, напівовальна
9. Вкажіть сплав металу, що використовують для виготовлення суцільнолитих конструкцій.
a. Легкоплавкий
b. Дюралюмінієвий
c. Бронза
d. Латунь
*e. Кобальто-хромовий
10. Яке обладнання використовується для відливання металевої коронки?
a. Самсон
b. Апарат Паркера
c. Прес
*d. Ливарна установка
e. Апарат Шарпа
11. Чим заповнюють штамповану коронку з отвором, виготовлену за методом Бєлкіна, під час припасування її на куксі зуба?
a. Цементом
b. Гіпсом
c. Відбитковою масою
*d. Воском
e. Мольдином
12. Які інструменти використовують для виготовлення шин Тігерштедта?
a. Надфелі
b. Кусачки
*c. Крампонні щипці
d. Лобзик
e. Шліфувальні і полірувальні інструменти
13. Під час перевірки конструкції повних знімних протезів виявлено, що у пацієнта змикаються тільки бічні зуби з обох боків, а у фронтальній ділянці - щілина. Якої помилки припустилися під час виготовлення протеза?
a. Неправильно були закріплені моделі під час гіпсування в оклюдатор
b. Помилки під час виготовлення прикусних шаблонів
*c. Визначена передня оклюзія
d. Визначена одна з бічних оклюзій
e. До роботи був прийнятий відбиток, що не відповідає вимогам
14. За рахунок якого механізму зв'язку відбувається з'єднання керамічного облицювання з металевим  суцільнолитим каркасом металокерамічного мостоподібного протеза?
a. Механічного
b. Біофізичного
*c. Хімічного
d. Електрофізичного
e. Фізичного
15. На етапі обстеження проводиться отримання альгінатних відбитків для виготовлення діагностичних моделей. Які засоби використовуються для знезараження таких відбитків?
*a. Глутаровий альдегід
b. Спирт
c. Хлорамін
d. Перекис водню
e. Вода дистильована
16. Для якої групи відбиткових матеріалів характерне виникнення явища <<синерезису>> (виділення вільної рідкої фази під час переходу матеріалу з еластичного стану в твердий)?
*a. Альгінатної
b. Силіконової
c. Тіоколової
d. Твердокристалічної
e. Термопластичної
17. Що використовують на етапах виготовлення незнімних ортопедичних конструкцій для розплавлення воску?
*a. Воскотопку
b. Вакуумний міксер
c. Полімеризатор
d. Тример
e. Сухожарову шафу
18. Що включає індивідуальна профілактика стоматологічних захворювань?
a. Апаратний масаж ясен
b. Професійне чищення зубів
*c. Чищення зубів, раціональне харчування
d. Лікування захворювань пародонту
e. Лікування карієсу та його ускладнень
19. Із чого складається телескопічна система фіксації бюгельного протеза?
a. Двох опорно-утримувальних плечей
*b. Внутрішньої та зовнішньої коронок
c. Двох Т-подібних плечей
d. Плеча та оклюзійної накладки
e. Трьох опорно-утримувальних плечей
20. Який механізм з'єднання пластмаси зі сплавом?
a. Фізичної адгезії
b. Міжмолекулярного притягання
c. Хімічної реакції
*d. Механічного зчеплення
e. Функціонального присмоктування
21. Який ортодонтичний апарат можна використовувати для міогімнастики?
a. Пластинка з петлями Рудольфа
b. Регулятор функції Френкеля ІІ типу
*c. Пластинка Кербітца
d. Регулятор функції Френкеля І типу
e. Активатор Андрезена-Гойпля
22. Чоловік скаржиться на гострий біль у 25 зубі, на який тиждень тому зафіксували металокерамічну коронку. Виявлено супраконтакт на 25. Яка причина болю в зубі пацієнта?
a. Хронічний періодонтит
b. Гострий пульпіт
*c. Травматичний  періодонтит
d. Хронічний дифузний пульпіт
e. Хронічний гінгівіт
23. Як називаються мікропротези, що використовуються для відновлення анатомічної форми і функції коронкової частини зуба, порушеної в результаті каріозних та некаріозних уражень?
a. Опорні коронки
*b. Вкладки
c. Тимчасові коронки
d. Мостоподібні протези
e. Штифтові зуби
24. Кожна коронка має свої особливості препарування. Якої форми препарується зуб під суцільнолиту коронку?
*a. Усічений конус
b. Циліндр
c. Циліндр з уступом на вестибулярній поверхні
d. Конус
e. Циліндр з уступом
25. Як називається характерне для кожної людини змикання зубних рядів у центральній оклюзії, що враховують під час конструювання зубних рядів?
a. Артикуляція
b. Фізіологічний спокій
c. Центральна оклюзія
*d. Прикус
e. Висота прикусу
26. До якого типу належить кламер за Кемені?
a. Двоплечого
b. Перекидного
c. -
*d. Дентоальвеолярного
e. Гнутого дротяного
27. Коли застосовують кламер Джексона?
*a. У разі безперервного зубного ряду
b. На зубах-антагоністах
c. При I класі за Кеннеді
d. При II класі за Кеннеді
e. При III класі за Кеннеді
28. Після відливання моделі зубному технікові необхідно провести її обрізання. Яким пристроєм треба скористатися у цьому разі?
a. Оклюдатором
b. Кюветою
c. Фрезерувальним станком
*d. Тримером
e. Полімеризатором
29. Для зняття якого відбитка виготовляється індивідуальна ложка?
a. Часткового
b. Анатомічного
c. Робочого
*d. Функціонального
e. Допоміжного
30. Як називають ділянку щелепи з приналежним їй зубом, коміркою, яснами, періодонтом, судинами і нервами?
a. Скронево-нижньощелепний суглоб
b. Оклюзійна крива
c. Фізіологічний прикус
d. Центральна оклюзія
*e. Зубо-щелепний сегмент
31. Під час виготовлення суцільнолитого мостоподібного протеза з керамічним облицюванням для  надання каркасу міцності та запобігання захворюванням пародонта з піднебінної --- на верхній та язиковій --- на нижній щелепах проводять моделювання:
a. Ретенційних намистин
*b. Пришийкової гірлянди
c. Механічних зачепів
d. Стоншеної зони
e. Потовщеної зони
32. Для легкого відділення термопластичної маси від гіпсової моделі її занурюють на 5--10 хв у воду. До якої температури має бути нагріта вода?
*a. 60--70°C
b. 90°C
c. 30--40°C
d. 10--20°C
e. 100°C
33. У пацієнта віком 35 років свіжий ментальний перелом нижньої щелепи без видимого зміщення уламків. Який ортопедичний апарат показаний у цьому разі?
a. Заміщуючий
b. Комбіновий
*c. Фіксуючий
d. Репонуючий
e. Формуючий
34. Що в конструкції мостоподібного протеза називають  промивним простором?
a. Відстань між двома опорами мостоподібного протеза
b. Відстань від вестибулярного краю проміжної частини до орального
c. Відстань між краєм коронки та ясенною кишенею
*d. Відстань від краю альвеолярного гребеня до внутрішньої поверхні штучного зуба
e. -
35. Дитині було передчасно видалено перший тимчасовий моляр. До якої ортодонтичної патології це може призвести?
a. Нерівномірного росту щелепи
b. Подовження зубної дуги
*c. Скорочення зубної дуги
d. Звуження щелепи
e. Розширення щелепи
36. Як називається комбінована проміжна частина мостоподібного протеза?
*a. Фасетка
b. Вкладка
c. Штифтовий зуб
d. Штучний зуб
e. Вінір
37. Пацієнту встановлено регулятор функції Френкеля ІІ типу. Яким є цей апарат?
a. Механічно-діючим, однощелепним, дуговим, лікувальним
*b. Функціонально-діючим, двощелепним, знімним, каркасним, лікувальним
c. Функціонально-діючим, однощелепним, знімним, пластинковим, лікувальним
d. Функціонально-напрямним, однощелепним, знімним, каркасним, лікувальним
e. Механічно-діючим, двощелепним, знімним, блоковим, лікувальним
38. У чоловіка віком 45 років унаслідок несвоєчасного лікування перелому утворився несправжній суглоб у ділянці тіла нижньої щелепи праворуч. Об'єктивно спостерігається: на нижній щелепі є 48, 47, 36, 37, 38 зуби, інші --- відсутні. Яку ортопедичну конструкцію необхідно виготовити пацієнту?
*a. Знімний протез із шарніром
b. Мостоподібний протез
c. Повний знімний пластинковий протез
d. Частковий знімний пластинковий протез
e. Бюгельний протез
39. Яка пластмаса використовується для виготовлення базисів знімних протезів?
a. Синма-М
b. Сієласт
c. Протакрил
*d. Фторакс
e. Стомафлекс
40. Протягом якого терміну потрібно виготовити гіпсову модель, якщо повний анатомічний відбиток за яким вона виготовляється знятий стомальгіном?
*a. У найкоротший термін
b. Протягом 6 годин
c. Не обмежено в часі
d. Протягом 12 годин
e. Протягом 3 годин
41. Пацієнту віком 60 років планується виготовлення повного знімного протеза на верхню щелепу. Які дії треба виконати зубному техніку для збереження клапанної зони на відбитку?
a. Формування
*b. Окантовування
c. Склеювання
d. Моделювання
e. Підрізання
42. Яка мета вибілювання мостоподібних протезів?
a. Підвищення корозійної стійкості
b. Створення умов для полімеризації
*c. Видалення окалини
d. Поліпшення естетичних показників
e. Усунення нерівності поверхні
43. Для іммобілізації зіставлених уламків щелеп у правильному положенні показано виготовлення алюмінієвої дротяної шини Тігерштедта. Який інструмент треба застосувати?
a. Моделювальний шпатель
b. Корнцанг
*c. Крампонні щипці
d. Металевий молоточок
e. Мікрометр
44. Який прикус характеризується висуванням нижньої щелепи вперед?
a. Глибокий
b. Відкритий
c. Прямий
d. Прогнатія
*e. Прогенія
45. До якої групи за класифікацією шин та апаратів належить проста шина Вебера?
*a. Зубоясенних
b. Комбінованих
c. Назубних
d. Наясенних
e. Позаротових
46. В якому разі багатоланковий кламер застосовується як дугу бюгельного протеза на нижню щелепу?
a. Глибокого прикусу
*b. Малого простору між дном ротової порожнини та ясенним краєм
c. Значного нахилу альвеолярного відростка вперед
d. Глибокого дна ротової порожнини
e. Значної двосторонньої конвергенції бічних зубів
47. Які щипці застосовуються для формування та конкурування дуг?
a. Юнга
b. Хау
c. Нансе
*d. Трьохщічні Адерер
e. Шварца
48. Одним із елементів конструкції апарата Рейхенбаха-Брюкля є вестибулярна дуга. З якою метою вона використовується?
a. Для нормалізації прикусу в сагітальному напрямку
*b. Для ліквідації протрузії та фіксації апарата
c. Для лікування скупчення зубів
d. Для лікування протрузії
e. Для ліквідації ретрузії та фіксації апарата
49. На яких моделях найкраще проводити лиття каркасів бюгельних протезів?
a. Композитних
b. Металевих
c. Без моделей
*d. Вогнетривких
e. Цементних
50. З якою метою лікар формує фальц при підготовці зуба під металеву вкладку?
a. Щоб зручніше було відтворити анатомічну форму зуба
b. Щоб виключити момент перекидання
c. Щоб попередити зміщення
*d. Для запобігання виникнення вторинного карієсу
e. Для запобігання сколювання емалі
51. Зубний технік розпочинає виготовлення конструкції майбутнього протеза чи апарата із використанням моделювальних матеріалів. На які групи вони поділяються в ортопедичній стоматології?
a. Силіконові, альгінатні, тіоколові
b. Тверді, рідкі, газоподібні
c. Керамічні, пластмасові, металеві
*d. Воскові, гіпсові, металеві
e. Абразивні, формувальні, ізолювальні
52. Яким чином повинні оброблятися стоматологічні відбитки?
a. Промити водою з миючим засобом
b. Продезінфікувати
c. Промити під струменем проточної води
d. Промити під струменем проточної води, продезінфікувати
*e. Промити під струменем проточної води, продезінфікувати, промити під струменем проточної води
53. Які недоліки мають металокерамічні конструкції?
*a. Значне препарування зубів, можливе стирання зубів антагоністів
b. Алергічні реакції на матеріали протеза, складність виготовлення
c. Недостатню естетичність конструкції, необхідність виготовлення розбірної моделі
d. Незначне препарування зубів, легко знімаються
e. Нещільне прилягання до кукси зуба, необхідність препарування зубів
54. Яким способом найкраще полірувати бюгельний протез?
a. Електричним
b. Механічним
*c. Електролітичним
d. Фізичним
e. Хімічним
55. В якому випадку при виготовленні часткового знімного протеза зуби в фронтальній ділянці встановлюються на <<приточці>>?
a. Прогенії
b. Перехресному прикусі
c. Атрофованому комірковому гребені
d. Прямому прикусі
*e. Вкороченні верхньої губи
56. Від металевої вкладки пацієнт відмовився. З якого іншого матеріалу зубний технік може виготовити вкладку?
a. Цементу, гіпсу
b. Амальгами, мелоту
c. Пластмаси, воску
d. Фарфору, гіпсу
*e. Пластмаси, фарфору
57. Які можливі наслідки неправильного встановлення штучних зубів у знімному пластинковому протезі?
*a. Порушення стабілізації протеза
b. Порушення фіксації протеза
c. Відсутність адгезії базису до слизової
d. Відлам кламерів
e. Порушення меж протеза
58. Які лаки використовують на етапах виготовлення металопластмасової коронки?
a. Компенсаційний, акриловий, ізоляційний, сепараційний
*b. Компенсаційний, сепараційний, ретенційний, покривний
c. Компенсаційний, акриловий, ізоляційний, фтор-лак
d. Сепараційний, алкідний, ізоляційний, ретенційний
e. Компенсаційний, ізоляційний, фтор-лак, покривний
59. Складовими частинами смакової сенсорної системи є смакові рецептори, провідні шляхи та відділи центральної нервової системи. Аферентними волокнами яких пар черепних нервів здійснюється проведення інформації від смакових рецепторів до центральної нервової системи?
a. VIII, IX, X
b. VIII, X, XII
*c. VII, IX, X
d. VII, X, XI
e. VII, VIII, IX
60. Пацієнту з несправжнім суглобом нижньої щелепи зі значною рухомістю уламків планується виготовлення знімного пластинкового протеза. Яка конструкційна особливість цього протеза?
*a. Протез із шарніром
b. Протез із телескопічною коронкою
c. Протез із кламером
d. Пустотілий протез
e. Протез із ясенним пелотом
61. Яка основна вимога до дезінфікуючих засобів при знезараженні  відбитків в ортопедичній стоматології?
a. Зручність, швидкість та ефективність у застосуванні
b. Мала ємність, нетоксичні
c. Відсутність токсичної дії на організм лікаря та зубного техніка
d. Доступність у ціні та легкість у використанні
*e. Бути сумісними з гіпсом та не впливати на форму відбитків
62. Яке обладнання застосовують для полірування щелепно-лицевих протезів?
a. Муфельну піч
b. Тример
c. Паяльний апарат
d. Паралелометр
*e. Шліф-мотор
63. Вкажіть протипоказання до виготовлення керамічних коронок.
*a. Глибокий прикус
b. Пришийковий карієс
c. Аномальна форма зуба
d. Нахил зуба
e. Треми (проміжки) між зубами
64. Які види робіт потребують виготовлення розбірної комбінованої моделі?
a. Повні знімні та металокерамічні незнімні протези
*b. Суцільнолиті, керамічні та металокерамічні незнімні протези
c. Бюгельні протези з опорою на телескопічні коронки
d. Часткові знімні та бюгельні протези
e. Повні знімні протези
65. Зубний технік виготовляє знімну ортопедичну конструкцію. Як називається система фіксації, що складається з опорних незнімних частин у вигляді коронок або надкоронкових ковпачків між якими знаходиться "штанга" - патриця?
a. Кламерна
b. Телескопічна
*c. Балкова
d. Замкова
e. -
66. Який із нижченаведених елементів використовується для переміщення фронтальних зубів при лікуванні діастеми?
*a. Рукоподібна пружина Калвеліса
b. Кламер Адамса
c. Фіксатор Нападова
d. Пружина Коффіна
e. Ортодонтичний гвинт
67. На етапі обстеження проводиться отримання альгінатних відбитків для виготовлення діагностичних моделей. Які засоби використовуються для знезараження цих відбитків?
a. Хлорамін 0,1%
b. Вода дистильована
c. Перекис водню 5%
*d. Глутаровий альдегід 2,5%
e. Спирт 70%
68. На які групи зубів показано  виготовляти  напівкоронки?
a. Моляри
b. Ікла
c. Усі жувальні зуби
*d. Різці й ікла
e. Премоляри
69. Чому відповідає лінія, опущена від крила носа, під час нанесення орієнтирів для встановлення штучних зубів у повних знімних протезах?
a. Середині першого премоляра
b. Середині бічного різця
*c. Середині ікла
d. Медіальній поверхні ікла
e. Дистальній поверхні ікла
70. Визначте фіксацію кінцівок при переломі.
*a. Суглоб вище та нижче перелому
b. ---
c. Суглоби не фіксуються
d. Суглоб нижче перелому
e. Суглоб вище перелому
71. Альгінатні відбиткові матеріали відносять до:
*a. Еластичних
b. Твердих
c. Тіоколових
d. Поліефірних
e. Гіпсових
72. За допомогою яких інструментів виготовляють шину Порта для беззубих щелеп?
a. Лобзика
*b. Шліфувальних та полірувальних інструментів
c. Крампонних щипців
d. Кусачок
e. Ножиць для різання металу
73. Які дії необхідно виконати, щоб підготувати модель до дублювання?
a. Залити ретенційну зону базисним воском, укласти прокладку під сідлоподібні частини
b. Залити відросток тугоплавким воском, укласти прокладку під дугу та сідлоподібні частини
c. Залити ніші бджолиним воском, заблокувати ретенційну зону, укласти прокладку під дугу та сідлоподібні частини
*d. Залити проміжки та ретенційні пункти тугоплавким воском, укласти прокладку під дугу та сідлоподібні частини
e. Залити ніші стеарином, заблокувати ретенційну зону, укласти прокладку під дугу та сідлоподібні частини
74. У пацієнта віком 40 років неправильно зрощений перелом нижньої щелепи. Об'єктивно спостерігається: збережені 33, 34 зуби, зміщені в оральному напрямку. Який метод ортопедичного лікування показаний у цьому разі?
a. Знімний протез із металевим базисом
b. Знімний протез із двошаровим базисом
*c. Знімний протез із дублювальним зубним рядом
d. Суцільнолитий бюгельний протез
e. Знімний пластинковий протез
75. Скільки основних видів розташування має межова лінія?
*a. 5
b. 2
c. 3
d. 6
e. 4
76. Газової пористості пластмаси можна уникнути, дотримуючись:
a. Правил моделювання
*b. Режиму полімеризації
c. Дозування мономеру
d. Стабільного тиску
e. Дозування полімеру
77. Яку пластмасу використовують під час виготовлення штучних коронок?
*a. Сінма–М
b. Етакрил
c. Фторакс
d. Протакрил–М
e. Бакрил
78. Який елемент бюгельного протеза передає опорному зубу вертикальне жувальне навантаження, перешкоджає осіданню протеза під навантаженням та створює контакт протеза з опорним зубом?
*a. Оклюзійна накладка
b. Утримувальний кламер
c. Базис протеза
d. Дуга протеза
e. Сідло протеза
79. Яку систему може використати зубний технік для виготовлення керамічної коронки?
a. CA/Ad систему
b. DCC систему
c. CAMG систему
d. ABS систему
*e. CAD/CAM систему
80. Які  існують  показання до виготовлення штучних коронок?
*a. Відновлення зруйнованої коронкової частини зуба та опори мостоподібного протеза
b. Відновлення зруйнованої апроксимальної сторони зуба
c. Відновлення зруйнованої вестибулярної поверхні зуба та опори мостоподібного протеза
d. Для опори мостоподібного протеза
e. Відновлення естетичної норми
81. Після встановлення дентальних імплантів у ділянці 34--36 зубів  пацієнт відзначив порушення чутливості у ділянці підборіддя. Який нерв міг бути пошкоджений?
a. Барабанна струна
b. Щічний
c. Щелепно-під'язковий
d. Язиковий
*e. Нижньокомірковий
82. Якою повинна бути відстань від сідлоподібної частини каркаса бюгельного протеза до слизової оболонки?
a. 5--6 мм
*b. 1--2 мм
c. 4--5 мм
d. 0,2--0,9 мм
e. 2,5--3,5 мм
83. Які  компоненти є основними в стоматологічних фарфорових масах?
a. Каолін, гіпс, корунд
b. Каолін, кварц, апатит
c. Каолін, тальк, боратне скло
d. Каолін, кварц, гіпс
*e. Каолін, кварц, польовий шпат
84. Укажіть до апаратів якої дії належить капа Шварца.
a. Комбінованих
b. Профілактичних
c. Ретенційних
*d. Функціональних
e. Механічних
85. В яких межах перекриває зуби базис знімного ортодонтичного апарата на верхню щелепу?
a. Фронтальні та бічні на 2/3
b. Фронтальні на 1/2, бічні на 2/3
c. Фронтальні та бічні на 1/2
d. Фронтальні та бічні на 1/3
*e. Фронтальні на 1/3, бічні на 2/3
86. Які щипці застосовуються для виготовлення кламеру Адамса?
a. Катца
b. Нападова
*c. Нансе
d. Хотца
e. Шварца
87. Яка мета створення оксидної  плівки під час виготовлення металокерамічного протеза?
a. Надання блиску поверхні кераміки
b. Покращення теплопровідності
c. Покращення  кольорів протеза
*d. З’єднання кераміки з металом каркаса
e. Ізоляції ґрунту каркаса
88. Укажіть, у яких випадках зубний технік виготовляє розбірний незнімний мостоподібний протез.
*a. Опорні зуби або одна з опор значно нахилені один до одного в бік дефекту
b. Опорні зуби мають паралельність
c. Подовження зубо-альвеолярного відростка  в ділянці відсутніх зубів із протилежної щелепи
d. Патологічна стертість природних зубів із заниженням висоти центральної оклюзії
e. Патологічна стертість природних зубів із завищенням висоти центральної оклюзії
89. Яку модель необхідно вилити при виготовленні сучасних незнімних ортопедичних конструкцій?
*a. Комбіновану, розбірну
b. Комбіновану
c. Просту анатомічну
d. Цементну
e. Допоміжну
90. Яка форма асфіксії може виникнути при переломі щелеп та пов'язана зі зміщенням відламків?
a. Клапанна
b. Стенотична
c. Обтураційна
d. Аспіраційна
*e. Дислокаційна
91. Виберіть апарат, за допомогою якого проводиться комбінована штамповка.
*a. Бромштром
b. Шарп
c. -
d. Самсон
e. Паркер
92. Яким повинен бути екватор штучної коронки?
a. Прямим
b. Збільшеним
*c. Добре вираженим
d. Довільним
e. Слабко вираженим
93. Під час виготовлення штампованих коронок використовують апарат "Самсон". Яке його призначення?
*a. Зменшення діаметра гільзи
b. Зменшення товщини стінки гільзи
c. Шліфування коронки
d. Збільшення розміру гільзи
e. Зняття наклепу
94. У якій стадії дозрівання акрилової пластмаси її необхідно пакувати в стоматологічну кювету за умови використання методу ливарного пресування?
a. Тістоподібній
b. Твердій
*c. Ниток, що тягнуться
d. Пісочній
e. Гумоподібній
95. Які каталізатори використовуються для прискорення твердіння гіпсу?
a. Мильний розчин
b. Столярний клей
c. Цукровий розчин
*d. Сольовий розчин
e. Розчин соди
96. У пацієнта під час стоматологічного прийому після введення анестетика з'явився щільний набряк повік, губ, носа, гавкаючий кашель, тяжке дихання та охриплість голосу. Який стан, найімовірніше, виник у пацієнта?
a. Анафілактичний шок
b. Аспіраційна асфіксія
*c. Набряк Квінке
d. Епілептичний напад
e. Напад бронхіальної астми
97. Скільки метрів, згідно із санітарно-гігієнічними нормативами, має бути мінімальна висота стоматологічного кабінету?
a. 4
b. 2
c. 2,5
d. 4,5
*e. 3
98. До якої групи належать матеріали для моделювання, лабораторні воски, ізоляційні та покривні матеріали, абразивні та полірувальні матеріали?
a. Відбиткових
b. Металевих сплавів
c. Полімерних
*d. Допоміжних
e. Основних
99. Який процес є заключним етапом у виготовленні металокерамічної коронки?
a. Моделювання
b. Штампування
*c. Глазурування
d. Паяння
e. Полірування
100. Вкажіть дії зубного техніка при різко вираженому торусі.
a. Не виконувати ізолювання торуса на моделі
b. Обійти торус на моделі
c. Не обрізати торус на моделі
d. Обрізати торус на моделі
*e. Ізолювати торус на моделі
101. Який метод гіпсування у стоматологічні кювети необхідно використати під  час постановки фронтальних штучних зубів на приточуванні, а бічних --- на штучних яснах?
a. Прямий
b. Обернений
c. Комбінований та обернений
d. Обернений та прямий
*e. Комбінований
102. Як треба розмістити відносно постановочної площини медіально-піднебінний горбик першого моляра під час постановки зубів за методикою Васильєва?
*a. Торкається поверхні скла
b. На відстані 1 мм від поверхні скла
c. На відстані 1,5 мм від поверхні скла
d. На відстані 0,5 мм від поверхні скла
e. На відстані 1,25 мм від поверхні скла
103. Які є типи з'єднання кламерів із протезами?
a. Лабільне та шарнірне
b. Телескопічне
*c. Стабільне, напівлабільне та лабільне
d. З розподілом навантаження на кламери
e. Напівлабільне та пружинисте
104. Яким потрібно зробити відросток кламера при стабільному з'єднанні його з каркасом?
a. Довгим і м'яким
b. Коротким і м'яким
c. Коротким і пружним
*d. Коротким і жорстким
e. Довгим  і жорстким
105. До якої групи щелепно-лицевих апаратів належить боксерська капа?
a. Формуючі
b. Репонувальні
c. Заміщуючі
*d. Профілактичні
e. Фіксувальні
106. Для чого використовується бура в процесі паяння мостоподібного протеза?
a. Зменшення температури припою
b. Зміни кольору припою
c. Збільшення температури припою
*d. Утворення захисної плівки
e. Компенсації усадки припою
107. Яке обладнання використовують для відлиття з металу деталей ортодонтичних апаратів?
a. Керамічну піч з вакуумом
*b. Високочастотну ливарну установку
c. Зуботехнічну бормашину
d. Кювету зуботехнічну
e. Тример
108. Що моделюють з піднебінного боку на верхній та язикового - на нижній щелепах під час виготовлення суцільнолитого мостоподібного протеза з керамічним облицюванням для надання каркасу міцності та запобігання захворюванням тканин пародонта?
a. Ретенційні намистини
*b. Пришийкову гірлянду
c. Потовщену зону
d. Стоншену зону
e. Механічні зачепи
109. На яку анатомічну структуру знімний частковий пластинковий протез з утримувальними кламерами передає більшу частину жувального тиску?
a. Природні зуби фронтальної групи
*b. Слизову оболонку порожнини рота
c. Природні зуби бічної групи
d. Слизову оболонку порожнини рота, природні зуби та жувальні м'язи
e. Власне жувальний м'яз порожнини рота
110. Який мінерал є різновидом вуглецю високої твердості, що забезпечується особливою формою кристалічної решітки?
a. Корунд
*b. Алмаз
c. Магнезит
d. Наждак
e. Пемза
111. У яких клінічних ситуаціях використовують мікропротезування?
a. Необхідність виготовлення тимчасових протезів
b. Виправлення недоліків форми та кольору в дитячому віці
*c. Порушення форми зуба, зміна кольору, треми, діастеми, дефекти твердих тканин
d. Дитячий та підлітковий вік пацієнтів
e. Флюороз, гіпоплазія, недостатня висота коронок природніх зубів
112. Із якої маси зубний технік виготовляє робочу модель для виготовлення з воскових елементів каркасу бюгельного протеза?
*a. Вогнетривкої
b. Силіконової
c. Поліефірної
d. Агарної
e. Альгінатної
113. Що забезпечує анатомічна постановка зубів за Васильєвим?
*a. Відтворення сагітальної і трансверзальної кривих
b. Відтворення оклюзійної кривої
c. Відтворення косметичного ефекту
d. Відтворення сагітальної кривої
e. Відтворення компенсаційної кривої
114. Що застосовують для маскування металевої частини незнімних протезів при облицюванні пластмасою?
a. Ізокол
b. Ізоплен
c. Буру
*d. Лак покривний
e. Силікатний клей
115. Які переваги має керамічний мостоподібний протез у порівнянні з суцільновідлитим?
a. Легший у виготовленні
b. Менший об'єм препарування
c. Більший строк користування
*d. Більш естетичний
e. Більш міцний
116. Установіть причину спікання опакових та дентинних мас у вакуумі.
a. Для кращого з'єднання шарів маси
b. -
c. Для кращого з'єднання маси з металом
d. Для зменшення усадки маси
*e. Для зменшення пористості маси
117. У пацієнта віком 45 років спостерігається двосторонній кінцевий дефект зубного ряду на верхній щелепі, обмежений іклами. Пацієнту заплановано виготовити бюгельний протез. До якого виду протезів він належить?
a. Повний знімний
b. Умовно знімний
*c. Частковий знімний
d. Частковий знімний пластинковий
e. Незнімний
118. Масу якої групи матеріалів найдоцільніше застосувати для отримання анатомічних відбитків під час протезування пацієнтів з повною відсутністю зубів?
a. Цинк-евгенольну
b. Поліетерову
*c. Альгінатну
d. Гідроколоїдну
e. Акрилову
119. Яка ширина оклюзійного валика в ділянці жувальних зубів?
a. 3,0 см
b. 4,0 см
c. 2,0 см
*d. 1,0 см
e. 5,0 см
120. Яким вимогам мають відповідати сплави, що використовують в ортопедичній стоматології?
a. Зносостійкість, біологічна індиферентність, мінімальна міцність та пружність, невисока температура плавлення
b. Антикорозійна стійкість, максимальна усадка, невисока температура плавлення, високі механічні властивості
*c. Біологічна індиферентність, антикорозійна стійкість, мінімальна усадка, невисока температура плавлення, високі механічні властивості
d. Зносостійкість, висока пластичність, пружність, мінімальна усадка, висока температура плавлення
e. Зносостійкість, висока температура плавлення, високі механічні властивості
121. Який прилад повинен використовувати зубний технік на етапі обробки відлитого суцільнолитого каркаса бюгельного протеза для контролю товщини?
a. Сантиметрову стрічку
b. Штангенциркуль
*c. Мікрометр
d. Товщиномір
e. Лінійку
122. Як поділяються пластмаси за способом полімеризації?
a. Поліамідні, полісахаридні, поліметилметакрилатні
b. Пружні, пластичні, текучі
c. Акрилові, поліхлорвінілові, силіконові
d. Базисні, еластичні, облицювальні
*e. Гарячої полімеризації, холодної полімеризації, світлотвердіючі
123. Які елементи знімних ортодонтичних конструкцій належать до фіксуючих?
a. Кламери Шварца, Адамса; вестибулярна дуга, піднебінна дуга, пружина Кофіна
*b. Кламери Шварца, Адамса; вестибулярна дуга
c. Протрагуюча та рукоподібні пружини, пружина Кофіна
d. Кламери Шварца, Адамса; вестибулярна дуга, протрагуюча пружина
e. Кламери Шварца, Адамса; вестибулярна дуга,  пружини Калвеліса
124. Вкажіть формувальні маси, що використовують на етапі лиття металів.
a. Силікатні, фосфатні, композитні
b. Силікатні, фосфатні, цементні
c. Супергіпсові, фосфатні, цементні
d. Гіпсові, фосфатні, цементні
*e. Гіпсові, фосфатні, силікатні
125. Яку пластмасу використовують для облицювання металопластмасової коронки?
a. Фторакс
*b. Синма-М
c. Боксил
d. Акрел
e. Акроніл
126. Яке буде навантаження на опорні зуби під час зменшення площі оклюзійної поверхні проміжної частини мостоподібного протеза?
a. Рівномірне
b. Зростає поступово
*c. Зменшене
d. Збільшене
e. Не змінюється
127. Який віск необхідно використати для встановлення ливникової системи при виготовленні суцільнолитого мостоподібного протеза?
a. Лавакс
*b. Восколіт
c. Модевакс
d. Базисний
e. Липкий
128. Що вважається найкращим орієнтиром при моделюванні коронки зуба?
a. Однойменний зуб протилежної щелепи
b. Муляж
c. Штучна коронка однойменного зуба
*d. Однойменний зуб протилежного боку
e. Зуб-антагоніст
129. В якій ділянці зубного ряду показано конструювання зубів на приточуванні?
a. На верхній щелепі у бічному відділі
*b. На верхній щелепі у фронтальному відділі
c. На нижній щелепі у бічному відділі
d. У будь-якому відділку верхньої щелепи
e. На нижній щелепі у фронтальному відділі
130. Яким чином край штучної коронки має охоплювати шийку природного зуба?
a. Не повинен охоплювати шийку зуба, мати зазор до 1 мм
b. Не повинен охоплювати шийку зуба, мати зазор до 2 мм
*c. Щільно
d. Довільно
e. З одного боку
131. До зуботехнічної лабораторії зі стоматологічної клініки надійшли відбитки, за якими технік зубний  буде відливати моделі та виготовляти бюгельний протез на верхню щелепу. Що з'єднує в єдине ціле окремі частини бюгельного протеза?
a. Штучні зуби
b. Телескопічні коронки
c. Сідла
*d. Дуга
e. Кламери
132. При зупинці кровотечі за допомогою турнікета, його можна накладати не більше як на:
*a. 2 години
b. 4 години
c. 3 години
d. 6 годин
e. 5 годин
133. Який вид промивної частини тіла мостоподібного протеза доцільно використати у фронтальній ділянці верхнього зубного ряду?
a. Полігональна
b. Промивна
c. Висяча
d. Сідлоподібна
*e. Дотична
134. Який метал надає високу антикорозійність нержавіючій сталі?
a. Залізо
b. Нікель
c. Титан
d. Вуглець
*e. Хром
135. Виберіть методи, за якими можуть бути виготовлені мостоподібні протези.
*a. Паяні, суцільнолиті, безпаєчні
b. Комбіновані, суцільнолиті
c. Прості, розбірні
d. Суцільнолиті, консольні
e. Паяні, комбіновані, консольні
136. Під час використання пацієнтом знімного пластинкового протеза відбувся лінійний перелом базису протеза в ділянці піднебіння. З естетичних міркувань вирішено провести лагодження протеза із використанням базисної пластмаси. Що є обов'язковою умовою техніки лагодження знімного протеза в цьому разі?
a. Гіпсування в артикулятор
*b. Гіпсування в кювету прямим методом
c. Гіпсування в кювету зворотним методом
d. Гіпсування в кювету комбінованим способом
e. Гіпсування в оклюдатор
137. Нижній край оклюзійного валика верхньої щелепи повинен розміщуватися на рівні верхньої губи або видніти з-під неї на:
a. 10-12 мм
b. 15 мм
*c. 1–2 мм
d. 4-5 мм
e. 6-8 мм
138. На якому рівні  потрібно розташувати уступ у пришийковій частині зуба під час його препарування для виготовлення суцільнолитої коронки?
a. Заглибити у зубоясневу щілину на 2 мм
b. Нижче рівня ясен
c. Вище рівня ясен
*d. На рівні ясен
e. Заглибити у зубоясневу щілину на 1,5 мм
139. Пацієнт віком 47 років скаржиться на часткову відсутність зубів на верхній щелепі. З анамнезу з'ясовано, що зуби були втрачені внаслідок травми 3 місяці тому. Зуби 11 та 12 відсутні. Прикус ортогнатичний. Зуби 13, 21 та 22 iнтактнi, нерухомі. Для пацієнта заплановано виготовити металокерамічний мостоподiбний протез. З яких частин складатиметься протез?
*a. Опорні коронки, проміжна частина
b. Телескопічна коронка, проміжна частина
c. Коронки, базис
d. Коронки, проміжна частина, кламер
e. Фіксуючі коронки, проміжна частина, тіло
140. З якою метою на каркас металопластмасової коронки наносять та спікають опак?
a. Для знежирення каркаса перед нанесенням шарів дентину
b. Дає можливість з’єднання метала та кераміки
*c. Для усунення просвічування металевого каркаса
d. Для зняття внутрішнього напруження металу
e. Для збільшення текучості керамічного покриття
141. Чоловік віком 70 років звернувся із приводу протезування зубів. Об'єктивно спостерігається: у пацієнта повна відсутність зубів верхньої щелепи та серединний дефект твердого піднебіння. Планується виготовлення повного знімного протеза, що обтурує,  із двошаровим базисом. Яку пластмасу необхідно використовувати для зовнішньої частини протеза?
a. Фотополімерну
*b. Базисну
c. Холодної полімеризації
d. Самотвердіючу
e. Еластичну
142. Внаслідок порушення оклюзійних співвідношень пацієнт відзначає болючість під час відкривання рота. Який із м'язів забезпечує функцію відкривання рота?
a. Шило-під'язиковий
b. Присередній крилоподібний
c. Жувальний
*d. Бічний крилоподібний
e. Скроневий
143. Які технологічні прийоми проводять на першому  лабораторному етапі виготовлення часткових знімних пластинкових протезів?
a. Заміну воску на пластмасу
b. Гіпсування у стоматологічні кювети
*c. Виготовлення гіпсової моделі та прикусних валиків
d. Конструювання штучних зубних рядів
e. Моделювання базису протеза
144. Знімний пластинковий протез із утримуючими кламерами передає більшу частину жувального тиску:
a. На природні зуби
*b. На слизову оболонку ротової порожнини
c. На жувальні м'язи
d. На слизову оболонку, природні зуби та м'язи
e. На слизову оболонку та природні зуби
145. Який прилад повинен бути на поверхні стола робочого місця зубного техніка?
a. Апарат для литтєвого пресування
b. Пристрій для фотополімеризації
c. Вібростолик
*d. Шліфмотор чи спеціально вмонтована бормашина
e. Апарат "Самсон"
146. Для ізоляції опорних зубів перед початком моделювання металокерамічного протеза зубний технік використав певний матеріал. Укажіть цей матеріал, якщо для роботи з ним технік використовував пензлик.
*a. Штумпфлак
b. Белак
c. Ізокол
d. Фторлак
e. Редонт
147. Якою має бути форма штучного ложа під оклюзійну накладку?
a. Трикутною
b. Пірамідальною
c. Ромбовидною
d. Прямокутною
*e. Сферичною
148. Вкажіть обладнання, що використовується для полімеризації ортопедичних конструкцій.
a. Артикулятор
*b. Кювета зуботехнічна
c. Апарат Бром-штром
d. Піскоструменевий апарат
e. Вібраційний столик
149. Якого правила необхідно дотримуватися під час встановлення ікла за методикою Васильєва?
a. Зуб розташовано на відстані 0,5 мм від поверхні скла
b. Зуб розташовано на відстані 1,5 мм від поверхні скла
*c. Зуб торкається скла різальним горбком
d. Зуб розташовано на відстані 1 мм від поверхні скла
e. Зуб розташовано на відстані 2 мм від поверхні скла
150. На етапі виготовлення металевого каркаса металопластмасового мостоподібного протеза зубному техніку треба досягти надійного з'єднання каркаса з облицюванням. Що потрібно використати для цього?
*a. Ретенційні перли
b. Піскоструменеву обробку
c. Лак
d. Окисну плівку
e. Протравлювання кислотою
151. Пацієнтка скаржиться на застрягання їжі після фіксації металевої коронки. При зондуванні лікар-стоматолог виявив щілину між стінкою коронки і зубом. Яка ймовірна причина виникнення цього ускладнення?
*a. Нещільне охоплення коронкою шийки зуба
b. Відсутність міжзубного контакта
c. Занурення краю коронки в ясенну борозну
d. Наявність міжзубного контакта
e. Контакт коронки із зубами-антагоністами
152. Який віск застосовується для моделювання зуба під  металеву коронку?
a. Липкий віск
b. Базисний
c. Лавакс
d. Восколіт
*e. Модевакс
153. Зубний технік наносить шари керамічної маси на каркас металокерамічної конструкції. На яку ділянку майбутньої конструкції треба нанести наступний шар після спікання опакового шару?
a. Ділянку ясен
b. Апроксимальну
*c. Пришийкового уступу
d. Жувальної поверхні
e. Екватора коронкової частини
154. Як називаються апарати, що є опорою пластичного матеріалу або створюють ложе для протеза в післяопераційному періоді?
a. Заміщуючі
b. Комбіновані
c. Напрямні
*d. Формуючі
e. Регулюючі (репонуючі)
155. Під час перевірки металевого каркасу перед нанесенням опакового шару керамічної маси зубний технік виявив світлі плями та нерівномірне забарвлення на поверхні каркасу. На якому етапі обробки каркасу виникає цей дефект?
a. Первинної обробки каркасу
b. Обробки в піскоструменевому апараті
*c. Оксидування каркасу
d. Знежирення каркасу
e. Електрохімічного полірування каркасу
156. Як за призначенням класифікують зуботехнічні матеріали?
a. Фізичні, механічні
b. Природні, синтетичні
c. Металеві, керамічні
*d. Основні, допоміжні
e. Тугоплавкі, легкоплавкі
157. Для моделювання якої частини зубного протеза використовують палички воску <<Модевакс>> червоного кольору?
*a. Пришийкової
b. Кореневої
c. Проміжної
d. Коронкової
e. Базису
158. Для моделювання якої частини зубного протеза використовують палички воску <<Модевакс>> зеленого кольору?
a. Базису
b. Кореневої
*c. Коронкової
d. Пришийкової
e. Проміжної
159. За правильного положення дуги бюгельного протеза не виникають зміни вимови і не викликається блювотний рефлекс, процеси адаптації проходять значно швидше. Де найраціональніше розміщувати дугу на верхній щелепі?
a. У передній третині піднебіння
*b. На 10-12 мм допереду від лінії "А"
c. У середній третині піднебіння
d. У задній третині піднебіння
e. Упритул до фронтальної групи зубів
160. За допомогою чого проводиться оформлення цоколя гіпсової моделі?
a. Шпателя
b. Гострих ножиць
c. Лобзика
d. Вібростолика
*e. Тримера
161. Назвіть складові частини мостоподібного протеза.
a. Оклюзійна накладка і проміжна частина
*b. Опорні елементи і проміжна частина
c. Проміжна частина і кламери
d. Опорні елементи і оклюзійна накладка
e. Опорні елементи і базис
162. У пацієнта віком 45 років - двосторонній кінцевий дефект зубного ряду на верхній щелепі, обмежений іклами. Пацієнту заплановано виготовити бюгельний протез. Укажіть, що визначають під час паралелометрії.
a. Ретенційні зони і напрямок введення протеза
b. Межову лінію, ретенційні зони, товщину кламера
c. Напрямок введення і виведення протеза, довжину кламера
*d. Напрямок введення і виведення протеза, межову лінію, ретенційні зони
e. Напрямок введення і виведення протеза, межову лінію,  товщину кламера
163. Як поділяються ложки для відбитків за методом виготовлення?
*a. Індивідуальні та стандартні
b. Робочі та допоміжні
c. Функціональні та складні
d. Складні та розбірні
e. Допоміжні та індивідуальні
164. Під час лікування карієсу було недостатньо видалено некротизований дентин. Яке ускладнення може розвинутися у цьому разі?
a. Папіліт
b. Верхівковий періодонтит
c. Випадіння пломби
d. Некроз пульпи
*e. Вторинний карієс
165. Де повинен бути розташований багатоланковий кламер Кеннеді?
*a. На горбках (або поясі) фронтальних зубів
b. На різальному краї
c. На шийках фронтальних зубів
d. На жувальній поверхні молярів
e. На вестибулярній поверхні фронтальних зубів
166. Укажіть, у якій площині відображаються аномалії прикусу за класифікацією Енгля.
*a. Сагітальній
b. Оклюзійній
c. Діагональній
d. Трансверзальній
e. Вертикальній
167. В якій ділянці кламер Джексона з'єднується з каркасом?
a. Сідлоподібної частини
b. Оклюзійної накладки
c. Штучних зубів
d. Уступу
*e. Дуги
168. За рахунок чого в металокерамічних конструкціях, після очищення каркасу від залишків піску та пороху, яке проводять за допомогою обробки парою або ультразвуком, досягається тривале, стійке з'єднання кераміки з металом?
a. Застосування шару сілану (сіланізація)
*b. Створення шару оксидів на зовнішній поверхні металевого каркасу
c. Шліфування зовнішньої поверхні металевого каркасу
d. Полірування зовнішньої поверхні металевого каркасу
e. Застосування спеціального неорганічного клею
169. Як повинні бути розміщені верхні різці та ікла по відношенню до коміркового відростка за Васильєвим?
a. 1/3 товщини зубів розміщені до зовні від середини коміркового відростка
b. 1/3 товщини зубів розміщені до порожнини рота від середини коміркового відростка
*c. 2/3 товщини зубів розміщені до зовні від середини коміркового відростка
d. 2/3 товщини зубів розміщені до порожнини рота від середини коміркового відростка
e. Середина штучного зуба співпадає з серединою гребеня коміркового відростка
170. Що застосовується для тимчасового з'єднання частин протеза?
a. Моделювальний віск
b. Бюгельний віск
c. Кераміка
d. Базисний віск
*e. Липкий віск
171. Визначте пасивнодіючі елементи ортодонтичних апаратів.
a. Капа Биніна
*b. Похилі площини
c. Кламер Адамса
d. Кламер Шварца
e. Рамковий кламер
172. Яка температура плавлення восків?
a. 500°C
b. 20--30°C
*c. 40--90°C
d. 200--300°C
e. 1000°C
173. Пацієнту з переломом беззубої нижньої щелепи виготовляють шину Порта. Із якого матеріалу виготовляється шина?
a. Пластмаси холодної полімеризації
b. Облицювальної пластмаси
c. Керамічної маси
d. Сплаву металів
*e. Пластмаси гарячої полімеризації
174. На етапі планування виготовлення бюгельного протеза, лікар-стоматолог-ортопед та зубний технік визначають шлях, що відповідає рухові протеза від початкового контакту його кламерних елементів з опорними зубами до кінцевого розташування на тканинах протезного ложа. Яке поняття визначають спеціалісти в цьому разі?
a. Шлях виведення протеза
b. Сагітальний різцевий шлях
*c. Шлях введення протеза
d. Сагітальний суглобовий шлях
e. Трансверзальний різцевий шлях
175. В якому положені транспортують потерпілого з переломом стегна?
*a. Лежачи на ношах
b. Напівсидячи
c. У будь-якому
d. Горизонтальному на щиті
e. Сидячи
176. Яку тактику повинен вибрати зубний технік, якщо йому передають функціональний відбиток зі значними дефектами?
a. Виготовити модель та на ній відкоригувати дефекти
b. Виготовити гіпсову модель
c. Не зважати на якість відбитка
d. Провести реставрацію відбитка
*e. Наполягати на одержанні нового відбитка
177. Який етап зайвий під час виготовлення металевих штампованих коронок?
a. Вирізка гіпсового штампу
b. Відливка моделей зубів
*c. Моделювання проміжної частини
d. Моделювання зубів
e. -
178. Після виготовлення вкладки зубний технік проводить етап припасування її на моделі. Виберіть правильну послідовність цього етапу.
a. Каркас вкладки вибілюють і без обробки передають в клініку
b. Прибираються нашарування, виявляються пори, видаляються усілякі надлишки та проводиться піскоструминна обробка
c. Попередньо вивчається форма, порівнюється з формою порожнини на моделі, зішліфовуються гострі кути
*d. Оцінюється якість прилягання вкладки в порожнині, перевіряються оклюзійні співвідношення у всіх видах оклюзії
e. Вкладка оглядається, перевіряється чистота та гладкість поверхні, прибираються всі шорсткі поверхні
179. За допомогою якого воску зубний технік склеює всі для паяння деталі мостоподібного протеза?
a. Базисного
b. Оклюзійного
c. Моделювального
*d. Липкого
e. Бюгельного
180. У пацієнта віком 45 років - двосторонній кінцевий дефект зубного ряду на верхній щелепі, обмежений іклами. Йому заплановано виготовити бюгельний протез. За допомогою чого під час паралелометрії визначають глибину ретенційної зони?
a. Графітових стрижнів
b. Діагностичних стрижнів
*c. Калібрів
d. Шпателів
e. Скальпелів
181. Під час виготовлення знімних протезів є випадки, коли немає необхідності в етапі виготовлення базису з оклюзійними валиками. У яких випадках не потрібно виготовляти базиси з оклюзійними валиками?
a. Коли на щелепах є зуби та немає жодної пари зубів-антагоністів
b. Коли антагонуючі пари зубів розташовані в одній точці у бічній ділянці
*c. Коли антагонуючі пари зубів розташовані у трьох точках: дві симетрично в бічних ділянках і одна у фронтальній
d. Коли антагонуючі пари зубів розташовані в трьох точках фронтальної  ділянки
e. Коли антагонуючі пари зубів розташовані у двох точках: у бічній та фронтальній ділянках
182. Перед відливанням моделі функціональний відбиток окантовують воском. Для збереження чого?
a. Горбів
*b. Об'єму краю базису
c. Коміркового відростка
d. Складки
e. Торуса
183. Який кламер має розщеплені Т-подібні плечі?
*a. Роуча
b. Бонвіля
c. Березовського
d. Аккера
e. Джексона
184. Як називається процес руйнування металів унаслідок хімічної чи електрохімічної взаємодії із зовнішнім середовищем?
a. Жаростійкість
b. Ковкість
c. Кристалізація
d. Розчинність
*e. Корозія
185. Під час обстеження в пацієнта виявлено запалення циркулярної зв’язки зуба під штучною коронкою. Що викликало запальний процес?
a. Широка коронка
b. Недостатнє полірування
*c. Довга коронка
d. Вузька коронка
e. Наявність складок коронки
186. Укажіть, на якій стадії дозрівання проводять пресування пластмаси.
a. Ниткоподібної
b. Мокрого піску
c. Гумоподібної
*d. Тістоподібної
e. Набухання
187. У якій послідовності зубний технік зобов'язаний наносити керамічну масу?
a. Дентинний, опаковий, емалевий
*b. Опаковий шар, дентинний, емалевий
c. Емалевий, опаковий, дентинний
d. Дентинний, емалевий, опаковий
e. Опаковий, емалевий, дентинний
188. Під час перевірки конструкції повних знімних протезів у клініці виявлено, що в пацієнта зменшена нижня третина обличчя та надмірно виражені носо-губні складки. Якої помилки припустилися під час виготовлення протеза?
a. Неправильно визначена центральна оклюзія
b. Помилка під час гіпсування  моделей в оклюдатор
*c. Неправильно визначена міжальвеолярна висота
d. Помилка під час виготовлення прикусних шаблонів
e. Помилка під час конструювання штучного зубного ряду
189. Чим зубний технік контролює товщину металокерамічної коронки на етапі обробки відлитого суцільнолитого каркасу?
a. Штангенциркулем
b. Сантиметровою стрічкою
*c. Мікрометром
d. Лінійкою
e. Товщиноміром
190. Вкажіть лабораторний етап виготовлення часткових знімних пластинкових протезів, який передбачає конструювання зубних рядів.
a. Третій
b. Четвертий
*c. Другий
d. Перший
e. П'ятий
191. В якій стадії дозрівання акрилову пластмасу пакують у кювету під час компресійного пресування?
a. Піскоподібній
b. Стадії набухання
c. Ниток, що рвуться
d. Ниток, що тягнуться
*e. Тістоподібній
192. Замкові кріплення бюгельного протеза складаються із:
a. Патриці і телескопа
b. Матриці і кнопки
c. Патриці і кнопки
d. Кламера, патриці, матриці
*e. Патриці і матриці
193. Як називається метод моделювання вкладки лікарем у клініці?
a. Складний
*b. Прямий
c. Комбінований
d. Непрямий
e. Зворотний
194. Зубний технік виготовляє металокерамічну конструкцію. Виконавши механічну обробку каркасу після лиття, зубний технік повинен виконати наступний етап, перш ніж розпочати етап оксидування металевого каркасу. Який етап повинен виконати зубний технік?
a. Електрохімічне полірування
b. Полірування гумками
c. Абразивне полірування
*d. Знежирення металевого каркасу
e. Піскоструменева обробка
195. Вкажіть умови для застосування замкових кріплень?
a. Значний нахил опорного зуба у бік дефекту
*b. Достатня висота клінічної коронки опорного зуба
c. Низька коронка опорного зуба
d. Значний нахил опорного зуба у вестибулярний бік
e. Значний нахил опорного зуба в оральний бік
196. Для чого використовується другий металевий штамп під час виготовлення штампованої металевої коронки комбінованим методом?
*a. Попереднього штампування
b. Примірки коронки
c. Остаточного штампування
d. Припасування коронки
e. Вкорочення гільзи
197. Як зазвичай поділяються приміщення зуботехнічної лабораторії?
a. Основні  та додаткові
b. Первинні та вторинні
c. Спеціальні та кладові
*d. Основні та спеціальні
e. Основні та побутові
198. Визначте оптимальне розташування кламерної лінії на верхній щелепі.
a. Сагітальне
b. Точкове
c. Вестибулярно-оральне
d. Поперечне
*e. Діагональне
199. У пацієнта на верхній щелепі наявний тільки 13 зуб. Планується виготовити частковий знімний пластинковий протез. Який вид фіксації, відносно розташування опорних зубів буде застосовано на цій конструкції?
a. Площинна
*b. Точкова
c. Кламерна
d. Телескопічна
e. Лінійна
200. Пацієнту планується виготовлення коронок на 21, 11 зуби. Які переваги фарфорових коронок?
a. Нестабільний колір, негігієнічні
*b. Не спричиняють алергічних реакцій, хімічно стійкі
c. Неміцні, хімічно активні
d. Висока вартість, нестабільний колір
e. Крихкі,  хімічно активні
201. Якого металу не містить припій для сплавів золота високих проб?
a. -
b. Міді
*c. Платини
d. Срібла
e. Кадмію
202. Якою у порівнянні з поряд розміщеними зубами має бути ширина оклюзійного валика під час виготовлення часткового знімного пластинкового протеза?
a. Меншою на 3-4 мм
b. Більшою на 5-6 мм
c. Більшою на 3-4 мм
d. Меншою на 1-2 мм
*e. Більшою на 1-2 мм
203. Формувальні маси розширюються під час твердіння та нагрівання для:
a. Зменшення затрат металу
b. Створення гладкої поверхні
c. Зменшення дефектів литва
*d. Компенсації усадки металу
e. Підвищення якості сплаву
204. Під час перевірки литої коронки лікар виявив значне підвищення прикусу. На якому етапі зубний технік допустив помилку?
a. При нанесенні ізоляційного матеріалу
b. При обробці литої коронки
c. При виготовленні комбінованої розбірної моделі
*d. При моделюванні і перевірці оклюзійного співвідношення воскової композиції
e. При поліруванні литої коронки
205. Що означає термін "адентія"?
a. Збільшення кількості зубів
b. Анатомічно неправильне положення одного або кількох зубів у зубному ряду
c. Розміри коронок, що виходять за межі норми в бік зменшення
d. Розміри коронок, що виходять за межі норми в бік збільшення
*e. Повна або ж часткова відсутність зубів
206. Що визначає позначена на восковому валику <<лінія посмішки>>?
*a. Рівень шийок фронтальних зубів
b. Рівень розслаблення м'язів
c. Відстань, на яку розмикаються зубні ряди
d. Розмір нижньої третини обличчя
e. Відстань між іклами верхньої щелепи
207. Якою, згідно з санітарно-гігієнічними нормативами, має бути мінімальна площа стоматологічного кабінету для встановлення однієї стоматологічної установки?
*a. 14 $м^2$
b. 20 $м^2$
c. 10 $м^2$
d. 5 $м^2$
e. 22 $м^2$
208. Виберіть етап, який проводять після лиття з відлитою проміжною частиною майбутнього мостоподібного протеза  перед паянням.
a. Полірують для надання блиску
b. Відбілюють у кислоті для зняття окалини
*c. Обробляють абразивними інструментами для підгонки до коронок
d. Посипають бурою для запобігання утворення оксидної плівки
e. -
209. Під час виготовлення мостоподібного протеза зубний технік приступив до етапу моделювання під облицювання пластмасою. Який лак потрібно використати для попередження просвічування металу крізь пластмасу?
a. Манікюрний
*b. Покривний
c. Компенсаційний
d. Сепараційний
e. Ізоляційний
210. При оберненому способі гіпсування в основі кювети мають розміститися:
*a. Штучні зуби та кламера
b. Гіпсова модель
c. Штучні зуби
d. Базис
e. Гіпсова модель, штучні зуби
211. Після переробки часткового знімного пластинкового протеза чоловік звернувся зі скаргами на печію та набряк ясен. Яке захворювання найімовірніше виникло у пацієнта?
a. Гострий герпетичний стоматит
b. Хронічний кандидоз
c. Набряк Квінке
*d. Алергічний протезний стоматит
e. Гострий кандидоз
212. Чим може бути спричинений симптом "постукування" та "клацання" штучних зубів під час розмови у пацієнта, що користується знімним протезом?
*a. Завищеною висотою прикусу
b. Обмеженням простору для язика
c. Збільшенням меж базису протеза на нижній щелепі в під'язиковій ділянці
d. Збільшенням меж базису на піднебінні верхнього протеза
e. Заниженою висотою прикусу
213. Рухи нижньої щелепи забезпечують відкривання та закривання рота, пережовування їжі. Які м'язи здійснюють опускання нижньої щелепи?
a. Скроневий та власне жувальний
*b. Підборідно-під'язиковий, щелепно-під'язиковий, двочеревцевий
c. Підборідно-під'язиковий, власне жувальний
d. Підборідно-під'язиковий, скроневий
e. Щелепно-під'язиковий, скроневий, двочеревцевий
214. Якою має бути довжина штучного ложа під оклюзійну накладку?
*a. Не менше 1/3 оклюзійної поверхні зуба
b. Не менше 2 мм
c. Не менше 2/3 оклюзійної поверхні зуба
d. Менше 1/3 оклюзійної поверхні зуба
e. Не менше 1/2 оклюзійної поверхні зуба
215. Яка має бути ширина дуги у конструкції бюгельного протеза на верхню щелепу?
a. 20 мм і більше
b. 15-18 мм
c. 3-4 мм
*d. 5-10 мм
e. 1-2 мм
216. Зміщення якого уламка при двобічному ментальному переломі може спричинити асфіксію у потерпілого?
a. Великого
b. Малого
c. -
d. Бічних
*e. Середнього
217. Який головний недолік мостоподібного протеза з пластмаси?
a. Складність виготовлення
b. Низька косметичність
c. Висока вартість
d. Недостатня фіксація
*e. Низька міцність
218. До якого типу пластмас за способом твердіння відносимо пластмасу <<Протакрил>>?
*a. Холодної полімеризації
b. Ортополімери
c. Поліполімери
d. Фотополімери
e. Гарячої полімеризації
219. Яка товщина металевого каркаса металокерамічної коронки?
a. Не більше 0,2 мм
b. Не менше 0,1 мм
c. ---
*d. Не менше 0,3 мм
e. Не більше 1,5 мм
220. У якому вигляді представлений мономер у зубопротезних акрилових пластмасах?
a. Крему
b. Суспензії
c. Пасти
*d. Рідини
e. Порошку
221. У якій кімнаті зубопротезної лабораторії проводять приготування пластмасового тіста?
a. Основній кімнаті за наявності місцевої витяжки
*b. Полімеризаційній кімнаті у витяжній шафі
c. Полірувальній кімнаті за наявності місцевої витяжки
d. Будь-якій кімнаті за наявності загальної витяжки
e. Паяльній кімнаті у витяжній шафі
222. Яку функцію виконують ретенційні ортодонтичні апарати?
a. Нормалізують функцію ковтання
b. Запобігають можливому розвитку аномалій
*c. Закріплюють наслідки ортодонтичного лікування
d. Нормалізують функцію дихання
e. Усувають сформовані зубо-щелепні аномалії
223. Де закінчується плече опорно-утримуючого кламера?
*a. У ретенційній зоні опорних зубів
b. На межовій лінії опорних зубів
c. У міжзубному проміжку опорних зубів
d. На апроксимальних поверхнях опорних зубів
e. У ділянці клінічної шийки опорних зубів
224. Якою має бути раціональна форма поперечного перетину ливників?
a. Квадратна
*b. Кругла
c. Багатогранна
d. Трикутна
e. Овальна
225. Яку пружину застосовують для розширення верхнього зубного ряду?
a. Колера
b. Катца
*c. Коффіна
d. Какгауза
e. Калвеліса
226. Які з нижченаведених матеріалів використовуються при виготовленні вінірів?
a. Силікони, діоксид цирконію, композити
b. Етилсилікат, діоксид цирконію, склокераміка
*c. Композитні матеріали, керамічні матеріали, діоксид цирконію
d. Сплави на основі титану та композити
e. Склокераміка, кобальто-хромові сплави, етилсилікат
227. Через що передається сила дії функціонально-направляючих ортодонтичних апаратів?
a. Елементи активної дії
b. Скорочення м'язів
*c. Елементи пасивної дії
d. Елементи активної та пасивної дії
e. Елементи міодинамічної рівноваги
228. Зубний технік під час постановки зубів користується артикулятором, в основу будови якого лягли закони артикуляції Гізі та Бонвіля. Яка довжина сторони рівнобічного трикутника Бонвіля?
a. 12 см
b. 14 см
c. 8 см
d. 6 см
*e. 10 см
229. Яким методом проводять гіпсування моделі в кювету у разі проведення лагодження лінійного перелому базиса протеза?
a. Комбінованим
*b. Прямим
c. Оберненим
d. Мантельним
e. Непрямим
230. У дітей віком 6--7 років починається прорізування постійних зубів. Вкажіть постійні зуби, що прорізуються без заміни молочних.
a. Перший і другий премоляри, перший моляр
b. Перший премоляр, другий і третій моляри
c. Перший премоляр, перший і другий моляри
*d. Перший, другий і третій моляри
e. Перший і другий премоляри, третій моляр
231. Який каталізатор застосовують для прискорення кристалізації гіпсу?
a. Етиловий спирт
b. Цукор
*c. Кухонну сіль
d. Столярний клей
e. Буру
232. Який діаметр ортодонтичного дроту використовують для виготовлення кламера Адамса?
a. 0,8 мм
b. 1,0 мм
*c. 0,6 мм
d. -
e. 1,2 мм
233. Який принцип лежить в основі будови паралелометра?
a. Паралельності зубів, які обмежують дефект
b. Паралельності всіх зубів робочої моделі та нахилу опорних зубів
c. Паралельності осей опорних зубів
*d. Паралельності перпендикулярів, опущених на площину
e. Вертикальності перпендикулярів, опущених на площину
234. До якого ускладнення під час виготовлення знімного протеза може призвести нестача мономера при замішуванні пластмаси?
a. Поломки протеза
b. ---
*c. Гранулярної пористості
d. Пористості стиснення
e. Газової пористості
235. Як називається сполучення двох або кількох металів, при якому утворюється однорідна речовина, що має нові властивості, не притаманні жодному з компонентів?
a. Сполука
b. Полімер
c. Елемент
*d. Сплав
e. Композиція
236. Для пацієнта виготовлено апарат Андрезена-Гойпля. Які рекомендації потрібно дати щодо часу його використання?
a. Через 2 дні
b. Цілодобово
*c. Вночі
d. Через 1 день
e. Вдень
237. Які щипці використовують в ортодонтії для з'єднання кінців металевої стрічки під час виготовлення кілець?
a. Твіда
b. Адерера
c. Руффа
*d. Піка
e. Вальдзахіса
238. До якого ускладнення може призвести помилка під час лікування карієсу - відсутність контактного пункту?
*a. Папіліту
b. Випадіння пломби
c. Верхівкового періодонтиту
d. Зміни кольору пломби
e. Вторинного карієсу
239. Які конструкції використовують в якості опори для мостоподібного протеза?
a. Штифтові зуби, вкладки, кламери
b. Вкладки, кламери, напівкоронки
*c. Коронки, куксові вкладки, вкладки
d. Напівкоронки, багатоланкові кламери
e. Штучні коронки, вкладки, кламери
240. Яка з нижченаведених хімічних речовин є уповільнювачем (інгібітором) кристалізації гіпсу?
a. Хлорид натрію
b. Ізоляційний лак
c. Паста <<ДОІ>>
*d. Цукор
e. Бура
241. Назвіть елемент ливникової системи, завдяки якому можна уникнути утворенню усадкових раковин та знизити ступінь усадки деталі.
*a. Муфта
b. Ливник
c. Штифт
d. Повітровід
e. Кільце
