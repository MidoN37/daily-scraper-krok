1. Пацієнтка віком 22 роки звернулася на консультацію у зв'язку з раптовим посиленням сексуального потягу, від якого вона не може позбутися протягом доби, відсутністю оргазму. Мала стосунки з чоловіком, сексуальний контакт із яким був 1-2 рази на тиждень, однак протягом останніх 2-х тижнів змінила шість партнерів, кількість сексуальних контактів зросла до 1-2 на добу. Який найімовірніший діагноз?
a. Сатиріазис
b. Вагінізм
c. Диспареунія
*d. Німфоманія
e. Сексуальна аверсія

2. У психічному стані пацієнта виявлено знижений настрій, психомоторне гальмування, маячні й суїцидальні ідеї самозвинувачення та гріховності. Яку терапевтичну тактику доцільно застосувати?
*a. Стаціонарне лікування комбінацією антидепресанта та антипсихотика другого покоління
b. -
c. Амбулаторне лікування комбінацією антидепресанта та антипсихотика
d. Стаціонарне лікування комбінацією антидепресанта та антипсихотика першого покоління
e. Стаціонарне лікування комбінацією антидепресанта та транквілізатора

3. Пацієнт, у якого місяць тому діагностовано загострення епізоду шизофренії та якого шпиталізовано, виписується з відділення. Лікування призвело до значного покращення стану, він почуває себе задовільно, проте дізнався, що під час перебування на стаціонарному лікуванні його було звільнено з роботи, оскільки керівник дізнався про лікування в психіатричному закладі та був переконаний, що його підлеглий буде лякати персонал, клієнтів та провалить справи на роботі. Як можна оцінити переконання начальника пацієнта в розрізі подальшої реабілітації пацієнта?
*a. Стигматизація
b. Ефективний менеджмент
c. Насильство
d. -
e. Психо-соціальна підтримка

4. Виберіть твердження, що характеризує поведінку психотерапевта у гуманістичному підході.
a. Застосовує переконання, спростовує помилкові судження, вказуючи на їх неточність, займає директивну позицію
b. Не розкриває свої переживання перед пацієнтом, має свої думки та емоції
c. Виступає для пацієнта у ролі експерта, наставника, який допомагає сформувати нові більш адаптивні патерни
d. Виступає для пацієнта у ролі слухача, який лише вислуховує і не коментує
*e. На позиції рівного з пацієнтом, у контакті з власним життєвим досвідом, є конгруентним, застосовує саморозкриття

5. Яка стадія емоційного вигорання характеризується зниженням інтересу до роботи та потреби в спілкуванні, апатією, дратівливістю, почуттям виснаженості навіть після сну та вихідних?
a. Третя
b. Перша
*c. Друга
d. Четверта
e. П'ята

6. Пацієнтка три тижні тому під час пограбування отримала удар кулаком в обличчя. Сліди забоїв уже значно зменшилися, але жінка боїться виходити з дому через страх повторного нападу. Вона відчуває себе "на межі", легко лякається, легко може заплакати. Сон переривчастий, іноді повторюються нав'язливі сни про подальші напади. Установіть найбільш імовірний діагноз.
*a. Гостра реакція на стрес
b. Посттравматичний стресовий розлад
c. Панічний розлад з агорафобією
d. Специфічна фобія
e. Генералізований тривожний розлад

7. До якого рівня психологічної допомоги на етапі комплексного реагування після гострої фази надзвичайної ситуації належить соціально-психологічний супровід?
a. Першого
b. Четвертого
c. П’ятого
*d. Другого
e. Третього

8. Що із нижченаведеного належить до поведінкових технік поведінкової психотерапії?
a. Аналіз "за" і "проти"
*b. Експеримент-відкриття
c. Зважування плюсів і мінусів
d. Когнітивне викривлення
e. Відволікання

9. За спостереженнями одного з видатних сучасних психотерапевтів К. Роджерса, якщо людині дозволити без перешкод виразити свої негативні емоції, то поступово вони самі собою змінюються на позитивні. Як називається цей метод погашення конфлікту?
*a. Принцип "виходу почуттів"
b. Принцип "емоційного заміщення"
c. Принцип "примусового вислуховування опонента"
d. Принцип "оголення агресії"
e. Принцип "авторитетного третього"

10. Яка з нижченаведених шкал на визначення симптомів депресії заповнюється фахівцем, що має спеціальну підготовку в галузі психічного здоров'я?
*a. Шкала Монтгомері-Асберга
b. PDQ-5
c. Шкала А.Бека
d. PHQ-9
e. HADS

11. Яка патологія є протипоказанням до застосування Eye Movement Desensitization and Reprocessing (EMDR)?
a. Депресія
b. ПТСР
c. Обсесивно-компульсивний розлад
d. Тривожний розлад
*e. Відшарування сітківки ока

12. Який із нижченаведених методів є найефективнішим у відновленні когнітивних функцій та покращенні якості життя, включаючи пам'ять, увагу та розв'язування проблем у пацієнтів після перенесеного інсульту?
a. Медикаментозна терапія
b. Арт-терапія
c. Рефлексотерапія
d. Гештальт-терапія
*e. Нейропсихологічний тренінг

13. Який із нижченаведених напрямів психотерапії використовує рольові техніки та аналіз несвідомих механізмів захисту?
a. Гештальт-терапія
*b. Психодинамічна психотерапія
c. Сімейна психотерапія
d. Емоційно-фокусована психотерапія
e. Поведінкова психотерапія

14. Яку екстрену фармакотерапію рекомендовано при панічних атаках?
a. Амітриптилін 2,0 мл в/в
b. Пароксетин 20 мг per os
c. Корвалол 40 крапель per os
d. Кветіапін 25 мг per os
*e. Пропранолол 20 мг сублінгвально

15. Пацієнта віком 48 років шпиталізовано до психіатричного відділення. На момент обстеження стверджує, що він давно вже помер, його тіло було обезкровлене на патологоанатомічному столі, а зараз це лише лялькова оболонка. Який патологічний стан спостерігається у пацієнта?
*a. Синдром Котара
b. Синдром Кандинського-Клерамбо
c. Синдром Капгра
d. Паранояльний синдром
e. Парафренний синдром

16. Що насамперед передбачає медико-психологічний супровід пацієнта з тяжкою деменцією?
a. Сімейну психотерапію (пацієнт та доглядальник)
b. Тренінг соціальних навичок для пацієнта
c. Когнітивний тренінг для пацієнта
d. Психологічну підтримку та психоосвіту пацієнта
*e. Психологічну підтримку та психоосвіту доглядальника

17. Укажіть розлади пам'яті, коли людина має помилкові спогади, яких не було в цей час, але які були чи могли бути в минулому житті ("ілюзії пам'яті") .
*a. Псевдоремінісценції
b. Ретроградна амнезія
c. Конфабуляції
d. Амнестичне дезорієнтування
e. Антероградна амнезія

18. Вкажіть систему наукових знань і профілактичних заходів, спрямованих на збереження та зміцнення психічного здоров'я населення.
*a. Психогігієна
b. Психотерапія
c. Психологія
d. Психопрофілактика
e. Психодіагностика

19. Пацієнтка віком 58 років хворіє на ішемічну хворобу серця та цукровий діабет 2-го типу. У пацієнтки спостерігається надлишкова маса тіла, курить, працює бухгалтером, зарплата маленька, але допомагає матеріально дорослим дітям. Практично не відпочиває. Скаржиться на періодичний головний біль, поганий сон, дратівливість, слабкість. До лікування ставиться скептично. Оберіть метод та мету втручання на першому етапі.
*a. Мотиваційне інтерв’ю для формування ефективної прихильності
b. Когнітивно-поведінкова терапія для змін способу життя
c. Сімейна терапія для перерозподілу навантаження
d. М’язова релаксація для зменшення дратівливості
e. Аутотренінг для профілактики психічних розладів

20. Укажіть протипоказання до застосування когнітивно-поведінкової психотерапії.
*a. Психози в стадії загострення
b. Панічний розлад
c. Генералізований тривожний розлад
d. Шизофренія
e. Депресивний епізод

21. Укажіть комплекс заходів, спрямованих на відновлення здоров'я, функціонального стану і працездатності організму та використання всіх можливостей для зниження впливу станів, що обмежують життєдіяльність або призводять до інвалідизації. Основною метою є забезпечення особам із обмеженнями життєдіяльності можливості досягнення оптимальної соціальної інтеграції.
a. Психічна депривація
b. Психосоціальна підтримка
c. Психологічна діагностика
*d. Реабілітація
e. Психотерапія

22. Скільки невдалих курсів лікування потрібно, щоб визначити терапевтично резистентну депресію?
*a. 2 послідовних курси терапії
b. 1 невдалий повний курс терапії
c. 3 послідовних курси терапії
d. Понад 3 невдалих курси терапії
e. ---

23. У військовослужбовця, який повернувся з зони активних бойових дій 2 місяці тому, діагностовано посттравматичний стресовий розлад. Який напрям психотерапевтичного лікування доцільно застосувати?
a. Психоаналіз
b. Гештальт-терапію
*c. EMDR
d. Клієнт-центровану психотерапію
e. Екзистенціальну психотерапію

24. Пацієнт намагається зменшити тривогу за допомогою виконання більш або менш складної стереотипної послідовності дій. Яка система захисних дій, згідно з психоаналітичною теорією, описана у наведеному прикладі?
*a. Ритуал
b. Аскетизм
c. Раціоналізація
d. Компенсація
e. Часткова компромісна реакція

25. Укажіть основну відмінність клінічного інтерв'ю від звичайного розпитування.
a. Передбачає емоційну підтримку та обговорення планів на майбутнє
b. Передбачає можливість оцінювання індивідуально-психологічних особливостей пацієнта
*c. Націлене не лише на скарги, але й на виявлення прихованих мотивів поведінки людини та надання їй допомоги
d. Націлене лише на виявлення скарг пацієнта
e. Поєднує психодіагностичні процедури і безпосереднє обстеження

26. Укажіть форму психічного розладу, що проявляється у сутінковому затьмаренні свідомості, зовні впорядкованій поведінці та автоматичному здійсненні різних дій із подальшою амнезією.
a. Аменція
b. Автоматичне підкорення
c. Обнубуляція
*d. Транс
e. Пасивний негативізм

27. Укажіть першу лінію індивідуальної психотерапії при гострому депресивному епізоді.
*a. Когнітивно-поведінкова терапія (КПТ) та міжособистісна терапія
b. Психодинамічна терапія та емоційно-сфокусована терапія
c. Позитивна психотерапія
d. Система психотерапії когнітивно-поведінкового аналізу
e. Когнітивно-поведінкова терапія + фармакотерапія

28. Для якого стану дисгармонійного характеру доведеним методом терапії є діалектично-поведінкова терапія?
a. Обсесивно-компульсивного розладу
b. Тривожно-депресивних розладів
c. Вікових криз
d. Прокрастинації
*e. Межового розладу особистості

29. Ускладненням якого методу психотерапії гострого стресового розладу та ПТСР є повторна психологічна травматизація пацієнтів?
*a. Раннього дебрифінгу
b. Когнітивно-поведінкової терапії
c. Прогресивної релаксації
d. Аутотренінгу
e. Майндфулнес

30. До якого типу ознак синдрому емоційного вигорання належить формальне виконання роботи?
a. Соціальних
b. Поведінкових
c. Емоційних
d. Соматичних
*e. Інтелектуальних (когнітивних)

31. Для якого синдрому характерний симптом ехолалії?
a. Кататонічний ступор
*b. Кататонічне збудження
c. Іпохондричний синдром
d. Психоорганічний синдром
e. Маніакальний синдром

32. Яка група препаратів буде найбільш доцільною для медикаментозного лікування посттравматичного стресового розладу?
*a. Антидепресанти
b. Транквілізатори
c. Нейролептики
d. Седативні засоби
e. Психостимулятори

33. Укажіть, до якої складової частини профілактики професійного вигорання належить твердження: "Використання методів медитації, візуалізації (з використанням образів улюбленого куточка природи)".
a. Біологічної
b. Медичної
c. Соціальної
d. Психологічної
*e. Духовної

34. Для якого захворювання характерний такий психопатологічний симптом, як псевдогалюцинації?
*a. Шизофренії
b. Реактивного психозу
c. Невротичного розладу
d. Інтоксикаційного психозу
e. Інфекційного психозу

35. Які фундаментальні аспекти психотерапії ПТСР?
a. Сприймання навколишнього середовища та себе в ньому
b. Підняття самовпевненості та самооцінки
c. Відтворення індивідуальних та фізичних якостей
d. Когнітивна корекція автоматичних думок та переконань щодо себе та своєї поведінки
*e. Зниження тривоги та встановлення особистості

36. Укажіть короткочасне почуття повної спустошеності та байдужості, що виникає під дією раптових важких психічних травм.
*a. Емоційний параліч
b. Апатія
c. Емоційна лабільність
d. Ейфорія
e. Тривога

37. У чоловіка з тяжким перебігом COVID-19, на тлі високої температури та задишки, виникло видіння його покійної матері, яка ніби кликала його. Який найімовірніший психопатологічний розлад виник у пацієнта?
a. Неврастенія
b. Соматизована психічна реакція
c. Нозогенія
d. Психогенія
*e. Соматогенія

38. Укажіть, поєднання яких лікарських засобів використовують для лікування депресивного синдрому, обтяженого психотичною симптоматикою.
a. Антидепресантів першого та другого покоління
b. -
c. ТЦА та антихолінергічних засобів
*d. Антидепресантів та нейролептиків другого покоління
e. Нейролептиків першого та другого покоління

39. Укажіть стан, за якого спостерігається ослаблення емоцій, байдужість до свого становища та оточуючих, що іноді хворобливо переживається.
a. Гіпотимія
b. Морія
c. Гіпертимія
*d. Апатія
e. Емоційна лабільність

40. Який метод психотерапії використовується для когнітивної реструктуризації сенсу та інтеграції травматичного досвіду в минуле з формуванням відчуття контролю над травмою?
a. Когнітивно-реконструктивна пролонгована експозиція
b. Травма-фокусована психотерапія
c. Наративна експозиційна терапія
*d. Коротка еклектична психотерапія
e. Розповідна експозиційна терапія

41. Укажіть симптом, що характеризується утрудненням або нездатністю людини точно оцінити чи описати власні почуття та здатністю відрізняти емоційні стани від тілесних відчуттів за P. Sifneos.
a. Абулія
b. Гіпобулія
*c. Алекситимія
d. Апатія
e. Ангедонія

42. Жінка звернулася до сімейного лікаря зі скаргами на втому та безсоння, що час від часу то зникали, то з'являлися надовго. Сімейний лікар направив пацієнтку до лікаря-психіатра. У процесі діагностики з'ясувалося, що пацієнтка була учасницею бойових дій. Має кошмарні повтрювані сновидіння, флешбеки, уникнення схожих до травматичних подій обставин, віддалилася від своїх друзів, родини, майже не виходить із дому, має підвищену тривогу та панічні атаки. Встановлено діагноз: посттравматичний стресовий розлад. Яке лікування необхідно призначити пацієнтці?
a. Тілесно-орієнтовану психотерапію
b. Гештальт-терапію
*c. КТП або EMDR
d. Емоційно-фокусовану терапію
e. Психодинамічну психотерапію

43. Який психотерапевтичний метод є найбільш ефективним для реабілітації людей, які пережили травматичні події, зокрема природні катастрофи або терористичні атаки, з урахуванням необхідності зменшення симптомів посттравматичного стресового розладу та підтримки повернення до нормального життя?
a. Групова підтримуюча терапія
*b. Експозиційна терапія
c. Діалектична поведінкова терапія
d. Нейропсихологічний тренінг
e. Арт-терапія

44. Оберіть шкалу, яку використовують для оцінки генералізованого тривожного розладу.
a. Опитувальник страху Метьюза та Маркса
b. SIAS
*c. Пенсільванський опитувальник занепокоєння
d. SPIN
e. Шкала соціальної тривоги Лібовіца

45. У пацієнтки віком 36 років виявлено симптоми компульсивного переїдання («заїдає стрес», багато їсть на самоті без відчуття насичення, потім відчуває сором за напад переїдання). Який метод психологічного впливу є особливо ефективним для цього розладу харчової поведінки?
a. Підрахунок калорій
b. Психоосвіта
*c. Інтуїтивне харчування
d. Ділення продуктів на «корисні» та «шкідливі»
e. Обмеження харчування

46. Пацієнтка віком 28 років на третій день після пологів почала агресивно поводити себе у відділенні, відмовляється годувати дитину, стверджуючи що її дитина загинула, а медичний персонал зробив іграшку з тіла новонародженого і вставив туди спеціальні технології, щоб "іграшка" могла кричати та їсти. Який найімовірніший діагноз?
a. Сепсис
b. Сутінкове потьмарення свідомості
c. Гостра реакція на стрес
*d. Післяпологовий психоз
e. Післяпологова депресія

47. Який метод є найефективнішим для вирівнювання сезонних коливань настрою та запобігання зимовій депресії у лікуванні пацієнтів із сезонним афективним розладом?
a. Групова підтримуюча терапія
b. Фармакотерапія з антидепресантами
c. Когнітивно-поведінкова терапія
d. Психодинамічна терапія
*e. Світлотерапія

48. Укажіть розлади пам'яті, коли людина має помилкові, вигадані, фантастичного змісту спогади про події, яких не було і не могло бути в житті ("галюцинації пам'яті").
a. Синдром Капгра
*b. Конфабуляції
c. Псевдоремінісценції
d. Ілюзії
e. Амнезія

49. На якій стадії психосексуального розвитку людини, згідно з психоаналітичною теорією З.Фройда, формується Супер-Его?
a. Генітальній
b. Анальній
c. Латентній
d. Оральній
*e. Фалічній

50. Чоловік протягом трьох місяців отримує циталопрам 20 мг/добу з приводу лікування ПТСР та проходить ТФ-КПТ. У пацієнта зникли скарги, нормалізувався сон та настрій. Яка подальша тактика лікаря?
a. Поступова відміна психотерапії
*b. Продовження фармакотерапії до 12-ти місяців
c. Різка відміна антидепресанта
d. Продовження фармакотерапії до 3-х місяців
e. Поступова відміна антидепресанта

51. Пацієнтку віком 23 роки шпиталізовано до лікарні у зв'язку з втратою свідомості та нападом тоніко-клонічних судом. Який метод діагностики необхідно використати у цьому разі?
a. Ангіографію судин головного мозку
b. Ехоенцефалографію
*c. Електроенцефалографію
d. Комп'ютерну томографію
e. Магніто-резонансну томографію

52. Яка з нижченаведених методик застосовується в неврологічній практиці для диференційної діагностики ішемічних розладів, а також при інших ураженнях головного мозку первинного та вторинного генезу, коли є ризик розвитку деменції?
a. Клінічна рейтингова шкала деменції
b. МОСА
*c. Шкала Хачинського
d. Опитувальник нейроповедінкових симптомів
e. MMSE

53. Для оцінки ступеня тяжкості порушень яких психічних явищ використовується Коротке дослідження психічного стану (MMSE)?
a. Моторики
*b. Когнітивних функцій
c. Відчуттів
d. Емоцій та настрою
e. Інтелекту

54. У чоловiка віком 43 роки спостерігається стан психомоторного збудження: зазирає за двері і переконаний, що там знаходяться його приятелi. Говорить, що чує голоси знайомих та стороннiх людей, які сперечаються між собою щодо нього і вимагають його покарання, а інші захищають його. Повторює слова, якi нiбито почув iз-за стiни. Який патологічний стан виник у пацієнта?
a. Нав’язливi iдеї
*b. Гострий галюциноз
c. Конфабуляцiї
d. Вербальнi iлюзiї
e. Маячiння

55. Укажіть патологічний стан, за якого відсутні безумовні рефлекси.
a. Ступор
b. Сопор
*c. Кома
d. Делірій
e. Оглушення

56. Здобувач закладу вищої освіти отримав на іспиті першу низьку оцінку та дійшов висновку, що йому не вдасться скласти успішно іспити з інших предметів. Визначте тип когнітивної помилки.
a. Читання думок
*b. Надмірне узагальнення
c. Передбачення
d. Наклеювання ярликів
e. Персоналізація

57. Укажіть найчастішу причину деліріозного синдрому (делірію).
a. Шизофренія
b. Біполярний розлад
*c. Екзогенне ураження головного мозку
d. Істерія
e. Епілепсія

58. Робота медичного працівника, як правило, емоційно насичена та призводить до розвитку синдрому вигорання. Укажіть, що розуміють під "емоційним виснаженням" у контексті цього синдрому.
a. Розчарування результатами власної роботи
b. Зниження емоційного тонусу
c. Негативне ставлення працівника до колег по роботі
d. Зникнення емоційності
*e. Вичерпаність емоційних та фізичних ресурсів

59. У контексті психотерапевтичної допомоги первинне інтерв'ю необхідне для збору інформації про пацієнта. Яка рекомендована тривалість першого інтерв'ю?
a. 30 хв
b. 20 хв
c. 15 хв
d. 90 хв
*e. 50 хв

60. Укажіть обов’язкову ознаку деліріозного затьмарення свідомості.
a. Агресивно-захисна поведінка
b. Афект здивування, розгубленість
c. Автоматичні рухи
*d. Істинні зорові галюцинації та ілюзії
e. Фантастичні сюжетні уявлення

61. Дівчинка віком 15 років демонструє впертість, відмовляється виконувати шкільні завдання, підтримувати дружні стосунки з однолітками та співпрацювати з учителем. Коли батьки та викладачі вказують на недоліки дівчинки, це викликає її надмірну агресію та конфлікти. Укажіть доцільний метод психотерапії у цій ситуації.
a. Гештальт-терапія
b. Емоційно-фокусована психотерапія
*c. Поведінкова психотерапія
d. Групова психотерапія
e. Психодинамічна психотерапія

62. Жінка амбулаторно впродовж шести тижнів отримує препарат есциталопрам для лікування депресивного епізоду. Після нервування на роботі у неї виникли симптоми тривоги, що турбує її більшу частину дня. Яка терапевтична тактика лікування пацієнтки?
a. Додати до лікування антипсихотики
b. Перейти на лікування антидепресантом іншої групи
c. Перейти на лікування іншим антидепресантом
*d. Додати до лікування бензодіазепіни не довше, ніж на 14 днів
e. Додати до лікування антигістамінні препарати

63. Яка психотерапія є першою лінією для інтеграції у життя та пошуку сенсу травматичного досвіду?
a. Когнітивно-реконструктивна пролонгована експозиція
b. Травма-фокусована психотерапія
c. Розповідна експозиційна терапія
*d. Наративна експозиційна терапія
e. Коротка еклектична психотерапія

64. Укажіть засновника нейролінгвістичного програмування (НЛП).
a. К. Роджерс
b. З. Фройд
c. Ф. Перлз
d. В. Сатир
*e. Р. Бендлер

65. Жінці під час лікування тривожно-депресивного розладу був призначений гідазепам у дозі 20 мг/добу. Про можливе виникнення якої побічної дії лікарського засобу лікар мав обов’язково попередити пацієнтку?
a. Перепади артеріального тиску
b. Проблеми з сечовипусканням
*c. Зниження швидкості реакцій
d. Порушення вітамінного обміну
e. Порушення тонусу кишківника

66. Батьки звернулися на консультацію щодо свого трирічного сина. Під час занять із батьками дитина часто вовтузиться на місці або встає зі стільчика і починає бігати по квартирі, легко відволікається на сторонні предмети чи явища, може не звертати увагу, коли до нього звертаються. У садочку виникають труднощі у комунікації з однолітками, під час розмови може піти, вихователів не слухає, під час "тихої години" не спить, грається і може будити своїх друзів. Укажіть попередній клінічний діагноз.
*a. Синдром дефіциту уваги з гіперактивністю
b. Олігофренія
c. Синдром гіперактивності без дефіциту уваги
d. Синдром дефіциту уваги без гіперактивності
e. Аутизм

67. Які чинники зменшують вплив травматичної події на людину?
a. Фізична перевтома
b. Пасивність у прийнятті рішень
*c. Активна поведінка
d. Відсутність соціальної підтримки
e. Сприйняття того, що сталося, як несправедливості

68. Укажіть психолога, який запропонував трансперсональну психотерапію та є засновником Міжнародної трансперсональної організації.
a. Іпполіт Бернгейм
b. Зигмунд Фройд
c. Йозеф Брейєр
*d. Станіслав Гроф
e. П'єр Жане

69. Батьки звернулись на консультацію щодо своєї восьмирічної доньки. Дівчинка навчається у другому класі, з останнього року почала раптово викрикувати різні звуки або слова, які не стосуються контексту розмови, через певний час почалися посмикування, притискання плеча до голови та биття самої себе в різні ділянки тіла. Спочатку батьки думали, що це прояв дитячої грайливості, але такий стан стає все частішим і все більш неприємним для дитини. У школі стан погіршується, що заважає дівчинці комунікувати з однолітками та навчатися. Який найімовірніший діагноз?
a. Транзиторний тіковий розлад
*b. Синдром Туретта
c. Тривалий вокальний тіковий розлад
d. Тривалий моторний тіковий розлад
e. Синдром дефіциту уваги та гіпереактивності

70. Пацієнт віком 25 років, звернувся на консультацію до лікаря-психолога зі скаргами на постійний стрес на роботі та вдома. Він відчуває тривогу, постійну сонливість та порушення концентрації уваги. Пацієнт хоче знайти спосіб для керування стресом та поліпшення власного психічного стану. Який психотерапевтичний напрям буде ефективним у цій ситуації?
a. Раціонально-емотивна терапія
b. Психодинамічна психотерапія
*c. Майндфулнес-орієнтована когнітивна терапія
d. Транзактний аналіз
e. Гештальт-терапія

71. Дівчину віком 18 років шпиталізовано до приймального відділення лікарні зі скаргами на запаморочення, головний біль і нудоту під час повітряної тривоги. Пацієнтка тривожна, тремтить, пітніє та важко дихає. В очікуванні лікаря почала скаржитися на відчуття поколювання у пальцях і навколо рота. Яку тактику потрібно використати першочергово?
a. Призначити бензодіазепіни
b. Дати кисневу маску
*c. Застосувати дихальні техніки (подихати в паперовий мішок)
d. Зробити скринінг сечі на наркотики
e. Негайно ввести розчин глюкози

72. До лікаря-психолога направлена пацієнтка віком 28 років із підозрою на розлад особистості. Під час контакту жінка інертна, у комунікації не зацікавлена, часто відволікається, спостерігається її відстороненість. Відзначає, що має незначне коло соціальних контактів та майже не має хобі чи інтересів. Емоційно невиразна, у минулому не відзначає епізодів значного підвищеного або зниженого настрою. Який розлад особистості спостерігається у пацієнтки?
*a. Шизоїдний
b. Залежної особистості
c. Дисоціальний
d. Тривожний
e. Ананкастний

73. Після перенесеної психотравми пацієнтку турбує порушення сну, мінливість настрою, прискорене серцебиття, задишка, зниження апетиту, втрата чутливості рук. Об’єктивно спостерігається: егоцентрична, бурхливо виявляє емоції, емоційно лабільна, легко навіювана, схильна до маніпулятивної поведінки. Вкажіть психопатологічний синдром.
a. Обсесивно-компульсивний
b. Астенічний
c. Депресивний
*d. Істеричний
e. Іпохондричний

74. Який тест із нижченаведених використовується для оцінки симптомів посттравматичного стресу?
a. HADS
b. GAD-7
*c. PCL-5
d. PHQ-9
e. MADRS

75. Під час огляду пацієнта віком 32 роки було виявлено руховий розлад, зокрема втрату здатності ходити та стояти, попри відсутність органічних порушень. Для якої патології характерні такі рухові розлади?
a. Апраксії
b. Атаксії
*c. Абазії
d. Асинергії
e. Астезії

76. Визначте психогенно зумовлений субдепресивний розлад тривалістю 2 роки і більше, симптомами якого є: переважно сумний настрій, адинамія та астено-вегетативні прояви.
a. Рекурентна депресія
b. Ларвована депресія
c. Смуток породіллі
*d. Дистимія
e. Реактивна депресія

77. Для якого синдрому характерна наявність несистематизованих маревних ідей різного змісту в поєднанні з галюцинаціями, псевдогалюцинаціями?
*a. Параноїдного
b. Парафренного
c. Соматичного
d. Кандинського-Клерамбо
e. Паранояльного

78. Чоловік віком 35 років викликав екстрену (швидку) медичну допомогу через відчуття задухи, страх смерті та прискорене серцебиття. Мав думки, що помирає, стан не проходив упродовж 15-20 хв, потім нормалізувався. З анамнезу відомо: здоровий, хронічні соматичні захворювання відсутні. За результатами обстеження у лікаря-кардіолога патологій не виявлено. Проте ці епізоди повторювалися й надалі. Яку тактику доцільно застосувати у цьому разі?
a. Повторне обстеження в іншого лікаря-кардіолога
b. Лікування у стаціонарі
*c. Направити до лікаря-психіатра
d. Направити до лікаря-гастроентеролога
e. Направити до лікаря-невролога

79. Який напрям психотерапії описує принцип "тут і зараз"?
*a. Гештальт-терапія
b. Кататимно-імагінативна психотерапія
c. Психоаналіз
d. Арт-терапія
e. Психодрама

80. Укажіть стан потьмарення свідомості, за якого спостерігається збереження усіх видів орієнтування та здатність здійснювати звичні дії, але ускладнюється розуміння поточної ситуації.
a. Абсанс
b. Кома
*c. Обнубіляція
d. Сопор
e. Оглушення

81. Укажіть один із розладів, що характеризується посиленням харчового потягу, проявляється у постійному нездоланному відчуттю голоду, ненажерливості та відсутності відчуття насичення.
a. Полідипсія
b. Гіпербулія
c. Парабулія
d. Анорексія
*e. Булімія

82. Укажіть лікаря-психіатра, який широко використовував у своїй практиці гіпноз та виділив основні його стадії.
a. Джеймс Бред
b. Іван Павлов
*c. Жан-Мартен Шарко
d. П’єр Жане
e. Іпполіт Бернгейм

83. Пацієнтка віком 20 років скаржиться на підвищений рівень тривожності, порушення сну у вигляді безсоння, неможливість нормально поїсти, відчуття стороннього тіла в горлі. Два дні тому в сусідній будинок влучила блискавка, ніхто не постраждав, однак картина тодішньої ситуації не може "вийти з голови". Укажіть провідний регістр-синдром.
*a. Психогенно-невротичний
b. Особистісно-аномальний
c. Психогенно-психотичний
d. Афективно-ендогенний
e. Шизофренічний

84. Укажіть метод психотерапевтичної роботи, у якому учасники групи можуть відображати свої почуття, думки та конфлікти через розіграш сцен або ролей, що моделюють реальні або уявні ситуації.
a. Раціонально-емотивна терапія
b. Символдрама
c. Транзактний аналіз
*d. Психодрама
e. Екзистенційно-гуманістична психотерапія

85. Яку допомогу необхідно надати людині, що перебуває у стані гострої реакції на стрес?
a. Провести сеанс когнітивно-поведінкової терапії
b. Шпиталізувати до психіатричного стаціонару
*c. Першу психологічну допомогу
d. Провести дебрифінг
e. Увести розчин діазепаму внутрішньом'язово

86. Який метод ґрунтується на усвідомленні зв'язку між думками та почуттями, що в результаті спричиняють негативні емоції та незадовільну поведінку?
a. Поведінкова активація
*b. Когнітивна реструктуризація
c. Транзактний аналіз
d. Релаксація
e. Ситуаційне управління

87. Для якого виду порушень інтелектуальної діяльності людини характерне нерозуміння переносного змісту прислів'я?
*a. Порушення мислення
b. Порушення сприйняття
c. Порушення мовлення
d. Порушення уяви
e. Порушення пам’яті

88. Лікар в окулярах справляє на пацієнта краще враження, тому що асоціюється з вищими розумовими здібностями. Визначте цей тип когнітивної помилки.
*a. Наклеювання ярликів
b. Надмірне узагальнення
c. Передбачення
d. Читання думок
e. Персоналізація

89. Юнак віком 17 років скаржиться на підвищену тривожність, негативні емоції, підвищену втомлюваність, панічні атаки. Виберіть психотерапевтичний підхід для допомоги цьому пацієнтові.
a. Сугестія
b. Психоаналіз
c. Арт-терапія
d. Групова психотерапія
*e. Тілесно-орієнтована психотерапія

90. Який вид терапії має найбільшу ефективність та доказовість щодо специфічної фобії?
a. Систематична десенсибілізація
b. Психодинамічна психотерапія
*c. Експозиційна терапія
d. Когнітивно-поведінкова терапія (КПТ) + фармакотерапія
e. Групова когнітивно-поведінкова терапія (КПТ)

91. До якого типу ознак синдрому емоційного вигорання необхідно віднести зміни апетиту та ваги?
a. Емоційних
b. Інтелектуальних (когнітивних)
c. Соціальних
*d. Соматичних
e. Поведінкових

92. Пацієнт віком 23 роки скаржиться на свербіж і печіння шкіри, відчуття повзання та укусів "якихось паразитів". "Спочатку це було лише на лівому стегні ввечері та вночі, зараз майже постійно та розповсюджується не тільки на ноги, а й на все тіло". Відчуває неприємний запах від тіла, все це дуже виснажує. Який патологічний стан спостерігається у пацієнта?
a. Дисморфофобія
b. Психогенний свербіж
*c. Дерматозойне марення
d. Обсесивно-компульсивний синдром
e. Нюхове марення

93. Жінка віком 35 років звернулася до лікаря-психолога зі скаргами на пригнічений настрій, труднощі в соціалізації, відчуття втрати частини себе. Із анамнезу відомо, що симптоми спостерігаються протягом 8-ми місяців. Початок прояву симптомів пов'язує з трагічною смертю чоловіка. Який найімовірніший діагноз?
*a. Розлад тривалого горя
b. ПТСР
c. Нормальне горювання
d. Розлад адаптації
e. Генералізований тривожний розлад

94. Укажіть шкалу вимірювання інтелекту.
a. Шкала MMPI
*b. Шкала Векслера
c. Шкала Бека
d. Шкала Манії
e. Шкала Спілберга

95. Укажіть одне із завдань сімейної психотерапії.
a. Відслідковування автоматичних негативних думок
b. Сприяння усвідомленню несвідомих тенденцій, потягів і конфліктів
*c. Збільшення відкритості комунікації
d. Зцілення від психосоматичних розладів
e. -

96. Пацієнт віком 56 років скаржиться на постійний біль, через який "немає радості життя". Хворіє на діабетичну полінейропатію. За шкалою MADRS - 29 балів. Який антидепресант є препаратом вибору в цій клінічній ситуації?
a. Амітриптилін
b. Сертралін
c. Міртазапін
d. Тразодон
*e. Дулоксетин

97. До лікаря-психолога був направлений пацієнт для діагностики психопатологічних станів, психологічних феноменів та індивідуальних особливостей. Який метод отримання інформації про індивідуальні медико-психологічні якості особистості найдоцільніше використати у цьому разі?
a. Скринінгові методики
b. Діагностичні тестові методи
c. Проєктивні методики
*d. Клінічне інтерв'ю
e. Огляд

98. На вирішення яких завдань спрямована соціально-корекційна терапія?
a. На виправлення викривлених соціальних стереотипів та норм поведінки
b. Будь-яких соціальних проблем, за винятком тих, що пов’язані з психічними захворюваннями
c. На лікування дисоціального розладу особистості (соціопатії)
d. На підкорення людини будь-яким нормам суспільства, включаючи не прийнятні для неї
*e. Будь-яких соціальних проблем, включаючи ті, що пов’язані з психічними захворюваннями

99. Яка група антидепресантів є препаратами першої лінії для медикаментозного лікування посттравматичного стресового розладу?
a. Інгібітори моноамінооксидази
b. Селективні інгібітори зворотного захоплення дофаміну і норадреналіну
*c. Селективні інгібітори зворотного захоплення серотоніну
d. Селективні інгібітори зворотного захоплення норадреналіну
e. Трициклічні антидепресанти

100. Яким основним типам медичних працівників загрожує синдром емоційного вигорання?
a. Демонстративному, гіпертимному та емотивному
*b. Педантичному, демонстративному та емотивному
c. Педантичному, демонстративному та збудливому
d. Педантичному, гіпертимному та збудливому
e. Демонстративному, гіпертимному та збудливому

101. Який тип методів найдоцільніше застосувати під час встановлення діагнозу шестирічній дитині з підозрою на депресивний або тривожний розлад?
a. Скринінгові
*b. Проєктивні
c. Анкетування
d. Експериментальні
e. Генетико-моделюючі

102. Через який час після перенесеної психотравмуючої події можна застосовувати травмофокусовані інтервенції?
a. Не раніше ніж через 2 місяці після психотравмуючої події
b. У перші години після психотравмуючої події
*c. Не раніше ніж через 2 тижні після психотравмуючої події
d. Через 48 год після психотравмуючої події
e. Через 24 год після психотравмуючої події

103. Які симптоми належать до фази резистентності синдрому емоційного вигорання?
*a. Редукція професійних обов'язків та емоційно-моральна дезадаптація
b. Відчуття "загнаності до клітки", тривога та депресія
c. Переживання психотравмуючих подій, незадоволеність собою
d. Емоційний дефіцит, психовегетативні та психосоматичні порушення
e. Емоційна відстороненість та особистісна відстороненість

104. У чоловіка діагностовано обсесивно-компульсивний розлад (ОКР). Пацієнт має високий вихідний рівень тривоги та супутню виражену депресію. Яку первинну тактику лікування потрібно застосувати?
a. Гештальт-терапію
*b. Фармакотерапію селективними інгібіторами зворотного захоплення серотоніну
c. Когнітивно-поведінкову психотерапію
d. Тілесно-орієнтовану терапію
e. Фармакотерапія нейролептиками

105. Укажіть препарати з найбільшою доказовою базою для лікування депресивного епізоду.
a. Психостимулятори
b. Нормотимічні засоби
c. ТЦА
d. Інгібітори МАО
*e. СІЗЗС

106. Укажіть одну з пізнавальних діяльностей людини, для дослідження якої використовують таблиці Шульте.
a. Мова
b. Пам'ять
c. Мислення
*d. Увага
e. Відчуття

107. Визначте психотерапевтичні техніки, що характерні для психоаналітичного підходу.
a. Систематична десенсибілізація, імплозивна терапія, метод інструкцій, імітаційне навчання, рольовий тренінг
b. Персональне знаходження позиції, зміщення перспективи, метод знаходження сенсу, дерефлексія
*c. Метод вільних асоціацій, тлумачення сновидінь, інтерпретація, аналіз опору, аналіз переносу
d. Щоденник думок, аргументи "за" та "проти", сократівський діалог, переоцінка фактів
e. Рефлективна техніка, техніка повторів, парадоксальна інтенція, дерефлексія, концентрування уваги на почуттях

108. Який із нижченаведених лікарських засобів належить до групи антипсихотиків, та може використовуватися в малих дозах для лікування безсоння та генералізованої тривоги?
a. Міртазапін
*b. Кветіапін
c. Вальпроат
d. Галоперидол
e. Клозапін

109. Укажіть твердження, що характеризує редукцію особистісних досягнень.
a. Зникнення емоційності
b. Негативне ставлення працівника до колег по роботі
c. Зниження емоційного тонусу
d. Вичерпаність емоційних ресурсів
*e. Розчарування результатами власної роботи

110. Пацієнт із діагнозом: післяінсультна депресія, знаходиться на етапі підтримувальної терапії. Який вид психотерапії є найефективнішим у цьому разі?
a. Керована самодопомога
*b. Когнітивна терапія на основі усвідомленості
c. Інтерперсональна терапія
d. Когнітивно-поведінкова терапія
e. Поведінкова активація

111. У пацієнта віком 65 років три тижні тому померла дружина, яка тривалий час хворіла на онкологічне захворювання. Чоловік звернувся зі скаргами на сум, постійні згадки про дружину, самотність, частий плач, прагнення передивлятися фотокартки, де вони разом, потребує більше спілкуватися з дітьми. Під час проведення обстеження супутньої психіатричної патології виявлено не було. Укажіть тактику лікаря-психіатра у цьому разі.
a. Призначити пірацетам у відповідних дозуваннях, курс 4 тижні з подальшим спостереженням
*b. Провести психоосвіту щодо процесу нормального горювання
c. Призначити есциталопрам 10 мг уранці, курс 2 тижні
d. Запропонувати пройти курс лікування в умовах денного стаціонару
e. Призначити курс травма-фокусованої когнітивно-поведінкової терапії

112. Яка основна побічна дія антипсихотиків першого покоління?
a. Стимулююча дія на психіку
*b. Екстрапірамідні розлади
c. Серотоніновий синдром
d. Когнітивні порушення
e. Метаболічні порушення

113. Чоловіку віком 45 років діагностовано депресію. Протягом останніх 10-ти років він бореться із залежністю від наркотиків і нещодавно зазнав значної втрати в особистому житті. Який імовірний тип супутньої патології може розвинутися в пацієнта?
a. Біполярний розлад
b. Тривожний розлад
*c. Розлад вживання психоактивних речовин
d. Розлад харчової поведінки
e. Шизофренія

114. Пацієнт віком 43 роки скаржиться на головний біль, тремор, перепади артеріального тиску, порушення сну, головокружіння, тривожність, напруження, подавлений настрій і зниження пам'яті. Попередньо проходив лікування протягом 8-ми місяців у туберкульозному диспансері. Під час патопсихологічного дослідження виявлено: когнітивна сфера - зниження короткотривалої та довготривалої пам’яті, нестійкість уваги, емоційно-вольова сфера - середній рівень реактивної та особистісної тривожності, депресивна симптоматика легкого ступеня, особистісна сфера - без особливостей акцентуації. Укажіть провідний регістр-синдром.
a. Психогенно-невротичний
b. Особистісно-аномальний
c. Психогенно-психотичний
*d. Екзогенно-органічний
e. Ендогенно-органічний

115. Яка з нижченаведених психодіагностичних шкал застосовується для діагностики безсоння?
a. HADS
b. NSI
*c. PSQI
d. PCL-5
e. MMPI

116. На початку проведення обстеження лікар вибирає стиль спілкування зі своїм пацієнтом на основі його особистісних характеристик. Який стиль спілкування серед нижченаведених не рекомендовано використовувати у медичній практиці?
a. Авторитарний
*b. Маніпулятивний
c. Демократичний
d. Ліберальний
e. Ритуальний

117. На що повинна бути спрямована психопрофілактика у професійній діяльності лікаря?
a. Психотерапію емоційного вигорання та професійної деформації
b. Попередження емоційного вигорання та конфліктних ситуацій у сімейному середовищі
c. Попередження професійних конфліктних ситуацій із медичним персоналом
d. Попередження конфліктних ситуацій у сімейному середовищі
*e. Попередження професійних та особистих криз, професійної деформації особистості й емоційного вигорання

118. Наявність якої ознаки при розладах статевої ідентифікації потребує психотерапевтичної інтервенції?
*a. Гендерної дисфорії
b. Транссексуалізму
c. Вуайеризму
d. Садомазохізму
e. Трансвестизму

119. Укажіть твердження, що найбільш характерне для нервової анорексії.
a. Блювання часто виникає пізніше в перебігу хвороби
b. Апетит спочатку не втрачається
c. Зазвичай присутня значна депресія
*d. Прагнення до стрункості стає єдиним пріоритетом
e. Втрата ваги асоціюється з ескалацією гніву

120. Укажіть імовірні зміни в лабораторних показниках крові пацієнта з синдромом емоційного вигорання.
a. Зниження рівня серотоніну
b. Підвищення рівня дофаміну
c. Підвищення рівня адреналіну
d. Підвищення рівня кортизолу
*e. Зниження рівня кортизолу

121. Яка діагностична шкала є скрінінговою для генералізованого тривожного розладу?
a. Шкала особистісної та реактивної тривожності Спілбергера-Ханіна
b. Госпітальна шкала тривоги і депресії HADS
*c. Шкала тривоги GAD-7
d. Шкала тривоги Кові
e. Шкала тривоги Гамільтона HAM-A

122. У якому разі в терапії великого депресивного епізоду застосовуються тимостабілізатори?
a. Під час амбулаторного лікування
b. Під час лікування антидепресантами другого ряду
*c. За відсутності терапевтичного ефекту лікування антидепресантами впродовж 4-х тижнів
d. За наявності виражених симптомів тривоги
e. Лише в період ремісії

123. Пацієнту, який був тренером з акробатики, після отримання поранення ампутували одну ногу. Після протезування і відновлення функції ходіння він вирішив повернутися до попередньої професії, старанно працював над цим і здійснив свій намір. Який рівень компенсації дефекту спостерігається у пацієнта?
a. Гіперкомпенсація
*b. Високий рівень (активне подолання дефекту)
c. Гіпокомпенсація
d. Середній рівень
e. Низький рівень (пристосування до дефекту)

124. Пацієнтка віком 34 роки звернулася до лікаря-психолога зі скаргами на зниження настрою протягом 7 місяців, зниження мотивації до роботи, порушення взаємовідносин між членами сім'ї, висловлює думки: "мене ніхто не розуміє", "чоловік та діти мене не люблять", "я жахлива дружина та матір". Порушення сну у вигляді труднощів під час засинання, періодичні пробудження, при яких важко заснути. Апетит знижений, схудла на 8 кг. Укажіть провідний регістр-синдром.
a. Психогенно-невротичний
b. Ендогенно-органічний
c. Екзогенно-органічний
*d. Афективно-ендогенний
e. Психогенно-психотичний

125. Пацієнт скаржиться на знижений настрій, порушення сну, відсутність інтересу до діяльності, що раніше його цікавила. Такий стан триває близько 3-х тижнів і впливає на повсякденне функціонування. Під час подальшого опитування та діагностики встановлено діагноз: депресивний епізод легкого ступеня. Який метод лікування найдоцільніший у цьому разі?
a. Призначити дулоксетин у комбінації з амітриптиліном
b. Застосування пароксетину або флуоксетину
*c. Когнітивно-поведінкова психотерапія
d. Розчин амітриптиліну в/м за схемою
e. ---

126. Укажіть психологічну травму, яка характеризує психологічний чи емоційний ефект, що відчувають люди, які мешкають поряд із тими, хто пережив травму.
a. Монотравма
b. Повторювана травма
c. Трансгенераційна травма
d. Травма розвитку
*e. Інтергенераційна травма

127. Через яку побічну дію психологічного дебрифінгу його не рекомендовано на початкових етапах терапії ПТСР та розладів адаптації?
a. Дезадаптацію
b. Соматизацію
c. Суїцидальну налаштованість
*d. Ретравматизацію
e. Сенсибілізацію

128. Лікар-психіатр складає індивідуальну психотерапевтичну програму для пацієнта з шизоафективним розладом. Який елемент програми є найпершим?
a. Когнітивний тренінг
b. Тренінг соціальних навичок
c. Поведінкова терапія
*d. Психоосвіта
e. Арт-терапія

129. Укажіть психогенні реакції, що виникають у зв'язку із соматичним захворюванням та належать до групи реактивних станів за Смулевичем.
*a. Нозогенії
b. Соматоформні реакції
c. Ятрогенії
d. Неврози
e. Соматогенії

130. Який розділ загальної профілактики займається розробленням і впровадженням у практику заходів щодо запобігання психічним захворюванням, їх хронізації та заходів із реабілітації психічно хворих?
a. Психогігієна
b. Психотерапія
*c. Психопрофілактика
d. Психологічне консультування
e. Психіатрія

131. Пацієнт віком 28 років, звернувся на консультацію, із висловленням агресивних тенденцій до свого партнера. Під час бесіди чоловік приглядається до погляду лікаря, на запитання уточнювального характеру відповідає: "Саме так, тільки такі ж розумні люди, як ми з Вами, можуть зрозуміти один одного". Принижує партнера, ставлячи його на друге місце, підносячи власну персону. Не сприймає критику, постійно очікує схвалення дій та думок. Який розлад особистості спостерігається у пацієнта?
*a. Нарцисичний
b. Шизоїдний
c. Емоційно-нестабільний
d. Дисоціальний
e. Тривожний

132. Як називається комплекс заходів, спрямований на максимально раннє виявлення початкових фаз нервово-психічних захворювань та їх своєчасне (раннє) активне лікування?
*a. Вторинна психопрофілактика
b. -
c. Психокорекція
d. Третинна психопрофілактика
e. Первинна психопрофілактика

133. Який психотерапевтичний підхід є найефективнішим для полегшення прийняття втрати та адаптації до нового способу життя у пацієнтів після ампутації кінцівки?
a. Майндфулнес та релаксаційні техніки
b. Групова терапія для осіб із фізичними ушкодженнями
*c. Когнітивно-поведінкова терапія
d. Психодинамічна терапія
e. Експозиційна терапія

134. Укажіть визначення, що характеризує зміст когніцій в осіб із панічним розладом.
a. Інтеріоризація негативної зовнішньої оцінки з її подальшою соматизацією
b. Запобігання негативним ситуаціям, що можуть статися з людиною чи її близьким оточенням
*c. Викривлена катастрофічна інтерпретація симптомів тривоги
d. Помилкове пояснення нешкідливих тілесних симптомів як проявів небезпечного захворювання
e. Перебільшення загрози та прогнозування високого ризику небажаного результату

135. Як називається комплекс заходів спрямований на попередження рецидивів та хронізації нервово-психічних захворювань і відновлення працездатності людини, що перенесла захворювання?
*a. Третинна психопрофілактика
b. Вторинна психопрофілактика
c. Екстрена психопрофілактика
d. Первинна психопрофілактика
e. -

136. Яка тактика лікування вважається найбільш доречною для пацієнтів із ранніми ознаками шизофренії, особливо з урахуванням необхідності зменшення психозу та попередження подальшої прогресії захворювання?
a. Негайна фармакотерапія та психодинамічна терапія
b. Групова терапія та арт-терапія
*c. Фармакотерапія та підтримуюча психотерапія
d. Майндфулнес та релаксаційні техніки
e. Когнітивно-поведінкова терапія та тренінг соціальних навичок

137. Яка з нижченаведених психодіагностичних методик дозволяє оцінити пам'ять, організацію діяльності та конструктивний праксис?
a. CAPS
b. C-SSRS
c. MOCA
d. CDR
*e. Тест на малювання годинника

138. Визначте основну мету когнітивно-поведінкової психотерапії хронічного болю.
a. Послаблення когнітивних факторів, що посилюють больові відчуття
*b. Покращення дієздатності та якості життя людини
c. Поведінкова активізація та декатастрофізація переживань
d. Зміна сприйняття болю через вплив на психологічний складник
e. Зменшення психологічних симптомів у пацієнта

139. Пацієнта, лежачого із закритими очима на кушетці або сидячого у зручному кріслі, вводять у стан розслаблення. Після досягнення пацієнтом стану розслаблення йому пропонують уявити образи на задану психотерапевтом тему у відкритій формі. Уявляючи образи, пацієнт розповідає про свої переживання психотерапевту. Який метод психотерапії використано в цьому разі?
*a. Кататимно-імагінативну психотерапію
b. Психодинамічну психотерапію
c. Психодраму
d. Символдраму
e. Транзактний аналіз

140. Які препарати потрібно призначити насамперед як доповнення до немедикаментозних методів лікування посттравматичного стресового розладу у випадках, коли спостерігається значне і короткотривале порушення сну?
*a. Снодійні, переважно небензодіазепінові, коротким курсом
b. Снодійні, похідні бензодіазепіну, коротким курсом
c. Антидепресанти, до 14-ти днів
d. Седативні на ніч щоденно
e. Снодійні, переважно небензодіазепінові на постійній основі

141. Пацієнтка скаржиться на ниючий м'язовий біль, нездатність розслабитися, постійне занепокоєння, що триває понад пів року. Стан погіршується через несподівані події, навіть приємні. У цьому разі виникає сухість у роті, прискорене серцебиття, пітливість. Установіть найімовірніший діагноз.
*a. Генералізований тривожний розлад
b. Посттравматичний стресовий розлад
c. Панічний розлад
d. Специфічна фобія
e. Гостра реакція на стрес

142. Якому віку, згідно з психоаналітичною теорією З.Фройда, відповідає латентна стадія психосексуального розвитку людини?
a. 1-2 роки
*b. 5-6 років
c. 2-3 роки
d. 3-5 років
e. 7-8 років

143. Укажіть основні завдання психогігієни.
a. Попередження виникнення інвалідності при хронічних психічних захворюваннях
b. Прогнозування можливих спадкових психічних захворювань
*c. Формування та підтримка психічного здоров'я різних верств населення
d. -
e. Попередження виникнення конкретних психічних розладів

144. Укажіть систему заходів, що буде першочерговим вибором для лікування гострого стресового розладу.
a. Психогігієна
b. Психофармакотерапія
*c. Психокорекція
d. Психореабілітація
e. Психопрофілактика

145. Укажіть тривожний стан, за якого людина має постійний страх захворіти, нав'язливу думку про хворобу або дефект фізичних властивостей та надмірне занепокоєння своїм зовнішнім виглядом.
a. Ятрогенія
b. Дисморфофобія
c. Алекситимія
*d. Іпохондрія
e. Фрустрація

146. Укажіть властивості особистості, для оцінки яких використовується опитувальник Спілбергера (STAI).
a. Акцентуації характеру
b. Тривога та депресія
c. Когнітивні порушення
*d. Особистісна та реактивна тривожність
e. Алекситимія

147. Пацієнтка віком 26 років знаходиться на лікуванні в стаціонарі психоневрологічного відділення у зв'язку з тривожним станом. Медичний персонал відділення помітив, що пацієнтка не виконує повноцінно умови лікування, під подушкою та матрацом знаходять наполовину пусті та повні ампули з інсуліном, які пацієнтка мала ввести відповідно до лікування первинного діагнозу "Цукровий діабет І-го типу". Укажіть попередній клінічний діагноз.
a. Нервова анорексія
b. Дранкорексія
c. Орторексія
*d. Діабулімія
e. Нервова булімія

148. Пацієнтку віком 78 років шпиталізовано до лікарні у стані психоемоційного збудження. Зі слів родичів, жінка не впізнає членів своєї родини вже протягом 2-3 років, має сомнамбулізм, трапляються прояви дитячої поведінки, настрій змінюється декілька разів упродовж дня. У день шпиталізації взяла до рук ножа та почала погрожувати членам сім'ї, стверджуючи що вони грабіжники. Який найімовірніший діагноз?
a. Шизофренія
b. Гостра реакція на стрес
c. Циклотомія
d. Патологічний афект
*e. Деменція

149. Який антидепресант протипоказаний при епілепсії?
a. Вортіоксетин
b. Моклобемід
c. Агомелатин
*d. Бупропіон
e. Міртазапін

150. Укажіть форму потьмарення свідомості з переважанням незв'язності мовлення, моторики та розгубленості.
a. Псевдодеменція
*b. Аментивний синдром
c. Пуерилізм
d. Парафренний синдром
e. Ганзеровський синдром

