1. Пацієнтка віком 22 роки звернулася на консультацію у зв'язку з раптовим посиленням сексуального потягу, від якого вона не може позбутися протягом доби, відсутністю оргазму. Мала стосунки з чоловіком, сексуальний контакт із яким був 1-2 рази на тиждень, однак протягом останніх 2-х тижнів змінила шість партнерів, кількість сексуальних контактів зросла до 1-2 на добу. Який найімовірніший діагноз?
a. Диспареунія
b. Сатиріазис
c. Вагінізм
*d. Німфоманія
e. Сексуальна аверсія

2. У психічному стані пацієнта виявлено знижений настрій, психомоторне гальмування, маячні й суїцидальні ідеї самозвинувачення та гріховності. Яку терапевтичну тактику доцільно застосувати?
*a. Стаціонарне лікування комбінацією антидепресанта та антипсихотика другого покоління
b. Амбулаторне лікування комбінацією антидепресанта та антипсихотика
c. -
d. Стаціонарне лікування комбінацією антидепресанта та антипсихотика першого покоління
e. Стаціонарне лікування комбінацією антидепресанта та транквілізатора

3. Пацієнт, у якого місяць тому діагностовано загострення епізоду шизофренії та якого шпиталізовано, виписується з відділення. Лікування призвело до значного покращення стану, він почуває себе задовільно, проте дізнався, що під час перебування на стаціонарному лікуванні його було звільнено з роботи, оскільки керівник дізнався про лікування в психіатричному закладі та був переконаний, що його підлеглий буде лякати персонал, клієнтів та провалить справи на роботі. Як можна оцінити переконання начальника пацієнта в розрізі подальшої реабілітації пацієнта?
a. Психо-соціальна підтримка
b. Ефективний менеджмент
c. Насильство
d. -
*e. Стигматизація

4. Виберіть твердження, що характеризує поведінку психотерапевта у гуманістичному підході.
a. Виступає для пацієнта у ролі експерта, наставника, який допомагає сформувати нові більш адаптивні патерни
b. Виступає для пацієнта у ролі слухача, який лише вислуховує і не коментує
c. Застосовує переконання, спростовує помилкові судження, вказуючи на їх неточність, займає директивну позицію
*d. На позиції рівного з пацієнтом, у контакті з власним життєвим досвідом, є конгруентним, застосовує саморозкриття
e. Не розкриває свої переживання перед пацієнтом, має свої думки та емоції

5. Яка стадія емоційного вигорання характеризується зниженням інтересу до роботи та потреби в спілкуванні, апатією, дратівливістю, почуттям виснаженості навіть після сну та вихідних?
a. Четверта
b. Третя
c. Перша
d. П'ята
*e. Друга

6. Пацієнтка три тижні тому під час пограбування отримала удар кулаком в обличчя. Сліди забоїв уже значно зменшилися, але жінка боїться виходити з дому через страх повторного нападу. Вона відчуває себе "на межі", легко лякається, легко може заплакати. Сон переривчастий, іноді повторюються нав'язливі сни про подальші напади. Установіть найбільш імовірний діагноз.
a. Генералізований тривожний розлад
b. Посттравматичний стресовий розлад
c. Специфічна фобія
*d. Гостра реакція на стрес
e. Панічний розлад з агорафобією

7. До якого рівня психологічної допомоги на етапі комплексного реагування після гострої фази надзвичайної ситуації належить соціально-психологічний супровід?
*a. Другого
b. Першого
c. Третього
d. П’ятого
e. Четвертого

8. Що із нижченаведеного належить до поведінкових технік поведінкової психотерапії?
a. Відволікання
*b. Експеримент-відкриття
c. Зважування плюсів і мінусів
d. Когнітивне викривлення
e. Аналіз "за" і "проти"

9. За спостереженнями одного з видатних сучасних психотерапевтів К. Роджерса, якщо людині дозволити без перешкод виразити свої негативні емоції, то поступово вони самі собою змінюються на позитивні. Як називається цей метод погашення конфлікту?
*a. Принцип "виходу почуттів"
b. Принцип "примусового вислуховування опонента"
c. Принцип "емоційного заміщення"
d. Принцип "оголення агресії"
e. Принцип "авторитетного третього"

10. Яка з нижченаведених шкал на визначення симптомів депресії заповнюється фахівцем, що має спеціальну підготовку в галузі психічного здоров'я?
a. HADS
b. PHQ-9
c. PDQ-5
*d. Шкала Монтгомері-Асберга
e. Шкала А.Бека

11. Яка патологія є протипоказанням до застосування Eye Movement Desensitization and Reprocessing (EMDR)?
a. Обсесивно-компульсивний розлад
*b. Відшарування сітківки ока
c. Депресія
d. Тривожний розлад
e. ПТСР

12. Який із нижченаведених методів є найефективнішим у відновленні когнітивних функцій та покращенні якості життя, включаючи пам'ять, увагу та розв'язування проблем у пацієнтів після перенесеного інсульту?
a. Гештальт-терапія
b. Медикаментозна терапія
*c. Нейропсихологічний тренінг
d. Арт-терапія
e. Рефлексотерапія

13. Який із нижченаведених напрямів психотерапії використовує рольові техніки та аналіз несвідомих механізмів захисту?
*a. Психодинамічна психотерапія
b. Емоційно-фокусована психотерапія
c. Сімейна психотерапія
d. Поведінкова психотерапія
e. Гештальт-терапія

14. Яку екстрену фармакотерапію рекомендовано при панічних атаках?
a. Пароксетин 20 мг per os
b. Амітриптилін 2,0 мл в/в
c. Кветіапін 25 мг per os
*d. Пропранолол 20 мг сублінгвально
e. Корвалол 40 крапель per os

15. Пацієнта віком 48 років шпиталізовано до психіатричного відділення. На момент обстеження стверджує, що він давно вже помер, його тіло було обезкровлене на патологоанатомічному столі, а зараз це лише лялькова оболонка. Який патологічний стан спостерігається у пацієнта?
a. Парафренний синдром
b. Синдром Капгра
c. Паранояльний синдром
*d. Синдром Котара
e. Синдром Кандинського-Клерамбо

16. Що насамперед передбачає медико-психологічний супровід пацієнта з тяжкою деменцією?
a. Когнітивний тренінг для пацієнта
b. Сімейну психотерапію (пацієнт та доглядальник)
c. Тренінг соціальних навичок для пацієнта
*d. Психологічну підтримку та психоосвіту доглядальника
e. Психологічну підтримку та психоосвіту пацієнта

17. Укажіть розлади пам'яті, коли людина має помилкові спогади, яких не було в цей час, але які були чи могли бути в минулому житті ("ілюзії пам'яті") .
a. Конфабуляції
b. Ретроградна амнезія
*c. Псевдоремінісценції
d. Антероградна амнезія
e. Амнестичне дезорієнтування

18. Вкажіть систему наукових знань і профілактичних заходів, спрямованих на збереження та зміцнення психічного здоров'я населення.
a. Психодіагностика
*b. Психогігієна
c. Психотерапія
d. Психопрофілактика
e. Психологія

19. Пацієнтка віком 58 років хворіє на ішемічну хворобу серця та цукровий діабет 2-го типу. У пацієнтки спостерігається надлишкова маса тіла, курить, працює бухгалтером, зарплата маленька, але допомагає матеріально дорослим дітям. Практично не відпочиває. Скаржиться на періодичний головний біль, поганий сон, дратівливість, слабкість. До лікування ставиться скептично. Оберіть метод та мету втручання на першому етапі.
*a. Мотиваційне інтерв’ю для формування ефективної прихильності
b. Сімейна терапія для перерозподілу навантаження
c. Аутотренінг для профілактики психічних розладів
d. Когнітивно-поведінкова терапія для змін способу життя
e. М’язова релаксація для зменшення дратівливості

20. Укажіть протипоказання до застосування когнітивно-поведінкової психотерапії.
a. Панічний розлад
*b. Психози в стадії загострення
c. Шизофренія
d. Генералізований тривожний розлад
e. Депресивний епізод

21. Укажіть комплекс заходів, спрямованих на відновлення здоров'я, функціонального стану і працездатності організму та використання всіх можливостей для зниження впливу станів, що обмежують життєдіяльність або призводять до інвалідизації. Основною метою є забезпечення особам із обмеженнями життєдіяльності можливості досягнення оптимальної соціальної інтеграції.
a. Психологічна діагностика
b. Психотерапія
*c. Реабілітація
d. Психічна депривація
e. Психосоціальна підтримка

22. Скільки невдалих курсів лікування потрібно, щоб визначити терапевтично резистентну депресію?
a. 1 невдалий повний курс терапії
b. Понад 3 невдалих курси терапії
c. ---
d. 3 послідовних курси терапії
*e. 2 послідовних курси терапії

23. У військовослужбовця, який повернувся з зони активних бойових дій 2 місяці тому, діагностовано посттравматичний стресовий розлад. Який напрям психотерапевтичного лікування доцільно застосувати?
a. Екзистенціальну психотерапію
b. Психоаналіз
*c. EMDR
d. Клієнт-центровану психотерапію
e. Гештальт-терапію

24. Пацієнт намагається зменшити тривогу за допомогою виконання більш або менш складної стереотипної послідовності дій. Яка система захисних дій, згідно з психоаналітичною теорією, описана у наведеному прикладі?
a. Раціоналізація
*b. Ритуал
c. Компенсація
d. Аскетизм
e. Часткова компромісна реакція

25. Укажіть основну відмінність клінічного інтерв'ю від звичайного розпитування.
a. Націлене лише на виявлення скарг пацієнта
b. Передбачає емоційну підтримку та обговорення планів на майбутнє
c. Поєднує психодіагностичні процедури і безпосереднє обстеження
*d. Націлене не лише на скарги, але й на виявлення прихованих мотивів поведінки людини та надання їй допомоги
e. Передбачає можливість оцінювання індивідуально-психологічних особливостей пацієнта

26. Укажіть форму психічного розладу, що проявляється у сутінковому затьмаренні свідомості, зовні впорядкованій поведінці та автоматичному здійсненні різних дій із подальшою амнезією.
a. Пасивний негативізм
b. Аменція
*c. Транс
d. Обнубуляція
e. Автоматичне підкорення

27. Укажіть першу лінію індивідуальної психотерапії при гострому депресивному епізоді.
a. Психодинамічна терапія та емоційно-сфокусована терапія
b. Система психотерапії когнітивно-поведінкового аналізу
*c. Когнітивно-поведінкова терапія (КПТ) та міжособистісна терапія
d. Позитивна психотерапія
e. Когнітивно-поведінкова терапія + фармакотерапія

28. Для якого стану дисгармонійного характеру доведеним методом терапії є діалектично-поведінкова терапія?
a. Прокрастинації
b. Тривожно-депресивних розладів
c. Вікових криз
*d. Межового розладу особистості
e. Обсесивно-компульсивного розладу

29. Ускладненням якого методу психотерапії гострого стресового розладу та ПТСР є повторна психологічна травматизація пацієнтів?
a. Прогресивної релаксації
*b. Раннього дебрифінгу
c. Майндфулнес
d. Аутотренінгу
e. Когнітивно-поведінкової терапії

30. До якого типу ознак синдрому емоційного вигорання належить формальне виконання роботи?
a. Соматичних
*b. Інтелектуальних (когнітивних)
c. Емоційних
d. Соціальних
e. Поведінкових

31. Для якого синдрому характерний симптом ехолалії?
*a. Кататонічне збудження
b. Психоорганічний синдром
c. Кататонічний ступор
d. Іпохондричний синдром
e. Маніакальний синдром

32. Яка група препаратів буде найбільш доцільною для медикаментозного лікування посттравматичного стресового розладу?
a. Нейролептики
b. Психостимулятори
*c. Антидепресанти
d. Транквілізатори
e. Седативні засоби

33. Укажіть, до якої складової частини профілактики професійного вигорання належить твердження: "Використання методів медитації, візуалізації (з використанням образів улюбленого куточка природи)".
a. Психологічної
b. Біологічної
c. Соціальної
*d. Духовної
e. Медичної

34. Для якого захворювання характерний такий психопатологічний симптом, як псевдогалюцинації?
*a. Шизофренії
b. Інфекційного психозу
c. Реактивного психозу
d. Невротичного розладу
e. Інтоксикаційного психозу

35. Які фундаментальні аспекти психотерапії ПТСР?
a. Когнітивна корекція автоматичних думок та переконань щодо себе та своєї поведінки
b. Підняття самовпевненості та самооцінки
c. Відтворення індивідуальних та фізичних якостей
*d. Зниження тривоги та встановлення особистості
e. Сприймання навколишнього середовища та себе в ньому

36. Укажіть короткочасне почуття повної спустошеності та байдужості, що виникає під дією раптових важких психічних травм.
a. Емоційна лабільність
b. Апатія
*c. Емоційний параліч
d. Тривога
e. Ейфорія

37. У чоловіка з тяжким перебігом COVID-19, на тлі високої температури та задишки, виникло видіння його покійної матері, яка ніби кликала його. Який найімовірніший психопатологічний розлад виник у пацієнта?
a. Психогенія
b. Соматизована психічна реакція
c. Неврастенія
*d. Соматогенія
e. Нозогенія

38. Укажіть, поєднання яких лікарських засобів використовують для лікування депресивного синдрому, обтяженого психотичною симптоматикою.
a. ТЦА та антихолінергічних засобів
b. Нейролептиків першого та другого покоління
*c. Антидепресантів та нейролептиків другого покоління
d. -
e. Антидепресантів першого та другого покоління

39. Укажіть стан, за якого спостерігається ослаблення емоцій, байдужість до свого становища та оточуючих, що іноді хворобливо переживається.
a. Гіпертимія
b. Гіпотимія
c. Морія
d. Емоційна лабільність
*e. Апатія

40. Який метод психотерапії використовується для когнітивної реструктуризації сенсу та інтеграції травматичного досвіду в минуле з формуванням відчуття контролю над травмою?
a. Травма-фокусована психотерапія
b. Розповідна експозиційна терапія
c. Наративна експозиційна терапія
*d. Коротка еклектична психотерапія
e. Когнітивно-реконструктивна пролонгована експозиція

41. Укажіть симптом, що характеризується утрудненням або нездатністю людини точно оцінити чи описати власні почуття та здатністю відрізняти емоційні стани від тілесних відчуттів за P. Sifneos.
a. Гіпобулія
b. Ангедонія
c. Абулія
*d. Алекситимія
e. Апатія

42. Жінка звернулася до сімейного лікаря зі скаргами на втому та безсоння, що час від часу то зникали, то з'являлися надовго. Сімейний лікар направив пацієнтку до лікаря-психіатра. У процесі діагностики з'ясувалося, що пацієнтка була учасницею бойових дій. Має кошмарні повтрювані сновидіння, флешбеки, уникнення схожих до травматичних подій обставин, віддалилася від своїх друзів, родини, майже не виходить із дому, має підвищену тривогу та панічні атаки. Встановлено діагноз: посттравматичний стресовий розлад. Яке лікування необхідно призначити пацієнтці?
a. Гештальт-терапію
b. Емоційно-фокусовану терапію
c. Психодинамічну психотерапію
d. Тілесно-орієнтовану психотерапію
*e. КТП або EMDR

43. Який психотерапевтичний метод є найбільш ефективним для реабілітації людей, які пережили травматичні події, зокрема природні катастрофи або терористичні атаки, з урахуванням необхідності зменшення симптомів посттравматичного стресового розладу та підтримки повернення до нормального життя?
a. Арт-терапія
b. Нейропсихологічний тренінг
c. Діалектична поведінкова терапія
*d. Експозиційна терапія
e. Групова підтримуюча терапія

44. Оберіть шкалу, яку використовують для оцінки генералізованого тривожного розладу.
a. SIAS
b. Шкала соціальної тривоги Лібовіца
*c. Пенсільванський опитувальник занепокоєння
d. Опитувальник страху Метьюза та Маркса
e. SPIN

45. У пацієнтки віком 36 років виявлено симптоми компульсивного переїдання («заїдає стрес», багато їсть на самоті без відчуття насичення, потім відчуває сором за напад переїдання). Який метод психологічного впливу є особливо ефективним для цього розладу харчової поведінки?
a. Психоосвіта
b. Підрахунок калорій
c. Ділення продуктів на «корисні» та «шкідливі»
*d. Інтуїтивне харчування
e. Обмеження харчування

46. Пацієнтка віком 28 років на третій день після пологів почала агресивно поводити себе у відділенні, відмовляється годувати дитину, стверджуючи що її дитина загинула, а медичний персонал зробив іграшку з тіла новонародженого і вставив туди спеціальні технології, щоб "іграшка" могла кричати та їсти. Який найімовірніший діагноз?
a. Післяпологова депресія
b. Сепсис
c. Сутінкове потьмарення свідомості
d. Гостра реакція на стрес
*e. Післяпологовий психоз

47. Який метод є найефективнішим для вирівнювання сезонних коливань настрою та запобігання зимовій депресії у лікуванні пацієнтів із сезонним афективним розладом?
*a. Світлотерапія
b. Когнітивно-поведінкова терапія
c. Фармакотерапія з антидепресантами
d. Групова підтримуюча терапія
e. Психодинамічна терапія

48. Укажіть розлади пам'яті, коли людина має помилкові, вигадані, фантастичного змісту спогади про події, яких не було і не могло бути в житті ("галюцинації пам'яті").
a. Амнезія
*b. Конфабуляції
c. Ілюзії
d. Псевдоремінісценції
e. Синдром Капгра

49. На якій стадії психосексуального розвитку людини, згідно з психоаналітичною теорією З.Фройда, формується Супер-Его?
*a. Фалічній
b. Латентній
c. Оральній
d. Анальній
e. Генітальній

50. Чоловік протягом трьох місяців отримує циталопрам 20 мг/добу з приводу лікування ПТСР та проходить ТФ-КПТ. У пацієнта зникли скарги, нормалізувався сон та настрій. Яка подальша тактика лікаря?
a. Продовження фармакотерапії до 3-х місяців
b. Поступова відміна антидепресанта
c. Різка відміна антидепресанта
d. Поступова відміна психотерапії
*e. Продовження фармакотерапії до 12-ти місяців

51. Пацієнтку віком 23 роки шпиталізовано до лікарні у зв'язку з втратою свідомості та нападом тоніко-клонічних судом. Який метод діагностики необхідно використати у цьому разі?
a. Комп'ютерну томографію
b. Ехоенцефалографію
c. Магніто-резонансну томографію
*d. Електроенцефалографію
e. Ангіографію судин головного мозку

52. Яка з нижченаведених методик застосовується в неврологічній практиці для диференційної діагностики ішемічних розладів, а також при інших ураженнях головного мозку первинного та вторинного генезу, коли є ризик розвитку деменції?
a. Опитувальник нейроповедінкових симптомів
b. МОСА
*c. Шкала Хачинського
d. Клінічна рейтингова шкала деменції
e. MMSE

53. Для оцінки ступеня тяжкості порушень яких психічних явищ використовується Коротке дослідження психічного стану (MMSE)?
a. Емоцій та настрою
b. Моторики
c. Інтелекту
d. Відчуттів
*e. Когнітивних функцій

54. У чоловiка віком 43 роки спостерігається стан психомоторного збудження: зазирає за двері і переконаний, що там знаходяться його приятелi. Говорить, що чує голоси знайомих та стороннiх людей, які сперечаються між собою щодо нього і вимагають його покарання, а інші захищають його. Повторює слова, якi нiбито почув iз-за стiни. Який патологічний стан виник у пацієнта?
a. Маячiння
*b. Гострий галюциноз
c. Конфабуляцiї
d. Вербальнi iлюзiї
e. Нав’язливi iдеї

55. Укажіть патологічний стан, за якого відсутні безумовні рефлекси.
a. Ступор
*b. Кома
c. Сопор
d. Делірій
e. Оглушення

56. Здобувач закладу вищої освіти отримав на іспиті першу низьку оцінку та дійшов висновку, що йому не вдасться скласти успішно іспити з інших предметів. Визначте тип когнітивної помилки.
a. Персоналізація
b. Передбачення
c. Читання думок
d. Наклеювання ярликів
*e. Надмірне узагальнення

57. Укажіть найчастішу причину деліріозного синдрому (делірію).
a. Істерія
b. Епілепсія
c. Шизофренія
d. Біполярний розлад
*e. Екзогенне ураження головного мозку

58. Робота медичного працівника, як правило, емоційно насичена та призводить до розвитку синдрому вигорання. Укажіть, що розуміють під "емоційним виснаженням" у контексті цього синдрому.
a. Зникнення емоційності
b. Зниження емоційного тонусу
c. Розчарування результатами власної роботи
*d. Вичерпаність емоційних та фізичних ресурсів
e. Негативне ставлення працівника до колег по роботі

59. У контексті психотерапевтичної допомоги первинне інтерв'ю необхідне для збору інформації про пацієнта. Яка рекомендована тривалість першого інтерв'ю?
*a. 50 хв
b. 20 хв
c. 30 хв
d. 15 хв
e. 90 хв

60. Укажіть обов’язкову ознаку деліріозного затьмарення свідомості.
a. Агресивно-захисна поведінка
b. Афект здивування, розгубленість
c. Автоматичні рухи
*d. Істинні зорові галюцинації та ілюзії
e. Фантастичні сюжетні уявлення

61. Дівчинка віком 15 років демонструє впертість, відмовляється виконувати шкільні завдання, підтримувати дружні стосунки з однолітками та співпрацювати з учителем. Коли батьки та викладачі вказують на недоліки дівчинки, це викликає її надмірну агресію та конфлікти. Укажіть доцільний метод психотерапії у цій ситуації.
a. Гештальт-терапія
b. Групова психотерапія
c. Психодинамічна психотерапія
*d. Поведінкова психотерапія
e. Емоційно-фокусована психотерапія

62. Жінка амбулаторно впродовж шести тижнів отримує препарат есциталопрам для лікування депресивного епізоду. Після нервування на роботі у неї виникли симптоми тривоги, що турбує її більшу частину дня. Яка терапевтична тактика лікування пацієнтки?
a. Перейти на лікування іншим антидепресантом
b. Додати до лікування антигістамінні препарати
*c. Додати до лікування бензодіазепіни не довше, ніж на 14 днів
d. Перейти на лікування антидепресантом іншої групи
e. Додати до лікування антипсихотики

63. Яка психотерапія є першою лінією для інтеграції у життя та пошуку сенсу травматичного досвіду?
a. Розповідна експозиційна терапія
b. Когнітивно-реконструктивна пролонгована експозиція
*c. Наративна експозиційна терапія
d. Коротка еклектична психотерапія
e. Травма-фокусована психотерапія

64. Укажіть засновника нейролінгвістичного програмування (НЛП).
a. В. Сатир
b. З. Фройд
c. К. Роджерс
*d. Р. Бендлер
e. Ф. Перлз

65. Жінці під час лікування тривожно-депресивного розладу був призначений гідазепам у дозі 20 мг/добу. Про можливе виникнення якої побічної дії лікарського засобу лікар мав обов’язково попередити пацієнтку?
a. Перепади артеріального тиску
b. Порушення тонусу кишківника
c. Проблеми з сечовипусканням
*d. Зниження швидкості реакцій
e. Порушення вітамінного обміну

66. Батьки звернулися на консультацію щодо свого трирічного сина. Під час занять із батьками дитина часто вовтузиться на місці або встає зі стільчика і починає бігати по квартирі, легко відволікається на сторонні предмети чи явища, може не звертати увагу, коли до нього звертаються. У садочку виникають труднощі у комунікації з однолітками, під час розмови може піти, вихователів не слухає, під час "тихої години" не спить, грається і може будити своїх друзів. Укажіть попередній клінічний діагноз.
a. Синдром дефіциту уваги без гіперактивності
b. Олігофренія
*c. Синдром дефіциту уваги з гіперактивністю
d. Синдром гіперактивності без дефіциту уваги
e. Аутизм

67. Які чинники зменшують вплив травматичної події на людину?
a. Пасивність у прийнятті рішень
b. Фізична перевтома
c. Сприйняття того, що сталося, як несправедливості
*d. Активна поведінка
e. Відсутність соціальної підтримки

68. Укажіть психолога, який запропонував трансперсональну психотерапію та є засновником Міжнародної трансперсональної організації.
*a. Станіслав Гроф
b. Йозеф Брейєр
c. Зигмунд Фройд
d. П'єр Жане
e. Іпполіт Бернгейм

69. Батьки звернулись на консультацію щодо своєї восьмирічної доньки. Дівчинка навчається у другому класі, з останнього року почала раптово викрикувати різні звуки або слова, які не стосуються контексту розмови, через певний час почалися посмикування, притискання плеча до голови та биття самої себе в різні ділянки тіла. Спочатку батьки думали, що це прояв дитячої грайливості, але такий стан стає все частішим і все більш неприємним для дитини. У школі стан погіршується, що заважає дівчинці комунікувати з однолітками та навчатися. Який найімовірніший діагноз?
a. Синдром дефіциту уваги та гіпереактивності
*b. Синдром Туретта
c. Тривалий моторний тіковий розлад
d. Тривалий вокальний тіковий розлад
e. Транзиторний тіковий розлад

70. Пацієнт віком 25 років, звернувся на консультацію до лікаря-психолога зі скаргами на постійний стрес на роботі та вдома. Він відчуває тривогу, постійну сонливість та порушення концентрації уваги. Пацієнт хоче знайти спосіб для керування стресом та поліпшення власного психічного стану. Який психотерапевтичний напрям буде ефективним у цій ситуації?
a. Транзактний аналіз
*b. Майндфулнес-орієнтована когнітивна терапія
c. Гештальт-терапія
d. Раціонально-емотивна терапія
e. Психодинамічна психотерапія

71. Дівчину віком 18 років шпиталізовано до приймального відділення лікарні зі скаргами на запаморочення, головний біль і нудоту під час повітряної тривоги. Пацієнтка тривожна, тремтить, пітніє та важко дихає. В очікуванні лікаря почала скаржитися на відчуття поколювання у пальцях і навколо рота. Яку тактику потрібно використати першочергово?
a. Призначити бензодіазепіни
b. Негайно ввести розчин глюкози
*c. Застосувати дихальні техніки (подихати в паперовий мішок)
d. Зробити скринінг сечі на наркотики
e. Дати кисневу маску

72. До лікаря-психолога направлена пацієнтка віком 28 років із підозрою на розлад особистості. Під час контакту жінка інертна, у комунікації не зацікавлена, часто відволікається, спостерігається її відстороненість. Відзначає, що має незначне коло соціальних контактів та майже не має хобі чи інтересів. Емоційно невиразна, у минулому не відзначає епізодів значного підвищеного або зниженого настрою. Який розлад особистості спостерігається у пацієнтки?
a. Тривожний
b. Залежної особистості
c. Ананкастний
*d. Шизоїдний
e. Дисоціальний

73. Після перенесеної психотравми пацієнтку турбує порушення сну, мінливість настрою, прискорене серцебиття, задишка, зниження апетиту, втрата чутливості рук. Об’єктивно спостерігається: егоцентрична, бурхливо виявляє емоції, емоційно лабільна, легко навіювана, схильна до маніпулятивної поведінки. Вкажіть психопатологічний синдром.
a. Астенічний
b. Депресивний
*c. Істеричний
d. Обсесивно-компульсивний
e. Іпохондричний

74. Який тест із нижченаведених використовується для оцінки симптомів посттравматичного стресу?
a. MADRS
b. PHQ-9
c. GAD-7
d. HADS
*e. PCL-5

75. Під час огляду пацієнта віком 32 роки було виявлено руховий розлад, зокрема втрату здатності ходити та стояти, попри відсутність органічних порушень. Для якої патології характерні такі рухові розлади?
a. Атаксії
b. Астезії
*c. Абазії
d. Асинергії
e. Апраксії

76. Визначте психогенно зумовлений субдепресивний розлад тривалістю 2 роки і більше, симптомами якого є: переважно сумний настрій, адинамія та астено-вегетативні прояви.
a. Смуток породіллі
b. Ларвована депресія
*c. Дистимія
d. Рекурентна депресія
e. Реактивна депресія

77. Для якого синдрому характерна наявність несистематизованих маревних ідей різного змісту в поєднанні з галюцинаціями, псевдогалюцинаціями?
a. Соматичного
b. Паранояльного
*c. Параноїдного
d. Парафренного
e. Кандинського-Клерамбо

78. Чоловік віком 35 років викликав екстрену (швидку) медичну допомогу через відчуття задухи, страх смерті та прискорене серцебиття. Мав думки, що помирає, стан не проходив упродовж 15-20 хв, потім нормалізувався. З анамнезу відомо: здоровий, хронічні соматичні захворювання відсутні. За результатами обстеження у лікаря-кардіолога патологій не виявлено. Проте ці епізоди повторювалися й надалі. Яку тактику доцільно застосувати у цьому разі?
a. Лікування у стаціонарі
b. Направити до лікаря-гастроентеролога
c. Направити до лікаря-невролога
*d. Направити до лікаря-психіатра
e. Повторне обстеження в іншого лікаря-кардіолога

79. Який напрям психотерапії описує принцип "тут і зараз"?
*a. Гештальт-терапія
b. Психоаналіз
c. Арт-терапія
d. Психодрама
e. Кататимно-імагінативна психотерапія

80. Укажіть стан потьмарення свідомості, за якого спостерігається збереження усіх видів орієнтування та здатність здійснювати звичні дії, але ускладнюється розуміння поточної ситуації.
a. Оглушення
b. Сопор
*c. Обнубіляція
d. Абсанс
e. Кома

81. Укажіть один із розладів, що характеризується посиленням харчового потягу, проявляється у постійному нездоланному відчуттю голоду, ненажерливості та відсутності відчуття насичення.
a. Полідипсія
*b. Булімія
c. Гіпербулія
d. Анорексія
e. Парабулія

82. Укажіть лікаря-психіатра, який широко використовував у своїй практиці гіпноз та виділив основні його стадії.
a. П’єр Жане
b. Джеймс Бред
*c. Жан-Мартен Шарко
d. Іван Павлов
e. Іпполіт Бернгейм

83. Пацієнтка віком 20 років скаржиться на підвищений рівень тривожності, порушення сну у вигляді безсоння, неможливість нормально поїсти, відчуття стороннього тіла в горлі. Два дні тому в сусідній будинок влучила блискавка, ніхто не постраждав, однак картина тодішньої ситуації не може "вийти з голови". Укажіть провідний регістр-синдром.
a. Афективно-ендогенний
b. Особистісно-аномальний
c. Шизофренічний
d. Психогенно-психотичний
*e. Психогенно-невротичний

84. Укажіть метод психотерапевтичної роботи, у якому учасники групи можуть відображати свої почуття, думки та конфлікти через розіграш сцен або ролей, що моделюють реальні або уявні ситуації.
a. Раціонально-емотивна терапія
b. Символдрама
*c. Психодрама
d. Транзактний аналіз
e. Екзистенційно-гуманістична психотерапія

85. Яку допомогу необхідно надати людині, що перебуває у стані гострої реакції на стрес?
a. Увести розчин діазепаму внутрішньом'язово
b. Шпиталізувати до психіатричного стаціонару
c. Провести дебрифінг
d. Провести сеанс когнітивно-поведінкової терапії
*e. Першу психологічну допомогу

86. Який метод ґрунтується на усвідомленні зв'язку між думками та почуттями, що в результаті спричиняють негативні емоції та незадовільну поведінку?
*a. Когнітивна реструктуризація
b. Ситуаційне управління
c. Транзактний аналіз
d. Поведінкова активація
e. Релаксація

87. Для якого виду порушень інтелектуальної діяльності людини характерне нерозуміння переносного змісту прислів'я?
a. Порушення пам’яті
*b. Порушення мислення
c. Порушення уяви
d. Порушення сприйняття
e. Порушення мовлення

88. Лікар в окулярах справляє на пацієнта краще враження, тому що асоціюється з вищими розумовими здібностями. Визначте цей тип когнітивної помилки.
a. Передбачення
b. Персоналізація
*c. Наклеювання ярликів
d. Надмірне узагальнення
e. Читання думок

89. Юнак віком 17 років скаржиться на підвищену тривожність, негативні емоції, підвищену втомлюваність, панічні атаки. Виберіть психотерапевтичний підхід для допомоги цьому пацієнтові.
*a. Тілесно-орієнтована психотерапія
b. Арт-терапія
c. Психоаналіз
d. Групова психотерапія
e. Сугестія

90. Який вид терапії має найбільшу ефективність та доказовість щодо специфічної фобії?
a. Систематична десенсибілізація
b. Когнітивно-поведінкова терапія (КПТ) + фармакотерапія
c. Психодинамічна психотерапія
d. Групова когнітивно-поведінкова терапія (КПТ)
*e. Експозиційна терапія

91. До якого типу ознак синдрому емоційного вигорання необхідно віднести зміни апетиту та ваги?
a. Поведінкових
*b. Соматичних
c. Соціальних
d. Емоційних
e. Інтелектуальних (когнітивних)

92. Пацієнт віком 23 роки скаржиться на свербіж і печіння шкіри, відчуття повзання та укусів "якихось паразитів". "Спочатку це було лише на лівому стегні ввечері та вночі, зараз майже постійно та розповсюджується не тільки на ноги, а й на все тіло". Відчуває неприємний запах від тіла, все це дуже виснажує. Який патологічний стан спостерігається у пацієнта?
a. Обсесивно-компульсивний синдром
b. Психогенний свербіж
c. Дисморфофобія
*d. Дерматозойне марення
e. Нюхове марення

93. Жінка віком 35 років звернулася до лікаря-психолога зі скаргами на пригнічений настрій, труднощі в соціалізації, відчуття втрати частини себе. Із анамнезу відомо, що симптоми спостерігаються протягом 8-ми місяців. Початок прояву симптомів пов'язує з трагічною смертю чоловіка. Який найімовірніший діагноз?
a. Розлад адаптації
b. Нормальне горювання
c. ПТСР
*d. Розлад тривалого горя
e. Генералізований тривожний розлад

94. Укажіть шкалу вимірювання інтелекту.
a. Шкала Спілберга
b. Шкала MMPI
c. Шкала Бека
d. Шкала Манії
*e. Шкала Векслера

95. Укажіть одне із завдань сімейної психотерапії.
*a. Збільшення відкритості комунікації
b. -
c. Відслідковування автоматичних негативних думок
d. Сприяння усвідомленню несвідомих тенденцій, потягів і конфліктів
e. Зцілення від психосоматичних розладів

96. Пацієнт віком 56 років скаржиться на постійний біль, через який "немає радості життя". Хворіє на діабетичну полінейропатію. За шкалою MADRS - 29 балів. Який антидепресант є препаратом вибору в цій клінічній ситуації?
*a. Дулоксетин
b. Міртазапін
c. Тразодон
d. Амітриптилін
e. Сертралін

97. До лікаря-психолога був направлений пацієнт для діагностики психопатологічних станів, психологічних феноменів та індивідуальних особливостей. Який метод отримання інформації про індивідуальні медико-психологічні якості особистості найдоцільніше використати у цьому разі?
a. Скринінгові методики
*b. Клінічне інтерв'ю
c. Огляд
d. Діагностичні тестові методи
e. Проєктивні методики

98. На вирішення яких завдань спрямована соціально-корекційна терапія?
a. На лікування дисоціального розладу особистості (соціопатії)
b. На підкорення людини будь-яким нормам суспільства, включаючи не прийнятні для неї
c. На виправлення викривлених соціальних стереотипів та норм поведінки
*d. Будь-яких соціальних проблем, включаючи ті, що пов’язані з психічними захворюваннями
e. Будь-яких соціальних проблем, за винятком тих, що пов’язані з психічними захворюваннями

99. Яка група антидепресантів є препаратами першої лінії для медикаментозного лікування посттравматичного стресового розладу?
a. Селективні інгібітори зворотного захоплення дофаміну і норадреналіну
*b. Селективні інгібітори зворотного захоплення серотоніну
c. Інгібітори моноамінооксидази
d. Селективні інгібітори зворотного захоплення норадреналіну
e. Трициклічні антидепресанти

100. Яким основним типам медичних працівників загрожує синдром емоційного вигорання?
a. Демонстративному, гіпертимному та збудливому
b. Педантичному, демонстративному та збудливому
c. Педантичному, гіпертимному та збудливому
d. Демонстративному, гіпертимному та емотивному
*e. Педантичному, демонстративному та емотивному

101. Який тип методів найдоцільніше застосувати під час встановлення діагнозу шестирічній дитині з підозрою на депресивний або тривожний розлад?
a. Генетико-моделюючі
b. Скринінгові
*c. Проєктивні
d. Анкетування
e. Експериментальні

102. Через який час після перенесеної психотравмуючої події можна застосовувати травмофокусовані інтервенції?
a. Через 24 год після психотравмуючої події
b. Не раніше ніж через 2 місяці після психотравмуючої події
c. Через 48 год після психотравмуючої події
*d. Не раніше ніж через 2 тижні після психотравмуючої події
e. У перші години після психотравмуючої події

103. Які симптоми належать до фази резистентності синдрому емоційного вигорання?
a. Емоційний дефіцит, психовегетативні та психосоматичні порушення
b. Переживання психотравмуючих подій, незадоволеність собою
c. Відчуття "загнаності до клітки", тривога та депресія
d. Емоційна відстороненість та особистісна відстороненість
*e. Редукція професійних обов'язків та емоційно-моральна дезадаптація

104. У чоловіка діагностовано обсесивно-компульсивний розлад (ОКР). Пацієнт має високий вихідний рівень тривоги та супутню виражену депресію. Яку первинну тактику лікування потрібно застосувати?
*a. Фармакотерапію селективними інгібіторами зворотного захоплення серотоніну
b. Гештальт-терапію
c. Фармакотерапія нейролептиками
d. Когнітивно-поведінкову психотерапію
e. Тілесно-орієнтовану терапію

105. Укажіть препарати з найбільшою доказовою базою для лікування депресивного епізоду.
a. ТЦА
b. Інгібітори МАО
c. Психостимулятори
*d. СІЗЗС
e. Нормотимічні засоби

106. Укажіть одну з пізнавальних діяльностей людини, для дослідження якої використовують таблиці Шульте.
*a. Увага
b. Відчуття
c. Мова
d. Пам'ять
e. Мислення

107. Визначте психотерапевтичні техніки, що характерні для психоаналітичного підходу.
a. Систематична десенсибілізація, імплозивна терапія, метод інструкцій, імітаційне навчання, рольовий тренінг
b. Рефлективна техніка, техніка повторів, парадоксальна інтенція, дерефлексія, концентрування уваги на почуттях
*c. Метод вільних асоціацій, тлумачення сновидінь, інтерпретація, аналіз опору, аналіз переносу
d. Персональне знаходження позиції, зміщення перспективи, метод знаходження сенсу, дерефлексія
e. Щоденник думок, аргументи "за" та "проти", сократівський діалог, переоцінка фактів

108. Який із нижченаведених лікарських засобів належить до групи антипсихотиків, та може використовуватися в малих дозах для лікування безсоння та генералізованої тривоги?
a. Вальпроат
b. Галоперидол
c. Клозапін
d. Міртазапін
*e. Кветіапін

109. Укажіть твердження, що характеризує редукцію особистісних досягнень.
a. Зниження емоційного тонусу
b. Вичерпаність емоційних ресурсів
c. Негативне ставлення працівника до колег по роботі
d. Зникнення емоційності
*e. Розчарування результатами власної роботи

110. Пацієнт із діагнозом: післяінсультна депресія, знаходиться на етапі підтримувальної терапії. Який вид психотерапії є найефективнішим у цьому разі?
a. Поведінкова активація
b. Когнітивно-поведінкова терапія
c. Керована самодопомога
*d. Когнітивна терапія на основі усвідомленості
e. Інтерперсональна терапія

111. У пацієнта віком 65 років три тижні тому померла дружина, яка тривалий час хворіла на онкологічне захворювання. Чоловік звернувся зі скаргами на сум, постійні згадки про дружину, самотність, частий плач, прагнення передивлятися фотокартки, де вони разом, потребує більше спілкуватися з дітьми. Під час проведення обстеження супутньої психіатричної патології виявлено не було. Укажіть тактику лікаря-психіатра у цьому разі.
a. Призначити есциталопрам 10 мг уранці, курс 2 тижні
b. Призначити пірацетам у відповідних дозуваннях, курс 4 тижні з подальшим спостереженням
*c. Провести психоосвіту щодо процесу нормального горювання
d. Призначити курс травма-фокусованої когнітивно-поведінкової терапії
e. Запропонувати пройти курс лікування в умовах денного стаціонару

112. Яка основна побічна дія антипсихотиків першого покоління?
*a. Екстрапірамідні розлади
b. Серотоніновий синдром
c. Стимулююча дія на психіку
d. Метаболічні порушення
e. Когнітивні порушення

113. Чоловіку віком 45 років діагностовано депресію. Протягом останніх 10-ти років він бореться із залежністю від наркотиків і нещодавно зазнав значної втрати в особистому житті. Який імовірний тип супутньої патології може розвинутися в пацієнта?
a. Розлад харчової поведінки
b. Біполярний розлад
c. Шизофренія
*d. Розлад вживання психоактивних речовин
e. Тривожний розлад

114. Пацієнт віком 43 роки скаржиться на головний біль, тремор, перепади артеріального тиску, порушення сну, головокружіння, тривожність, напруження, подавлений настрій і зниження пам'яті. Попередньо проходив лікування протягом 8-ми місяців у туберкульозному диспансері. Під час патопсихологічного дослідження виявлено: когнітивна сфера - зниження короткотривалої та довготривалої пам’яті, нестійкість уваги, емоційно-вольова сфера - середній рівень реактивної та особистісної тривожності, депресивна симптоматика легкого ступеня, особистісна сфера - без особливостей акцентуації. Укажіть провідний регістр-синдром.
a. Особистісно-аномальний
*b. Екзогенно-органічний
c. Психогенно-невротичний
d. Психогенно-психотичний
e. Ендогенно-органічний

115. Яка з нижченаведених психодіагностичних шкал застосовується для діагностики безсоння?
*a. PSQI
b. PCL-5
c. NSI
d. MMPI
e. HADS

116. На початку проведення обстеження лікар вибирає стиль спілкування зі своїм пацієнтом на основі його особистісних характеристик. Який стиль спілкування серед нижченаведених не рекомендовано використовувати у медичній практиці?
a. Авторитарний
b. Ритуальний
*c. Маніпулятивний
d. Демократичний
e. Ліберальний

117. На що повинна бути спрямована психопрофілактика у професійній діяльності лікаря?
a. Попередження емоційного вигорання та конфліктних ситуацій у сімейному середовищі
b. Попередження конфліктних ситуацій у сімейному середовищі
*c. Попередження професійних та особистих криз, професійної деформації особистості й емоційного вигорання
d. Психотерапію емоційного вигорання та професійної деформації
e. Попередження професійних конфліктних ситуацій із медичним персоналом

118. Наявність якої ознаки при розладах статевої ідентифікації потребує психотерапевтичної інтервенції?
a. Садомазохізму
*b. Гендерної дисфорії
c. Трансвестизму
d. Транссексуалізму
e. Вуайеризму

119. Укажіть твердження, що найбільш характерне для нервової анорексії.
a. Блювання часто виникає пізніше в перебігу хвороби
b. Апетит спочатку не втрачається
c. Втрата ваги асоціюється з ескалацією гніву
d. Зазвичай присутня значна депресія
*e. Прагнення до стрункості стає єдиним пріоритетом

120. Укажіть імовірні зміни в лабораторних показниках крові пацієнта з синдромом емоційного вигорання.
a. Зниження рівня серотоніну
b. Підвищення рівня кортизолу
c. Підвищення рівня адреналіну
d. Підвищення рівня дофаміну
*e. Зниження рівня кортизолу

121. Яка діагностична шкала є скрінінговою для генералізованого тривожного розладу?
a. Госпітальна шкала тривоги і депресії HADS
*b. Шкала тривоги GAD-7
c. Шкала тривоги Гамільтона HAM-A
d. Шкала особистісної та реактивної тривожності Спілбергера-Ханіна
e. Шкала тривоги Кові

122. У якому разі в терапії великого депресивного епізоду застосовуються тимостабілізатори?
a. Під час лікування антидепресантами другого ряду
b. Під час амбулаторного лікування
*c. За відсутності терапевтичного ефекту лікування антидепресантами впродовж 4-х тижнів
d. Лише в період ремісії
e. За наявності виражених симптомів тривоги

123. Пацієнту, який був тренером з акробатики, після отримання поранення ампутували одну ногу. Після протезування і відновлення функції ходіння він вирішив повернутися до попередньої професії, старанно працював над цим і здійснив свій намір. Який рівень компенсації дефекту спостерігається у пацієнта?
a. Середній рівень
b. Низький рівень (пристосування до дефекту)
c. Гіперкомпенсація
*d. Високий рівень (активне подолання дефекту)
e. Гіпокомпенсація

124. Пацієнтка віком 34 роки звернулася до лікаря-психолога зі скаргами на зниження настрою протягом 7 місяців, зниження мотивації до роботи, порушення взаємовідносин між членами сім'ї, висловлює думки: "мене ніхто не розуміє", "чоловік та діти мене не люблять", "я жахлива дружина та матір". Порушення сну у вигляді труднощів під час засинання, періодичні пробудження, при яких важко заснути. Апетит знижений, схудла на 8 кг. Укажіть провідний регістр-синдром.
a. Екзогенно-органічний
*b. Афективно-ендогенний
c. Психогенно-невротичний
d. Ендогенно-органічний
e. Психогенно-психотичний

125. Пацієнт скаржиться на знижений настрій, порушення сну, відсутність інтересу до діяльності, що раніше його цікавила. Такий стан триває близько 3-х тижнів і впливає на повсякденне функціонування. Під час подальшого опитування та діагностики встановлено діагноз: депресивний епізод легкого ступеня. Який метод лікування найдоцільніший у цьому разі?
a. Призначити дулоксетин у комбінації з амітриптиліном
b. Розчин амітриптиліну в/м за схемою
*c. Когнітивно-поведінкова психотерапія
d. Застосування пароксетину або флуоксетину
e. ---

126. Укажіть психологічну травму, яка характеризує психологічний чи емоційний ефект, що відчувають люди, які мешкають поряд із тими, хто пережив травму.
a. Травма розвитку
b. Монотравма
*c. Інтергенераційна травма
d. Трансгенераційна травма
e. Повторювана травма

127. Через яку побічну дію психологічного дебрифінгу його не рекомендовано на початкових етапах терапії ПТСР та розладів адаптації?
a. Соматизацію
b. Сенсибілізацію
*c. Ретравматизацію
d. Дезадаптацію
e. Суїцидальну налаштованість

128. Лікар-психіатр складає індивідуальну психотерапевтичну програму для пацієнта з шизоафективним розладом. Який елемент програми є найпершим?
*a. Психоосвіта
b. Поведінкова терапія
c. Тренінг соціальних навичок
d. Когнітивний тренінг
e. Арт-терапія

129. Укажіть психогенні реакції, що виникають у зв'язку із соматичним захворюванням та належать до групи реактивних станів за Смулевичем.
*a. Нозогенії
b. Неврози
c. Соматоформні реакції
d. Соматогенії
e. Ятрогенії

130. Який розділ загальної профілактики займається розробленням і впровадженням у практику заходів щодо запобігання психічним захворюванням, їх хронізації та заходів із реабілітації психічно хворих?
a. Психологічне консультування
*b. Психопрофілактика
c. Психогігієна
d. Психіатрія
e. Психотерапія

131. Пацієнт віком 28 років, звернувся на консультацію, із висловленням агресивних тенденцій до свого партнера. Під час бесіди чоловік приглядається до погляду лікаря, на запитання уточнювального характеру відповідає: "Саме так, тільки такі ж розумні люди, як ми з Вами, можуть зрозуміти один одного". Принижує партнера, ставлячи його на друге місце, підносячи власну персону. Не сприймає критику, постійно очікує схвалення дій та думок. Який розлад особистості спостерігається у пацієнта?
a. Емоційно-нестабільний
b. Шизоїдний
c. Тривожний
*d. Нарцисичний
e. Дисоціальний

132. Як називається комплекс заходів, спрямований на максимально раннє виявлення початкових фаз нервово-психічних захворювань та їх своєчасне (раннє) активне лікування?
a. -
*b. Вторинна психопрофілактика
c. Психокорекція
d. Первинна психопрофілактика
e. Третинна психопрофілактика

133. Який психотерапевтичний підхід є найефективнішим для полегшення прийняття втрати та адаптації до нового способу життя у пацієнтів після ампутації кінцівки?
a. Експозиційна терапія
b. Майндфулнес та релаксаційні техніки
*c. Когнітивно-поведінкова терапія
d. Групова терапія для осіб із фізичними ушкодженнями
e. Психодинамічна терапія

134. Укажіть визначення, що характеризує зміст когніцій в осіб із панічним розладом.
*a. Викривлена катастрофічна інтерпретація симптомів тривоги
b. Помилкове пояснення нешкідливих тілесних симптомів як проявів небезпечного захворювання
c. Перебільшення загрози та прогнозування високого ризику небажаного результату
d. Запобігання негативним ситуаціям, що можуть статися з людиною чи її близьким оточенням
e. Інтеріоризація негативної зовнішньої оцінки з її подальшою соматизацією

135. Як називається комплекс заходів спрямований на попередження рецидивів та хронізації нервово-психічних захворювань і відновлення працездатності людини, що перенесла захворювання?
*a. Третинна психопрофілактика
b. Вторинна психопрофілактика
c. -
d. Екстрена психопрофілактика
e. Первинна психопрофілактика

136. Яка тактика лікування вважається найбільш доречною для пацієнтів із ранніми ознаками шизофренії, особливо з урахуванням необхідності зменшення психозу та попередження подальшої прогресії захворювання?
a. Негайна фармакотерапія та психодинамічна терапія
b. Майндфулнес та релаксаційні техніки
c. Когнітивно-поведінкова терапія та тренінг соціальних навичок
*d. Фармакотерапія та підтримуюча психотерапія
e. Групова терапія та арт-терапія

137. Яка з нижченаведених психодіагностичних методик дозволяє оцінити пам'ять, організацію діяльності та конструктивний праксис?
a. CAPS
*b. Тест на малювання годинника
c. CDR
d. MOCA
e. C-SSRS

138. Визначте основну мету когнітивно-поведінкової психотерапії хронічного болю.
a. Поведінкова активізація та декатастрофізація переживань
*b. Покращення дієздатності та якості життя людини
c. Послаблення когнітивних факторів, що посилюють больові відчуття
d. Зменшення психологічних симптомів у пацієнта
e. Зміна сприйняття болю через вплив на психологічний складник

139. Пацієнта, лежачого із закритими очима на кушетці або сидячого у зручному кріслі, вводять у стан розслаблення. Після досягнення пацієнтом стану розслаблення йому пропонують уявити образи на задану психотерапевтом тему у відкритій формі. Уявляючи образи, пацієнт розповідає про свої переживання психотерапевту. Який метод психотерапії використано в цьому разі?
*a. Кататимно-імагінативну психотерапію
b. Транзактний аналіз
c. Психодраму
d. Символдраму
e. Психодинамічну психотерапію

140. Які препарати потрібно призначити насамперед як доповнення до немедикаментозних методів лікування посттравматичного стресового розладу у випадках, коли спостерігається значне і короткотривале порушення сну?
a. Снодійні, переважно небензодіазепінові на постійній основі
b. Седативні на ніч щоденно
*c. Снодійні, переважно небензодіазепінові, коротким курсом
d. Антидепресанти, до 14-ти днів
e. Снодійні, похідні бензодіазепіну, коротким курсом

141. Пацієнтка скаржиться на ниючий м'язовий біль, нездатність розслабитися, постійне занепокоєння, що триває понад пів року. Стан погіршується через несподівані події, навіть приємні. У цьому разі виникає сухість у роті, прискорене серцебиття, пітливість. Установіть найімовірніший діагноз.
a. Специфічна фобія
b. Панічний розлад
*c. Генералізований тривожний розлад
d. Посттравматичний стресовий розлад
e. Гостра реакція на стрес

142. Якому віку, згідно з психоаналітичною теорією З.Фройда, відповідає латентна стадія психосексуального розвитку людини?
*a. 5-6 років
b. 3-5 років
c. 7-8 років
d. 2-3 роки
e. 1-2 роки

143. Укажіть основні завдання психогігієни.
a. Прогнозування можливих спадкових психічних захворювань
b. Попередження виникнення інвалідності при хронічних психічних захворюваннях
c. Попередження виникнення конкретних психічних розладів
d. -
*e. Формування та підтримка психічного здоров'я різних верств населення

144. Укажіть систему заходів, що буде першочерговим вибором для лікування гострого стресового розладу.
a. Психопрофілактика
*b. Психокорекція
c. Психофармакотерапія
d. Психореабілітація
e. Психогігієна

145. Укажіть тривожний стан, за якого людина має постійний страх захворіти, нав'язливу думку про хворобу або дефект фізичних властивостей та надмірне занепокоєння своїм зовнішнім виглядом.
a. Дисморфофобія
b. Фрустрація
c. Ятрогенія
*d. Іпохондрія
e. Алекситимія

146. Укажіть властивості особистості, для оцінки яких використовується опитувальник Спілбергера (STAI).
a. Акцентуації характеру
b. Тривога та депресія
*c. Особистісна та реактивна тривожність
d. Когнітивні порушення
e. Алекситимія

147. Пацієнтка віком 26 років знаходиться на лікуванні в стаціонарі психоневрологічного відділення у зв'язку з тривожним станом. Медичний персонал відділення помітив, що пацієнтка не виконує повноцінно умови лікування, під подушкою та матрацом знаходять наполовину пусті та повні ампули з інсуліном, які пацієнтка мала ввести відповідно до лікування первинного діагнозу "Цукровий діабет І-го типу". Укажіть попередній клінічний діагноз.
a. Нервова булімія
b. Нервова анорексія
c. Дранкорексія
*d. Діабулімія
e. Орторексія

148. Пацієнтку віком 78 років шпиталізовано до лікарні у стані психоемоційного збудження. Зі слів родичів, жінка не впізнає членів своєї родини вже протягом 2-3 років, має сомнамбулізм, трапляються прояви дитячої поведінки, настрій змінюється декілька разів упродовж дня. У день шпиталізації взяла до рук ножа та почала погрожувати членам сім'ї, стверджуючи що вони грабіжники. Який найімовірніший діагноз?
a. Гостра реакція на стрес
b. Циклотомія
c. Шизофренія
*d. Деменція
e. Патологічний афект

149. Який антидепресант протипоказаний при епілепсії?
*a. Бупропіон
b. Вортіоксетин
c. Міртазапін
d. Моклобемід
e. Агомелатин

150. Укажіть форму потьмарення свідомості з переважанням незв'язності мовлення, моторики та розгубленості.
a. Ганзеровський синдром
b. Пуерилізм
c. Псевдодеменція
*d. Аментивний синдром
e. Парафренний синдром

