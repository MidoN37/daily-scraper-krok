1. Пацієнтка віком 22 роки звернулася на консультацію у зв'язку з раптовим посиленням сексуального потягу, від якого вона не може позбутися протягом доби, відсутністю оргазму. Мала стосунки з чоловіком, сексуальний контакт із яким був 1-2 рази на тиждень, однак протягом останніх 2-х тижнів змінила шість партнерів, кількість сексуальних контактів зросла до 1-2 на добу. Який найімовірніший діагноз?
*a. Німфоманія
b. Диспареунія
c. Сексуальна аверсія
d. Вагінізм
e. Сатиріазис

2. У психічному стані пацієнта виявлено знижений настрій, психомоторне гальмування, маячні й суїцидальні ідеї самозвинувачення та гріховності. Яку терапевтичну тактику доцільно застосувати?
a. Стаціонарне лікування комбінацією антидепресанта та антипсихотика першого покоління
*b. Стаціонарне лікування комбінацією антидепресанта та антипсихотика другого покоління
c. Стаціонарне лікування комбінацією антидепресанта та транквілізатора
d. Амбулаторне лікування комбінацією антидепресанта та антипсихотика
e. -

3. Пацієнт, у якого місяць тому діагностовано загострення епізоду шизофренії та якого шпиталізовано, виписується з відділення. Лікування призвело до значного покращення стану, він почуває себе задовільно, проте дізнався, що під час перебування на стаціонарному лікуванні його було звільнено з роботи, оскільки керівник дізнався про лікування в психіатричному закладі та був переконаний, що його підлеглий буде лякати персонал, клієнтів та провалить справи на роботі. Як можна оцінити переконання начальника пацієнта в розрізі подальшої реабілітації пацієнта?
a. Психо-соціальна підтримка
b. -
c. Ефективний менеджмент
d. Насильство
*e. Стигматизація

4. Виберіть твердження, що характеризує поведінку психотерапевта у гуманістичному підході.
a. Виступає для пацієнта у ролі слухача, який лише вислуховує і не коментує
b. Не розкриває свої переживання перед пацієнтом, має свої думки та емоції
c. Виступає для пацієнта у ролі експерта, наставника, який допомагає сформувати нові більш адаптивні патерни
*d. На позиції рівного з пацієнтом, у контакті з власним життєвим досвідом, є конгруентним, застосовує саморозкриття
e. Застосовує переконання, спростовує помилкові судження, вказуючи на їх неточність, займає директивну позицію

5. Яка стадія емоційного вигорання характеризується зниженням інтересу до роботи та потреби в спілкуванні, апатією, дратівливістю, почуттям виснаженості навіть після сну та вихідних?
a. Четверта
*b. Друга
c. Перша
d. П'ята
e. Третя

6. Пацієнтка три тижні тому під час пограбування отримала удар кулаком в обличчя. Сліди забоїв уже значно зменшилися, але жінка боїться виходити з дому через страх повторного нападу. Вона відчуває себе "на межі", легко лякається, легко може заплакати. Сон переривчастий, іноді повторюються нав'язливі сни про подальші напади. Установіть найбільш імовірний діагноз.
*a. Гостра реакція на стрес
b. Специфічна фобія
c. Панічний розлад з агорафобією
d. Посттравматичний стресовий розлад
e. Генералізований тривожний розлад

7. До якого рівня психологічної допомоги на етапі комплексного реагування після гострої фази надзвичайної ситуації належить соціально-психологічний супровід?
a. П’ятого
b. Третього
c. Четвертого
*d. Другого
e. Першого

8. Що із нижченаведеного належить до поведінкових технік поведінкової психотерапії?
a. Когнітивне викривлення
b. Відволікання
c. Аналіз "за" і "проти"
d. Зважування плюсів і мінусів
*e. Експеримент-відкриття

9. За спостереженнями одного з видатних сучасних психотерапевтів К. Роджерса, якщо людині дозволити без перешкод виразити свої негативні емоції, то поступово вони самі собою змінюються на позитивні. Як називається цей метод погашення конфлікту?
a. Принцип "оголення агресії"
b. Принцип "емоційного заміщення"
c. Принцип "авторитетного третього"
d. Принцип "примусового вислуховування опонента"
*e. Принцип "виходу почуттів"

10. Яка з нижченаведених шкал на визначення симптомів депресії заповнюється фахівцем, що має спеціальну підготовку в галузі психічного здоров'я?
a. Шкала А.Бека
*b. Шкала Монтгомері-Асберга
c. PDQ-5
d. HADS
e. PHQ-9

11. Яка патологія є протипоказанням до застосування Eye Movement Desensitization and Reprocessing (EMDR)?
*a. Відшарування сітківки ока
b. Обсесивно-компульсивний розлад
c. ПТСР
d. Тривожний розлад
e. Депресія

12. Який із нижченаведених методів є найефективнішим у відновленні когнітивних функцій та покращенні якості життя, включаючи пам'ять, увагу та розв'язування проблем у пацієнтів після перенесеного інсульту?
a. Арт-терапія
b. Гештальт-терапія
c. Рефлексотерапія
*d. Нейропсихологічний тренінг
e. Медикаментозна терапія

13. Який із нижченаведених напрямів психотерапії використовує рольові техніки та аналіз несвідомих механізмів захисту?
a. Сімейна психотерапія
b. Гештальт-терапія
c. Поведінкова психотерапія
*d. Психодинамічна психотерапія
e. Емоційно-фокусована психотерапія

14. Яку екстрену фармакотерапію рекомендовано при панічних атаках?
*a. Пропранолол 20 мг сублінгвально
b. Амітриптилін 2,0 мл в/в
c. Корвалол 40 крапель per os
d. Пароксетин 20 мг per os
e. Кветіапін 25 мг per os

15. Пацієнта віком 48 років шпиталізовано до психіатричного відділення. На момент обстеження стверджує, що він давно вже помер, його тіло було обезкровлене на патологоанатомічному столі, а зараз це лише лялькова оболонка. Який патологічний стан спостерігається у пацієнта?
*a. Синдром Котара
b. Синдром Кандинського-Клерамбо
c. Парафренний синдром
d. Паранояльний синдром
e. Синдром Капгра

16. Що насамперед передбачає медико-психологічний супровід пацієнта з тяжкою деменцією?
a. Когнітивний тренінг для пацієнта
b. Тренінг соціальних навичок для пацієнта
c. Сімейну психотерапію (пацієнт та доглядальник)
*d. Психологічну підтримку та психоосвіту доглядальника
e. Психологічну підтримку та психоосвіту пацієнта

17. Укажіть розлади пам'яті, коли людина має помилкові спогади, яких не було в цей час, але які були чи могли бути в минулому житті ("ілюзії пам'яті") .
a. Антероградна амнезія
b. Конфабуляції
c. Амнестичне дезорієнтування
d. Ретроградна амнезія
*e. Псевдоремінісценції

18. Вкажіть систему наукових знань і профілактичних заходів, спрямованих на збереження та зміцнення психічного здоров'я населення.
a. Психодіагностика
b. Психотерапія
*c. Психогігієна
d. Психологія
e. Психопрофілактика

19. Пацієнтка віком 58 років хворіє на ішемічну хворобу серця та цукровий діабет 2-го типу. У пацієнтки спостерігається надлишкова маса тіла, курить, працює бухгалтером, зарплата маленька, але допомагає матеріально дорослим дітям. Практично не відпочиває. Скаржиться на періодичний головний біль, поганий сон, дратівливість, слабкість. До лікування ставиться скептично. Оберіть метод та мету втручання на першому етапі.
a. Аутотренінг для профілактики психічних розладів
b. Когнітивно-поведінкова терапія для змін способу життя
*c. Мотиваційне інтерв’ю для формування ефективної прихильності
d. М’язова релаксація для зменшення дратівливості
e. Сімейна терапія для перерозподілу навантаження

20. Укажіть протипоказання до застосування когнітивно-поведінкової психотерапії.
a. Шизофренія
b. Панічний розлад
*c. Психози в стадії загострення
d. Депресивний епізод
e. Генералізований тривожний розлад

21. Укажіть комплекс заходів, спрямованих на відновлення здоров'я, функціонального стану і працездатності організму та використання всіх можливостей для зниження впливу станів, що обмежують життєдіяльність або призводять до інвалідизації. Основною метою є забезпечення особам із обмеженнями життєдіяльності можливості досягнення оптимальної соціальної інтеграції.
a. Психологічна діагностика
*b. Реабілітація
c. Психотерапія
d. Психічна депривація
e. Психосоціальна підтримка

22. Скільки невдалих курсів лікування потрібно, щоб визначити терапевтично резистентну депресію?
a. Понад 3 невдалих курси терапії
*b. 2 послідовних курси терапії
c. 1 невдалий повний курс терапії
d. ---
e. 3 послідовних курси терапії

23. У військовослужбовця, який повернувся з зони активних бойових дій 2 місяці тому, діагностовано посттравматичний стресовий розлад. Який напрям психотерапевтичного лікування доцільно застосувати?
a. Клієнт-центровану психотерапію
b. Екзистенціальну психотерапію
c. Гештальт-терапію
*d. EMDR
e. Психоаналіз

24. Пацієнт намагається зменшити тривогу за допомогою виконання більш або менш складної стереотипної послідовності дій. Яка система захисних дій, згідно з психоаналітичною теорією, описана у наведеному прикладі?
a. Компенсація
*b. Ритуал
c. Аскетизм
d. Раціоналізація
e. Часткова компромісна реакція

25. Укажіть основну відмінність клінічного інтерв'ю від звичайного розпитування.
*a. Націлене не лише на скарги, але й на виявлення прихованих мотивів поведінки людини та надання їй допомоги
b. Передбачає можливість оцінювання індивідуально-психологічних особливостей пацієнта
c. Поєднує психодіагностичні процедури і безпосереднє обстеження
d. Передбачає емоційну підтримку та обговорення планів на майбутнє
e. Націлене лише на виявлення скарг пацієнта

26. Укажіть форму психічного розладу, що проявляється у сутінковому затьмаренні свідомості, зовні впорядкованій поведінці та автоматичному здійсненні різних дій із подальшою амнезією.
a. Пасивний негативізм
b. Автоматичне підкорення
c. Обнубуляція
*d. Транс
e. Аменція

27. Укажіть першу лінію індивідуальної психотерапії при гострому депресивному епізоді.
*a. Когнітивно-поведінкова терапія (КПТ) та міжособистісна терапія
b. Психодинамічна терапія та емоційно-сфокусована терапія
c. Система психотерапії когнітивно-поведінкового аналізу
d. Когнітивно-поведінкова терапія + фармакотерапія
e. Позитивна психотерапія

28. Для якого стану дисгармонійного характеру доведеним методом терапії є діалектично-поведінкова терапія?
a. Прокрастинації
b. Вікових криз
*c. Межового розладу особистості
d. Тривожно-депресивних розладів
e. Обсесивно-компульсивного розладу

29. Ускладненням якого методу психотерапії гострого стресового розладу та ПТСР є повторна психологічна травматизація пацієнтів?
a. Майндфулнес
b. Когнітивно-поведінкової терапії
c. Аутотренінгу
*d. Раннього дебрифінгу
e. Прогресивної релаксації

30. До якого типу ознак синдрому емоційного вигорання належить формальне виконання роботи?
a. Поведінкових
b. Соматичних
c. Соціальних
*d. Інтелектуальних (когнітивних)
e. Емоційних

31. Для якого синдрому характерний симптом ехолалії?
a. Маніакальний синдром
b. Психоорганічний синдром
c. Кататонічний ступор
d. Іпохондричний синдром
*e. Кататонічне збудження

32. Яка група препаратів буде найбільш доцільною для медикаментозного лікування посттравматичного стресового розладу?
a. Седативні засоби
b. Нейролептики
*c. Антидепресанти
d. Транквілізатори
e. Психостимулятори

33. Укажіть, до якої складової частини профілактики професійного вигорання належить твердження: "Використання методів медитації, візуалізації (з використанням образів улюбленого куточка природи)".
a. Психологічної
*b. Духовної
c. Медичної
d. Соціальної
e. Біологічної

34. Для якого захворювання характерний такий психопатологічний симптом, як псевдогалюцинації?
a. Реактивного психозу
b. Інфекційного психозу
c. Інтоксикаційного психозу
d. Невротичного розладу
*e. Шизофренії

35. Які фундаментальні аспекти психотерапії ПТСР?
a. Підняття самовпевненості та самооцінки
b. Когнітивна корекція автоматичних думок та переконань щодо себе та своєї поведінки
c. Сприймання навколишнього середовища та себе в ньому
*d. Зниження тривоги та встановлення особистості
e. Відтворення індивідуальних та фізичних якостей

36. Укажіть короткочасне почуття повної спустошеності та байдужості, що виникає під дією раптових важких психічних травм.
a. Апатія
b. Емоційна лабільність
c. Тривога
d. Ейфорія
*e. Емоційний параліч

37. У чоловіка з тяжким перебігом COVID-19, на тлі високої температури та задишки, виникло видіння його покійної матері, яка ніби кликала його. Який найімовірніший психопатологічний розлад виник у пацієнта?
a. Соматизована психічна реакція
b. Нозогенія
c. Неврастенія
d. Психогенія
*e. Соматогенія

38. Укажіть, поєднання яких лікарських засобів використовують для лікування депресивного синдрому, обтяженого психотичною симптоматикою.
a. -
b. Нейролептиків першого та другого покоління
*c. Антидепресантів та нейролептиків другого покоління
d. ТЦА та антихолінергічних засобів
e. Антидепресантів першого та другого покоління

39. Укажіть стан, за якого спостерігається ослаблення емоцій, байдужість до свого становища та оточуючих, що іноді хворобливо переживається.
a. Гіпотимія
b. Гіпертимія
c. Емоційна лабільність
d. Морія
*e. Апатія

40. Який метод психотерапії використовується для когнітивної реструктуризації сенсу та інтеграції травматичного досвіду в минуле з формуванням відчуття контролю над травмою?
*a. Коротка еклектична психотерапія
b. Наративна експозиційна терапія
c. Розповідна експозиційна терапія
d. Когнітивно-реконструктивна пролонгована експозиція
e. Травма-фокусована психотерапія

41. Укажіть симптом, що характеризується утрудненням або нездатністю людини точно оцінити чи описати власні почуття та здатністю відрізняти емоційні стани від тілесних відчуттів за P. Sifneos.
a. Апатія
*b. Алекситимія
c. Гіпобулія
d. Ангедонія
e. Абулія

42. Жінка звернулася до сімейного лікаря зі скаргами на втому та безсоння, що час від часу то зникали, то з'являлися надовго. Сімейний лікар направив пацієнтку до лікаря-психіатра. У процесі діагностики з'ясувалося, що пацієнтка була учасницею бойових дій. Має кошмарні повтрювані сновидіння, флешбеки, уникнення схожих до травматичних подій обставин, віддалилася від своїх друзів, родини, майже не виходить із дому, має підвищену тривогу та панічні атаки. Встановлено діагноз: посттравматичний стресовий розлад. Яке лікування необхідно призначити пацієнтці?
a. Гештальт-терапію
*b. КТП або EMDR
c. Тілесно-орієнтовану психотерапію
d. Психодинамічну психотерапію
e. Емоційно-фокусовану терапію

43. Який психотерапевтичний метод є найбільш ефективним для реабілітації людей, які пережили травматичні події, зокрема природні катастрофи або терористичні атаки, з урахуванням необхідності зменшення симптомів посттравматичного стресового розладу та підтримки повернення до нормального життя?
a. Діалектична поведінкова терапія
b. Нейропсихологічний тренінг
c. Групова підтримуюча терапія
*d. Експозиційна терапія
e. Арт-терапія

44. Оберіть шкалу, яку використовують для оцінки генералізованого тривожного розладу.
a. Опитувальник страху Метьюза та Маркса
*b. Пенсільванський опитувальник занепокоєння
c. SPIN
d. SIAS
e. Шкала соціальної тривоги Лібовіца

45. У пацієнтки віком 36 років виявлено симптоми компульсивного переїдання («заїдає стрес», багато їсть на самоті без відчуття насичення, потім відчуває сором за напад переїдання). Який метод психологічного впливу є особливо ефективним для цього розладу харчової поведінки?
a. Підрахунок калорій
b. Обмеження харчування
c. Психоосвіта
*d. Інтуїтивне харчування
e. Ділення продуктів на «корисні» та «шкідливі»

46. Пацієнтка віком 28 років на третій день після пологів почала агресивно поводити себе у відділенні, відмовляється годувати дитину, стверджуючи що її дитина загинула, а медичний персонал зробив іграшку з тіла новонародженого і вставив туди спеціальні технології, щоб "іграшка" могла кричати та їсти. Який найімовірніший діагноз?
a. Післяпологова депресія
*b. Післяпологовий психоз
c. Сепсис
d. Сутінкове потьмарення свідомості
e. Гостра реакція на стрес

47. Який метод є найефективнішим для вирівнювання сезонних коливань настрою та запобігання зимовій депресії у лікуванні пацієнтів із сезонним афективним розладом?
a. Фармакотерапія з антидепресантами
*b. Світлотерапія
c. Групова підтримуюча терапія
d. Когнітивно-поведінкова терапія
e. Психодинамічна терапія

48. Укажіть розлади пам'яті, коли людина має помилкові, вигадані, фантастичного змісту спогади про події, яких не було і не могло бути в житті ("галюцинації пам'яті").
a. Амнезія
b. Псевдоремінісценції
c. Синдром Капгра
*d. Конфабуляції
e. Ілюзії

49. На якій стадії психосексуального розвитку людини, згідно з психоаналітичною теорією З.Фройда, формується Супер-Его?
a. Генітальній
b. Оральній
c. Анальній
*d. Фалічній
e. Латентній

50. Чоловік протягом трьох місяців отримує циталопрам 20 мг/добу з приводу лікування ПТСР та проходить ТФ-КПТ. У пацієнта зникли скарги, нормалізувався сон та настрій. Яка подальша тактика лікаря?
*a. Продовження фармакотерапії до 12-ти місяців
b. Продовження фармакотерапії до 3-х місяців
c. Поступова відміна антидепресанта
d. Поступова відміна психотерапії
e. Різка відміна антидепресанта

51. Пацієнтку віком 23 роки шпиталізовано до лікарні у зв'язку з втратою свідомості та нападом тоніко-клонічних судом. Який метод діагностики необхідно використати у цьому разі?
a. Ехоенцефалографію
b. Магніто-резонансну томографію
c. Ангіографію судин головного мозку
d. Комп'ютерну томографію
*e. Електроенцефалографію

52. Яка з нижченаведених методик застосовується в неврологічній практиці для диференційної діагностики ішемічних розладів, а також при інших ураженнях головного мозку первинного та вторинного генезу, коли є ризик розвитку деменції?
a. МОСА
*b. Шкала Хачинського
c. MMSE
d. Опитувальник нейроповедінкових симптомів
e. Клінічна рейтингова шкала деменції

53. Для оцінки ступеня тяжкості порушень яких психічних явищ використовується Коротке дослідження психічного стану (MMSE)?
a. Емоцій та настрою
b. Моторики
c. Відчуттів
d. Інтелекту
*e. Когнітивних функцій

54. У чоловiка віком 43 роки спостерігається стан психомоторного збудження: зазирає за двері і переконаний, що там знаходяться його приятелi. Говорить, що чує голоси знайомих та стороннiх людей, які сперечаються між собою щодо нього і вимагають його покарання, а інші захищають його. Повторює слова, якi нiбито почув iз-за стiни. Який патологічний стан виник у пацієнта?
a. Нав’язливi iдеї
b. Конфабуляцiї
*c. Гострий галюциноз
d. Вербальнi iлюзiї
e. Маячiння

55. Укажіть патологічний стан, за якого відсутні безумовні рефлекси.
a. Делірій
b. Оглушення
c. Ступор
*d. Кома
e. Сопор

56. Здобувач закладу вищої освіти отримав на іспиті першу низьку оцінку та дійшов висновку, що йому не вдасться скласти успішно іспити з інших предметів. Визначте тип когнітивної помилки.
a. Наклеювання ярликів
b. Персоналізація
*c. Надмірне узагальнення
d. Читання думок
e. Передбачення

57. Укажіть найчастішу причину деліріозного синдрому (делірію).
a. Епілепсія
b. Істерія
c. Біполярний розлад
*d. Екзогенне ураження головного мозку
e. Шизофренія

58. Робота медичного працівника, як правило, емоційно насичена та призводить до розвитку синдрому вигорання. Укажіть, що розуміють під "емоційним виснаженням" у контексті цього синдрому.
*a. Вичерпаність емоційних та фізичних ресурсів
b. Негативне ставлення працівника до колег по роботі
c. Зникнення емоційності
d. Розчарування результатами власної роботи
e. Зниження емоційного тонусу

59. У контексті психотерапевтичної допомоги первинне інтерв'ю необхідне для збору інформації про пацієнта. Яка рекомендована тривалість першого інтерв'ю?
a. 15 хв
b. 90 хв
c. 20 хв
*d. 50 хв
e. 30 хв

60. Укажіть обов’язкову ознаку деліріозного затьмарення свідомості.
*a. Істинні зорові галюцинації та ілюзії
b. Автоматичні рухи
c. Афект здивування, розгубленість
d. Фантастичні сюжетні уявлення
e. Агресивно-захисна поведінка

61. Дівчинка віком 15 років демонструє впертість, відмовляється виконувати шкільні завдання, підтримувати дружні стосунки з однолітками та співпрацювати з учителем. Коли батьки та викладачі вказують на недоліки дівчинки, це викликає її надмірну агресію та конфлікти. Укажіть доцільний метод психотерапії у цій ситуації.
a. Гештальт-терапія
b. Емоційно-фокусована психотерапія
c. Групова психотерапія
d. Психодинамічна психотерапія
*e. Поведінкова психотерапія

62. Жінка амбулаторно впродовж шести тижнів отримує препарат есциталопрам для лікування депресивного епізоду. Після нервування на роботі у неї виникли симптоми тривоги, що турбує її більшу частину дня. Яка терапевтична тактика лікування пацієнтки?
a. Додати до лікування антигістамінні препарати
b. Перейти на лікування антидепресантом іншої групи
*c. Додати до лікування бензодіазепіни не довше, ніж на 14 днів
d. Перейти на лікування іншим антидепресантом
e. Додати до лікування антипсихотики

63. Яка психотерапія є першою лінією для інтеграції у життя та пошуку сенсу травматичного досвіду?
a. Когнітивно-реконструктивна пролонгована експозиція
b. Коротка еклектична психотерапія
c. Травма-фокусована психотерапія
d. Розповідна експозиційна терапія
*e. Наративна експозиційна терапія

64. Укажіть засновника нейролінгвістичного програмування (НЛП).
a. К. Роджерс
b. З. Фройд
*c. Р. Бендлер
d. Ф. Перлз
e. В. Сатир

65. Жінці під час лікування тривожно-депресивного розладу був призначений гідазепам у дозі 20 мг/добу. Про можливе виникнення якої побічної дії лікарського засобу лікар мав обов’язково попередити пацієнтку?
a. Порушення вітамінного обміну
b. Порушення тонусу кишківника
*c. Зниження швидкості реакцій
d. Проблеми з сечовипусканням
e. Перепади артеріального тиску

66. Батьки звернулися на консультацію щодо свого трирічного сина. Під час занять із батьками дитина часто вовтузиться на місці або встає зі стільчика і починає бігати по квартирі, легко відволікається на сторонні предмети чи явища, може не звертати увагу, коли до нього звертаються. У садочку виникають труднощі у комунікації з однолітками, під час розмови може піти, вихователів не слухає, під час "тихої години" не спить, грається і може будити своїх друзів. Укажіть попередній клінічний діагноз.
a. Синдром дефіциту уваги без гіперактивності
b. Синдром гіперактивності без дефіциту уваги
*c. Синдром дефіциту уваги з гіперактивністю
d. Аутизм
e. Олігофренія

67. Які чинники зменшують вплив травматичної події на людину?
*a. Активна поведінка
b. Відсутність соціальної підтримки
c. Сприйняття того, що сталося, як несправедливості
d. Пасивність у прийнятті рішень
e. Фізична перевтома

68. Укажіть психолога, який запропонував трансперсональну психотерапію та є засновником Міжнародної трансперсональної організації.
a. П'єр Жане
b. Йозеф Брейєр
*c. Станіслав Гроф
d. Іпполіт Бернгейм
e. Зигмунд Фройд

69. Батьки звернулись на консультацію щодо своєї восьмирічної доньки. Дівчинка навчається у другому класі, з останнього року почала раптово викрикувати різні звуки або слова, які не стосуються контексту розмови, через певний час почалися посмикування, притискання плеча до голови та биття самої себе в різні ділянки тіла. Спочатку батьки думали, що це прояв дитячої грайливості, але такий стан стає все частішим і все більш неприємним для дитини. У школі стан погіршується, що заважає дівчинці комунікувати з однолітками та навчатися. Який найімовірніший діагноз?
*a. Синдром Туретта
b. Тривалий вокальний тіковий розлад
c. Транзиторний тіковий розлад
d. Тривалий моторний тіковий розлад
e. Синдром дефіциту уваги та гіпереактивності

70. Пацієнт віком 25 років, звернувся на консультацію до лікаря-психолога зі скаргами на постійний стрес на роботі та вдома. Він відчуває тривогу, постійну сонливість та порушення концентрації уваги. Пацієнт хоче знайти спосіб для керування стресом та поліпшення власного психічного стану. Який психотерапевтичний напрям буде ефективним у цій ситуації?
a. Транзактний аналіз
b. Психодинамічна психотерапія
c. Гештальт-терапія
d. Раціонально-емотивна терапія
*e. Майндфулнес-орієнтована когнітивна терапія

71. Дівчину віком 18 років шпиталізовано до приймального відділення лікарні зі скаргами на запаморочення, головний біль і нудоту під час повітряної тривоги. Пацієнтка тривожна, тремтить, пітніє та важко дихає. В очікуванні лікаря почала скаржитися на відчуття поколювання у пальцях і навколо рота. Яку тактику потрібно використати першочергово?
*a. Застосувати дихальні техніки (подихати в паперовий мішок)
b. Призначити бензодіазепіни
c. Негайно ввести розчин глюкози
d. Зробити скринінг сечі на наркотики
e. Дати кисневу маску

72. До лікаря-психолога направлена пацієнтка віком 28 років із підозрою на розлад особистості. Під час контакту жінка інертна, у комунікації не зацікавлена, часто відволікається, спостерігається її відстороненість. Відзначає, що має незначне коло соціальних контактів та майже не має хобі чи інтересів. Емоційно невиразна, у минулому не відзначає епізодів значного підвищеного або зниженого настрою. Який розлад особистості спостерігається у пацієнтки?
a. Дисоціальний
*b. Шизоїдний
c. Ананкастний
d. Тривожний
e. Залежної особистості

73. Після перенесеної психотравми пацієнтку турбує порушення сну, мінливість настрою, прискорене серцебиття, задишка, зниження апетиту, втрата чутливості рук. Об’єктивно спостерігається: егоцентрична, бурхливо виявляє емоції, емоційно лабільна, легко навіювана, схильна до маніпулятивної поведінки. Вкажіть психопатологічний синдром.
*a. Істеричний
b. Обсесивно-компульсивний
c. Депресивний
d. Іпохондричний
e. Астенічний

74. Який тест із нижченаведених використовується для оцінки симптомів посттравматичного стресу?
a. HADS
*b. PCL-5
c. GAD-7
d. MADRS
e. PHQ-9

75. Під час огляду пацієнта віком 32 роки було виявлено руховий розлад, зокрема втрату здатності ходити та стояти, попри відсутність органічних порушень. Для якої патології характерні такі рухові розлади?
*a. Абазії
b. Астезії
c. Асинергії
d. Апраксії
e. Атаксії

76. Визначте психогенно зумовлений субдепресивний розлад тривалістю 2 роки і більше, симптомами якого є: переважно сумний настрій, адинамія та астено-вегетативні прояви.
a. Смуток породіллі
*b. Дистимія
c. Ларвована депресія
d. Реактивна депресія
e. Рекурентна депресія

77. Для якого синдрому характерна наявність несистематизованих маревних ідей різного змісту в поєднанні з галюцинаціями, псевдогалюцинаціями?
a. Паранояльного
b. Кандинського-Клерамбо
*c. Параноїдного
d. Соматичного
e. Парафренного

78. Чоловік віком 35 років викликав екстрену (швидку) медичну допомогу через відчуття задухи, страх смерті та прискорене серцебиття. Мав думки, що помирає, стан не проходив упродовж 15-20 хв, потім нормалізувався. З анамнезу відомо: здоровий, хронічні соматичні захворювання відсутні. За результатами обстеження у лікаря-кардіолога патологій не виявлено. Проте ці епізоди повторювалися й надалі. Яку тактику доцільно застосувати у цьому разі?
*a. Направити до лікаря-психіатра
b. Лікування у стаціонарі
c. Направити до лікаря-невролога
d. Повторне обстеження в іншого лікаря-кардіолога
e. Направити до лікаря-гастроентеролога

79. Який напрям психотерапії описує принцип "тут і зараз"?
a. Психоаналіз
b. Кататимно-імагінативна психотерапія
c. Психодрама
*d. Гештальт-терапія
e. Арт-терапія

80. Укажіть стан потьмарення свідомості, за якого спостерігається збереження усіх видів орієнтування та здатність здійснювати звичні дії, але ускладнюється розуміння поточної ситуації.
a. Оглушення
b. Сопор
*c. Обнубіляція
d. Кома
e. Абсанс

81. Укажіть один із розладів, що характеризується посиленням харчового потягу, проявляється у постійному нездоланному відчуттю голоду, ненажерливості та відсутності відчуття насичення.
a. Анорексія
b. Парабулія
c. Гіпербулія
*d. Булімія
e. Полідипсія

82. Укажіть лікаря-психіатра, який широко використовував у своїй практиці гіпноз та виділив основні його стадії.
a. Джеймс Бред
b. Іван Павлов
c. Іпполіт Бернгейм
*d. Жан-Мартен Шарко
e. П’єр Жане

83. Пацієнтка віком 20 років скаржиться на підвищений рівень тривожності, порушення сну у вигляді безсоння, неможливість нормально поїсти, відчуття стороннього тіла в горлі. Два дні тому в сусідній будинок влучила блискавка, ніхто не постраждав, однак картина тодішньої ситуації не може "вийти з голови". Укажіть провідний регістр-синдром.
a. Шизофренічний
b. Особистісно-аномальний
c. Афективно-ендогенний
d. Психогенно-психотичний
*e. Психогенно-невротичний

84. Укажіть метод психотерапевтичної роботи, у якому учасники групи можуть відображати свої почуття, думки та конфлікти через розіграш сцен або ролей, що моделюють реальні або уявні ситуації.
a. Раціонально-емотивна терапія
b. Символдрама
c. Екзистенційно-гуманістична психотерапія
d. Транзактний аналіз
*e. Психодрама

85. Яку допомогу необхідно надати людині, що перебуває у стані гострої реакції на стрес?
a. Провести сеанс когнітивно-поведінкової терапії
*b. Першу психологічну допомогу
c. Шпиталізувати до психіатричного стаціонару
d. Увести розчин діазепаму внутрішньом'язово
e. Провести дебрифінг

86. Який метод ґрунтується на усвідомленні зв'язку між думками та почуттями, що в результаті спричиняють негативні емоції та незадовільну поведінку?
*a. Когнітивна реструктуризація
b. Транзактний аналіз
c. Релаксація
d. Ситуаційне управління
e. Поведінкова активація

87. Для якого виду порушень інтелектуальної діяльності людини характерне нерозуміння переносного змісту прислів'я?
*a. Порушення мислення
b. Порушення мовлення
c. Порушення пам’яті
d. Порушення сприйняття
e. Порушення уяви

88. Лікар в окулярах справляє на пацієнта краще враження, тому що асоціюється з вищими розумовими здібностями. Визначте цей тип когнітивної помилки.
a. Передбачення
b. Читання думок
c. Надмірне узагальнення
*d. Наклеювання ярликів
e. Персоналізація

89. Юнак віком 17 років скаржиться на підвищену тривожність, негативні емоції, підвищену втомлюваність, панічні атаки. Виберіть психотерапевтичний підхід для допомоги цьому пацієнтові.
*a. Тілесно-орієнтована психотерапія
b. Групова психотерапія
c. Психоаналіз
d. Арт-терапія
e. Сугестія

90. Який вид терапії має найбільшу ефективність та доказовість щодо специфічної фобії?
*a. Експозиційна терапія
b. Групова когнітивно-поведінкова терапія (КПТ)
c. Систематична десенсибілізація
d. Психодинамічна психотерапія
e. Когнітивно-поведінкова терапія (КПТ) + фармакотерапія

91. До якого типу ознак синдрому емоційного вигорання необхідно віднести зміни апетиту та ваги?
a. Поведінкових
b. Інтелектуальних (когнітивних)
c. Емоційних
*d. Соматичних
e. Соціальних

92. Пацієнт віком 23 роки скаржиться на свербіж і печіння шкіри, відчуття повзання та укусів "якихось паразитів". "Спочатку це було лише на лівому стегні ввечері та вночі, зараз майже постійно та розповсюджується не тільки на ноги, а й на все тіло". Відчуває неприємний запах від тіла, все це дуже виснажує. Який патологічний стан спостерігається у пацієнта?
a. Обсесивно-компульсивний синдром
*b. Дерматозойне марення
c. Психогенний свербіж
d. Нюхове марення
e. Дисморфофобія

93. Жінка віком 35 років звернулася до лікаря-психолога зі скаргами на пригнічений настрій, труднощі в соціалізації, відчуття втрати частини себе. Із анамнезу відомо, що симптоми спостерігаються протягом 8-ми місяців. Початок прояву симптомів пов'язує з трагічною смертю чоловіка. Який найімовірніший діагноз?
a. Розлад адаптації
*b. Розлад тривалого горя
c. Нормальне горювання
d. ПТСР
e. Генералізований тривожний розлад

94. Укажіть шкалу вимірювання інтелекту.
*a. Шкала Векслера
b. Шкала Бека
c. Шкала Манії
d. Шкала MMPI
e. Шкала Спілберга

95. Укажіть одне із завдань сімейної психотерапії.
a. -
b. Сприяння усвідомленню несвідомих тенденцій, потягів і конфліктів
*c. Збільшення відкритості комунікації
d. Зцілення від психосоматичних розладів
e. Відслідковування автоматичних негативних думок

96. Пацієнт віком 56 років скаржиться на постійний біль, через який "немає радості життя". Хворіє на діабетичну полінейропатію. За шкалою MADRS - 29 балів. Який антидепресант є препаратом вибору в цій клінічній ситуації?
*a. Дулоксетин
b. Сертралін
c. Міртазапін
d. Амітриптилін
e. Тразодон

97. До лікаря-психолога був направлений пацієнт для діагностики психопатологічних станів, психологічних феноменів та індивідуальних особливостей. Який метод отримання інформації про індивідуальні медико-психологічні якості особистості найдоцільніше використати у цьому разі?
a. Проєктивні методики
b. Діагностичні тестові методи
c. Огляд
d. Скринінгові методики
*e. Клінічне інтерв'ю

98. На вирішення яких завдань спрямована соціально-корекційна терапія?
a. На підкорення людини будь-яким нормам суспільства, включаючи не прийнятні для неї
*b. Будь-яких соціальних проблем, включаючи ті, що пов’язані з психічними захворюваннями
c. На виправлення викривлених соціальних стереотипів та норм поведінки
d. На лікування дисоціального розладу особистості (соціопатії)
e. Будь-яких соціальних проблем, за винятком тих, що пов’язані з психічними захворюваннями

99. Яка група антидепресантів є препаратами першої лінії для медикаментозного лікування посттравматичного стресового розладу?
a. Селективні інгібітори зворотного захоплення дофаміну і норадреналіну
b. Трициклічні антидепресанти
c. Селективні інгібітори зворотного захоплення норадреналіну
*d. Селективні інгібітори зворотного захоплення серотоніну
e. Інгібітори моноамінооксидази

100. Яким основним типам медичних працівників загрожує синдром емоційного вигорання?
*a. Педантичному, демонстративному та емотивному
b. Педантичному, демонстративному та збудливому
c. Демонстративному, гіпертимному та збудливому
d. Демонстративному, гіпертимному та емотивному
e. Педантичному, гіпертимному та збудливому

101. Який тип методів найдоцільніше застосувати під час встановлення діагнозу шестирічній дитині з підозрою на депресивний або тривожний розлад?
a. Генетико-моделюючі
b. Скринінгові
c. Експериментальні
d. Анкетування
*e. Проєктивні

102. Через який час після перенесеної психотравмуючої події можна застосовувати травмофокусовані інтервенції?
a. У перші години після психотравмуючої події
*b. Не раніше ніж через 2 тижні після психотравмуючої події
c. Не раніше ніж через 2 місяці після психотравмуючої події
d. Через 24 год після психотравмуючої події
e. Через 48 год після психотравмуючої події

103. Які симптоми належать до фази резистентності синдрому емоційного вигорання?
a. Емоційний дефіцит, психовегетативні та психосоматичні порушення
*b. Редукція професійних обов'язків та емоційно-моральна дезадаптація
c. Відчуття "загнаності до клітки", тривога та депресія
d. Емоційна відстороненість та особистісна відстороненість
e. Переживання психотравмуючих подій, незадоволеність собою

104. У чоловіка діагностовано обсесивно-компульсивний розлад (ОКР). Пацієнт має високий вихідний рівень тривоги та супутню виражену депресію. Яку первинну тактику лікування потрібно застосувати?
a. Фармакотерапія нейролептиками
*b. Фармакотерапію селективними інгібіторами зворотного захоплення серотоніну
c. Тілесно-орієнтовану терапію
d. Гештальт-терапію
e. Когнітивно-поведінкову психотерапію

105. Укажіть препарати з найбільшою доказовою базою для лікування депресивного епізоду.
a. Інгібітори МАО
b. Психостимулятори
*c. СІЗЗС
d. ТЦА
e. Нормотимічні засоби

106. Укажіть одну з пізнавальних діяльностей людини, для дослідження якої використовують таблиці Шульте.
a. Мислення
b. Мова
*c. Увага
d. Пам'ять
e. Відчуття

107. Визначте психотерапевтичні техніки, що характерні для психоаналітичного підходу.
a. Рефлективна техніка, техніка повторів, парадоксальна інтенція, дерефлексія, концентрування уваги на почуттях
*b. Метод вільних асоціацій, тлумачення сновидінь, інтерпретація, аналіз опору, аналіз переносу
c. Щоденник думок, аргументи "за" та "проти", сократівський діалог, переоцінка фактів
d. Персональне знаходження позиції, зміщення перспективи, метод знаходження сенсу, дерефлексія
e. Систематична десенсибілізація, імплозивна терапія, метод інструкцій, імітаційне навчання, рольовий тренінг

108. Який із нижченаведених лікарських засобів належить до групи антипсихотиків, та може використовуватися в малих дозах для лікування безсоння та генералізованої тривоги?
a. Клозапін
b. Вальпроат
c. Міртазапін
*d. Кветіапін
e. Галоперидол

109. Укажіть твердження, що характеризує редукцію особистісних досягнень.
a. Зникнення емоційності
b. Вичерпаність емоційних ресурсів
*c. Розчарування результатами власної роботи
d. Негативне ставлення працівника до колег по роботі
e. Зниження емоційного тонусу

110. Пацієнт із діагнозом: післяінсультна депресія, знаходиться на етапі підтримувальної терапії. Який вид психотерапії є найефективнішим у цьому разі?
a. Керована самодопомога
b. Поведінкова активація
c. Когнітивно-поведінкова терапія
d. Інтерперсональна терапія
*e. Когнітивна терапія на основі усвідомленості

111. У пацієнта віком 65 років три тижні тому померла дружина, яка тривалий час хворіла на онкологічне захворювання. Чоловік звернувся зі скаргами на сум, постійні згадки про дружину, самотність, частий плач, прагнення передивлятися фотокартки, де вони разом, потребує більше спілкуватися з дітьми. Під час проведення обстеження супутньої психіатричної патології виявлено не було. Укажіть тактику лікаря-психіатра у цьому разі.
a. Запропонувати пройти курс лікування в умовах денного стаціонару
b. Призначити есциталопрам 10 мг уранці, курс 2 тижні
c. Призначити пірацетам у відповідних дозуваннях, курс 4 тижні з подальшим спостереженням
d. Призначити курс травма-фокусованої когнітивно-поведінкової терапії
*e. Провести психоосвіту щодо процесу нормального горювання

112. Яка основна побічна дія антипсихотиків першого покоління?
*a. Екстрапірамідні розлади
b. Серотоніновий синдром
c. Когнітивні порушення
d. Метаболічні порушення
e. Стимулююча дія на психіку

113. Чоловіку віком 45 років діагностовано депресію. Протягом останніх 10-ти років він бореться із залежністю від наркотиків і нещодавно зазнав значної втрати в особистому житті. Який імовірний тип супутньої патології може розвинутися в пацієнта?
a. Розлад харчової поведінки
b. Тривожний розлад
*c. Розлад вживання психоактивних речовин
d. Шизофренія
e. Біполярний розлад

114. Пацієнт віком 43 роки скаржиться на головний біль, тремор, перепади артеріального тиску, порушення сну, головокружіння, тривожність, напруження, подавлений настрій і зниження пам'яті. Попередньо проходив лікування протягом 8-ми місяців у туберкульозному диспансері. Під час патопсихологічного дослідження виявлено: когнітивна сфера - зниження короткотривалої та довготривалої пам’яті, нестійкість уваги, емоційно-вольова сфера - середній рівень реактивної та особистісної тривожності, депресивна симптоматика легкого ступеня, особистісна сфера - без особливостей акцентуації. Укажіть провідний регістр-синдром.
*a. Екзогенно-органічний
b. Ендогенно-органічний
c. Особистісно-аномальний
d. Психогенно-психотичний
e. Психогенно-невротичний

115. Яка з нижченаведених психодіагностичних шкал застосовується для діагностики безсоння?
a. MMPI
b. PCL-5
*c. PSQI
d. NSI
e. HADS

116. На початку проведення обстеження лікар вибирає стиль спілкування зі своїм пацієнтом на основі його особистісних характеристик. Який стиль спілкування серед нижченаведених не рекомендовано використовувати у медичній практиці?
a. Авторитарний
*b. Маніпулятивний
c. Демократичний
d. Ритуальний
e. Ліберальний

117. На що повинна бути спрямована психопрофілактика у професійній діяльності лікаря?
a. Попередження конфліктних ситуацій у сімейному середовищі
b. Психотерапію емоційного вигорання та професійної деформації
c. Попередження емоційного вигорання та конфліктних ситуацій у сімейному середовищі
d. Попередження професійних конфліктних ситуацій із медичним персоналом
*e. Попередження професійних та особистих криз, професійної деформації особистості й емоційного вигорання

118. Наявність якої ознаки при розладах статевої ідентифікації потребує психотерапевтичної інтервенції?
a. Трансвестизму
b. Вуайеризму
c. Транссексуалізму
*d. Гендерної дисфорії
e. Садомазохізму

119. Укажіть твердження, що найбільш характерне для нервової анорексії.
*a. Прагнення до стрункості стає єдиним пріоритетом
b. Зазвичай присутня значна депресія
c. Втрата ваги асоціюється з ескалацією гніву
d. Апетит спочатку не втрачається
e. Блювання часто виникає пізніше в перебігу хвороби

120. Укажіть імовірні зміни в лабораторних показниках крові пацієнта з синдромом емоційного вигорання.
a. Підвищення рівня дофаміну
*b. Зниження рівня кортизолу
c. Підвищення рівня адреналіну
d. Підвищення рівня кортизолу
e. Зниження рівня серотоніну

121. Яка діагностична шкала є скрінінговою для генералізованого тривожного розладу?
*a. Шкала тривоги GAD-7
b. Госпітальна шкала тривоги і депресії HADS
c. Шкала особистісної та реактивної тривожності Спілбергера-Ханіна
d. Шкала тривоги Гамільтона HAM-A
e. Шкала тривоги Кові

122. У якому разі в терапії великого депресивного епізоду застосовуються тимостабілізатори?
a. Під час лікування антидепресантами другого ряду
b. Лише в період ремісії
c. Під час амбулаторного лікування
d. За наявності виражених симптомів тривоги
*e. За відсутності терапевтичного ефекту лікування антидепресантами впродовж 4-х тижнів

123. Пацієнту, який був тренером з акробатики, після отримання поранення ампутували одну ногу. Після протезування і відновлення функції ходіння він вирішив повернутися до попередньої професії, старанно працював над цим і здійснив свій намір. Який рівень компенсації дефекту спостерігається у пацієнта?
a. Низький рівень (пристосування до дефекту)
b. Гіперкомпенсація
c. Гіпокомпенсація
d. Середній рівень
*e. Високий рівень (активне подолання дефекту)

124. Пацієнтка віком 34 роки звернулася до лікаря-психолога зі скаргами на зниження настрою протягом 7 місяців, зниження мотивації до роботи, порушення взаємовідносин між членами сім'ї, висловлює думки: "мене ніхто не розуміє", "чоловік та діти мене не люблять", "я жахлива дружина та матір". Порушення сну у вигляді труднощів під час засинання, періодичні пробудження, при яких важко заснути. Апетит знижений, схудла на 8 кг. Укажіть провідний регістр-синдром.
*a. Афективно-ендогенний
b. Психогенно-психотичний
c. Ендогенно-органічний
d. Екзогенно-органічний
e. Психогенно-невротичний

125. Пацієнт скаржиться на знижений настрій, порушення сну, відсутність інтересу до діяльності, що раніше його цікавила. Такий стан триває близько 3-х тижнів і впливає на повсякденне функціонування. Під час подальшого опитування та діагностики встановлено діагноз: депресивний епізод легкого ступеня. Який метод лікування найдоцільніший у цьому разі?
*a. Когнітивно-поведінкова психотерапія
b. ---
c. Застосування пароксетину або флуоксетину
d. Розчин амітриптиліну в/м за схемою
e. Призначити дулоксетин у комбінації з амітриптиліном

126. Укажіть психологічну травму, яка характеризує психологічний чи емоційний ефект, що відчувають люди, які мешкають поряд із тими, хто пережив травму.
a. Повторювана травма
*b. Інтергенераційна травма
c. Трансгенераційна травма
d. Монотравма
e. Травма розвитку

127. Через яку побічну дію психологічного дебрифінгу його не рекомендовано на початкових етапах терапії ПТСР та розладів адаптації?
a. Дезадаптацію
*b. Ретравматизацію
c. Суїцидальну налаштованість
d. Сенсибілізацію
e. Соматизацію

128. Лікар-психіатр складає індивідуальну психотерапевтичну програму для пацієнта з шизоафективним розладом. Який елемент програми є найпершим?
a. Арт-терапія
*b. Психоосвіта
c. Тренінг соціальних навичок
d. Поведінкова терапія
e. Когнітивний тренінг

129. Укажіть психогенні реакції, що виникають у зв'язку із соматичним захворюванням та належать до групи реактивних станів за Смулевичем.
a. Соматогенії
*b. Нозогенії
c. Ятрогенії
d. Неврози
e. Соматоформні реакції

130. Який розділ загальної профілактики займається розробленням і впровадженням у практику заходів щодо запобігання психічним захворюванням, їх хронізації та заходів із реабілітації психічно хворих?
a. Психогігієна
b. Психіатрія
*c. Психопрофілактика
d. Психотерапія
e. Психологічне консультування

131. Пацієнт віком 28 років, звернувся на консультацію, із висловленням агресивних тенденцій до свого партнера. Під час бесіди чоловік приглядається до погляду лікаря, на запитання уточнювального характеру відповідає: "Саме так, тільки такі ж розумні люди, як ми з Вами, можуть зрозуміти один одного". Принижує партнера, ставлячи його на друге місце, підносячи власну персону. Не сприймає критику, постійно очікує схвалення дій та думок. Який розлад особистості спостерігається у пацієнта?
a. Тривожний
b. Шизоїдний
c. Дисоціальний
d. Емоційно-нестабільний
*e. Нарцисичний

132. Як називається комплекс заходів, спрямований на максимально раннє виявлення початкових фаз нервово-психічних захворювань та їх своєчасне (раннє) активне лікування?
a. Психокорекція
b. Третинна психопрофілактика
c. -
d. Первинна психопрофілактика
*e. Вторинна психопрофілактика

133. Який психотерапевтичний підхід є найефективнішим для полегшення прийняття втрати та адаптації до нового способу життя у пацієнтів після ампутації кінцівки?
a. Групова терапія для осіб із фізичними ушкодженнями
b. Психодинамічна терапія
c. Експозиційна терапія
d. Майндфулнес та релаксаційні техніки
*e. Когнітивно-поведінкова терапія

134. Укажіть визначення, що характеризує зміст когніцій в осіб із панічним розладом.
a. Запобігання негативним ситуаціям, що можуть статися з людиною чи її близьким оточенням
*b. Викривлена катастрофічна інтерпретація симптомів тривоги
c. Помилкове пояснення нешкідливих тілесних симптомів як проявів небезпечного захворювання
d. Інтеріоризація негативної зовнішньої оцінки з її подальшою соматизацією
e. Перебільшення загрози та прогнозування високого ризику небажаного результату

135. Як називається комплекс заходів спрямований на попередження рецидивів та хронізації нервово-психічних захворювань і відновлення працездатності людини, що перенесла захворювання?
a. -
b. Первинна психопрофілактика
c. Вторинна психопрофілактика
*d. Третинна психопрофілактика
e. Екстрена психопрофілактика

136. Яка тактика лікування вважається найбільш доречною для пацієнтів із ранніми ознаками шизофренії, особливо з урахуванням необхідності зменшення психозу та попередження подальшої прогресії захворювання?
a. Когнітивно-поведінкова терапія та тренінг соціальних навичок
b. Майндфулнес та релаксаційні техніки
c. Групова терапія та арт-терапія
*d. Фармакотерапія та підтримуюча психотерапія
e. Негайна фармакотерапія та психодинамічна терапія

137. Яка з нижченаведених психодіагностичних методик дозволяє оцінити пам'ять, організацію діяльності та конструктивний праксис?
*a. Тест на малювання годинника
b. MOCA
c. CAPS
d. C-SSRS
e. CDR

138. Визначте основну мету когнітивно-поведінкової психотерапії хронічного болю.
a. Поведінкова активізація та декатастрофізація переживань
b. Зміна сприйняття болю через вплив на психологічний складник
*c. Покращення дієздатності та якості життя людини
d. Зменшення психологічних симптомів у пацієнта
e. Послаблення когнітивних факторів, що посилюють больові відчуття

139. Пацієнта, лежачого із закритими очима на кушетці або сидячого у зручному кріслі, вводять у стан розслаблення. Після досягнення пацієнтом стану розслаблення йому пропонують уявити образи на задану психотерапевтом тему у відкритій формі. Уявляючи образи, пацієнт розповідає про свої переживання психотерапевту. Який метод психотерапії використано в цьому разі?
a. Символдраму
b. Психодраму
c. Психодинамічну психотерапію
*d. Кататимно-імагінативну психотерапію
e. Транзактний аналіз

140. Які препарати потрібно призначити насамперед як доповнення до немедикаментозних методів лікування посттравматичного стресового розладу у випадках, коли спостерігається значне і короткотривале порушення сну?
a. Снодійні, похідні бензодіазепіну, коротким курсом
b. Седативні на ніч щоденно
c. Антидепресанти, до 14-ти днів
*d. Снодійні, переважно небензодіазепінові, коротким курсом
e. Снодійні, переважно небензодіазепінові на постійній основі

141. Пацієнтка скаржиться на ниючий м'язовий біль, нездатність розслабитися, постійне занепокоєння, що триває понад пів року. Стан погіршується через несподівані події, навіть приємні. У цьому разі виникає сухість у роті, прискорене серцебиття, пітливість. Установіть найімовірніший діагноз.
*a. Генералізований тривожний розлад
b. Посттравматичний стресовий розлад
c. Панічний розлад
d. Специфічна фобія
e. Гостра реакція на стрес

142. Якому віку, згідно з психоаналітичною теорією З.Фройда, відповідає латентна стадія психосексуального розвитку людини?
*a. 5-6 років
b. 2-3 роки
c. 3-5 років
d. 7-8 років
e. 1-2 роки

143. Укажіть основні завдання психогігієни.
a. Попередження виникнення інвалідності при хронічних психічних захворюваннях
b. -
c. Прогнозування можливих спадкових психічних захворювань
d. Попередження виникнення конкретних психічних розладів
*e. Формування та підтримка психічного здоров'я різних верств населення

144. Укажіть систему заходів, що буде першочерговим вибором для лікування гострого стресового розладу.
a. Психопрофілактика
b. Психогігієна
c. Психофармакотерапія
d. Психореабілітація
*e. Психокорекція

145. Укажіть тривожний стан, за якого людина має постійний страх захворіти, нав'язливу думку про хворобу або дефект фізичних властивостей та надмірне занепокоєння своїм зовнішнім виглядом.
*a. Іпохондрія
b. Дисморфофобія
c. Ятрогенія
d. Алекситимія
e. Фрустрація

146. Укажіть властивості особистості, для оцінки яких використовується опитувальник Спілбергера (STAI).
a. Акцентуації характеру
b. Алекситимія
*c. Особистісна та реактивна тривожність
d. Когнітивні порушення
e. Тривога та депресія

147. Пацієнтка віком 26 років знаходиться на лікуванні в стаціонарі психоневрологічного відділення у зв'язку з тривожним станом. Медичний персонал відділення помітив, що пацієнтка не виконує повноцінно умови лікування, під подушкою та матрацом знаходять наполовину пусті та повні ампули з інсуліном, які пацієнтка мала ввести відповідно до лікування первинного діагнозу "Цукровий діабет І-го типу". Укажіть попередній клінічний діагноз.
a. Нервова анорексія
b. Орторексія
*c. Діабулімія
d. Нервова булімія
e. Дранкорексія

148. Пацієнтку віком 78 років шпиталізовано до лікарні у стані психоемоційного збудження. Зі слів родичів, жінка не впізнає членів своєї родини вже протягом 2-3 років, має сомнамбулізм, трапляються прояви дитячої поведінки, настрій змінюється декілька разів упродовж дня. У день шпиталізації взяла до рук ножа та почала погрожувати членам сім'ї, стверджуючи що вони грабіжники. Який найімовірніший діагноз?
a. Циклотомія
b. Шизофренія
c. Гостра реакція на стрес
*d. Деменція
e. Патологічний афект

149. Який антидепресант протипоказаний при епілепсії?
a. Міртазапін
b. Моклобемід
*c. Бупропіон
d. Вортіоксетин
e. Агомелатин

150. Укажіть форму потьмарення свідомості з переважанням незв'язності мовлення, моторики та розгубленості.
*a. Аментивний синдром
b. Пуерилізм
c. Ганзеровський синдром
d. Псевдодеменція
e. Парафренний синдром

