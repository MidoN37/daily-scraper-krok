1. Пацієнтка віком 22 роки звернулася на консультацію у зв'язку з раптовим посиленням сексуального потягу, від якого вона не може позбутися протягом доби, відсутністю оргазму. Мала стосунки з чоловіком, сексуальний контакт із яким був 1-2 рази на тиждень, однак протягом останніх 2-х тижнів змінила шість партнерів, кількість сексуальних контактів зросла до 1-2 на добу. Який найімовірніший діагноз?
a. Вагінізм
b. Сексуальна аверсія
c. Сатиріазис
d. Диспареунія
*e. Німфоманія
2. У психічному стані пацієнта виявлено знижений настрій, психомоторне гальмування, маячні й суїцидальні ідеї самозвинувачення та гріховності. Яку терапевтичну тактику доцільно застосувати?
a. Стаціонарне лікування комбінацією антидепресанта та антипсихотика першого покоління
b. Стаціонарне лікування комбінацією антидепресанта та транквілізатора
c. Амбулаторне лікування комбінацією антидепресанта та антипсихотика
*d. Стаціонарне лікування комбінацією антидепресанта та антипсихотика другого покоління
e. -
3. Пацієнт, у якого місяць тому діагностовано загострення епізоду шизофренії та якого шпиталізовано, виписується з відділення. Лікування призвело до значного покращення стану, він почуває себе задовільно, проте дізнався, що під час перебування на стаціонарному лікуванні його було звільнено з роботи, оскільки керівник дізнався про лікування в психіатричному закладі та був переконаний, що його підлеглий буде лякати персонал, клієнтів та провалить справи на роботі. Як можна оцінити переконання начальника пацієнта в розрізі подальшої реабілітації пацієнта?
a. -
*b. Стигматизація
c. Психо-соціальна підтримка
d. Ефективний менеджмент
e. Насильство
4. Виберіть твердження, що характеризує поведінку психотерапевта у гуманістичному підході.
a. Застосовує переконання, спростовує помилкові судження, вказуючи на їх неточність, займає директивну позицію
*b. На позиції рівного з пацієнтом, у контакті з власним життєвим досвідом, є конгруентним, застосовує саморозкриття
c. Виступає для пацієнта у ролі експерта, наставника, який допомагає сформувати нові більш адаптивні патерни
d. Не розкриває свої переживання перед пацієнтом, має свої думки та емоції
e. Виступає для пацієнта у ролі слухача, який лише вислуховує і не коментує
5. Яка стадія емоційного вигорання характеризується зниженням інтересу до роботи та потреби в спілкуванні, апатією, дратівливістю, почуттям виснаженості навіть після сну та вихідних?
a. Третя
b. Четверта
c. П'ята
d. Перша
*e. Друга
6. Пацієнтка три тижні тому під час пограбування отримала удар кулаком в обличчя. Сліди забоїв уже значно зменшилися, але жінка боїться виходити з дому через страх повторного нападу. Вона відчуває себе "на межі", легко лякається, легко може заплакати. Сон переривчастий, іноді повторюються нав'язливі сни про подальші напади. Установіть найбільш імовірний діагноз.
a. Специфічна фобія
b. Генералізований тривожний розлад
c. Панічний розлад з агорафобією
*d. Гостра реакція на стрес
e. Посттравматичний стресовий розлад
7. До якого рівня психологічної допомоги на етапі комплексного реагування після гострої фази надзвичайної ситуації належить соціально-психологічний супровід?
a. П’ятого
*b. Другого
c. Першого
d. Четвертого
e. Третього
8. Що із нижченаведеного належить до поведінкових технік поведінкової психотерапії?
*a. Експеримент-відкриття
b. Відволікання
c. Аналіз "за" і "проти"
d. Зважування плюсів і мінусів
e. Когнітивне викривлення
9. За спостереженнями одного з видатних сучасних психотерапевтів К. Роджерса, якщо людині дозволити без перешкод виразити свої негативні емоції, то поступово вони самі собою змінюються на позитивні. Як називається цей метод погашення конфлікту?
a. Принцип "авторитетного третього"
*b. Принцип "виходу почуттів"
c. Принцип "примусового вислуховування опонента"
d. Принцип "оголення агресії"
e. Принцип "емоційного заміщення"
10. Яка з нижченаведених шкал на визначення симптомів депресії заповнюється фахівцем, що має спеціальну підготовку в галузі психічного здоров'я?
a. HADS
b. Шкала А.Бека
c. PHQ-9
*d. Шкала Монтгомері-Асберга
e. PDQ-5
11. Яка патологія є протипоказанням до застосування Eye Movement Desensitization and Reprocessing (EMDR)?
*a. Відшарування сітківки ока
b. Депресія
c. Обсесивно-компульсивний розлад
d. ПТСР
e. Тривожний розлад
12. Який із нижченаведених методів є найефективнішим у відновленні когнітивних функцій та покращенні якості життя, включаючи пам'ять, увагу та розв'язування проблем у пацієнтів після перенесеного інсульту?
a. Рефлексотерапія
b. Гештальт-терапія
*c. Нейропсихологічний тренінг
d. Медикаментозна терапія
e. Арт-терапія
13. Який із нижченаведених напрямів психотерапії використовує рольові техніки та аналіз несвідомих механізмів захисту?
a. Гештальт-терапія
b. Сімейна психотерапія
*c. Психодинамічна психотерапія
d. Поведінкова психотерапія
e. Емоційно-фокусована психотерапія
14. Яку екстрену фармакотерапію рекомендовано при панічних атаках?
a. Корвалол 40 крапель per os
b. Кветіапін 25 мг per os
c. Пароксетин 20 мг per os
*d. Пропранолол 20 мг сублінгвально
e. Амітриптилін 2,0 мл в/в
15. Пацієнта віком 48 років шпиталізовано до психіатричного відділення. На момент обстеження стверджує, що він давно вже помер, його тіло було обезкровлене на патологоанатомічному столі, а зараз це лише лялькова оболонка. Який патологічний стан спостерігається у пацієнта?
*a. Синдром Котара
b. Парафренний синдром
c. Синдром Кандинського-Клерамбо
d. Синдром Капгра
e. Паранояльний синдром
16. Що насамперед передбачає медико-психологічний супровід пацієнта з тяжкою деменцією?
a. Психологічну підтримку та психоосвіту пацієнта
b. Когнітивний тренінг для пацієнта
c. Сімейну психотерапію (пацієнт та доглядальник)
d. Тренінг соціальних навичок для пацієнта
*e. Психологічну підтримку та психоосвіту доглядальника
17. Укажіть розлади пам'яті, коли людина має помилкові спогади, яких не було в цей час, але які були чи могли бути в минулому житті ("ілюзії пам'яті") .
a. Конфабуляції
*b. Псевдоремінісценції
c. Ретроградна амнезія
d. Антероградна амнезія
e. Амнестичне дезорієнтування
18. Вкажіть систему наукових знань і профілактичних заходів, спрямованих на збереження та зміцнення психічного здоров'я населення.
a. Психопрофілактика
b. Психотерапія
c. Психологія
*d. Психогігієна
e. Психодіагностика
19. Пацієнтка віком 58 років хворіє на ішемічну хворобу серця та цукровий діабет 2-го типу. У пацієнтки спостерігається надлишкова маса тіла, курить, працює бухгалтером, зарплата маленька, але допомагає матеріально дорослим дітям. Практично не відпочиває. Скаржиться на періодичний головний біль, поганий сон, дратівливість, слабкість. До лікування ставиться скептично. Оберіть метод та мету втручання на першому етапі.
a. Аутотренінг для профілактики психічних розладів
*b. Мотиваційне інтерв’ю для формування ефективної прихильності
c. Сімейна терапія для перерозподілу навантаження
d. М’язова релаксація для зменшення дратівливості
e. Когнітивно-поведінкова терапія для змін способу життя
20. Укажіть протипоказання до застосування когнітивно-поведінкової психотерапії.
a. Депресивний епізод
b. Шизофренія
c. Генералізований тривожний розлад
d. Панічний розлад
*e. Психози в стадії загострення
21. Укажіть комплекс заходів, спрямованих на відновлення здоров'я, функціонального стану і працездатності організму та використання всіх можливостей для зниження впливу станів, що обмежують життєдіяльність або призводять до інвалідизації. Основною метою є забезпечення особам із обмеженнями життєдіяльності можливості досягнення оптимальної соціальної інтеграції.
a. Психотерапія
b. Психічна депривація
c. Психологічна діагностика
*d. Реабілітація
e. Психосоціальна підтримка
22. Скільки невдалих курсів лікування потрібно, щоб визначити терапевтично резистентну депресію?
*a. 2 послідовних курси терапії
b. Понад 3 невдалих курси терапії
c. ---
d. 1 невдалий повний курс терапії
e. 3 послідовних курси терапії
23. У військовослужбовця, який повернувся з зони активних бойових дій 2 місяці тому, діагностовано посттравматичний стресовий розлад. Який напрям психотерапевтичного лікування доцільно застосувати?
*a. EMDR
b. Психоаналіз
c. Клієнт-центровану психотерапію
d. Екзистенціальну психотерапію
e. Гештальт-терапію
24. Пацієнт намагається зменшити тривогу за допомогою виконання більш або менш складної стереотипної послідовності дій. Яка система захисних дій, згідно з психоаналітичною теорією, описана у наведеному прикладі?
a. Компенсація
b. Раціоналізація
*c. Ритуал
d. Часткова компромісна реакція
e. Аскетизм
25. Укажіть основну відмінність клінічного інтерв'ю від звичайного розпитування.
a. Націлене лише на виявлення скарг пацієнта
b. Передбачає можливість оцінювання індивідуально-психологічних особливостей пацієнта
*c. Націлене не лише на скарги, але й на виявлення прихованих мотивів поведінки людини та надання їй допомоги
d. Поєднує психодіагностичні процедури і безпосереднє обстеження
e. Передбачає емоційну підтримку та обговорення планів на майбутнє
26. Укажіть форму психічного розладу, що проявляється у сутінковому затьмаренні свідомості, зовні впорядкованій поведінці та автоматичному здійсненні різних дій із подальшою амнезією.
a. Обнубуляція
b. Пасивний негативізм
*c. Транс
d. Аменція
e. Автоматичне підкорення
27. Укажіть першу лінію індивідуальної психотерапії при гострому депресивному епізоді.
a. Психодинамічна терапія та емоційно-сфокусована терапія
b. Когнітивно-поведінкова терапія + фармакотерапія
c. Система психотерапії когнітивно-поведінкового аналізу
*d. Когнітивно-поведінкова терапія (КПТ) та міжособистісна терапія
e. Позитивна психотерапія
28. Для якого стану дисгармонійного характеру доведеним методом терапії є діалектично-поведінкова терапія?
a. Прокрастинації
b. Обсесивно-компульсивного розладу
c. Тривожно-депресивних розладів
*d. Межового розладу особистості
e. Вікових криз
29. Ускладненням якого методу психотерапії гострого стресового розладу та ПТСР є повторна психологічна травматизація пацієнтів?
a. Прогресивної релаксації
*b. Раннього дебрифінгу
c. Когнітивно-поведінкової терапії
d. Майндфулнес
e. Аутотренінгу
30. До якого типу ознак синдрому емоційного вигорання належить формальне виконання роботи?
a. Поведінкових
b. Соціальних
*c. Інтелектуальних (когнітивних)
d. Емоційних
e. Соматичних
31. Для якого синдрому характерний симптом ехолалії?
a. Психоорганічний синдром
b. Маніакальний синдром
*c. Кататонічне збудження
d. Іпохондричний синдром
e. Кататонічний ступор
32. Яка група препаратів буде найбільш доцільною для медикаментозного лікування посттравматичного стресового розладу?
a. Седативні засоби
b. Психостимулятори
*c. Антидепресанти
d. Транквілізатори
e. Нейролептики
33. Укажіть, до якої складової частини профілактики професійного вигорання належить твердження: "Використання методів медитації, візуалізації (з використанням образів улюбленого куточка природи)".
a. Соціальної
b. Психологічної
c. Медичної
d. Біологічної
*e. Духовної
34. Для якого захворювання характерний такий психопатологічний симптом, як псевдогалюцинації?
a. Невротичного розладу
b. Інтоксикаційного психозу
*c. Шизофренії
d. Інфекційного психозу
e. Реактивного психозу
35. Які фундаментальні аспекти психотерапії ПТСР?
a. Відтворення індивідуальних та фізичних якостей
*b. Зниження тривоги та встановлення особистості
c. Сприймання навколишнього середовища та себе в ньому
d. Підняття самовпевненості та самооцінки
e. Когнітивна корекція автоматичних думок та переконань щодо себе та своєї поведінки
36. Укажіть короткочасне почуття повної спустошеності та байдужості, що виникає під дією раптових важких психічних травм.
a. Емоційна лабільність
b. Апатія
*c. Емоційний параліч
d. Ейфорія
e. Тривога
37. У чоловіка з тяжким перебігом COVID-19, на тлі високої температури та задишки, виникло видіння його покійної матері, яка ніби кликала його. Який найімовірніший психопатологічний розлад виник у пацієнта?
*a. Соматогенія
b. Нозогенія
c. Неврастенія
d. Психогенія
e. Соматизована психічна реакція
38. Укажіть, поєднання яких лікарських засобів використовують для лікування депресивного синдрому, обтяженого психотичною симптоматикою.
a. -
b. Антидепресантів першого та другого покоління
c. ТЦА та антихолінергічних засобів
d. Нейролептиків першого та другого покоління
*e. Антидепресантів та нейролептиків другого покоління
39. Укажіть стан, за якого спостерігається ослаблення емоцій, байдужість до свого становища та оточуючих, що іноді хворобливо переживається.
*a. Апатія
b. Емоційна лабільність
c. Гіпотимія
d. Морія
e. Гіпертимія
40. Який метод психотерапії використовується для когнітивної реструктуризації сенсу та інтеграції травматичного досвіду в минуле з формуванням відчуття контролю над травмою?
*a. Коротка еклектична психотерапія
b. Когнітивно-реконструктивна пролонгована експозиція
c. Розповідна експозиційна терапія
d. Наративна експозиційна терапія
e. Травма-фокусована психотерапія
41. Укажіть симптом, що характеризується утрудненням або нездатністю людини точно оцінити чи описати власні почуття та здатністю відрізняти емоційні стани від тілесних відчуттів за P. Sifneos.
a. Абулія
*b. Алекситимія
c. Апатія
d. Гіпобулія
e. Ангедонія
42. Жінка звернулася до сімейного лікаря зі скаргами на втому та безсоння, що час від часу то зникали, то з'являлися надовго. Сімейний лікар направив пацієнтку до лікаря-психіатра. У процесі діагностики з'ясувалося, що пацієнтка була учасницею бойових дій. Має кошмарні повтрювані сновидіння, флешбеки, уникнення схожих до травматичних подій обставин, віддалилася від своїх друзів, родини, майже не виходить із дому, має підвищену тривогу та панічні атаки. Встановлено діагноз: посттравматичний стресовий розлад. Яке лікування необхідно призначити пацієнтці?
a. Психодинамічну психотерапію
*b. КТП або EMDR
c. Емоційно-фокусовану терапію
d. Тілесно-орієнтовану психотерапію
e. Гештальт-терапію
43. Який психотерапевтичний метод є найбільш ефективним для реабілітації людей, які пережили травматичні події, зокрема природні катастрофи або терористичні атаки, з урахуванням необхідності зменшення симптомів посттравматичного стресового розладу та підтримки повернення до нормального життя?
a. Арт-терапія
*b. Експозиційна терапія
c. Групова підтримуюча терапія
d. Нейропсихологічний тренінг
e. Діалектична поведінкова терапія
44. Оберіть шкалу, яку використовують для оцінки генералізованого тривожного розладу.
a. Шкала соціальної тривоги Лібовіца
*b. Пенсільванський опитувальник занепокоєння
c. SPIN
d. Опитувальник страху Метьюза та Маркса
e. SIAS
45. У пацієнтки віком 36 років виявлено симптоми компульсивного переїдання («заїдає стрес», багато їсть на самоті без відчуття насичення, потім відчуває сором за напад переїдання). Який метод психологічного впливу є особливо ефективним для цього розладу харчової поведінки?
a. Ділення продуктів на «корисні» та «шкідливі»
b. Підрахунок калорій
*c. Інтуїтивне харчування
d. Обмеження харчування
e. Психоосвіта
46. Пацієнтка віком 28 років на третій день після пологів почала агресивно поводити себе у відділенні, відмовляється годувати дитину, стверджуючи що її дитина загинула, а медичний персонал зробив іграшку з тіла новонародженого і вставив туди спеціальні технології, щоб "іграшка" могла кричати та їсти. Який найімовірніший діагноз?
a. Гостра реакція на стрес
*b. Післяпологовий психоз
c. Сепсис
d. Сутінкове потьмарення свідомості
e. Післяпологова депресія
47. Який метод є найефективнішим для вирівнювання сезонних коливань настрою та запобігання зимовій депресії у лікуванні пацієнтів із сезонним афективним розладом?
a. Когнітивно-поведінкова терапія
b. Фармакотерапія з антидепресантами
*c. Світлотерапія
d. Групова підтримуюча терапія
e. Психодинамічна терапія
48. Укажіть розлади пам'яті, коли людина має помилкові, вигадані, фантастичного змісту спогади про події, яких не було і не могло бути в житті ("галюцинації пам'яті").
a. Амнезія
b. Ілюзії
c. Синдром Капгра
d. Псевдоремінісценції
*e. Конфабуляції
49. На якій стадії психосексуального розвитку людини, згідно з психоаналітичною теорією З.Фройда, формується Супер-Его?
a. Анальній
b. Оральній
c. Генітальній
d. Латентній
*e. Фалічній
50. Чоловік протягом трьох місяців отримує циталопрам 20 мг/добу з приводу лікування ПТСР та проходить ТФ-КПТ. У пацієнта зникли скарги, нормалізувався сон та настрій. Яка подальша тактика лікаря?
*a. Продовження фармакотерапії до 12-ти місяців
b. Різка відміна антидепресанта
c. Поступова відміна психотерапії
d. Продовження фармакотерапії до 3-х місяців
e. Поступова відміна антидепресанта
51. Пацієнтку віком 23 роки шпиталізовано до лікарні у зв'язку з втратою свідомості та нападом тоніко-клонічних судом. Який метод діагностики необхідно використати у цьому разі?
*a. Електроенцефалографію
b. Ангіографію судин головного мозку
c. Комп'ютерну томографію
d. Магніто-резонансну томографію
e. Ехоенцефалографію
52. Яка з нижченаведених методик застосовується в неврологічній практиці для диференційної діагностики ішемічних розладів, а також при інших ураженнях головного мозку первинного та вторинного генезу, коли є ризик розвитку деменції?
*a. Шкала Хачинського
b. Опитувальник нейроповедінкових симптомів
c. Клінічна рейтингова шкала деменції
d. MMSE
e. МОСА
53. Для оцінки ступеня тяжкості порушень яких психічних явищ використовується Коротке дослідження психічного стану (MMSE)?
*a. Когнітивних функцій
b. Моторики
c. Відчуттів
d. Інтелекту
e. Емоцій та настрою
54. У чоловiка віком 43 роки спостерігається стан психомоторного збудження: зазирає за двері і переконаний, що там знаходяться його приятелi. Говорить, що чує голоси знайомих та стороннiх людей, які сперечаються між собою щодо нього і вимагають його покарання, а інші захищають його. Повторює слова, якi нiбито почув iз-за стiни. Який патологічний стан виник у пацієнта?
a. Маячiння
*b. Гострий галюциноз
c. Нав’язливi iдеї
d. Конфабуляцiї
e. Вербальнi iлюзiї
55. Укажіть патологічний стан, за якого відсутні безумовні рефлекси.
a. Ступор
b. Делірій
c. Сопор
d. Оглушення
*e. Кома
56. Здобувач закладу вищої освіти отримав на іспиті першу низьку оцінку та дійшов висновку, що йому не вдасться скласти успішно іспити з інших предметів. Визначте тип когнітивної помилки.
*a. Надмірне узагальнення
b. Персоналізація
c. Наклеювання ярликів
d. Читання думок
e. Передбачення
57. Укажіть найчастішу причину деліріозного синдрому (делірію).
a. Істерія
b. Біполярний розлад
*c. Екзогенне ураження головного мозку
d. Шизофренія
e. Епілепсія
58. Робота медичного працівника, як правило, емоційно насичена та призводить до розвитку синдрому вигорання. Укажіть, що розуміють під "емоційним виснаженням" у контексті цього синдрому.
a. Розчарування результатами власної роботи
b. Негативне ставлення працівника до колег по роботі
c. Зникнення емоційності
*d. Вичерпаність емоційних та фізичних ресурсів
e. Зниження емоційного тонусу
59. У контексті психотерапевтичної допомоги первинне інтерв'ю необхідне для збору інформації про пацієнта. Яка рекомендована тривалість першого інтерв'ю?
a. 20 хв
b. 30 хв
*c. 50 хв
d. 90 хв
e. 15 хв
60. Укажіть обов’язкову ознаку деліріозного затьмарення свідомості.
a. Автоматичні рухи
b. Агресивно-захисна поведінка
c. Афект здивування, розгубленість
*d. Істинні зорові галюцинації та ілюзії
e. Фантастичні сюжетні уявлення
61. Дівчинка віком 15 років демонструє впертість, відмовляється виконувати шкільні завдання, підтримувати дружні стосунки з однолітками та співпрацювати з учителем. Коли батьки та викладачі вказують на недоліки дівчинки, це викликає її надмірну агресію та конфлікти. Укажіть доцільний метод психотерапії у цій ситуації.
a. Емоційно-фокусована психотерапія
b. Гештальт-терапія
c. Психодинамічна психотерапія
*d. Поведінкова психотерапія
e. Групова психотерапія
62. Жінка амбулаторно впродовж шести тижнів отримує препарат есциталопрам для лікування депресивного епізоду. Після нервування на роботі у неї виникли симптоми тривоги, що турбує її більшу частину дня. Яка терапевтична тактика лікування пацієнтки?
*a. Додати до лікування бензодіазепіни не довше, ніж на 14 днів
b. Додати до лікування антигістамінні препарати
c. Перейти на лікування антидепресантом іншої групи
d. Додати до лікування антипсихотики
e. Перейти на лікування іншим антидепресантом
63. Яка психотерапія є першою лінією для інтеграції у життя та пошуку сенсу травматичного досвіду?
a. Розповідна експозиційна терапія
b. Коротка еклектична психотерапія
c. Когнітивно-реконструктивна пролонгована експозиція
*d. Наративна експозиційна терапія
e. Травма-фокусована психотерапія
64. Укажіть засновника нейролінгвістичного програмування (НЛП).
*a. Р. Бендлер
b. З. Фройд
c. В. Сатир
d. Ф. Перлз
e. К. Роджерс
65. Жінці під час лікування тривожно-депресивного розладу був призначений гідазепам у дозі 20 мг/добу. Про можливе виникнення якої побічної дії лікарського засобу лікар мав обов’язково попередити пацієнтку?
a. Проблеми з сечовипусканням
b. Перепади артеріального тиску
*c. Зниження швидкості реакцій
d. Порушення тонусу кишківника
e. Порушення вітамінного обміну
66. Батьки звернулися на консультацію щодо свого трирічного сина. Під час занять із батьками дитина часто вовтузиться на місці або встає зі стільчика і починає бігати по квартирі, легко відволікається на сторонні предмети чи явища, може не звертати увагу, коли до нього звертаються. У садочку виникають труднощі у комунікації з однолітками, під час розмови може піти, вихователів не слухає, під час "тихої години" не спить, грається і може будити своїх друзів. Укажіть попередній клінічний діагноз.
a. Аутизм
b. Олігофренія
c. Синдром гіперактивності без дефіциту уваги
d. Синдром дефіциту уваги без гіперактивності
*e. Синдром дефіциту уваги з гіперактивністю
67. Які чинники зменшують вплив травматичної події на людину?
*a. Активна поведінка
b. Сприйняття того, що сталося, як несправедливості
c. Фізична перевтома
d. Відсутність соціальної підтримки
e. Пасивність у прийнятті рішень
68. Укажіть психолога, який запропонував трансперсональну психотерапію та є засновником Міжнародної трансперсональної організації.
a. П'єр Жане
b. Зигмунд Фройд
c. Йозеф Брейєр
*d. Станіслав Гроф
e. Іпполіт Бернгейм
69. Батьки звернулись на консультацію щодо своєї восьмирічної доньки. Дівчинка навчається у другому класі, з останнього року почала раптово викрикувати різні звуки або слова, які не стосуються контексту розмови, через певний час почалися посмикування, притискання плеча до голови та биття самої себе в різні ділянки тіла. Спочатку батьки думали, що це прояв дитячої грайливості, але такий стан стає все частішим і все більш неприємним для дитини. У школі стан погіршується, що заважає дівчинці комунікувати з однолітками та навчатися. Який найімовірніший діагноз?
a. Тривалий вокальний тіковий розлад
b. Тривалий моторний тіковий розлад
c. Синдром дефіциту уваги та гіпереактивності
*d. Синдром Туретта
e. Транзиторний тіковий розлад
70. Пацієнт віком 25 років, звернувся на консультацію до лікаря-психолога зі скаргами на постійний стрес на роботі та вдома. Він відчуває тривогу, постійну сонливість та порушення концентрації уваги. Пацієнт хоче знайти спосіб для керування стресом та поліпшення власного психічного стану. Який психотерапевтичний напрям буде ефективним у цій ситуації?
a. Психодинамічна психотерапія
b. Транзактний аналіз
c. Гештальт-терапія
d. Раціонально-емотивна терапія
*e. Майндфулнес-орієнтована когнітивна терапія
71. Дівчину віком 18 років шпиталізовано до приймального відділення лікарні зі скаргами на запаморочення, головний біль і нудоту під час повітряної тривоги. Пацієнтка тривожна, тремтить, пітніє та важко дихає. В очікуванні лікаря почала скаржитися на відчуття поколювання у пальцях і навколо рота. Яку тактику потрібно використати першочергово?
a. Негайно ввести розчин глюкози
*b. Застосувати дихальні техніки (подихати в паперовий мішок)
c. Зробити скринінг сечі на наркотики
d. Призначити бензодіазепіни
e. Дати кисневу маску
72. До лікаря-психолога направлена пацієнтка віком 28 років із підозрою на розлад особистості. Під час контакту жінка інертна, у комунікації не зацікавлена, часто відволікається, спостерігається її відстороненість. Відзначає, що має незначне коло соціальних контактів та майже не має хобі чи інтересів. Емоційно невиразна, у минулому не відзначає епізодів значного підвищеного або зниженого настрою. Який розлад особистості спостерігається у пацієнтки?
a. Залежної особистості
b. Ананкастний
*c. Шизоїдний
d. Дисоціальний
e. Тривожний
73. Після перенесеної психотравми пацієнтку турбує порушення сну, мінливість настрою, прискорене серцебиття, задишка, зниження апетиту, втрата чутливості рук. Об’єктивно спостерігається: егоцентрична, бурхливо виявляє емоції, емоційно лабільна, легко навіювана, схильна до маніпулятивної поведінки. Вкажіть психопатологічний синдром.
a. Обсесивно-компульсивний
b. Депресивний
*c. Істеричний
d. Астенічний
e. Іпохондричний
74. Який тест із нижченаведених використовується для оцінки симптомів посттравматичного стресу?
a. MADRS
b. GAD-7
c. PHQ-9
d. HADS
*e. PCL-5
75. Під час огляду пацієнта віком 32 роки було виявлено руховий розлад, зокрема втрату здатності ходити та стояти, попри відсутність органічних порушень. Для якої патології характерні такі рухові розлади?
a. Апраксії
b. Астезії
c. Атаксії
d. Асинергії
*e. Абазії
76. Визначте психогенно зумовлений субдепресивний розлад тривалістю 2 роки і більше, симптомами якого є: переважно сумний настрій, адинамія та астено-вегетативні прояви.
a. Реактивна депресія
*b. Дистимія
c. Ларвована депресія
d. Рекурентна депресія
e. Смуток породіллі
77. Для якого синдрому характерна наявність несистематизованих маревних ідей різного змісту в поєднанні з галюцинаціями, псевдогалюцинаціями?
*a. Параноїдного
b. Парафренного
c. Кандинського-Клерамбо
d. Соматичного
e. Паранояльного
78. Чоловік віком 35 років викликав екстрену (швидку) медичну допомогу через відчуття задухи, страх смерті та прискорене серцебиття. Мав думки, що помирає, стан не проходив упродовж 15-20 хв, потім нормалізувався. З анамнезу відомо: здоровий, хронічні соматичні захворювання відсутні. За результатами обстеження у лікаря-кардіолога патологій не виявлено. Проте ці епізоди повторювалися й надалі. Яку тактику доцільно застосувати у цьому разі?
a. Повторне обстеження в іншого лікаря-кардіолога
b. Направити до лікаря-невролога
c. Направити до лікаря-гастроентеролога
d. Лікування у стаціонарі
*e. Направити до лікаря-психіатра
79. Який напрям психотерапії описує принцип "тут і зараз"?
a. Психоаналіз
*b. Гештальт-терапія
c. Арт-терапія
d. Кататимно-імагінативна психотерапія
e. Психодрама
80. Укажіть стан потьмарення свідомості, за якого спостерігається збереження усіх видів орієнтування та здатність здійснювати звичні дії, але ускладнюється розуміння поточної ситуації.
a. Абсанс
b. Сопор
c. Оглушення
d. Кома
*e. Обнубіляція
81. Укажіть один із розладів, що характеризується посиленням харчового потягу, проявляється у постійному нездоланному відчуттю голоду, ненажерливості та відсутності відчуття насичення.
a. Анорексія
b. Полідипсія
c. Парабулія
*d. Булімія
e. Гіпербулія
82. Укажіть лікаря-психіатра, який широко використовував у своїй практиці гіпноз та виділив основні його стадії.
a. Іпполіт Бернгейм
b. Іван Павлов
c. Джеймс Бред
d. П’єр Жане
*e. Жан-Мартен Шарко
83. Пацієнтка віком 20 років скаржиться на підвищений рівень тривожності, порушення сну у вигляді безсоння, неможливість нормально поїсти, відчуття стороннього тіла в горлі. Два дні тому в сусідній будинок влучила блискавка, ніхто не постраждав, однак картина тодішньої ситуації не може "вийти з голови". Укажіть провідний регістр-синдром.
*a. Психогенно-невротичний
b. Психогенно-психотичний
c. Афективно-ендогенний
d. Особистісно-аномальний
e. Шизофренічний
84. Укажіть метод психотерапевтичної роботи, у якому учасники групи можуть відображати свої почуття, думки та конфлікти через розіграш сцен або ролей, що моделюють реальні або уявні ситуації.
a. Транзактний аналіз
b. Екзистенційно-гуманістична психотерапія
c. Символдрама
d. Раціонально-емотивна терапія
*e. Психодрама
85. Яку допомогу необхідно надати людині, що перебуває у стані гострої реакції на стрес?
a. Увести розчин діазепаму внутрішньом'язово
b. Шпиталізувати до психіатричного стаціонару
*c. Першу психологічну допомогу
d. Провести сеанс когнітивно-поведінкової терапії
e. Провести дебрифінг
86. Який метод ґрунтується на усвідомленні зв'язку між думками та почуттями, що в результаті спричиняють негативні емоції та незадовільну поведінку?
a. Ситуаційне управління
b. Релаксація
*c. Когнітивна реструктуризація
d. Транзактний аналіз
e. Поведінкова активація
87. Для якого виду порушень інтелектуальної діяльності людини характерне нерозуміння переносного змісту прислів'я?
a. Порушення сприйняття
*b. Порушення мислення
c. Порушення пам’яті
d. Порушення мовлення
e. Порушення уяви
88. Лікар в окулярах справляє на пацієнта краще враження, тому що асоціюється з вищими розумовими здібностями. Визначте цей тип когнітивної помилки.
a. Читання думок
b. Передбачення
c. Надмірне узагальнення
d. Персоналізація
*e. Наклеювання ярликів
89. Юнак віком 17 років скаржиться на підвищену тривожність, негативні емоції, підвищену втомлюваність, панічні атаки. Виберіть психотерапевтичний підхід для допомоги цьому пацієнтові.
a. Психоаналіз
*b. Тілесно-орієнтована психотерапія
c. Сугестія
d. Групова психотерапія
e. Арт-терапія
90. Який вид терапії має найбільшу ефективність та доказовість щодо специфічної фобії?
a. Психодинамічна психотерапія
b. Групова когнітивно-поведінкова терапія (КПТ)
c. Когнітивно-поведінкова терапія (КПТ) + фармакотерапія
d. Систематична десенсибілізація
*e. Експозиційна терапія
91. До якого типу ознак синдрому емоційного вигорання необхідно віднести зміни апетиту та ваги?
a. Поведінкових
b. Емоційних
c. Інтелектуальних (когнітивних)
d. Соціальних
*e. Соматичних
92. Пацієнт віком 23 роки скаржиться на свербіж і печіння шкіри, відчуття повзання та укусів "якихось паразитів". "Спочатку це було лише на лівому стегні ввечері та вночі, зараз майже постійно та розповсюджується не тільки на ноги, а й на все тіло". Відчуває неприємний запах від тіла, все це дуже виснажує. Який патологічний стан спостерігається у пацієнта?
a. Психогенний свербіж
b. Нюхове марення
c. Дисморфофобія
d. Обсесивно-компульсивний синдром
*e. Дерматозойне марення
93. Жінка віком 35 років звернулася до лікаря-психолога зі скаргами на пригнічений настрій, труднощі в соціалізації, відчуття втрати частини себе. Із анамнезу відомо, що симптоми спостерігаються протягом 8-ми місяців. Початок прояву симптомів пов'язує з трагічною смертю чоловіка. Який найімовірніший діагноз?
a. Розлад адаптації
b. Генералізований тривожний розлад
*c. Розлад тривалого горя
d. ПТСР
e. Нормальне горювання
94. Укажіть шкалу вимірювання інтелекту.
a. Шкала Спілберга
b. Шкала Манії
c. Шкала Бека
d. Шкала MMPI
*e. Шкала Векслера
95. Укажіть одне із завдань сімейної психотерапії.
a. -
b. Зцілення від психосоматичних розладів
c. Сприяння усвідомленню несвідомих тенденцій, потягів і конфліктів
*d. Збільшення відкритості комунікації
e. Відслідковування автоматичних негативних думок
96. Пацієнт віком 56 років скаржиться на постійний біль, через який "немає радості життя". Хворіє на діабетичну полінейропатію. За шкалою MADRS - 29 балів. Який антидепресант є препаратом вибору в цій клінічній ситуації?
a. Сертралін
*b. Дулоксетин
c. Міртазапін
d. Тразодон
e. Амітриптилін
97. До лікаря-психолога був направлений пацієнт для діагностики психопатологічних станів, психологічних феноменів та індивідуальних особливостей. Який метод отримання інформації про індивідуальні медико-психологічні якості особистості найдоцільніше використати у цьому разі?
a. Проєктивні методики
*b. Клінічне інтерв'ю
c. Огляд
d. Скринінгові методики
e. Діагностичні тестові методи
98. На вирішення яких завдань спрямована соціально-корекційна терапія?
*a. Будь-яких соціальних проблем, включаючи ті, що пов’язані з психічними захворюваннями
b. На підкорення людини будь-яким нормам суспільства, включаючи не прийнятні для неї
c. На виправлення викривлених соціальних стереотипів та норм поведінки
d. На лікування дисоціального розладу особистості (соціопатії)
e. Будь-яких соціальних проблем, за винятком тих, що пов’язані з психічними захворюваннями
99. Яка група антидепресантів є препаратами першої лінії для медикаментозного лікування посттравматичного стресового розладу?
a. Селективні інгібітори зворотного захоплення дофаміну і норадреналіну
b. Трициклічні антидепресанти
*c. Селективні інгібітори зворотного захоплення серотоніну
d. Селективні інгібітори зворотного захоплення норадреналіну
e. Інгібітори моноамінооксидази
100. Яким основним типам медичних працівників загрожує синдром емоційного вигорання?
a. Демонстративному, гіпертимному та збудливому
*b. Педантичному, демонстративному та емотивному
c. Педантичному, демонстративному та збудливому
d. Педантичному, гіпертимному та збудливому
e. Демонстративному, гіпертимному та емотивному
101. Який тип методів найдоцільніше застосувати під час встановлення діагнозу шестирічній дитині з підозрою на депресивний або тривожний розлад?
a. Анкетування
b. Експериментальні
c. Скринінгові
*d. Проєктивні
e. Генетико-моделюючі
102. Через який час після перенесеної психотравмуючої події можна застосовувати травмофокусовані інтервенції?
a. Через 48 год після психотравмуючої події
b. Через 24 год після психотравмуючої події
c. У перші години після психотравмуючої події
d. Не раніше ніж через 2 місяці після психотравмуючої події
*e. Не раніше ніж через 2 тижні після психотравмуючої події
103. Які симптоми належать до фази резистентності синдрому емоційного вигорання?
a. Емоційний дефіцит, психовегетативні та психосоматичні порушення
b. Емоційна відстороненість та особистісна відстороненість
*c. Редукція професійних обов'язків та емоційно-моральна дезадаптація
d. Відчуття "загнаності до клітки", тривога та депресія
e. Переживання психотравмуючих подій, незадоволеність собою
104. У чоловіка діагностовано обсесивно-компульсивний розлад (ОКР). Пацієнт має високий вихідний рівень тривоги та супутню виражену депресію. Яку первинну тактику лікування потрібно застосувати?
a. Тілесно-орієнтовану терапію
*b. Фармакотерапію селективними інгібіторами зворотного захоплення серотоніну
c. Когнітивно-поведінкову психотерапію
d. Гештальт-терапію
e. Фармакотерапія нейролептиками
105. Укажіть препарати з найбільшою доказовою базою для лікування депресивного епізоду.
a. ТЦА
b. Нормотимічні засоби
c. Психостимулятори
d. Інгібітори МАО
*e. СІЗЗС
106. Укажіть одну з пізнавальних діяльностей людини, для дослідження якої використовують таблиці Шульте.
*a. Увага
b. Відчуття
c. Мислення
d. Пам'ять
e. Мова
107. Визначте психотерапевтичні техніки, що характерні для психоаналітичного підходу.
a. Рефлективна техніка, техніка повторів, парадоксальна інтенція, дерефлексія, концентрування уваги на почуттях
b. Щоденник думок, аргументи "за" та "проти", сократівський діалог, переоцінка фактів
c. Персональне знаходження позиції, зміщення перспективи, метод знаходження сенсу, дерефлексія
d. Систематична десенсибілізація, імплозивна терапія, метод інструкцій, імітаційне навчання, рольовий тренінг
*e. Метод вільних асоціацій, тлумачення сновидінь, інтерпретація, аналіз опору, аналіз переносу
108. Який із нижченаведених лікарських засобів належить до групи антипсихотиків, та може використовуватися в малих дозах для лікування безсоння та генералізованої тривоги?
*a. Кветіапін
b. Клозапін
c. Міртазапін
d. Галоперидол
e. Вальпроат
109. Укажіть твердження, що характеризує редукцію особистісних досягнень.
*a. Розчарування результатами власної роботи
b. Вичерпаність емоційних ресурсів
c. Негативне ставлення працівника до колег по роботі
d. Зникнення емоційності
e. Зниження емоційного тонусу
110. Пацієнт із діагнозом: післяінсультна депресія, знаходиться на етапі підтримувальної терапії. Який вид психотерапії є найефективнішим у цьому разі?
*a. Когнітивна терапія на основі усвідомленості
b. Поведінкова активація
c. Керована самодопомога
d. Когнітивно-поведінкова терапія
e. Інтерперсональна терапія
111. У пацієнта віком 65 років три тижні тому померла дружина, яка тривалий час хворіла на онкологічне захворювання. Чоловік звернувся зі скаргами на сум, постійні згадки про дружину, самотність, частий плач, прагнення передивлятися фотокартки, де вони разом, потребує більше спілкуватися з дітьми. Під час проведення обстеження супутньої психіатричної патології виявлено не було. Укажіть тактику лікаря-психіатра у цьому разі.
a. Призначити курс травма-фокусованої когнітивно-поведінкової терапії
b. Запропонувати пройти курс лікування в умовах денного стаціонару
*c. Провести психоосвіту щодо процесу нормального горювання
d. Призначити пірацетам у відповідних дозуваннях, курс 4 тижні з подальшим спостереженням
e. Призначити есциталопрам 10 мг уранці, курс 2 тижні
112. Яка основна побічна дія антипсихотиків першого покоління?
a. Серотоніновий синдром
b. Метаболічні порушення
c. Стимулююча дія на психіку
d. Когнітивні порушення
*e. Екстрапірамідні розлади
113. Чоловіку віком 45 років діагностовано депресію. Протягом останніх 10-ти років він бореться із залежністю від наркотиків і нещодавно зазнав значної втрати в особистому житті. Який імовірний тип супутньої патології може розвинутися в пацієнта?
a. Розлад харчової поведінки
b. Біполярний розлад
*c. Розлад вживання психоактивних речовин
d. Шизофренія
e. Тривожний розлад
114. Пацієнт віком 43 роки скаржиться на головний біль, тремор, перепади артеріального тиску, порушення сну, головокружіння, тривожність, напруження, подавлений настрій і зниження пам'яті. Попередньо проходив лікування протягом 8-ми місяців у туберкульозному диспансері. Під час патопсихологічного дослідження виявлено: когнітивна сфера - зниження короткотривалої та довготривалої пам’яті, нестійкість уваги, емоційно-вольова сфера - середній рівень реактивної та особистісної тривожності, депресивна симптоматика легкого ступеня, особистісна сфера - без особливостей акцентуації. Укажіть провідний регістр-синдром.
*a. Екзогенно-органічний
b. Психогенно-психотичний
c. Особистісно-аномальний
d. Ендогенно-органічний
e. Психогенно-невротичний
115. Яка з нижченаведених психодіагностичних шкал застосовується для діагностики безсоння?
*a. PSQI
b. HADS
c. NSI
d. MMPI
e. PCL-5
116. На початку проведення обстеження лікар вибирає стиль спілкування зі своїм пацієнтом на основі його особистісних характеристик. Який стиль спілкування серед нижченаведених не рекомендовано використовувати у медичній практиці?
a. Авторитарний
b. Демократичний
c. Ритуальний
*d. Маніпулятивний
e. Ліберальний
117. На що повинна бути спрямована психопрофілактика у професійній діяльності лікаря?
a. Попередження емоційного вигорання та конфліктних ситуацій у сімейному середовищі
b. Психотерапію емоційного вигорання та професійної деформації
c. Попередження конфліктних ситуацій у сімейному середовищі
d. Попередження професійних конфліктних ситуацій із медичним персоналом
*e. Попередження професійних та особистих криз, професійної деформації особистості й емоційного вигорання
118. Наявність якої ознаки при розладах статевої ідентифікації потребує психотерапевтичної інтервенції?
*a. Гендерної дисфорії
b. Вуайеризму
c. Транссексуалізму
d. Садомазохізму
e. Трансвестизму
119. Укажіть твердження, що найбільш характерне для нервової анорексії.
a. Апетит спочатку не втрачається
b. Блювання часто виникає пізніше в перебігу хвороби
*c. Прагнення до стрункості стає єдиним пріоритетом
d. Втрата ваги асоціюється з ескалацією гніву
e. Зазвичай присутня значна депресія
120. Укажіть імовірні зміни в лабораторних показниках крові пацієнта з синдромом емоційного вигорання.
a. Підвищення рівня адреналіну
b. Підвищення рівня дофаміну
c. Підвищення рівня кортизолу
d. Зниження рівня серотоніну
*e. Зниження рівня кортизолу
121. Яка діагностична шкала є скрінінговою для генералізованого тривожного розладу?
*a. Шкала тривоги GAD-7
b. Шкала тривоги Гамільтона HAM-A
c. Шкала особистісної та реактивної тривожності Спілбергера-Ханіна
d. Госпітальна шкала тривоги і депресії HADS
e. Шкала тривоги Кові
122. У якому разі в терапії великого депресивного епізоду застосовуються тимостабілізатори?
a. За наявності виражених симптомів тривоги
b. Під час лікування антидепресантами другого ряду
*c. За відсутності терапевтичного ефекту лікування антидепресантами впродовж 4-х тижнів
d. Лише в період ремісії
e. Під час амбулаторного лікування
123. Пацієнту, який був тренером з акробатики, після отримання поранення ампутували одну ногу. Після протезування і відновлення функції ходіння він вирішив повернутися до попередньої професії, старанно працював над цим і здійснив свій намір. Який рівень компенсації дефекту спостерігається у пацієнта?
a. Середній рівень
b. Гіперкомпенсація
c. Гіпокомпенсація
d. Низький рівень (пристосування до дефекту)
*e. Високий рівень (активне подолання дефекту)
124. Пацієнтка віком 34 роки звернулася до лікаря-психолога зі скаргами на зниження настрою протягом 7 місяців, зниження мотивації до роботи, порушення взаємовідносин між членами сім'ї, висловлює думки: "мене ніхто не розуміє", "чоловік та діти мене не люблять", "я жахлива дружина та матір". Порушення сну у вигляді труднощів під час засинання, періодичні пробудження, при яких важко заснути. Апетит знижений, схудла на 8 кг. Укажіть провідний регістр-синдром.
a. Психогенно-психотичний
b. Психогенно-невротичний
c. Ендогенно-органічний
d. Екзогенно-органічний
*e. Афективно-ендогенний
125. Пацієнт скаржиться на знижений настрій, порушення сну, відсутність інтересу до діяльності, що раніше його цікавила. Такий стан триває близько 3-х тижнів і впливає на повсякденне функціонування. Під час подальшого опитування та діагностики встановлено діагноз: депресивний епізод легкого ступеня. Який метод лікування найдоцільніший у цьому разі?
a. Призначити дулоксетин у комбінації з амітриптиліном
*b. Когнітивно-поведінкова психотерапія
c. ---
d. Розчин амітриптиліну в/м за схемою
e. Застосування пароксетину або флуоксетину
126. Укажіть психологічну травму, яка характеризує психологічний чи емоційний ефект, що відчувають люди, які мешкають поряд із тими, хто пережив травму.
a. Монотравма
b. Повторювана травма
c. Травма розвитку
d. Трансгенераційна травма
*e. Інтергенераційна травма
127. Через яку побічну дію психологічного дебрифінгу його не рекомендовано на початкових етапах терапії ПТСР та розладів адаптації?
a. Соматизацію
*b. Ретравматизацію
c. Дезадаптацію
d. Суїцидальну налаштованість
e. Сенсибілізацію
128. Лікар-психіатр складає індивідуальну психотерапевтичну програму для пацієнта з шизоафективним розладом. Який елемент програми є найпершим?
a. Когнітивний тренінг
*b. Психоосвіта
c. Арт-терапія
d. Поведінкова терапія
e. Тренінг соціальних навичок
129. Укажіть психогенні реакції, що виникають у зв'язку із соматичним захворюванням та належать до групи реактивних станів за Смулевичем.
a. Соматогенії
b. Соматоформні реакції
*c. Нозогенії
d. Неврози
e. Ятрогенії
130. Який розділ загальної профілактики займається розробленням і впровадженням у практику заходів щодо запобігання психічним захворюванням, їх хронізації та заходів із реабілітації психічно хворих?
a. Психіатрія
b. Психологічне консультування
*c. Психопрофілактика
d. Психогігієна
e. Психотерапія
131. Пацієнт віком 28 років, звернувся на консультацію, із висловленням агресивних тенденцій до свого партнера. Під час бесіди чоловік приглядається до погляду лікаря, на запитання уточнювального характеру відповідає: "Саме так, тільки такі ж розумні люди, як ми з Вами, можуть зрозуміти один одного". Принижує партнера, ставлячи його на друге місце, підносячи власну персону. Не сприймає критику, постійно очікує схвалення дій та думок. Який розлад особистості спостерігається у пацієнта?
a. Емоційно-нестабільний
*b. Нарцисичний
c. Тривожний
d. Шизоїдний
e. Дисоціальний
132. Як називається комплекс заходів, спрямований на максимально раннє виявлення початкових фаз нервово-психічних захворювань та їх своєчасне (раннє) активне лікування?
a. -
b. Третинна психопрофілактика
c. Психокорекція
d. Первинна психопрофілактика
*e. Вторинна психопрофілактика
133. Який психотерапевтичний підхід є найефективнішим для полегшення прийняття втрати та адаптації до нового способу життя у пацієнтів після ампутації кінцівки?
a. Експозиційна терапія
b. Психодинамічна терапія
c. Групова терапія для осіб із фізичними ушкодженнями
*d. Когнітивно-поведінкова терапія
e. Майндфулнес та релаксаційні техніки
134. Укажіть визначення, що характеризує зміст когніцій в осіб із панічним розладом.
a. Інтеріоризація негативної зовнішньої оцінки з її подальшою соматизацією
b. Запобігання негативним ситуаціям, що можуть статися з людиною чи її близьким оточенням
*c. Викривлена катастрофічна інтерпретація симптомів тривоги
d. Перебільшення загрози та прогнозування високого ризику небажаного результату
e. Помилкове пояснення нешкідливих тілесних симптомів як проявів небезпечного захворювання
135. Як називається комплекс заходів спрямований на попередження рецидивів та хронізації нервово-психічних захворювань і відновлення працездатності людини, що перенесла захворювання?
a. Екстрена психопрофілактика
b. Вторинна психопрофілактика
c. Первинна психопрофілактика
d. -
*e. Третинна психопрофілактика
136. Яка тактика лікування вважається найбільш доречною для пацієнтів із ранніми ознаками шизофренії, особливо з урахуванням необхідності зменшення психозу та попередження подальшої прогресії захворювання?
a. Негайна фармакотерапія та психодинамічна терапія
*b. Фармакотерапія та підтримуюча психотерапія
c. Групова терапія та арт-терапія
d. Майндфулнес та релаксаційні техніки
e. Когнітивно-поведінкова терапія та тренінг соціальних навичок
137. Яка з нижченаведених психодіагностичних методик дозволяє оцінити пам'ять, організацію діяльності та конструктивний праксис?
a. C-SSRS
b. CDR
c. CAPS
d. MOCA
*e. Тест на малювання годинника
138. Визначте основну мету когнітивно-поведінкової психотерапії хронічного болю.
a. Зміна сприйняття болю через вплив на психологічний складник
b. Зменшення психологічних симптомів у пацієнта
c. Послаблення когнітивних факторів, що посилюють больові відчуття
*d. Покращення дієздатності та якості життя людини
e. Поведінкова активізація та декатастрофізація переживань
139. Пацієнта, лежачого із закритими очима на кушетці або сидячого у зручному кріслі, вводять у стан розслаблення. Після досягнення пацієнтом стану розслаблення йому пропонують уявити образи на задану психотерапевтом тему у відкритій формі. Уявляючи образи, пацієнт розповідає про свої переживання психотерапевту. Який метод психотерапії використано в цьому разі?
a. Транзактний аналіз
*b. Кататимно-імагінативну психотерапію
c. Психодинамічну психотерапію
d. Символдраму
e. Психодраму
140. Які препарати потрібно призначити насамперед як доповнення до немедикаментозних методів лікування посттравматичного стресового розладу у випадках, коли спостерігається значне і короткотривале порушення сну?
a. Снодійні, похідні бензодіазепіну, коротким курсом
*b. Снодійні, переважно небензодіазепінові, коротким курсом
c. Седативні на ніч щоденно
d. Снодійні, переважно небензодіазепінові на постійній основі
e. Антидепресанти, до 14-ти днів
141. Пацієнтка скаржиться на ниючий м'язовий біль, нездатність розслабитися, постійне занепокоєння, що триває понад пів року. Стан погіршується через несподівані події, навіть приємні. У цьому разі виникає сухість у роті, прискорене серцебиття, пітливість. Установіть найімовірніший діагноз.
*a. Генералізований тривожний розлад
b. Панічний розлад
c. Специфічна фобія
d. Посттравматичний стресовий розлад
e. Гостра реакція на стрес
142. Якому віку, згідно з психоаналітичною теорією З.Фройда, відповідає латентна стадія психосексуального розвитку людини?
a. 7-8 років
b. 2-3 роки
*c. 5-6 років
d. 1-2 роки
e. 3-5 років
143. Укажіть основні завдання психогігієни.
a. Попередження виникнення інвалідності при хронічних психічних захворюваннях
b. -
c. Прогнозування можливих спадкових психічних захворювань
d. Попередження виникнення конкретних психічних розладів
*e. Формування та підтримка психічного здоров'я різних верств населення
144. Укажіть систему заходів, що буде першочерговим вибором для лікування гострого стресового розладу.
a. Психогігієна
b. Психореабілітація
*c. Психокорекція
d. Психопрофілактика
e. Психофармакотерапія
145. Укажіть тривожний стан, за якого людина має постійний страх захворіти, нав'язливу думку про хворобу або дефект фізичних властивостей та надмірне занепокоєння своїм зовнішнім виглядом.
a. Алекситимія
b. Дисморфофобія
c. Ятрогенія
d. Фрустрація
*e. Іпохондрія
146. Укажіть властивості особистості, для оцінки яких використовується опитувальник Спілбергера (STAI).
a. Когнітивні порушення
*b. Особистісна та реактивна тривожність
c. Акцентуації характеру
d. Алекситимія
e. Тривога та депресія
147. Пацієнтка віком 26 років знаходиться на лікуванні в стаціонарі психоневрологічного відділення у зв'язку з тривожним станом. Медичний персонал відділення помітив, що пацієнтка не виконує повноцінно умови лікування, під подушкою та матрацом знаходять наполовину пусті та повні ампули з інсуліном, які пацієнтка мала ввести відповідно до лікування первинного діагнозу "Цукровий діабет І-го типу". Укажіть попередній клінічний діагноз.
a. Орторексія
b. Нервова анорексія
*c. Діабулімія
d. Дранкорексія
e. Нервова булімія
148. Пацієнтку віком 78 років шпиталізовано до лікарні у стані психоемоційного збудження. Зі слів родичів, жінка не впізнає членів своєї родини вже протягом 2-3 років, має сомнамбулізм, трапляються прояви дитячої поведінки, настрій змінюється декілька разів упродовж дня. У день шпиталізації взяла до рук ножа та почала погрожувати членам сім'ї, стверджуючи що вони грабіжники. Який найімовірніший діагноз?
a. Циклотомія
b. Гостра реакція на стрес
c. Патологічний афект
*d. Деменція
e. Шизофренія
149. Який антидепресант протипоказаний при епілепсії?
a. Міртазапін
*b. Бупропіон
c. Агомелатин
d. Вортіоксетин
e. Моклобемід
150. Укажіть форму потьмарення свідомості з переважанням незв'язності мовлення, моторики та розгубленості.
a. Псевдодеменція
b. Пуерилізм
c. Ганзеровський синдром
*d. Аментивний синдром
e. Парафренний синдром
