1. Під час стоматоскопічного та антропометричного огляду чоловіка виявлено перевагу поздовжніх розмірів тіла над поперечними: довгі та тонкі кінцівки, довга та тонка шия, вузькі плечі, вузька та плоска грудна клітка, гострий епігастральний кут, крилоподібні лопатки, сутулість, тонка, суха і бліда шкіра, слабо розвинені м'язи та незначні жировідкладення. До якого типу тілобудови належить пацієнт (за Черноруцьким)?
a. Гіперстенічного
b. Нормостенічного
c. Атонічного
d. Гіпостенічного
*e. Астенічного

2. У пацієнта в анамнезі гостре порушення мозкового кровообігу. Об'єктивно виявлено: правобічний геміпарез. На досягнення якої цілі в довготривалому реабілітаційному періоді буде спрямовувати програму фізичний терапевт?
a. Удосконалення дихальних рухів
b. Профілактика виникнення контрактур
c. Покращення самопочуття
*d. Удосконалення навичок самообслуговування
e. Профілактика болю

3. У постінсультного пацієнта з геміпарезом за результатами мануально-м'язового тестування сила двоголового м'яза стегна становить 1 бал. Якому кваліфікатору МКФ для функцій організму відповідає зазначений показник сили м'язів?
a. 2
b. 4
c. 1
d. 0
*e. 3

4. Укажіть неврологічний рівень пошкодження спинного мозку, за якого прогностично пацієнт з ASIA A-В буде здатний до навчання ходьби за допомогою ортезів і милиць.
a. L1-Th11
b. L4-S1
*c. L2-L3
d. S2-S4
e. L1-L2

5. Які дії виконує фізичний терапевт при маніпуляційному втручанні "мануальна вібрація"?
a. Вібрацію низької частоти на грудну клітку під час вдиху пацієнта
b. Вібрацію високої частоти на стінку грудної клітки під час вдиху пацієнта
*c. Вібрацію високої частоти на стінку грудної клітки під час видиху пацієнта
d. Вібрацію низької частоти на стінку грудної клітки під час видиху пацієнта
e. Вібрацію середньої частоти на грудну клітку під час видиху пацієнта

6. Пацієнту віком 27 років, який хворіє на бронхіальну астму, сімейний лікар призначив 20 профілактичних сеансів переривчастої гіпоксичної терапії на стадії ремісії захворювання. Який очікуваний ефект дозованих інтервальних гіпоксичних тренувань сприятиме попередженню виникнення наступного загострення хвороби?
a. Підвищення ефективності мукоциліарного кліренсу
b. Підвищення тонусу гладеньких м'язів бронхіол
*c. Зниження тонусу гладеньких м'язів бронхіол
d. Зниження тонусу гладеньких м'язів мікросудин
e. Підвищення тонусу гладеньких м'язів мікросудин

7. Пацієнт скаржиться, що не може розігнути верхню кінцівку в ліктьовому, променево-зап'ястковому та п'ястково-фалангових суглобах, відвести великий палець, а також здійснити супінацію передпліччя та кисті. Який нерв, найімовірніше, пошкоджено?
a. Ліктьовий
b. Присередній шкірний нерв передпліччя
c. Серединний
*d. Променевий
e. М'язово-шкірний

8. У пацієнта спостерігається розлад рухової функції верхньої кінцівки після геморагічного інсульту. Для оцінки якого показника використовують шкалу Ашфорта, шкалу оцінки інвалідизації та шкалу стійкості до пасивних рухів у цьому разі?
*a. Спастичності
b. Точності та координованості рухів
c. Сили м'язів
d. Діапазону рухів
e. Активності в повсякденному житті

9. У чоловіка під час дослідження встановлено відсутність усіх видів чутливості на правій половині тіла. Який вид порушення чутливості спостерігається в пацієнта?
a. Гіперестезія
b. Гіпестезія
c. Каузалгія
d. Парестезія
*e. Анестезія

10. Що дозволяє оцінити Бартел Індекс (BI) у пацієнтів, які перенесли інсульт?
a. Силу м'язів
b. Тонус м'язів
c. Короткотривалу пам'ять
*d. Рівень самообслуговування
e. Когнітивні функції

11. Під час дослідження моделі ходи в пацієнта спостерігається втрата природного замаху руки та перетягування ураженої ноги півколом. Який це тип аномальної ходи?
a. Атактичний
b. Невропатичний
c. Міопатичний
d. Паркінсонічний
*e. Геміплегічний

12. Укажіть метод фізичної терапії, який доцільно застосовувати при пневмонії з метою збільшення надходження антибіотиків до легеневої тканини.
a. Бальнеотерапія
b. Інгаляції з морською сіллю
c. Спелеотерапія
d. Точковий масаж
*e. Дихальні вправи

13. Під час проведення аускультації над нижньою частиною легень не вислуховується дихання. Для якого захворювання це характерно?
a. Сухого плевриту
b. Муковісцидозу
c. Пневмонії
d. Бронхоектатичної хвороби
*e. Ексудативного плевриту

14. До фізичного терапевта звернувся військовослужбовець після перелому правої великогомілкової кістки. Наразі права нижня кінцівка знерухомлена гіпсовою іммобілізацією до нижньої третини стегна. Які вправи можна призначити пацієнту?
*a. Ізометричні вправи для м'язів гомілки
b. Ізотонічні вправи для м'язів гомілки
c. Пасивні вправи для колінного суглоба
d. Пасивні вправи для гомілковостопного суглоба
e. Активні динамічні вправи для колінного суглоба

15. Після родової травми в новонародженої дитини спостерігається: обмеження руху верхньої кінцівки, гіпорефлексія, м'язова атрофія. До якого виду рухових порушень належать ці зміни нервової системи?
a. Пірамідальні порушення
b. Порушення верхнього мотонейрона
c. Бульбарні розлади
d. Міастенія
*e. Порушення нижнього мотонейрона

16. Оберіть один зайвий пункт зі шкали повсякденної активності Бартел.
a. Купання, одягання, користування туалетом, приймання їжі
b. Приймання їжі, купання, вмивання, акт дефекації, сечопускання
c. Приймання їжі, купання, вмивання, одягання
*d. Приймання їжі, одягання, ходьба по сходах, біг по рівній поверхні
e. Користування туалетом, ходьба по сходах, одягання та купання

17. Під час обстеження виявлено, що пацієнт не може здійснити підошвове згинання стопи та пальців, але при цьому він може стояти на п'ятках, але не може стояти на пальцях. Який нерв, найімовірніше, пошкоджено?
a. Бічний підошвовий
b. Загальний малогомілковий
c. Задній шкірний нерв стегна
d. Сідничний
*e. Великогомілковий

18. Фізичний терапевт проводить прийом пацієнтів, серед яких є особи з ознаками респіраторних захворювань. Він хоче мінімізувати ризик інфікування та дотримуватися правил індивідуального захисту. Який засіб індивідуального захисту він має обов'язково використовувати під час контакту з пацієнтом?
a. Захисний екран або окуляри як єдиний засіб захисту
*b. Респіратор або маску для захисту дихальних шляхів
c. -
d. Будь-який елемент захисту, який терапевт вважає достатнім
e. Гумові чоботи та спеціальний ізоляційний костюм

19. Який основний метод проведення інструктажу з правильного користування допоміжним засобом?
a. Підтримка позитивного психоемоційного стану
b. Фасилітація
*c. Демонстрація
d. Страхування
e. Підбадьорювання

20. Пацієнту віком 45 років встановлено діагноз: негоспітальна лівобічна нижньодольова пневмонія. Укажіть дренажне положення, яке буде сприяти відходженню мокротиння.
a. На лівому боці з опущеним головним кінцем
b. На лівому боці з піднятим головним кінцем
c. На правому боці з піднятим головним кінцем
*d. На правому боці з опущеним головним кінцем
e. Зміна положення тіла не вплине на відходження мокротиння

21. Пацієнтка віком 61 рік скаржиться фізичному терапевту на задишку під час ходьби, що змушує її зупинятися для відновлення дихання, після проходження дистанції до 100 м. Із анамнезу відомо, що 8 тижнів тому вона була виписана з кардіологічного стаціонару, де перебувала через інфаркт міокарда. Фізичний терапевт для оцінювання використав Шкалу вираженості задишки (modified Medical Research Council (mMRC), рекомендовану МОЗ України. Яким є рівень задишки в цієї пацієнтки?
a. 1
*b. 3
c. 2
d. 0
e. 4

22. Пацієнт за призначенням фізичного терапевта виконує вправу "планка". Укажіть характерну особливість статичної роботи м'язів у цьому разі.
*a. Значне напруження
b. Наявне переміщення
c. Відносно пізнє настання втоми
d. Значне скорочення м'яза
e. Незначне напруження

23. Пацієнт із обмеженою рухливістю, який проходить реабілітацію після травми, перебуває на етапі відновлення ходьби. Під час одного з сеансів він починає відчувати невпевненість у рухах і може впасти. Як потрібно організувати процес, щоб уникнути падінь?
a. Страхувати пацієнта лише в кінці заняття, коли він наближається до завершення вправ
*b. Використовувати спеціальний пояс для страхування пацієнта під час ходьби, щоб знизити ризик падінь
c. Проводити заняття лише в присутності медичного персоналу, щоб мати додаткову підтримку за необхідності
d. Дозволити пацієнту рухатися без обмежень, щоб стимулювати його самостійність і впевненість
e. -

24. Як називається вільний у просторі рух, що виконується дистальним сегментом кінцівки?
a. Поступальна вправа
b. Функціональна вправа
*c. Вправа з відкритим кінематичним ланцюгом
d. Вправа із закритим кінематичним ланцюгом
e. Зворотна вправа

25. У дворічного хлопчика діагностовано периферичний параліч Дюшена-Ерба праворуч, зумовлений травматичним ураженням верхнього стовбура плечового сплетення. Під час об'єктивного обстеження пацієнта виявлено: значне зниження згинально-ліктьового та п'ястково-променевого рефлексів праворуч, розлади поверхневої чутливості на зовнішній поверхні плеча і передпліччя, болючість у надключичній ямці праворуч при натисканні. Які ще порушення спостерігатимуться в пацієнта?
*a. Відведення плеча та згинання в ліктьовому суглобі
b. Приведення плеча та згинання в ліктьовому суглобі
c. -
d. Відведення плеча та розгинання в ліктьовому суглобі
e. Приведення плеча та розгинання в ліктьовому суглобі

26. Пацієнт скаржиться на експіраторну задишку. Об'єктивно виявлено: чутно дистанційні хрипи, положення ортопное, лице набрякле, ціанотичне, допоміжна мускулатура грудної клітки бере участь в акті дихання. Грудна клітка збільшена, у стані максимального вдиху, екскурсія її різко зменшена. Під час пальпації грудна клітка ригідна, голосове тремтіння ослаблене по всіх полях. При порівняльній перкусії відчувається гучний коробковий перкуторний звук у всіх полях, при топографічній - екскурсія нижнього краю легень різко обмежена. Аускультативно: ослаблене везикулярне дихання з подовженим видихом, сухі свистячі хрипи різної тональності (високі, низькі). Укажіть наявний синдром ураження системи дихання.
a. Синдром гідротораксу
b. Синдром емфіземи
*c. Синдром бронхоспазму
d. Синдром пневмотораксу
e. Синдром порожнини в легені

27. Для проведення реабілітації пацієнта після перенесеного інфаркту міокарда необхідно оцінити толерантність до фізичного навантаження. Який діагностичний метод потрібно застосувати в цьому разі?
a. Плавання
b. Пікфлоуметрію
c. Пульсоксиметрію
*d. Велоергометрію
e. Електрокардіографію

28. Укажіть найбільш ефективне положення для зменшення болю та полегшення екскурсії грудної клітки для пацієнта з плевритом на ліжковому режимі.
a. На животі
b. На спині
*c. На хворому боці
d. На здоровому боці
e. Напівсидячи

29. Військовослужбовець віком 42 роки переніс вогнепальне поранення нижньої кінцівки, що спричинило обмеження в пересуванні. Після виписки з лікарні він мав розпочати курс фізичної терапії, але зіткнувся з труднощами. Реабілітаційний центр розташований за 10 км від його місця проживання, а чоловік не має власного транспорту. Громадський транспорт у його районі відсутній, а таксі коштує дорого. Водночас він мотивований до реабілітації та має високий рівень фізичної витривалості. Який із нижченаведених аспектів є "фактором середовища" (e) за МКФ, що впливає на реабілітацію пацієнта?
*a. Відсутність доступного громадського транспорту
b. Рівень мотивації до реабілітації
c. Больовий синдром у нозі
d. Його фізична витривалість
e. Обмеження рухів у суглобі

30. Фізичний терапевт працює у клініці з високим навантаженням. Через нестачу персоналу він змушений часто залишатися після зміни, пропускати перерви та відчуває емоційне виснаження. Останнім часом у нього знизилася концентрація, з'явилися проблеми зі сном і дратівливість. Який підхід найбільш ефективно сприятиме його психологічній безпеці?
a. -
b. Посилена концентрація на виконанні професійних обов’язків із максимальним залученням у робочий процес, що сприятиме підтримці дисципліни та ефективності
*c. Оптимізація робочого графіка з поступовим упровадженням чітких меж між роботою та відпочинком, включаючи раціональне планування перерв
d. Використання стратегій емоційного дистанціювання у взаємодії з пацієнтами та колегами для зниження психологічного навантаження
e. Формування стійкості до стресу шляхом прийняття високого темпу роботи як неминучого професійного виклику без надмірного фокусування на власному самопочутті

31. Яке положення потрібно надати суглобу під час оцінки пасивних додаткових рухів?
a. Вимушене
b. Індивідуальне
c. Щільно укладене
d. Анатомічне
*e. Нещільно укладене

32. Під час огляду фізичний терапевт оцінює амплітуду рухів у груднинно-ключичному суглобі пацієнта. Навколо якої вісі можливе піднімання та опускання ключиці?
a. Вертикальної
b. Горизонтальної
c. Фронтальної
d. Поперечної
*e. Сагітальної

33. Під час оцінювання рівня спастичності двоголового м'яза плеча за шкалою Ашфорта фізичний терапевт відчуває опір м'яза протягом усього руху, але пасивний рух виконано в повній амплітуді. Якою кількістю балів за шкалою Ашфорта можна оцінити спастичність м'яза в цьому разі?
a. 3
*b. 2
c. 1
d. 4
e. 0

34. У постінсультного пацієнта з помірним лівобічним геміпарезом у післягострий період реабілітації спостерігається порушення селективного рухового контролю, згинальна синергія в руці, розгинальна - у нозі, спастичність м'язів 2-3 бали за шкалою Ашфорта. Який із тестів є оптимальним для оцінювання сили м'язів нижніх кінцівок пацієнта з урахуванням зазначених проявів?
a. Time Up and Go Test
b. Мануальний м'язовий тест
*c. Моторний контроль вертикалізації
d. Тест 4-ох квадратного кроку
e. Тест 6-и хвилинної ходьби

35. Укажіть метод функціональної діагностики, що досліджує електричні потенціали, які виникають в міокарді з їх подальшим графічним зображенням.
a. Фонокардіографія
b. Полікардіографія
*c. Електрокардіографія
d. Ехокардіографія
e. Ультразвукове дослідження серця

36. Який із нижченаведених варіантів відповідей характеризує фізичні вправи у відкритому кінематичному ланцюгу?
a. Залучення в роботу м'язів - агоністів, синергістів та антагоністів
b. Збільшення компресійних сил стосовно сил зсуву
c. Відтворення функціональних схем рухів
d. Багатосуглобові вправи із залученням декількох м'язових груп
*e. Більш вільний та швидкий рух, але менша стабільність

37. Оберіть мобілізаційний прийом, який використовується при згинальній контрактурі в променево-зап'ястковому суглобі, з урахуванням правила опуклості-вгнутості.
a. Ковзання вгору
b. -
*c. Ковзання вниз
d. Ковзання медіально
e. Ковзання латерально

38. Пацієнт скаржиться на змішану задишку. Об'єктивно виявлено: тахіпное, відставання однієї половини грудної клітки в акті дихання та згладженість міжреберних проміжків на цьому боці. У нижньому відділі цього боку грудної клітки під час пальпації не визначається голосове тремтіння, при порівняльній перкусії виявляється притуплений звук, а при топографічній - обмеження рухомості нижнього краю легені. Під час аускультації над зоною притуплення перкуторного звуку везикулярне дихання відсутнє, а вище цієї зони - ослаблене. Який наявний синдром ураження системи дихання?
a. Синдром пневмотораксу
b. Синдром бронхообструкції
*c. Синдром гідротораксу
d. Синдром емфіземи
e. Синдром порожнини в легені

39. Пацієнту віком 37 років встановлено діагноз: повне ушкодження спинного мозку на рівні Т5. Під час занять у ліжку раптово почервонів та поскаржився на різкий головний біль і серцебиття, розпливчатість перед очима, сильну пітливість. Під час обстеження артеріальний тиск становив 185/100 мм рт. ст. Які дії повинен здійснити фізичний терапевт як домедичну допомогу в цьому разі?
a. Виконати з пацієнтом дихальну гімнастику та повідомити лікаря
b. Швидко забезпечити доступ свіжого повітря та повідомити лікаря
c. Вдягнути на ноги еластичні панчохи та стискальний корсет на живіт
*d. Надати пацієнту положення сидячи та повідомити лікаря
e. Залишити пацієнта в положенні лежачи без подушки та повідомити лікаря

40. У чоловіка віком 68 років - геморагічний інсульт, бал за шкалою ком Глазго - 8. Який із заходів фізичної терапії застосовують у перші 4 дні в реанімаційному відділенні?
a. Активні динамічні вправи
*b. Позиціонування та пасивні вправи
c. Активні дихальні вправи
d. Дренажні положення та динамічні вправи
e. Позиціонування та активні вправи

41. Постінсультному пацієнту діагностовано: лівобічний геміпарез, виражений у руці, помірний у нозі. Після обстеження ерготерапевтом верхньої кінцівки пацієнту призначено такі втручання: компресійний одяг, електростимуляцію, тривале виконання пасивних рухів у підвищеному положенні, підняття кінцівки під час відпочинку. Про наявність якого ускладнення паретичної кінцівки свідчать призначені втручання?
*a. Набряку
b. Спастичності
c. Болю
d. Контрактури
e. Сублюксації

42. Фізичний терапевт вимірює амплітуду рухів у надп'ятково-гомілковому суглобі пацієнта. Навколо якої вісі відбувається згинання та розгинання стопи із загальним обсягом до 60-70^о?
a. Поздовжньої
b. Горизонтальної
c. Поперечної
*d. Фронтальної
e. Сагітальної

43. Пацієнт з тяжкою травмою головного мозку в післягострому періоді реабілітації самостійно не переміщується, є ризик аспірації. Який з варіантів позиціонування після приймання їжі доцільно обрати в цьому разі?
a. Латеральне або бокове положення лежачи
b. Лежачи на спині
c. -
d. Напівлежачи на животі
*e. Напівлежачи на спині з піднятим узголів'ям ліжка принаймні на 30-45^о

44. Пацієнт віком 69 років за 6 місяців після ендопротезування правого колінного суглоба перебуває на довготривалій реабілітації. Який тест доцільно застосувати фізичному терапевту для оцінки швидкості ходьби?
a. Тест Філіпса
*b. 10-метровий тест ходьби
c. 6-хвилинний тест ходьби
d. Тест "Встань та йди"
e. Тест Ласега

45. Фізичний терапевт проводить обстеження колінного суглоба пацієнта з підозрою на пошкодження передньої хрестоподібної зв'язки. Пацієнт лежить на спині, коліно зігнуте під кутом приблизно 30^о. Фізичний терапевт однією рукою стабілізує стегно, а іншою намагається змістити великогомілкову кістку вперед. Який тест використовується в цьому разі для оцінки надмірного зміщення великогомілкової кістки?
a. Тест передньої висувної шухлядки
b. Тест Патріка
*c. Тест Лахмана
d. Тест МакМюррея
e. Тест Х'юстона

46. Чоловік віком 46 роки з індексом маси тіла - 30,2 кг/м^2 скаржиться на зниження фізичної та розумової працездатності. Професійна діяльність пов'язана з роботою за комп'ютером. Інші скарги відсутні. Вправи якої спрямованості та інтенсивності доцільно рекомендувати пацієнту?
a. Анаеробні, великої інтенсивності
b. Анаеробні, субмаксимальної інтенсивності
*c. Аеробні, помірної інтенсивності
d. Анаеробні, помірної інтенсивності
e. Аеробні, субмаксимальної інтенсивності

47. Пацієнт віком 45 років скаржиться фізичному терапевту на біль у спині та обмеження рухів у грудному відділі хребта. В анамнезі: травма спини 5 років тому. Для оцінки рухливості хребта фізичний терапевт вирішив провести тест Отта. Під час виконання тесту фізичний терапевт відзначив нормальну рухливість хребта. На скільки сантиметрів збільшується відстань під час виконання тесту Отта при нормальній рухливості хребта?
a. 1-2
*b. 3,5-5
c. 7-10
d. 0,5-3
e. 8-9,5

48. У пацієнта віком 48 років - лівобічний гонартроз 2 ступеня, пошкодження медіального меніска лівого колінного суглоба. Виражений больовий синдром. Який метод обстеження дозволить визначити обсяг активних рухів у пошкодженому суглобі?
a. Комп'ютерна томографія
b. Мануально-м'язове тестування
*c. Гоніометрія
d. Пальпація
e. Рентгенографія

49. Після поранення в ділянці пахвової ямки пацієнт відчуває труднощі з розгинанням і приведенням плеча до тулуба, а також обертанням його досередини. Який м'яз ушкоджено в пацієнта?
a. Триголовий м'яз плеча
b. Двоголовий м'яз плеча
c. Дельтоподібний
d. Надостьовий
*e. Великий круглий

50. Укажіть особливості позиціонування пацієнтів, які перенесли ендопротезування кульшового суглоба, у перші дні.
a. У положенні на оперованому боці, щоб суглоб набув правильної позиції
b. Таких рекомендацій немає
c. У положенні на неоперовану сторону тіла, між колінами розміщений валик
*d. У положенні лежачи на спині, оперована нога в положенні відведення
e. У зручному положенні, немає значення, на якому боці

51. Укажіть допоміжний засіб, який у разі неправильного використання може викликати компресійну нейропатію у зв'язку з пахвовою, передплечовою або зап'ястною компресією серединного нерва.
a. Ходунки
b. Крісло колісне
c. Тростини
d. Реабілітаційні бруси
*e. Милиці

52. Чоловік віком 62 роки переніс ішемічний інсульт у басейні середньої мозкової артерії правої півкулі 3 місяці тому. Об'єктивно спостерігається: виражена спастичність у лівій верхній кінцівці, особливо у згиначах кисті та лікті (за шкалою Ашфорт - 3 бали). Пацієнт має труднощі в розгинанні руки, утриманні предметів та виконанні функціональних рухів. Яка техніка фізичної терапії є найбільш ефективною для зменшення спастичності в цьому разі?
a. Позиціонування в середньофізіологічному положенні
b. Застосування холодових компресів на спастичні м'язи
c. Виконання швидких і різких рухів у суглобах
d. Тренування сили тільки в ураженій кінцівці без участі здорової
*e. Використання методики повільного розтягування спазмованих м'язів

53. Пацієнт скаржиться на біль та оніміння в ділянці передпліччя та кисті правої руки, які посилюються вночі та під час роботи за комп'ютером. Фізичний терапевт провів два тести: запропонував пацієнту зігнути кисть максимально вниз та утримувати в такому положенні руку протягом 30–60 с; виконав постукування в ділянці зап'ястя та середини передпліччя. Про компресію якого нерва свідчитимуть позитивні результати цих тестів?
a. Міжкісткового нерва передпліччя
b. Ліктьового
*c. Серединного
d. Променевого
e. Дистальної гілки плечового нерва

54. Пацієнт з бронхіальною астмою перебуває на стаціонарному етапі лікування. Після завершення бронхоспазму асистент фізичного терапевта рекомендує використовувати терапевтичні дихальні вправи. Укажіть ці вправи.
*a. Дихальні вправи з промовою звуків на подовженому видиху
b. Швидке глибоке дихання
c. Дихання з форсованим видихом
d. Повільне дихання без вольового керування
e. Дихання з форсованим вдихом

55. Який клінічний інструмент використовується для оцінювання тяжкості та рівня пошкодження спинного мозку?
*a. Шкала ASIA
b. Шкала VFM
c. Шкала FIM
d. Шкала COVS
e. Шкала SCIM

56. Укажіть правильну позицію рук фізичного терапевта при страхуванні пацієнта під час ходьби.
a. Обидві руки страхують за пояс
b. Одна рука розміщена на куприку, інша - попереду грудей
c. Одна рука тримає за плече
d. Одна рука розміщена на стегнах, інша тримає за плече
*e. Одна рука страхує за пояс, інша тримає за плече

57. Постінсультний пацієнт у післягострий період реабілітації скаржиться на зниження чутливості, виражену слабкість м'язів у руці та помірний біль у плечі. Якої доказової стратегії втручання необхідно дотримуватися з метою попередження сублюксації та болю в плечі пацієнта?
a. Обмеження усіх рухів в плечовому суглобі, підтримування руки за два суглоби, носіння бандажа
*b. Правильне позиціювання кінцівки, підтримувальні пов'язки, щадне ставлення до руки
c. -
d. Сидіння в кріслі з підлокотниками, ортез на променево-зап'ястковий суглоб, масаж руки
e. Тейпування плеча, пасивні вправи, розтирання плеча здоровою рукою

58. Виконуючи з пацієнтом вправи для розтягування м'язів кульшового суглоба, фізичний терапевт звернув увагу на патологічні зміни, які є протипоказанням до виконання таких вправ. Укажіть це протипоказання.
a. Порушення постави
*b. Гіпермобільність суглоба
c. Укорочення сухожилків
d. Обмежений діапазон рухів
e. Патологічно стягувальні рубці

59. До фізичного терапевта звернулася пацієнтка віком 61 рік за повторною консультацією. Вона 2 тижні виконувала призначену програму кардіореабілітації за післягострим періодом після інфаркту міокарда. Пацієнтка зазначила, що стала почувати себе краще, може проходити більшу дистанцію та виконувати значний обсяг побутових навантажень без задишки. Яку динаміку функціонального показника роботи серця, найімовірніше, буде встановлено під час обстеження у цьому разі?
a. Збільшення активності синусового вузла правого передсердя
b. Зменшення максимального споживання кисню
*c. Збільшення фракції викиду лівого шлуночка
d. Збільшення кінцево-діастолічного об'єму лівого шлуночка
e. Збільшення частоти серцевих скорочень у спокої

60. Пацієнтка віком 35 років перебуває в терапевтичному відділенні з приводу пневмонії. Загальний стан задовільний, єдине, що турбує жінку, це погане відходження мокротиння під час кашлю, що створює для неї дискомфорт. Який елемент масажу необхідно застосувати, щоб полегшити відходження мокротиння?
a. Вижимання
*b. Вібрацію
c. Погладжування
d. Розминання
e. Розтирання

61. Укажіть найефективніший спосіб профілактики пролежнів у пацієнтів з хребетно-спинномозковою травмою.
a. Повноцінне харчування
b. Протипролежневі матраци та подушки
*c. Часта зміна положення тіла
d. Гігієна тіла
e. Мазі з трофічностимулювальними властивостями

62. Як має рухатися фахівець, страхуючи пацієнта під час спуску зі сходів?
a. Стояти на рівні з пацієнтом та рухатись одночасно з ним
b. Стояти позаду пацієнта та переходити після того як пацієнт зробив крок
*c. Стояти нижче пацієнта та переходити на сходинку нижче, після того як пацієнт зробив крок
d. Переходити одночасно з пацієнтом
e. Стояти двома ногами на одній і тій самій сходинці при кожному кроці пацієнта

63. Під час опитування ерготерапевтом пацієнтка надала таку інформацію: "Я працюю бібліотекаркою та навчаюся на курсах медсестринства…". До якого домену МКФ належить отримана інформація про пацієнтку?
a. Фактори середовища
b. Функції
*c. Участь
d. Особистісні фактори
e. Активність

64. У пацієнтки віком 56 років, яка хворіє на бронхіальну астму, об'єктивно спостерігається: обличчя ціанотичне, шийні вени набухлі, кашляє, під час дихання чути свистячі хрипи, жінка налякана. Яке положення необхідно надати пацієнтці для полегшення стану?
a. Лежачи на животі
b. Лежачи з піднятим головним кінцем
*c. Ортопное
d. Лежачи з піднятими ногами
e. Стоячи

65. Які заходи фізичної терапії доцільно використати з метою відновлення стереогнозу?
a. Визначення напрямку руху шкірної складки
b. Визначення із заплющеними очима цифри, що накреслена на шкірі
*c. Впізнання предмета шляхом його обмацування із заплющеними очима
d. Відчуття пасивних рухів у пальцях верхніх і нижніх кінцівок
e. Визначення здатності сприймати відокремлено два подразники одночасно

66. Під час вибору допоміжних засобів пересування орієнтуються на величину кута в ліктьовому суглобі. Який кут згинання в ліктьовому суглобі рекомендований при виборі тростини (ходунків, милиць, паралельних брусів)?
a. 20-25^о
b. 5-10^о
c. 10-15^о
*d. 15-20^о
e. 25-30^о

67. Асистенту фізичного терапевта необхідно оцінити рівень задишки під час фізичного навантаження в пацієнта віком 50 років з хронічним обструктивним захворюванням легень, який амбулаторно проходить реабілітацію. Який тест або шкалу треба застосувати для суб'єктивної оцінки задишки під час фізичних навантажень?
a. Шкалу NYHA
*b. Шкалу Борга
c. Шкалу Берга
d. Тест 6-хвилинної ходьби
e. Тест 2-хвилинної ходьби

68. Як називається захисний рефлекс розтягування, що запобігає перерозтягуванню м'язів?
a. Аутогенне гальмування
b. Сегментарний рефлекс
*c. Міотатичний рефлекс
d. Сухожильний рефлекс
e. Тонічний рефлекс

69. Під час обстеження пацієнта з наслідками ЧМТ за тестом "Встань та йди" було отримано результат - 15 с. Яка здатність до переміщення у цього пацієнта?
a. Переважно обмежена здатність до переміщення
b. Обмежена здатність до переміщення
c. Порушена здатність до переміщення
*d. Переважно незалежна здатність до переміщення
e. Вільна здатність до переміщення

70. Під час оцінки результатів проби Мартіне-Кушелевського виявилося, що в пацієнта збудливість пульсу більше 80%, час відновлення пульсу 5 хв. Визначте тип реакції, якщо артеріальний тиск до навантаження - 120/80 мм рт. ст., а після навантаження - систолічний значно підвищився, діастолічний значно знизився (180/50 мм рт. ст.).
a. Астенічний
*b. Дистонічний
c. Гіпертонічний
d. Східчастий
e. Нормотонічний

71. Пацієнт із травмою спинного мозку на рівні Th6 після стабілізації стану проходить реабілітацію. Він має параплегію, збережену силу м'язів верхніх кінцівок і труднощі з підтриманням рівноваги в сидячому положенні. Тренування якої навички першочергово необхідне пацієнту для самостійного пересаджування в крісло колісне?
a. Переносу ваги тіла на нижні кінцівки в положенні сидячи
*b. Переміщення в різних напрямках в положенні сидячи з опорою на руки
c. Утримання балансу сидячи без опори на руки протягом 1 хв
d. Утримання положення стоячи у вертикалізаторі протягом 5 хв
e. Нахилу тулуба вперед без опори на руки

72. Яку здатність людини ерготерапевту дозволяє оцінити універсальний опитувальник "активності у повсякденному житті" (Activities of Daily Living-ADL)?
a. Задоволеність від виконання певної діяльності
b. Діяльність в аспекті її важливості для пацієнта
*c. До самостійного існування
d. Інструментальну активність повсякденного життя
e. Заняттєву активність

73. Укажіть причину виникнення дефекту ходьби "підйом на носок" у пацієнта із протезом на трансфеморальному рівні.
a. Контрактура відвідних м'язів стегна
b. Жорсткий протез стопи
*c. Занадто довгий протез
d. Слабкість м'язів задньої поверхні стегна
e. Приймальна гільза в зігнутому положенні

74. Пацієнтка віком 65 років із діагнозом: остеопороз - має високий ризик падінь та переломів. Які з нижченаведених терапевтичних вправ є найбільш ефективним для профілактики падінь та зменшення ризику переломів?
a. Вправи для розслаблення та аеробні вправи
*b. Вправи для рівноваги та сили
c. Вправи для розтягнення та аеробні вправи
d. Вправи на силу та для розтягнення
e. Вправи для рівноваги та для розслаблення

75. Правильне положення пацієнта під час мануально-м'язового тестування дозволяє запобігти включенню в рух інших м'язів при оцінюванні сили відповідного м'яза. Яке вихідне положення пацієнта передбачено для оцінювання сили чотириголового м'яза на 4 бали?
a. Сидячи на кушетці з витягнутими ногами
b. Лежачи на боці, зверху розігнута нога, яка тестується
c. Лежачи на спині, ноги розігнуті
*d. Сидячи на кушетці зі звішеними ногами
e. Лежачи на животі з зігнутою ногою, яка тестується

76. Пацієнту віком 66 років, який хворіє на ішемічну хворобу серця, з метою розроблення ефективної комплексної програми фізичної терапії призначено проведення функціональної проби для оцінки швидкості його адаптаційних можливостей на фізичне навантаження з визначенням часу відновлювальних процесів. Якою пробою визначається здатність серцево-судинної системи відновлюватися після занять фізичними вправами?
a. Штанге
b. Руф'є
*c. Мартіне-Кушелевського
d. Генчі
e. Вальсальви

77. Пацієнтка віком 67 років, проходить повторний курс реабілітації після ішемічного інсульту в басейні правої середньої мозкової артерії. Скаржиться на обмеженість рухів у лівих кінцівках, слабкість та порушення рухів у кінцівках, головний біль, коливання АТ, хиткість під час ходьби. Який тест доцільно застосувати для виміру функціональної рухливості та ризику падінь у пацієнтки, що не вимагає спеціального обладнання та багато часу?
*a. "Встань та йди" (TUG)
b. Динамічний індекс ходьби (DGI)
c. "10-метровий тест ходьби" (10MWT)
d. Шкала рівноваги Берга (BBS)
e. "2-хвилинний тест ходьби" (2MWT)

78. Пацієнт після інсульту має порушення ходьби, часто спотикається через слабкість ураженої ноги, відзначається обмежена активна дорсальна флексія стопи (проявляється "падінням стопи" під час кроку). Який підхід у фізичній терапії буде найбільш ефективним у цьому разі?
a. Надання пацієнту милиць без навчання техніки ходьби
b. Виконання вправ лише в положенні лежачи для збільшення сили м'язів
c. Вправи виключно на верхні кінцівки, оскільки відновлення ходьби можливе пізніше
*d. Використання ортеза для стопи та тренування правильного патерна ходьби
e. Повна відмова від ходьби, щоб уникнути падінь

79. Передчасно народжена дитина щоденно отримує до 10-12 стресових процедур догляду, зокрема забір крові. Яку шкалу застосовують для вимірювання процедурного болю недоношених і доношених немовлят?
*a. NIPS
b. N-PASS
c. Шкалу ВАШ
d. NBAS
e. -

80. Чому на початку реабілітації травм плечового суглоба надається перевага вправам у закритому кінематичному ланцюзі?
a. Ізольована робота певних м'язових груп
*b. Менша швидкість руху, але більша стабільність
c. Менша стимуляція пропріоцептивної чутливості
d. Відтворення певних схем рухів
e. Залучення в роботу м'язів-антагоністів та синергістів

81. Для встановлення толерантності до фізичних навантажень та складання програми реабілітації для пацієнта після перенесеного інфаркту міокарда фізичний терапевт запланував проведення тредмілергометрії. Який тип навантаження при тредмілергометрії найчастіше застосовують у цьому разі?
a. З рівномірним навантаженням
b. З постійно зростаючим навантаженням
c. Зі східчастим збільшенням навантаження з періодами відпочинку
d. Зі східчастим зменшенням навантаження
*e. Зі східчастим збільшенням навантаження без періодів відпочинку

82. У пацієнта віком 34 роки під час заняття терапевтичними вправами спостерігається: прискорене дихання, невисока пітливість та незначне почервоніння шкіри. Чоловік не має ніяких скарг та безпомилково виконує вказівки. Укажіть рівень втоми в пацієнта.
a. Втома відсутня
b. Значний
*c. Незначний
d. Різкий
e. Виражений

83. Завданням комплексних реабілітаційних програм фізичної терапії пацієнтів хворих на ішемічну хворобу серця є покращення метаболічного забезпечення міокардіальних функцій через зниження потреби міокарда в кисні й адекватну його доставку. Завдяки чому реалізується сприятливий вплив індивідуально спланованих систематичних фізичних навантажень на гемодинаміку?
a. Зростанню частоти серцевих скорочень і розширенню коронарних артерій
*b. Зменшенню частоти серцевих скорочень і розширенню коронарних артерій
c. Зростанню артеріального тиску й розширенню коронарних артерій
d. Зниженню артеріального тиску і звуженню коронарних артерій
e. Зростанню артеріального тиску і звуженню коронарних артерій

84. Які функції нижньої кінцівки будуть порушені при розриві двоголового м'яза стегна, що виник у результаті падіння з висоти?
*a. Розгинання стегна та згинання гомілки
b. Згинання та пронація гомілки
c. Розгинання стегна та гомілки
d. Згинання стегна та гомілки
e. Супінація стопи

85. Пацієнту віком 65 років діагностовано СОVID-19. SpO_2 - 70%. Яке позиціонування може посприяти значному підвищенню показників сатурації?
*a. На животі
b. На спині
c. На правому боці
d. Напівсидячи
e. На лівому боці

86. Пацієнт віком 64 роки після ендопротезування кульшового суглоба тренує навички ходьби сходами. Де повинен перебувати фізичний терапевт під час страхування пацієнта?
a. Позаду від пацієнта, притримуючи пояс для страхування двома руками
b. Позаду і збоку від пацієнта, притримуючи пояс для страхування однією рукою, а іншою - руку пацієнта
c. Дещо позаду і збоку від пацієнта, притримуючи пояс для страхування двома руками
d. -
*e. Дещо позаду і збоку від пацієнта, притримуючи пояс для страхування однією рукою, а іншою - надпліччя пацієнта

87. Пацієнта віком 56 років шпиталізовано зі скаргами на інтенсивний пекучий біль за грудниною, який іррадіює в ліву руку, лопатку, нижню щелепу, триває більше години та не знімається нітрогліцерином. Встановлено діагноз: інфаркт міокарда. Якою буде основна мета першого (стаціонарного) етапу реабілітації для цього пацієнта?
a. Забезпечення психологічної підтримки пацієнта, повернення до професійної діяльності
b. Поступове підвищення рівня функціональної здатності, зниження факторів ризику серцево-судинних захворювань
c. Покращення функціонального стану серцево-судинної системи, формування адекватного колатерального кровообігу в міокарді
*d. Протидія негативним впливам тривалого ліжкового режиму та підготовка пацієнта до повернення до нормальної повсякденної діяльності
e. Підготовка пацієнта до повернення до професійної діяльності, зниження факторів ризику

88. Який спірографічний показник вважається найкращим для оцінки ступеня обструкції дихальних шляхів?
*a. Об'єм форсованого видиху за першу секунду (ОФВ1)
b. Хвилинний об'єм дихання (ХОД)
c. Функціональна залишкова ємність легень (ФЗЄ)
d. Максимальна вентиляція легень (МВЛ)
e. Форсована життєва ємність легень (ФЖЄЛ)

89. Постінсультний пацієнт віком 62 роки: післягострий період реабілітації, вертикалізований у положення сидячи, труднощі з утриманням балансу. Яке тренування для покращення самостійного сидіння є оптимальним для такого пацієнта?
a. Вправи з імітації ходьби, сидячи
b. -
c. Вправи з підйомом таза, лежачи в ліжку
*d. Тренування з дотягуванням випрямленою рукою, сидячи
e. Тренування опорної функції рук, сидячи

90. Що є протипоказанням до постурального дренажу?
a. Емфізема легень
*b. Легенева кровотеча
c. Субфебрильна температура
d. Артеріальна гіпертензія
e. Наявність бронхоектазів

91. Жінка віком 42 роки після підняття важкого предмета відчула різкий біль у попереково-крижовому відділі хребта з іррадіацією в сідницю та по передній поверхні стегна і внутрішній поверхні гомілки праворуч. Об'єктивно спостерігається: напружені м'язи поперекової ділянки, сколіоз, випрямлення поперекового лордозу, обмеження рухів у поперековому відділі хребта та болючість під час глибокої пальпації паравертебральних точок L4-S1 праворуч. Симптом Ласега позитивний з правого боку. Ахіловий рефлекс праворуч не викликається. Гіпестезія по зовнішньому краю правої стопи. Який найімовірніший діагноз?
*a. Радикулопатія S1
b. Радикулопатія L5
c. Люмбаго
d. Люмбоішіалгія
e. Люмбалгія

92. У пацієнта перелом середньої третини плечової кістки. Йому накладено гіпсову пов'язку й рекомендовано курс ЛФК. На які періоди поділяється курс ЛФК цього пацієнта, залежно від етапів і термінів його лікування?
*a. Іммобілізація, постіммобілізація, відновний
b. Догоспітальний, госпітальний, загальний
c. Щадний, функціональний, тренувальний
d. Стаціонарний, амбулаторно-поліклінічний
e. Ліжковий, напівліжковий, вільний

93. Пацієнт віком 56 років проходить ранній етап реабілітації після тотального ендопротезування кульшового суглоба. Яку модель ходьби необхідно застосовувати в цьому разі?
*a. Триточкову з милицями
b. Чотириточкову з милицями
c. Двоточкову з милицями
d. З ходунками
e. З шестипроменевими палками

94. Фізичний терапевт проводить мануальне м'язове тестування привідних м'язів стегна. Який принцип є основним правилом тестування та оцінювання м'язової сили?
a. Розслаблення та подолання
b. Розслаблення та напруження
*c. Напруження та подолання
d. Напруження та розслаблення
e. -

95. Пацієнтці віком 16 років після перенесеної гострої правосторонньої пневмонії для запобігання розвитку спайок призначено лікувальний масаж. Укажіть правильну послідовність прийомів проведення лікувального масажу при захворюваннях органів дихання.
a. Розтирання, погладжування, розтирання, вібрація
b. Погладжування, розминання, розтирання, вібрація
c. Вібрація, розминання, погладжування, розтирання
d. Погладжування, вібрація, розминання, розтирання
*e. Погладжування, розтирання, розминання, вібрація

96. Упродовж якого часу рекомендовано позиціонувати пацієнта з ішемічним інсультом в одному положенні для профілактики контрактур?
*a. 1-2 год
b. 5-6 год
c. 9-10 год
d. 3-4 год
e. 7-8 год

97. У пацієнтки віком 67 років гостре порушення мозкового кровообігу, виражений геміпарез. В анамнезі: цукровий діабет, нестабільна гемодинаміка, високий ризик утворення пролежнів. Який проміжок часу є оптимальним для зміни положення тіла пацієнтки для профілактики пролежнів?
a. 2 рази на добу
b. Кожні 4 години
c. 1 раз на добу
*d. Кожні 2 години
e. Кожні 6 годин

98. Укажіть, у якому випадку проводиться протинабрякова терапія та терапія, спрямована на покращення трофіки тканин, особливо м'язів, збереження амплітуди рухів у проксимальному суглобі, зняття больового синдрому, наявність трофічних розладів, тренування на опірність тканин, профілактика контрактур.
a. Сформованої кукси
b. Фантомного болю
*c. Несформованої кукси
d. Закритої травми периферійних нервів
e. Фантомної кінцівки

99. Новонародженій дитині виконується погладжування щоки праворуч. Оберіть рефлекторну відповідь, яка буде вказувати на зрілий пошуковий рефлекс.
a. Поворот голови ліворуч та закривання рота
b. Поворот голови праворуч та закривання рота
*c. Поворот голови праворуч та відкривання рота
d. Поворот голови ліворуч та відкривання рота
e. -

100. Яка мета використання допоміжних засобів у роботі з пацієнтами?
a. Зменшення проявів слабкості м'язів
b. Запобігання пасивно-активній роботі з пацієнтом
*c. Забезпечити пацієнту більшу мобільність під час відновлення його здатності пересуватися
d. Тренування сили нижніх кінцівок
e. Навчити його нових навичок, які можуть знадобитися в житті

101. У разі ураження якого рівня спинного мозку пацієнту надається повна допомога під час прийому їжі?
*a. С1-С4
b. С6-С7
c. Т1-Т2
d. С7-С8
e. С5-С6

102. Який метод обстеження пацієнтів із патологією органів дихання використовують під час перевірки голосового тремтіння, визначення тургору, вологості шкіри, тонусу м'язів, товщини підшкірного жирового шару та периферичних лімфатичних вузлів?
*a. Пальпацію
b. Мануально-м'язове тестування
c. Перкусію
d. Ларингоскопію
e. Аускультацію

103. Пацієнтка віком 32 роки має в анамнезі: рецидивно-ремітуючий розсіяний склероз. Під час обстеження виявлено: дискоординація рухів, порушення балансу та хитання при ходьбі. Який патологічний стан виник у пацієнтки?
a. Афазія
b. Астереогнозія
c. Анозогнозія
*d. Атаксія
e. Апраксія

104. Рентгенологічно в пацієнта діагностовано перелом плечової кістки в ділянці міжгорбкової борозни. Сухожилок якого м'яза може бути насамперед травмований уламками кістки в цьому разі?
*a. Двоголового м'яза плеча
b. Великого круглого м'яза
c. Дельтовидного м'яза
d. Великого грудного м'яза
e. Найширшого м'яза спини

105. Пацієнт віком 37 років із клінічним діагнозом: нестабільний нефіксований перелом хребта на рівні Th12-L1, забій спинного мозку, нижня параплегія. Яка амплітуда згинання прямої ноги при виконанні пасивних вправ у нижніх кінцівках такого пацієнта?
*a. Не більше 60^о
b. Не більше 80^о
c. Не більше 70^о
d. Не більше 50^о
e. Не більше 90^о

106. Яку шкалу використовують в ерготерапії для стандартизованої оцінки рівня розвитку великих моторних функцій у дітей із церебральним паралічем?
a. MACS
b. FIM
*c. GMFCS
d. CFCS
e. FMS

107. Передчасно народжене немовля досягло координації в моделі "смоктання-ковтання-дихання". Соску якої форми буде рекомендовано для збереження смоктального рефлексу?
*a. Округлої
b. -
c. Циліндричної
d. Симетричної плоскої
e. Асиметричної плоскої

108. Яку стратегію потрібно вибрати для реалізації завдання із вдосконалення навичок пересідання на рівновисокі поверхні особою з наслідками хребетно-спинномозкової травми на рівні С7 (ASIA С)?
a. Пересідання з повною допомогою фізичного терапевта
*b. Пересідання за допомогою ковзкої поверхні
c. Пересідання з частковою допомогою фізичного терапевта
d. Пересідання з відпрацюванням належного рівня рівноваги тіла
e. Пересідання з вербальною допомогою фізичного терапевта

109. Які клінічні ознаки свідчитимуть про погіршення стану пацієнта, що хворіє на бронхіальну астму?
*a. Експіраторна задишка з подовженим видихом, сухі свистячі хрипи
b. Експіраторна задишка з подовженим видихом, вологі хрипи
c. Інспіраторна задишка, клекочуче дихання
d. Експіраторна задишка з подовженим видихом, крепітація
e. Інспіраторна задишка з подовженим видихом, сухі свистячі хрипи

110. Після оперативного лікування колінного суглоба в пацієнта сформувалася післяіммобілізаційна м'язова контрактура. Для збільшення амплітуди руху пацієнт самостійно розгинає колінний суглоб, утримуючи його у крайній можливій точці амплітуди за допомогою напруження чотириголового м'яза. Як називається цей тип розтягнення?
*a. Активний
b. Пасивний
c. Динамічний
d. Постізометричний
e. Балістичний

111. Що з нижченаведеного є протипоказанням для фізичної терапії при гастриті в підгострій стадії?
a. Диспептичні явища
*b. Виражений больовий синдром
c. Підвищення секреторної функції
d. Зниження секреторної функції
e. Зміна апетиту

112. Пацієнт скаржиться на затерплість та оніміння безіменного пальця та мізинця правої кисті. Під час огляду виявлено: порушення згинання та шкірної чутливості цих пальців, долонного згинання кисті, зведення і розведення пальців кисті, а також приведення великого пальця кисті. Міжкісткові, а також м'язи підвищення мізинця частково атрофовані (починає формуватися "пазуриста лапа"). Який нерв уражений в пацієнта?
a. Серединний
b. М'язово-шкірний
c. Променевий
d. Присередній шкірний нерв передпліччя
*e. Ліктьовий

113. Під час обстеження пацієнта виявлено спастичність двоголового м'яза верхньої кінцівки з оцінкою 1+ за модифікованою шкалою Ашфорта. Що буде демонструвати двоголовий м'яз з такою оцінкою під час пасивного розгинання передпліччя?
a. Значне підвищення м'язового тонусу, пасивні рухи утруднені
*b. Незначне підвищення м'язового тонусу, що проявляється хапанням, з мінімальним опором протягом подальшої (менше половини) амплітуди руху
c. Помірне підвищення м'язового тонусу, що проявляється хапанням, з незначним опором протягом подальшої (більше половини) амплітуди руху
d. Незначне підвищення м'язового тонусу, що проявляється хапанням, з подальшим розслабленням або мінімальним опором в кінці амплітуди руху
e. -

114. Які завдання фізичної терапії будуть пріоритетними в перші три дні хребетно-спинномозкової травми?
a. Сприяння процесам нейропластичності
b. Навчання навичок переміщення
c. Відновлення втрачених функцій
*d. Профілактика ускладнень
e. Навчання навичок самообслуговування

115. Які вправи доцільно рекомендувати пацієнтам, що хворіють на гіпертонічну хворобу в різних стадіях, з метою зниження артеріального тиску?
a. Ізометричні
b. Ізотонічні
c. Дихальні із затримкою дихання на вдиху
d. Ритмопластичні
*e. Дихальні із затримкою дихання на видиху

116. У чоловіка раптово виникли сильний біль у лівій половині грудної клітки, кашель, рясне кровохаркання, температура тіла підвищилася до 38,2^оС. Під час обстеження встановлено, що ліва половина грудної клітки дещо відстає в акті дихання. Під час аускультації прослуховується крепітація і шум тертя плеври. Установіть попередній діагноз.
a. Гострий бронхіт
*b. Пневмонія
c. Емфізема
d. Хронічний бронхіт
e. Бронхіальна астма

117. Передчасно народжене немовля (скоригований вік 36 тижнів) має підвищений рівень розвитку апное. Укажіть позиціонуюче положення для здійснення орального годування через соску.
*a. Альтернативне положення на спині
b. Горизонтальне положення на спині
c. -
d. Вертикальне положення (сидячи)
e. Альтернативне положення "живіт до живота"

118. Пацієнт віком 73 роки хворіє на хворобу Паркінсона, акінетико-регідну форму. Після тестування визначена IV стадія хвороби за модифікованою шкалою Хена та Яра. Якому рівню рухової активності відповідає ця стадія хвороби в пацієнта?
a. Істотне обмеження рухової активності, пацієнт не може самостійно пересуватися
*b. Істотне обмеження рухової активності, але залишається можливим самостійне пересування
c. Помірне обмеження рухової активності, пацієнт потребує істотної сторонньої допомоги в повсякденному житті
d. Помірне обмеження рухової активності, легка залежність пацієнта від сторонньої допомоги в повсякденному житті
e. Легке обмеження рухової активності, пацієнт не потребує сторонньої допомоги

119. У пацієнта віком 67 років під час огляду виявлено: відсутність пропріоцептивної та тактильної чутливості шкіри верхньої кінцівки та верхньої половини тулуба. Про ураження якого провідного шляху це свідчить?
a. Спинномозково-оливного
b. Спинномозково-покрівельного
*c. Клиноподібного пучка Бурдаха
d. Тонкого пучка Голля
e. Переднього спинномозково-мозочкового Говерса

120. Під час огляду пацієнта з бронхіальною астмою фізичний терапевт встановив, що передньо-задній розмір грудної клітки збільшений переважно у верхній частині, ребра мають горизонтальне положення, міжреберні проміжки розширені, над- та підключичні ямки згладжені. Для якої форми грудної клітки характерні виявлені ознаки?
a. Обструктивної
*b. Емфізематозної
c. Астматичної
d. Циліндричної
e. Конічної

121. Пацієнт віком 72 роки потрапив до лікувального закладу внаслідок гіпертонічного кризу. Після проведеного лікування його стан частково поліпшився. Укажіть одне з основних завдань терапевтичних вправ при гіпертонічній хворобі.
a. Попередження екстракардіальних чинників кровообігу
b. -
c. Пригнічення обміну речовин у міокарді та колатерального кровообігу
d. Стимулювання психоемоційного стану пацієнта і зниження рухового режиму
*e. Покращення діяльності ЦНС, усунення порушень процесів регуляції артеріального тиску

122. Постінсультному пацієнту віком 60 років діагностовано: спастичний геміпарез, спастичність м'язів-згиначів верхньої кінцівки становить 3-4 бали за шкалою Ашфорта, больовий синдром. Яке втручання ерготерапії є оптимальним для пацієнта з урахуванням ступеня спастичності?
a. Теплові процедури
b. Ортезування
*c. Ботулінотерапія
d. Вібраційний масаж
e. Тривале статичне розтягнення м'язів

123. Під час огляду грудної клітини пацієнта асистент фізичного терапевта встановив, що ребра розташовані майже горизонтально, міжреберні проміжки широкі, передньо-задній та поперечний розміри практично однакові, нижня апертура грудної клітки широка, епігастральний кут тупий. Обидві половини грудної клітки симетрично беруть участь у диханні. Для якої форми грудної клітки характерні виявлені ознаки?
a. Плоскої
b. Діжкоподібної
c. Астенічної
d. Циліндричної
*e. Конічної

124. Яку концептуальну модель практики використовує у своїй професійній діяльності ерготерапевт, коли аналізує заняттєву активність та важливі для особи заняття з метою їх покращення, враховуючи вплив середовища та наратив самої особи?
a. Модель заняттєвої активності людини (MOHO)
b. Модель KAWA "Річка"
*c. Модель "Особа-середовище-заняття-виконання" (PEOP)
d. Модель процесу ерготерапевтичного втручання (OTIPM)
e. Канадська модель виконання заняття та залучення (CMOP-E)

125. Пацієнт віком 62 роки перебуває на підгострому періоді реабілітації після перенесеного інсульту в басейні середньої мозкової артерії. Яка шкала є оптимальною для визначення можливості здійснення самостійної діяльності пацієнта та формування цілей ФТ?
a. Ренкіна
b. Освестрі
*c. Функціональної незалежності (FIM)
d. Хокінса
e. Візуальна аналогова шкала (VAS)

126. Під час проведення проби з фізичним навантаженням реакція серцево-судинної системи характеризувалася підвищенням систолічного артеріального тиску більше ніж на 70 мм рт. ст., а показник діастолічного становив більше 95 мм рт. ст. Який iз нижченаведених типів реакцій спостерігається в пацієнта?
*a. Гіпертонічний
b. Дистонічний
c. Астенічний
d. Гіпотонічний
e. Нормотонічний

127. Жінка віком 35 років має синдром зап'ясткового каналу. Скаржиться на те, що не може друкувати більше 10 хв, перш ніж біль стане непереборним. Які заходи фізичної терапії та ерготерапії застосовуватимуться з метою зменшення больових відчуттів у перші 5 днів?
a. Ортезування та зміцнення м'язів передпліччя
b. Розтягування м'язів передпліччя почергово з ортезуванням
c. Покращення мобільності променево-зап'ясткового суглоба та ергономіка робочого місця
d. Покращення нейром'язового контролю
*e. Ортезування почергово з вправами з полегшених вихідних положень

128. Постізометричну релаксацію використовують для ліквідації міогенних контрактур. Після закінчення ізометричного напруження м'язів пацієнта фізичний терапевт легко й повільно виконує пасивне розтягування м'язів. Упродовж скількох секунд він це робить?
a. До 5
b. 10-15
c. 21-25
*d. 6-10
e. 16-20

129. Чоловік віком 45 років скаржиться на задишку, що посилюється під час незначного фізичного навантаження та малопродуктивний кашель. В анамнезі: ХОЗЛ. Укажіть найбільш інформативний метод для визначення дихальної недостатності в пацієнта.
a. Бронхоскопія
b. Рентгенографія органів грудної клітки
c. Бронхографія
*d. Спірографія
e. Комп'ютерна томографія легень

130. Пацієнт через місяць після черепно-мозкової травми демонструє ознаки 4 рівня когнітивного функціонування Ранчо. Яке втручання буде оптимальним для цього пацієнта?
a. Заняття тривалістю 20 хв з виконанням подвійних завдань
b. Заняття з гучним звуковим супроводженням тривалістю 30 хв
c. Заняття тривалістю 40 хв з виконанням простих команд
*d. Заняття тривалістю до 20 хв у спокійному оточенні з виконанням простих команд
e. -

131. Чоловіку віком 60 років два дні тому виконано ендопротезування правого кульшового суглоба. Укажіть обмеження, яких повинен дотримуватися пацієнт упродовж 3-х місяців.
a. Піднімати пряму кінцівку на 30^о при розігнутому коліні
b. Підніматися сходами
c. Відводити пряму нижню кінцівку більше ніж на 30^о
d. Лягати на здоровий бік із подушкою між ногами
*e. Сідати під кутом більше ніж на 90^о між тулубом та нижніми кінцівками

132. Із якою метою проводиться профілактика респіраторних ускладнень в осіб із ураженням шийного відділу хребта в гострому періоді хребетно-спинномозкової травми?
*a. Забезпечення вентиляції легень
b. Попередження ателектазу
c. Збільшення екскурсії грудної клітки
d. Видалення мокротиння з трахіобронхіального дерева
e. Збільшення екскурсії діафрагми

133. Пацієнтка віком 27 років перебуває 5 день у неврологічному відділенні після операції зі стабілізації хребта на рівні хребців Т11-L1. З анамнезу відомо, що місяць тому, після дорожньо-транспортної пригоди, жінка була шпиталізована до лікарні з діагнозом перелом хребта на рівні Т12 з повним пошкодженням спинного мозку. Фізичний терапевт планує на занятті навчити пацієнтку техніці самостійної стимуляції кашлю. Яке вихідне положення протипоказане для пацієнтки під час проведення цієї процедури?
a. Лежачи на правому боці
b. Лежачи на лівому боці
*c. Лежачи на спині
d. Сидячи
e. Лежачи на животі

134. Фізичному терапевту необхідно визначити структуру походження за характером болю в пацієнта. Який біль має такі характеристики: глибокий, свердлячий, локалізований?
a. Фасціальний
b. Нервовий
c. М'язовий
d. Судинний
*e. Кістковий

135. Які дії має виконувати фізичний терапевт для підвищення ефективності дренажної позиції в разі накопичення мокротиння і гною в бронхах у пацієнта?
a. Під час вдиху натискати на відповідну ділянку грудної клітки, виконуючи вібраційний масаж
b. Під час затримки дихання виконувати вібраційний масаж
c. Під час затримки дихання натискати на відповідну ділянку грудної клітки
d. Під час затримки дихання виконувати легке постукування на відповідній ділянці грудної клітки
*e. Під час видиху натискати на відповідну ділянку грудної клітки, виконуючи вібраційний масаж

136. У передчасно народженої дитини оцінюється здатність до орального годування. Укажіть фазу ковтання, під час якої будуть активно задіяні нижня щелепа, язик, м'яке та тверде піднебіння з частковим залученням губ.
a. -
b. Початкова езофагеальна
*c. Ротова
d. Езофагеальна
e. Фарингеальна

137. Чоловік віком 25 років потрапив до лікувального закладу внаслідок гіпотонічного кризу. Після надання допомоги і проведення лікування його стан поліпшився. Які терапевтичні вправи найбільш доцільно призначити для цього пацієнта?
a. Пасивні фізичні вправи для великих м'язових груп
b. Активні фізичні вправи для малих м'язових груп
c. Вправи з швидкою зміною положення тіла у просторі
d. Дихальні вправи із затримкою дихання на видиху
*e. Швидкісно-силові вправи та вправи з невеликим обтяженням

138. Військовослужбовець віком 30 років отримав вогнепальне поранення нижньої кінцівки, що призвело до порушення ходьби та необхідності використання допоміжних засобів. Під час реабілітації фізичний терапевт проводить оцінку стану пацієнта. Він ураховує не тільки обсяг рухів у суглобах та м'язову силу, а й емоційний стан пацієнта, рівень соціальної підтримки, архітектурну доступність житла та доступність транспорту для відвідування реабілітаційного центру. Який принцип використовує терапевт у цій ситуації відповідно до МКФ?
a. Лише психологічну модель
b. Діагностичний підхід
*c. Біопсихосоціальний підхід
d. Медичну модель
e. Соціальну модель

139. Які індивідуальні соціальні чинники потрібно враховувати під час опитування пацієнта?
*a. Професія, хобі, сімейний стан, наявність домашніх тварин, тип і поверх помешкання
b. Професія, матеріальне становище, сімейний стан, наявність домашніх тварин
c. Соціальний статус, сімейний стан, наявність домашніх тварин, тип помешкання
d. Професія, сімейний стан, хобі, хороші побутові умови
e. -

140. Які заходи рекомендовано комбінувати з метою виховання координаційних навичок і відновлення тактильної, м'язової та суглобової чутливості в решті кінцівки під час стояння та ходіння з протезом?
a. Вправи на тренажерах, вправи зі складною координацією, гігієнічні процедури
b. Масаж, вправи на опір і витривалість, загартовування
*c. Масаж, вправи на розвиток рівноваги, догляд за шкірою кукси
d. Силові вправи, вправи на тренування дрібної моторики, бальнеопроцедури
e. Вправи на координацію та спротив, апаратна фізіотерапія, загартовування

141. Після проведення фізичної терапії пацієнту з дорсопатією шийного відділу хребта дано рекомендації і продемонстровано виконання вправ із самоопором для м'язів шиї. Як активуються м'язи при виконанні таких вправ?
a. Напруження м'язів-синергістів без включення м'язів-антагоністів
b. -
c. Розслаблення м'язів-синергістів та напруження м'язів-антагоністів
d. Напруження м'язів-синергістів та розслаблення м'язів-антагоністів
*e. Одночасне напруження м'язів-синергістів та м'язів-антагоністів

142. З якого положення треба починати вертикалізацію пацієнта, який тривалий час перебував у ліжку після гострого порушення мозкового кровообігу?
a. Дорсально лежачи
*b. Положення Фаулера
c. Положення стоячи
d. Латерального або бокового положення лежачи
e. Положення лежачи на животі

143. Чим зумовлений мінімальний час кардіотренування незалежно від рівня здоров'я?
a. Поступовим утворенням достатньої кількості енергії для роботи на витривалість
b. Дотриманням загальних умов застосування аеробних терапевтичних вправ у фізичній терапії
*c. Адаптацією дихальної та серцево-судинної систем до фізичного навантаження
d. Зростанням інтенсивності обміну речовин під час кардіотренування
e. Функціональним станом дихальної та серцево-судинної систем

144. Пацієнтка віком 66 років перебуває на консультації у фізичного терапевта після нещодавно перенесеного гострого інфаркту міокарда. Під час обстеження виявлено: ЧСС - 88/хв, АТ - 148/89 мм рт. ст., тест "встань та йди" - 22 с. Які вправи протипоказані для цієї пацієнтки?
a. На витривалість на велотренажері
*b. Зі статичним напруженням
c. На координацію рухів
d. На розтягнення м'яких тканин
e. Дихальні вправи із подовженням видиху

145. Після перенесеної травми пацієнт не може зігнути праве плече в плечовому суглобі та привести його до тулуба. Який м'яз було травмовано?
a. Плечовий
*b. Дзьобо-плечовий
c. Великий круглий
d. Малий круглий
e. Підлопатковий

146. Чоловіку віком 38 років, у результаті воєнної травми виконано трансфеморальну ампутацію лівої кінцівки. Функціонування верхніх кінцівок значних обмежень не має, проживає у приватному секторі, де середовище не безбар'єрне. Який допоміжний засіб реабілітації доцільно обрати на період передпротезної реабілітації?
a. Крісло колісне
b. Рама для ходьби
c. Ролатор
d. Палиця
*e. Милиці пахвові

147. Що є протипоказанням для проведення тесту на толерантність до фізичного навантаження?
a. Артеріальна гіпертензія
*b. Коронарна недостатність із частими нападами стенокардії
c. Поодинокі екстрасистоли
d. Синусова тахікардія
e. Серцева недостатність І ступеня

148. Жінка віком 49 років, викладач, скаржиться на біль у попереку та скутість у поперековому відділі хребта під час здійснення побутової діяльності. Яке доступне функціональне дослідження доцільно застосувати, щоб дослідити амплітуду руху хребта в цьому разі?
a. Тест Форестьє
b. Тест з 6-хвилинною ходьбою
c. Тест Отта
d. Проба підборіддя-груднина
*e. Тест Шобера

149. Як правильно зробити вимір сили кисті методом динамометрії?
*a. У вiдведенiй убiк прямiй руцi, тричі
b. У вiдведенiй убiк прямiй руцi, одноразово
c. У вiдведенiй убiк зiгнутiй у лiктi руцi, тричi
d. У пiднятiй руцi, різко
e. В опущенiй вниз руцi, одноразово

150. Пацієнт скаржиться на змішану задишку. Об'єктивно виявлено: тахіпное, відставання однієї половини грудної клітки в акті дихання та згладженість міжреберних проміжків на цьому боці. Під час пальпації цього боку грудної клітки не визначається голосове тремтіння, при порівняльній перкусії виявляється тимпанічний звук. Аускультативно - над зоною тимпанічного перкуторного звуку везикулярне дихання відсутнє. Укажіть наявний синдром ураження системи дихання.
a. Синдром бронхообструкції
b. Синдром гідротораксу
c. Синдром порожнини в легені
*d. Синдром пневмотораксу
e. Синдром емфіземи

