1. Під час стоматоскопічного та антропометричного огляду чоловіка виявлено перевагу поздовжніх розмірів тіла над поперечними: довгі та тонкі кінцівки, довга та тонка шия, вузькі плечі, вузька та плоска грудна клітка, гострий епігастральний кут, крилоподібні лопатки, сутулість, тонка, суха і бліда шкіра, слабо розвинені м'язи та незначні жировідкладення. До якого типу тілобудови належить пацієнт (за Черноруцьким)?
a. Атонічного
b. Нормостенічного
c. Гіпостенічного
*d. Астенічного
e. Гіперстенічного

2. У пацієнта в анамнезі гостре порушення мозкового кровообігу. Об'єктивно виявлено: правобічний геміпарез. На досягнення якої цілі в довготривалому реабілітаційному періоді буде спрямовувати програму фізичний терапевт?
a. Покращення самопочуття
b. Удосконалення дихальних рухів
*c. Удосконалення навичок самообслуговування
d. Профілактика болю
e. Профілактика виникнення контрактур

3. У постінсультного пацієнта з геміпарезом за результатами мануально-м'язового тестування сила двоголового м'яза стегна становить 1 бал. Якому кваліфікатору МКФ для функцій організму відповідає зазначений показник сили м'язів?
a. 0
*b. 3
c. 1
d. 4
e. 2

4. Укажіть неврологічний рівень пошкодження спинного мозку, за якого прогностично пацієнт з ASIA A-В буде здатний до навчання ходьби за допомогою ортезів і милиць.
a. L1-Th11
b. L1-L2
*c. L2-L3
d. S2-S4
e. L4-S1

5. Які дії виконує фізичний терапевт при маніпуляційному втручанні "мануальна вібрація"?
a. Вібрацію середньої частоти на грудну клітку під час видиху пацієнта
b. Вібрацію низької частоти на грудну клітку під час вдиху пацієнта
c. Вібрацію високої частоти на стінку грудної клітки під час вдиху пацієнта
d. Вібрацію низької частоти на стінку грудної клітки під час видиху пацієнта
*e. Вібрацію високої частоти на стінку грудної клітки під час видиху пацієнта

6. Пацієнту віком 27 років, який хворіє на бронхіальну астму, сімейний лікар призначив 20 профілактичних сеансів переривчастої гіпоксичної терапії на стадії ремісії захворювання. Який очікуваний ефект дозованих інтервальних гіпоксичних тренувань сприятиме попередженню виникнення наступного загострення хвороби?
a. Підвищення тонусу гладеньких м'язів бронхіол
b. Зниження тонусу гладеньких м'язів мікросудин
c. Підвищення ефективності мукоциліарного кліренсу
d. Підвищення тонусу гладеньких м'язів мікросудин
*e. Зниження тонусу гладеньких м'язів бронхіол

7. Пацієнт скаржиться, що не може розігнути верхню кінцівку в ліктьовому, променево-зап'ястковому та п'ястково-фалангових суглобах, відвести великий палець, а також здійснити супінацію передпліччя та кисті. Який нерв, найімовірніше, пошкоджено?
a. Ліктьовий
*b. Променевий
c. Присередній шкірний нерв передпліччя
d. Серединний
e. М'язово-шкірний

8. У пацієнта спостерігається розлад рухової функції верхньої кінцівки після геморагічного інсульту. Для оцінки якого показника використовують шкалу Ашфорта, шкалу оцінки інвалідизації та шкалу стійкості до пасивних рухів у цьому разі?
a. Активності в повсякденному житті
*b. Спастичності
c. Діапазону рухів
d. Сили м'язів
e. Точності та координованості рухів

9. У чоловіка під час дослідження встановлено відсутність усіх видів чутливості на правій половині тіла. Який вид порушення чутливості спостерігається в пацієнта?
a. Гіперестезія
b. Каузалгія
c. Парестезія
d. Гіпестезія
*e. Анестезія

10. Що дозволяє оцінити Бартел Індекс (BI) у пацієнтів, які перенесли інсульт?
*a. Рівень самообслуговування
b. Короткотривалу пам'ять
c. Силу м'язів
d. Когнітивні функції
e. Тонус м'язів

11. Під час дослідження моделі ходи в пацієнта спостерігається втрата природного замаху руки та перетягування ураженої ноги півколом. Який це тип аномальної ходи?
a. Міопатичний
b. Паркінсонічний
c. Невропатичний
*d. Геміплегічний
e. Атактичний

12. Укажіть метод фізичної терапії, який доцільно застосовувати при пневмонії з метою збільшення надходження антибіотиків до легеневої тканини.
a. Бальнеотерапія
*b. Дихальні вправи
c. Точковий масаж
d. Спелеотерапія
e. Інгаляції з морською сіллю

13. Під час проведення аускультації над нижньою частиною легень не вислуховується дихання. Для якого захворювання це характерно?
a. Бронхоектатичної хвороби
b. Пневмонії
c. Сухого плевриту
*d. Ексудативного плевриту
e. Муковісцидозу

14. До фізичного терапевта звернувся військовослужбовець після перелому правої великогомілкової кістки. Наразі права нижня кінцівка знерухомлена гіпсовою іммобілізацією до нижньої третини стегна. Які вправи можна призначити пацієнту?
a. Активні динамічні вправи для колінного суглоба
b. Ізотонічні вправи для м'язів гомілки
c. Пасивні вправи для колінного суглоба
*d. Ізометричні вправи для м'язів гомілки
e. Пасивні вправи для гомілковостопного суглоба

15. Після родової травми в новонародженої дитини спостерігається: обмеження руху верхньої кінцівки, гіпорефлексія, м'язова атрофія. До якого виду рухових порушень належать ці зміни нервової системи?
a. Бульбарні розлади
b. Міастенія
c. Порушення верхнього мотонейрона
d. Пірамідальні порушення
*e. Порушення нижнього мотонейрона

16. Оберіть один зайвий пункт зі шкали повсякденної активності Бартел.
a. Приймання їжі, купання, вмивання, одягання
b. Приймання їжі, купання, вмивання, акт дефекації, сечопускання
*c. Приймання їжі, одягання, ходьба по сходах, біг по рівній поверхні
d. Користування туалетом, ходьба по сходах, одягання та купання
e. Купання, одягання, користування туалетом, приймання їжі

17. Під час обстеження виявлено, що пацієнт не може здійснити підошвове згинання стопи та пальців, але при цьому він може стояти на п'ятках, але не може стояти на пальцях. Який нерв, найімовірніше, пошкоджено?
a. Сідничний
b. Задній шкірний нерв стегна
c. Загальний малогомілковий
d. Бічний підошвовий
*e. Великогомілковий

18. Фізичний терапевт проводить прийом пацієнтів, серед яких є особи з ознаками респіраторних захворювань. Він хоче мінімізувати ризик інфікування та дотримуватися правил індивідуального захисту. Який засіб індивідуального захисту він має обов'язково використовувати під час контакту з пацієнтом?
*a. Респіратор або маску для захисту дихальних шляхів
b. -
c. Гумові чоботи та спеціальний ізоляційний костюм
d. Захисний екран або окуляри як єдиний засіб захисту
e. Будь-який елемент захисту, який терапевт вважає достатнім

19. Який основний метод проведення інструктажу з правильного користування допоміжним засобом?
a. Страхування
b. Фасилітація
*c. Демонстрація
d. Підтримка позитивного психоемоційного стану
e. Підбадьорювання

20. Пацієнту віком 45 років встановлено діагноз: негоспітальна лівобічна нижньодольова пневмонія. Укажіть дренажне положення, яке буде сприяти відходженню мокротиння.
a. На правому боці з піднятим головним кінцем
*b. На правому боці з опущеним головним кінцем
c. Зміна положення тіла не вплине на відходження мокротиння
d. На лівому боці з опущеним головним кінцем
e. На лівому боці з піднятим головним кінцем

21. Пацієнтка віком 61 рік скаржиться фізичному терапевту на задишку під час ходьби, що змушує її зупинятися для відновлення дихання, після проходження дистанції до 100 м. Із анамнезу відомо, що 8 тижнів тому вона була виписана з кардіологічного стаціонару, де перебувала через інфаркт міокарда. Фізичний терапевт для оцінювання використав Шкалу вираженості задишки (modified Medical Research Council (mMRC), рекомендовану МОЗ України. Яким є рівень задишки в цієї пацієнтки?
a. 2
b. 1
*c. 3
d. 0
e. 4

22. Пацієнт за призначенням фізичного терапевта виконує вправу "планка". Укажіть характерну особливість статичної роботи м'язів у цьому разі.
*a. Значне напруження
b. Незначне напруження
c. Наявне переміщення
d. Значне скорочення м'яза
e. Відносно пізнє настання втоми

23. Пацієнт із обмеженою рухливістю, який проходить реабілітацію після травми, перебуває на етапі відновлення ходьби. Під час одного з сеансів він починає відчувати невпевненість у рухах і може впасти. Як потрібно організувати процес, щоб уникнути падінь?
*a. Використовувати спеціальний пояс для страхування пацієнта під час ходьби, щоб знизити ризик падінь
b. Проводити заняття лише в присутності медичного персоналу, щоб мати додаткову підтримку за необхідності
c. Страхувати пацієнта лише в кінці заняття, коли він наближається до завершення вправ
d. -
e. Дозволити пацієнту рухатися без обмежень, щоб стимулювати його самостійність і впевненість

24. Як називається вільний у просторі рух, що виконується дистальним сегментом кінцівки?
*a. Вправа з відкритим кінематичним ланцюгом
b. Поступальна вправа
c. Вправа із закритим кінематичним ланцюгом
d. Функціональна вправа
e. Зворотна вправа

25. У дворічного хлопчика діагностовано периферичний параліч Дюшена-Ерба праворуч, зумовлений травматичним ураженням верхнього стовбура плечового сплетення. Під час об'єктивного обстеження пацієнта виявлено: значне зниження згинально-ліктьового та п'ястково-променевого рефлексів праворуч, розлади поверхневої чутливості на зовнішній поверхні плеча і передпліччя, болючість у надключичній ямці праворуч при натисканні. Які ще порушення спостерігатимуться в пацієнта?
a. -
b. Приведення плеча та розгинання в ліктьовому суглобі
c. Приведення плеча та згинання в ліктьовому суглобі
d. Відведення плеча та розгинання в ліктьовому суглобі
*e. Відведення плеча та згинання в ліктьовому суглобі

26. Пацієнт скаржиться на експіраторну задишку. Об'єктивно виявлено: чутно дистанційні хрипи, положення ортопное, лице набрякле, ціанотичне, допоміжна мускулатура грудної клітки бере участь в акті дихання. Грудна клітка збільшена, у стані максимального вдиху, екскурсія її різко зменшена. Під час пальпації грудна клітка ригідна, голосове тремтіння ослаблене по всіх полях. При порівняльній перкусії відчувається гучний коробковий перкуторний звук у всіх полях, при топографічній - екскурсія нижнього краю легень різко обмежена. Аускультативно: ослаблене везикулярне дихання з подовженим видихом, сухі свистячі хрипи різної тональності (високі, низькі). Укажіть наявний синдром ураження системи дихання.
a. Синдром емфіземи
b. Синдром пневмотораксу
c. Синдром гідротораксу
d. Синдром порожнини в легені
*e. Синдром бронхоспазму

27. Для проведення реабілітації пацієнта після перенесеного інфаркту міокарда необхідно оцінити толерантність до фізичного навантаження. Який діагностичний метод потрібно застосувати в цьому разі?
*a. Велоергометрію
b. Пікфлоуметрію
c. Пульсоксиметрію
d. Плавання
e. Електрокардіографію

28. Укажіть найбільш ефективне положення для зменшення болю та полегшення екскурсії грудної клітки для пацієнта з плевритом на ліжковому режимі.
a. На животі
b. Напівсидячи
c. На здоровому боці
*d. На хворому боці
e. На спині

29. Військовослужбовець віком 42 роки переніс вогнепальне поранення нижньої кінцівки, що спричинило обмеження в пересуванні. Після виписки з лікарні він мав розпочати курс фізичної терапії, але зіткнувся з труднощами. Реабілітаційний центр розташований за 10 км від його місця проживання, а чоловік не має власного транспорту. Громадський транспорт у його районі відсутній, а таксі коштує дорого. Водночас він мотивований до реабілітації та має високий рівень фізичної витривалості. Який із нижченаведених аспектів є "фактором середовища" (e) за МКФ, що впливає на реабілітацію пацієнта?
a. Його фізична витривалість
b. Больовий синдром у нозі
*c. Відсутність доступного громадського транспорту
d. Обмеження рухів у суглобі
e. Рівень мотивації до реабілітації

30. Фізичний терапевт працює у клініці з високим навантаженням. Через нестачу персоналу він змушений часто залишатися після зміни, пропускати перерви та відчуває емоційне виснаження. Останнім часом у нього знизилася концентрація, з'явилися проблеми зі сном і дратівливість. Який підхід найбільш ефективно сприятиме його психологічній безпеці?
a. -
b. Формування стійкості до стресу шляхом прийняття високого темпу роботи як неминучого професійного виклику без надмірного фокусування на власному самопочутті
*c. Оптимізація робочого графіка з поступовим упровадженням чітких меж між роботою та відпочинком, включаючи раціональне планування перерв
d. Використання стратегій емоційного дистанціювання у взаємодії з пацієнтами та колегами для зниження психологічного навантаження
e. Посилена концентрація на виконанні професійних обов’язків із максимальним залученням у робочий процес, що сприятиме підтримці дисципліни та ефективності

31. Яке положення потрібно надати суглобу під час оцінки пасивних додаткових рухів?
a. Анатомічне
b. Вимушене
c. Індивідуальне
d. Щільно укладене
*e. Нещільно укладене

32. Під час огляду фізичний терапевт оцінює амплітуду рухів у груднинно-ключичному суглобі пацієнта. Навколо якої вісі можливе піднімання та опускання ключиці?
a. Поперечної
*b. Сагітальної
c. Вертикальної
d. Горизонтальної
e. Фронтальної

33. Під час оцінювання рівня спастичності двоголового м'яза плеча за шкалою Ашфорта фізичний терапевт відчуває опір м'яза протягом усього руху, але пасивний рух виконано в повній амплітуді. Якою кількістю балів за шкалою Ашфорта можна оцінити спастичність м'яза в цьому разі?
a. 4
b. 3
*c. 2
d. 0
e. 1

34. У постінсультного пацієнта з помірним лівобічним геміпарезом у післягострий період реабілітації спостерігається порушення селективного рухового контролю, згинальна синергія в руці, розгинальна - у нозі, спастичність м'язів 2-3 бали за шкалою Ашфорта. Який із тестів є оптимальним для оцінювання сили м'язів нижніх кінцівок пацієнта з урахуванням зазначених проявів?
a. Тест 4-ох квадратного кроку
b. Time Up and Go Test
c. Тест 6-и хвилинної ходьби
d. Мануальний м'язовий тест
*e. Моторний контроль вертикалізації

35. Укажіть метод функціональної діагностики, що досліджує електричні потенціали, які виникають в міокарді з їх подальшим графічним зображенням.
a. Ультразвукове дослідження серця
b. Полікардіографія
c. Ехокардіографія
d. Фонокардіографія
*e. Електрокардіографія

36. Який із нижченаведених варіантів відповідей характеризує фізичні вправи у відкритому кінематичному ланцюгу?
a. Збільшення компресійних сил стосовно сил зсуву
*b. Більш вільний та швидкий рух, але менша стабільність
c. Відтворення функціональних схем рухів
d. Багатосуглобові вправи із залученням декількох м'язових груп
e. Залучення в роботу м'язів - агоністів, синергістів та антагоністів

37. Оберіть мобілізаційний прийом, який використовується при згинальній контрактурі в променево-зап'ястковому суглобі, з урахуванням правила опуклості-вгнутості.
a. Ковзання медіально
*b. Ковзання вниз
c. Ковзання вгору
d. Ковзання латерально
e. -

38. Пацієнт скаржиться на змішану задишку. Об'єктивно виявлено: тахіпное, відставання однієї половини грудної клітки в акті дихання та згладженість міжреберних проміжків на цьому боці. У нижньому відділі цього боку грудної клітки під час пальпації не визначається голосове тремтіння, при порівняльній перкусії виявляється притуплений звук, а при топографічній - обмеження рухомості нижнього краю легені. Під час аускультації над зоною притуплення перкуторного звуку везикулярне дихання відсутнє, а вище цієї зони - ослаблене. Який наявний синдром ураження системи дихання?
*a. Синдром гідротораксу
b. Синдром емфіземи
c. Синдром порожнини в легені
d. Синдром бронхообструкції
e. Синдром пневмотораксу

39. Пацієнту віком 37 років встановлено діагноз: повне ушкодження спинного мозку на рівні Т5. Під час занять у ліжку раптово почервонів та поскаржився на різкий головний біль і серцебиття, розпливчатість перед очима, сильну пітливість. Під час обстеження артеріальний тиск становив 185/100 мм рт. ст. Які дії повинен здійснити фізичний терапевт як домедичну допомогу в цьому разі?
a. Вдягнути на ноги еластичні панчохи та стискальний корсет на живіт
b. Швидко забезпечити доступ свіжого повітря та повідомити лікаря
*c. Надати пацієнту положення сидячи та повідомити лікаря
d. Виконати з пацієнтом дихальну гімнастику та повідомити лікаря
e. Залишити пацієнта в положенні лежачи без подушки та повідомити лікаря

40. У чоловіка віком 68 років - геморагічний інсульт, бал за шкалою ком Глазго - 8. Який із заходів фізичної терапії застосовують у перші 4 дні в реанімаційному відділенні?
a. Дренажні положення та динамічні вправи
b. Активні динамічні вправи
c. Позиціонування та активні вправи
*d. Позиціонування та пасивні вправи
e. Активні дихальні вправи

41. Постінсультному пацієнту діагностовано: лівобічний геміпарез, виражений у руці, помірний у нозі. Після обстеження ерготерапевтом верхньої кінцівки пацієнту призначено такі втручання: компресійний одяг, електростимуляцію, тривале виконання пасивних рухів у підвищеному положенні, підняття кінцівки під час відпочинку. Про наявність якого ускладнення паретичної кінцівки свідчать призначені втручання?
a. Болю
b. Контрактури
c. Сублюксації
*d. Набряку
e. Спастичності

42. Фізичний терапевт вимірює амплітуду рухів у надп'ятково-гомілковому суглобі пацієнта. Навколо якої вісі відбувається згинання та розгинання стопи із загальним обсягом до 60-70^о?
a. Поздовжньої
b. Сагітальної
*c. Фронтальної
d. Поперечної
e. Горизонтальної

43. Пацієнт з тяжкою травмою головного мозку в післягострому періоді реабілітації самостійно не переміщується, є ризик аспірації. Який з варіантів позиціонування після приймання їжі доцільно обрати в цьому разі?
a. Латеральне або бокове положення лежачи
b. -
*c. Напівлежачи на спині з піднятим узголів'ям ліжка принаймні на 30-45^о
d. Лежачи на спині
e. Напівлежачи на животі

44. Пацієнт віком 69 років за 6 місяців після ендопротезування правого колінного суглоба перебуває на довготривалій реабілітації. Який тест доцільно застосувати фізичному терапевту для оцінки швидкості ходьби?
*a. 10-метровий тест ходьби
b. Тест Філіпса
c. Тест "Встань та йди"
d. Тест Ласега
e. 6-хвилинний тест ходьби

45. Фізичний терапевт проводить обстеження колінного суглоба пацієнта з підозрою на пошкодження передньої хрестоподібної зв'язки. Пацієнт лежить на спині, коліно зігнуте під кутом приблизно 30^о. Фізичний терапевт однією рукою стабілізує стегно, а іншою намагається змістити великогомілкову кістку вперед. Який тест використовується в цьому разі для оцінки надмірного зміщення великогомілкової кістки?
*a. Тест Лахмана
b. Тест передньої висувної шухлядки
c. Тест Х'юстона
d. Тест МакМюррея
e. Тест Патріка

46. Чоловік віком 46 роки з індексом маси тіла - 30,2 кг/м^2 скаржиться на зниження фізичної та розумової працездатності. Професійна діяльність пов'язана з роботою за комп'ютером. Інші скарги відсутні. Вправи якої спрямованості та інтенсивності доцільно рекомендувати пацієнту?
*a. Аеробні, помірної інтенсивності
b. Анаеробні, субмаксимальної інтенсивності
c. Анаеробні, помірної інтенсивності
d. Анаеробні, великої інтенсивності
e. Аеробні, субмаксимальної інтенсивності

47. Пацієнт віком 45 років скаржиться фізичному терапевту на біль у спині та обмеження рухів у грудному відділі хребта. В анамнезі: травма спини 5 років тому. Для оцінки рухливості хребта фізичний терапевт вирішив провести тест Отта. Під час виконання тесту фізичний терапевт відзначив нормальну рухливість хребта. На скільки сантиметрів збільшується відстань під час виконання тесту Отта при нормальній рухливості хребта?
a. 1-2
b. 8-9,5
c. 0,5-3
d. 7-10
*e. 3,5-5

48. У пацієнта віком 48 років - лівобічний гонартроз 2 ступеня, пошкодження медіального меніска лівого колінного суглоба. Виражений больовий синдром. Який метод обстеження дозволить визначити обсяг активних рухів у пошкодженому суглобі?
a. Комп'ютерна томографія
b. Мануально-м'язове тестування
c. Пальпація
d. Рентгенографія
*e. Гоніометрія

49. Після поранення в ділянці пахвової ямки пацієнт відчуває труднощі з розгинанням і приведенням плеча до тулуба, а також обертанням його досередини. Який м'яз ушкоджено в пацієнта?
a. Триголовий м'яз плеча
b. Надостьовий
c. Дельтоподібний
d. Двоголовий м'яз плеча
*e. Великий круглий

50. Укажіть особливості позиціонування пацієнтів, які перенесли ендопротезування кульшового суглоба, у перші дні.
a. У положенні на неоперовану сторону тіла, між колінами розміщений валик
b. У положенні на оперованому боці, щоб суглоб набув правильної позиції
*c. У положенні лежачи на спині, оперована нога в положенні відведення
d. У зручному положенні, немає значення, на якому боці
e. Таких рекомендацій немає

51. Укажіть допоміжний засіб, який у разі неправильного використання може викликати компресійну нейропатію у зв'язку з пахвовою, передплечовою або зап'ястною компресією серединного нерва.
*a. Милиці
b. Реабілітаційні бруси
c. Тростини
d. Ходунки
e. Крісло колісне

52. Чоловік віком 62 роки переніс ішемічний інсульт у басейні середньої мозкової артерії правої півкулі 3 місяці тому. Об'єктивно спостерігається: виражена спастичність у лівій верхній кінцівці, особливо у згиначах кисті та лікті (за шкалою Ашфорт - 3 бали). Пацієнт має труднощі в розгинанні руки, утриманні предметів та виконанні функціональних рухів. Яка техніка фізичної терапії є найбільш ефективною для зменшення спастичності в цьому разі?
*a. Використання методики повільного розтягування спазмованих м'язів
b. Виконання швидких і різких рухів у суглобах
c. Тренування сили тільки в ураженій кінцівці без участі здорової
d. Позиціонування в середньофізіологічному положенні
e. Застосування холодових компресів на спастичні м'язи

53. Пацієнт скаржиться на біль та оніміння в ділянці передпліччя та кисті правої руки, які посилюються вночі та під час роботи за комп'ютером. Фізичний терапевт провів два тести: запропонував пацієнту зігнути кисть максимально вниз та утримувати в такому положенні руку протягом 30–60 с; виконав постукування в ділянці зап'ястя та середини передпліччя. Про компресію якого нерва свідчитимуть позитивні результати цих тестів?
a. Міжкісткового нерва передпліччя
b. Променевого
c. Ліктьового
d. Дистальної гілки плечового нерва
*e. Серединного

54. Пацієнт з бронхіальною астмою перебуває на стаціонарному етапі лікування. Після завершення бронхоспазму асистент фізичного терапевта рекомендує використовувати терапевтичні дихальні вправи. Укажіть ці вправи.
*a. Дихальні вправи з промовою звуків на подовженому видиху
b. Дихання з форсованим видихом
c. Повільне дихання без вольового керування
d. Дихання з форсованим вдихом
e. Швидке глибоке дихання

55. Який клінічний інструмент використовується для оцінювання тяжкості та рівня пошкодження спинного мозку?
*a. Шкала ASIA
b. Шкала SCIM
c. Шкала FIM
d. Шкала COVS
e. Шкала VFM

56. Укажіть правильну позицію рук фізичного терапевта при страхуванні пацієнта під час ходьби.
a. Одна рука розміщена на стегнах, інша тримає за плече
*b. Одна рука страхує за пояс, інша тримає за плече
c. Одна рука тримає за плече
d. Одна рука розміщена на куприку, інша - попереду грудей
e. Обидві руки страхують за пояс

57. Постінсультний пацієнт у післягострий період реабілітації скаржиться на зниження чутливості, виражену слабкість м'язів у руці та помірний біль у плечі. Якої доказової стратегії втручання необхідно дотримуватися з метою попередження сублюксації та болю в плечі пацієнта?
a. -
b. Обмеження усіх рухів в плечовому суглобі, підтримування руки за два суглоби, носіння бандажа
*c. Правильне позиціювання кінцівки, підтримувальні пов'язки, щадне ставлення до руки
d. Сидіння в кріслі з підлокотниками, ортез на променево-зап'ястковий суглоб, масаж руки
e. Тейпування плеча, пасивні вправи, розтирання плеча здоровою рукою

58. Виконуючи з пацієнтом вправи для розтягування м'язів кульшового суглоба, фізичний терапевт звернув увагу на патологічні зміни, які є протипоказанням до виконання таких вправ. Укажіть це протипоказання.
a. Порушення постави
b. Укорочення сухожилків
c. Патологічно стягувальні рубці
d. Обмежений діапазон рухів
*e. Гіпермобільність суглоба

59. До фізичного терапевта звернулася пацієнтка віком 61 рік за повторною консультацією. Вона 2 тижні виконувала призначену програму кардіореабілітації за післягострим періодом після інфаркту міокарда. Пацієнтка зазначила, що стала почувати себе краще, може проходити більшу дистанцію та виконувати значний обсяг побутових навантажень без задишки. Яку динаміку функціонального показника роботи серця, найімовірніше, буде встановлено під час обстеження у цьому разі?
a. Збільшення частоти серцевих скорочень у спокої
b. Зменшення максимального споживання кисню
*c. Збільшення фракції викиду лівого шлуночка
d. Збільшення активності синусового вузла правого передсердя
e. Збільшення кінцево-діастолічного об'єму лівого шлуночка

60. Пацієнтка віком 35 років перебуває в терапевтичному відділенні з приводу пневмонії. Загальний стан задовільний, єдине, що турбує жінку, це погане відходження мокротиння під час кашлю, що створює для неї дискомфорт. Який елемент масажу необхідно застосувати, щоб полегшити відходження мокротиння?
a. Вижимання
b. Погладжування
c. Розминання
*d. Вібрацію
e. Розтирання

61. Укажіть найефективніший спосіб профілактики пролежнів у пацієнтів з хребетно-спинномозковою травмою.
a. Мазі з трофічностимулювальними властивостями
b. Протипролежневі матраци та подушки
c. Гігієна тіла
*d. Часта зміна положення тіла
e. Повноцінне харчування

62. Як має рухатися фахівець, страхуючи пацієнта під час спуску зі сходів?
a. Стояти позаду пацієнта та переходити після того як пацієнт зробив крок
b. Стояти двома ногами на одній і тій самій сходинці при кожному кроці пацієнта
*c. Стояти нижче пацієнта та переходити на сходинку нижче, після того як пацієнт зробив крок
d. Стояти на рівні з пацієнтом та рухатись одночасно з ним
e. Переходити одночасно з пацієнтом

63. Під час опитування ерготерапевтом пацієнтка надала таку інформацію: "Я працюю бібліотекаркою та навчаюся на курсах медсестринства…". До якого домену МКФ належить отримана інформація про пацієнтку?
a. Фактори середовища
b. Функції
*c. Участь
d. Активність
e. Особистісні фактори

64. У пацієнтки віком 56 років, яка хворіє на бронхіальну астму, об'єктивно спостерігається: обличчя ціанотичне, шийні вени набухлі, кашляє, під час дихання чути свистячі хрипи, жінка налякана. Яке положення необхідно надати пацієнтці для полегшення стану?
a. Стоячи
b. Лежачи на животі
c. Лежачи з піднятим головним кінцем
d. Лежачи з піднятими ногами
*e. Ортопное

65. Які заходи фізичної терапії доцільно використати з метою відновлення стереогнозу?
*a. Впізнання предмета шляхом його обмацування із заплющеними очима
b. Визначення здатності сприймати відокремлено два подразники одночасно
c. Визначення напрямку руху шкірної складки
d. Відчуття пасивних рухів у пальцях верхніх і нижніх кінцівок
e. Визначення із заплющеними очима цифри, що накреслена на шкірі

66. Під час вибору допоміжних засобів пересування орієнтуються на величину кута в ліктьовому суглобі. Який кут згинання в ліктьовому суглобі рекомендований при виборі тростини (ходунків, милиць, паралельних брусів)?
*a. 15-20^о
b. 25-30^о
c. 20-25^о
d. 10-15^о
e. 5-10^о

67. Асистенту фізичного терапевта необхідно оцінити рівень задишки під час фізичного навантаження в пацієнта віком 50 років з хронічним обструктивним захворюванням легень, який амбулаторно проходить реабілітацію. Який тест або шкалу треба застосувати для суб'єктивної оцінки задишки під час фізичних навантажень?
a. Шкалу NYHA
*b. Шкалу Борга
c. Тест 2-хвилинної ходьби
d. Тест 6-хвилинної ходьби
e. Шкалу Берга

68. Як називається захисний рефлекс розтягування, що запобігає перерозтягуванню м'язів?
a. Сухожильний рефлекс
b. Сегментарний рефлекс
c. Аутогенне гальмування
*d. Міотатичний рефлекс
e. Тонічний рефлекс

69. Під час обстеження пацієнта з наслідками ЧМТ за тестом "Встань та йди" було отримано результат - 15 с. Яка здатність до переміщення у цього пацієнта?
a. Обмежена здатність до переміщення
*b. Переважно незалежна здатність до переміщення
c. Порушена здатність до переміщення
d. Переважно обмежена здатність до переміщення
e. Вільна здатність до переміщення

70. Під час оцінки результатів проби Мартіне-Кушелевського виявилося, що в пацієнта збудливість пульсу більше 80%, час відновлення пульсу 5 хв. Визначте тип реакції, якщо артеріальний тиск до навантаження - 120/80 мм рт. ст., а після навантаження - систолічний значно підвищився, діастолічний значно знизився (180/50 мм рт. ст.).
*a. Дистонічний
b. Гіпертонічний
c. Нормотонічний
d. Астенічний
e. Східчастий

71. Пацієнт із травмою спинного мозку на рівні Th6 після стабілізації стану проходить реабілітацію. Він має параплегію, збережену силу м'язів верхніх кінцівок і труднощі з підтриманням рівноваги в сидячому положенні. Тренування якої навички першочергово необхідне пацієнту для самостійного пересаджування в крісло колісне?
a. Переносу ваги тіла на нижні кінцівки в положенні сидячи
b. Нахилу тулуба вперед без опори на руки
c. Утримання положення стоячи у вертикалізаторі протягом 5 хв
d. Утримання балансу сидячи без опори на руки протягом 1 хв
*e. Переміщення в різних напрямках в положенні сидячи з опорою на руки

72. Яку здатність людини ерготерапевту дозволяє оцінити універсальний опитувальник "активності у повсякденному житті" (Activities of Daily Living-ADL)?
*a. До самостійного існування
b. Інструментальну активність повсякденного життя
c. Діяльність в аспекті її важливості для пацієнта
d. Заняттєву активність
e. Задоволеність від виконання певної діяльності

73. Укажіть причину виникнення дефекту ходьби "підйом на носок" у пацієнта із протезом на трансфеморальному рівні.
a. Приймальна гільза в зігнутому положенні
b. Слабкість м'язів задньої поверхні стегна
*c. Занадто довгий протез
d. Контрактура відвідних м'язів стегна
e. Жорсткий протез стопи

74. Пацієнтка віком 65 років із діагнозом: остеопороз - має високий ризик падінь та переломів. Які з нижченаведених терапевтичних вправ є найбільш ефективним для профілактики падінь та зменшення ризику переломів?
a. Вправи для рівноваги та для розслаблення
b. Вправи на силу та для розтягнення
c. Вправи для розслаблення та аеробні вправи
d. Вправи для розтягнення та аеробні вправи
*e. Вправи для рівноваги та сили

75. Правильне положення пацієнта під час мануально-м'язового тестування дозволяє запобігти включенню в рух інших м'язів при оцінюванні сили відповідного м'яза. Яке вихідне положення пацієнта передбачено для оцінювання сили чотириголового м'яза на 4 бали?
a. Сидячи на кушетці з витягнутими ногами
*b. Сидячи на кушетці зі звішеними ногами
c. Лежачи на спині, ноги розігнуті
d. Лежачи на боці, зверху розігнута нога, яка тестується
e. Лежачи на животі з зігнутою ногою, яка тестується

76. Пацієнту віком 66 років, який хворіє на ішемічну хворобу серця, з метою розроблення ефективної комплексної програми фізичної терапії призначено проведення функціональної проби для оцінки швидкості його адаптаційних можливостей на фізичне навантаження з визначенням часу відновлювальних процесів. Якою пробою визначається здатність серцево-судинної системи відновлюватися після занять фізичними вправами?
a. Генчі
b. Вальсальви
c. Руф'є
*d. Мартіне-Кушелевського
e. Штанге

77. Пацієнтка віком 67 років, проходить повторний курс реабілітації після ішемічного інсульту в басейні правої середньої мозкової артерії. Скаржиться на обмеженість рухів у лівих кінцівках, слабкість та порушення рухів у кінцівках, головний біль, коливання АТ, хиткість під час ходьби. Який тест доцільно застосувати для виміру функціональної рухливості та ризику падінь у пацієнтки, що не вимагає спеціального обладнання та багато часу?
a. "2-хвилинний тест ходьби" (2MWT)
b. "10-метровий тест ходьби" (10MWT)
c. Динамічний індекс ходьби (DGI)
d. Шкала рівноваги Берга (BBS)
*e. "Встань та йди" (TUG)

78. Пацієнт після інсульту має порушення ходьби, часто спотикається через слабкість ураженої ноги, відзначається обмежена активна дорсальна флексія стопи (проявляється "падінням стопи" під час кроку). Який підхід у фізичній терапії буде найбільш ефективним у цьому разі?
*a. Використання ортеза для стопи та тренування правильного патерна ходьби
b. Надання пацієнту милиць без навчання техніки ходьби
c. Повна відмова від ходьби, щоб уникнути падінь
d. Вправи виключно на верхні кінцівки, оскільки відновлення ходьби можливе пізніше
e. Виконання вправ лише в положенні лежачи для збільшення сили м'язів

79. Передчасно народжена дитина щоденно отримує до 10-12 стресових процедур догляду, зокрема забір крові. Яку шкалу застосовують для вимірювання процедурного болю недоношених і доношених немовлят?
a. N-PASS
*b. NIPS
c. NBAS
d. Шкалу ВАШ
e. -

80. Чому на початку реабілітації травм плечового суглоба надається перевага вправам у закритому кінематичному ланцюзі?
a. Менша стимуляція пропріоцептивної чутливості
b. Ізольована робота певних м'язових груп
c. Відтворення певних схем рухів
d. Залучення в роботу м'язів-антагоністів та синергістів
*e. Менша швидкість руху, але більша стабільність

81. Для встановлення толерантності до фізичних навантажень та складання програми реабілітації для пацієнта після перенесеного інфаркту міокарда фізичний терапевт запланував проведення тредмілергометрії. Який тип навантаження при тредмілергометрії найчастіше застосовують у цьому разі?
a. Зі східчастим збільшенням навантаження з періодами відпочинку
b. Зі східчастим зменшенням навантаження
c. З рівномірним навантаженням
*d. Зі східчастим збільшенням навантаження без періодів відпочинку
e. З постійно зростаючим навантаженням

82. У пацієнта віком 34 роки під час заняття терапевтичними вправами спостерігається: прискорене дихання, невисока пітливість та незначне почервоніння шкіри. Чоловік не має ніяких скарг та безпомилково виконує вказівки. Укажіть рівень втоми в пацієнта.
a. Виражений
b. Значний
c. Втома відсутня
d. Різкий
*e. Незначний

83. Завданням комплексних реабілітаційних програм фізичної терапії пацієнтів хворих на ішемічну хворобу серця є покращення метаболічного забезпечення міокардіальних функцій через зниження потреби міокарда в кисні й адекватну його доставку. Завдяки чому реалізується сприятливий вплив індивідуально спланованих систематичних фізичних навантажень на гемодинаміку?
a. Зростанню артеріального тиску й розширенню коронарних артерій
b. Зростанню артеріального тиску і звуженню коронарних артерій
*c. Зменшенню частоти серцевих скорочень і розширенню коронарних артерій
d. Зниженню артеріального тиску і звуженню коронарних артерій
e. Зростанню частоти серцевих скорочень і розширенню коронарних артерій

84. Які функції нижньої кінцівки будуть порушені при розриві двоголового м'яза стегна, що виник у результаті падіння з висоти?
a. Згинання стегна та гомілки
b. Супінація стопи
c. Згинання та пронація гомілки
d. Розгинання стегна та гомілки
*e. Розгинання стегна та згинання гомілки

85. Пацієнту віком 65 років діагностовано СОVID-19. SpO_2 - 70%. Яке позиціонування може посприяти значному підвищенню показників сатурації?
a. На правому боці
b. Напівсидячи
*c. На животі
d. На лівому боці
e. На спині

86. Пацієнт віком 64 роки після ендопротезування кульшового суглоба тренує навички ходьби сходами. Де повинен перебувати фізичний терапевт під час страхування пацієнта?
*a. Дещо позаду і збоку від пацієнта, притримуючи пояс для страхування однією рукою, а іншою - надпліччя пацієнта
b. -
c. Позаду від пацієнта, притримуючи пояс для страхування двома руками
d. Дещо позаду і збоку від пацієнта, притримуючи пояс для страхування двома руками
e. Позаду і збоку від пацієнта, притримуючи пояс для страхування однією рукою, а іншою - руку пацієнта

87. Пацієнта віком 56 років шпиталізовано зі скаргами на інтенсивний пекучий біль за грудниною, який іррадіює в ліву руку, лопатку, нижню щелепу, триває більше години та не знімається нітрогліцерином. Встановлено діагноз: інфаркт міокарда. Якою буде основна мета першого (стаціонарного) етапу реабілітації для цього пацієнта?
a. Поступове підвищення рівня функціональної здатності, зниження факторів ризику серцево-судинних захворювань
b. Забезпечення психологічної підтримки пацієнта, повернення до професійної діяльності
*c. Протидія негативним впливам тривалого ліжкового режиму та підготовка пацієнта до повернення до нормальної повсякденної діяльності
d. Підготовка пацієнта до повернення до професійної діяльності, зниження факторів ризику
e. Покращення функціонального стану серцево-судинної системи, формування адекватного колатерального кровообігу в міокарді

88. Який спірографічний показник вважається найкращим для оцінки ступеня обструкції дихальних шляхів?
a. Форсована життєва ємність легень (ФЖЄЛ)
b. Максимальна вентиляція легень (МВЛ)
*c. Об'єм форсованого видиху за першу секунду (ОФВ1)
d. Функціональна залишкова ємність легень (ФЗЄ)
e. Хвилинний об'єм дихання (ХОД)

89. Постінсультний пацієнт віком 62 роки: післягострий період реабілітації, вертикалізований у положення сидячи, труднощі з утриманням балансу. Яке тренування для покращення самостійного сидіння є оптимальним для такого пацієнта?
*a. Тренування з дотягуванням випрямленою рукою, сидячи
b. Тренування опорної функції рук, сидячи
c. Вправи з підйомом таза, лежачи в ліжку
d. Вправи з імітації ходьби, сидячи
e. -

90. Що є протипоказанням до постурального дренажу?
a. Наявність бронхоектазів
b. Субфебрильна температура
*c. Легенева кровотеча
d. Емфізема легень
e. Артеріальна гіпертензія

91. Жінка віком 42 роки після підняття важкого предмета відчула різкий біль у попереково-крижовому відділі хребта з іррадіацією в сідницю та по передній поверхні стегна і внутрішній поверхні гомілки праворуч. Об'єктивно спостерігається: напружені м'язи поперекової ділянки, сколіоз, випрямлення поперекового лордозу, обмеження рухів у поперековому відділі хребта та болючість під час глибокої пальпації паравертебральних точок L4-S1 праворуч. Симптом Ласега позитивний з правого боку. Ахіловий рефлекс праворуч не викликається. Гіпестезія по зовнішньому краю правої стопи. Який найімовірніший діагноз?
a. Люмбаго
b. Радикулопатія L5
c. Люмбалгія
*d. Радикулопатія S1
e. Люмбоішіалгія

92. У пацієнта перелом середньої третини плечової кістки. Йому накладено гіпсову пов'язку й рекомендовано курс ЛФК. На які періоди поділяється курс ЛФК цього пацієнта, залежно від етапів і термінів його лікування?
*a. Іммобілізація, постіммобілізація, відновний
b. Щадний, функціональний, тренувальний
c. Ліжковий, напівліжковий, вільний
d. Догоспітальний, госпітальний, загальний
e. Стаціонарний, амбулаторно-поліклінічний

93. Пацієнт віком 56 років проходить ранній етап реабілітації після тотального ендопротезування кульшового суглоба. Яку модель ходьби необхідно застосовувати в цьому разі?
a. З шестипроменевими палками
b. Чотириточкову з милицями
c. Двоточкову з милицями
*d. Триточкову з милицями
e. З ходунками

94. Фізичний терапевт проводить мануальне м'язове тестування привідних м'язів стегна. Який принцип є основним правилом тестування та оцінювання м'язової сили?
a. -
b. Напруження та розслаблення
*c. Напруження та подолання
d. Розслаблення та подолання
e. Розслаблення та напруження

95. Пацієнтці віком 16 років після перенесеної гострої правосторонньої пневмонії для запобігання розвитку спайок призначено лікувальний масаж. Укажіть правильну послідовність прийомів проведення лікувального масажу при захворюваннях органів дихання.
a. Вібрація, розминання, погладжування, розтирання
b. Погладжування, розминання, розтирання, вібрація
*c. Погладжування, розтирання, розминання, вібрація
d. Погладжування, вібрація, розминання, розтирання
e. Розтирання, погладжування, розтирання, вібрація

96. Упродовж якого часу рекомендовано позиціонувати пацієнта з ішемічним інсультом в одному положенні для профілактики контрактур?
a. 9-10 год
b. 7-8 год
*c. 1-2 год
d. 3-4 год
e. 5-6 год

97. У пацієнтки віком 67 років гостре порушення мозкового кровообігу, виражений геміпарез. В анамнезі: цукровий діабет, нестабільна гемодинаміка, високий ризик утворення пролежнів. Який проміжок часу є оптимальним для зміни положення тіла пацієнтки для профілактики пролежнів?
a. 1 раз на добу
*b. Кожні 2 години
c. Кожні 4 години
d. 2 рази на добу
e. Кожні 6 годин

98. Укажіть, у якому випадку проводиться протинабрякова терапія та терапія, спрямована на покращення трофіки тканин, особливо м'язів, збереження амплітуди рухів у проксимальному суглобі, зняття больового синдрому, наявність трофічних розладів, тренування на опірність тканин, профілактика контрактур.
a. Закритої травми периферійних нервів
b. Сформованої кукси
c. Фантомної кінцівки
*d. Несформованої кукси
e. Фантомного болю

99. Новонародженій дитині виконується погладжування щоки праворуч. Оберіть рефлекторну відповідь, яка буде вказувати на зрілий пошуковий рефлекс.
a. Поворот голови праворуч та закривання рота
b. Поворот голови ліворуч та закривання рота
*c. Поворот голови праворуч та відкривання рота
d. Поворот голови ліворуч та відкривання рота
e. -

100. Яка мета використання допоміжних засобів у роботі з пацієнтами?
a. Тренування сили нижніх кінцівок
b. Запобігання пасивно-активній роботі з пацієнтом
*c. Забезпечити пацієнту більшу мобільність під час відновлення його здатності пересуватися
d. Зменшення проявів слабкості м'язів
e. Навчити його нових навичок, які можуть знадобитися в житті

101. У разі ураження якого рівня спинного мозку пацієнту надається повна допомога під час прийому їжі?
a. Т1-Т2
b. С7-С8
*c. С1-С4
d. С5-С6
e. С6-С7

102. Який метод обстеження пацієнтів із патологією органів дихання використовують під час перевірки голосового тремтіння, визначення тургору, вологості шкіри, тонусу м'язів, товщини підшкірного жирового шару та периферичних лімфатичних вузлів?
a. Аускультацію
b. Мануально-м'язове тестування
*c. Пальпацію
d. Ларингоскопію
e. Перкусію

103. Пацієнтка віком 32 роки має в анамнезі: рецидивно-ремітуючий розсіяний склероз. Під час обстеження виявлено: дискоординація рухів, порушення балансу та хитання при ходьбі. Який патологічний стан виник у пацієнтки?
a. Апраксія
b. Анозогнозія
c. Афазія
*d. Атаксія
e. Астереогнозія

104. Рентгенологічно в пацієнта діагностовано перелом плечової кістки в ділянці міжгорбкової борозни. Сухожилок якого м'яза може бути насамперед травмований уламками кістки в цьому разі?
a. Дельтовидного м'яза
b. Великого круглого м'яза
*c. Двоголового м'яза плеча
d. Найширшого м'яза спини
e. Великого грудного м'яза

105. Пацієнт віком 37 років із клінічним діагнозом: нестабільний нефіксований перелом хребта на рівні Th12-L1, забій спинного мозку, нижня параплегія. Яка амплітуда згинання прямої ноги при виконанні пасивних вправ у нижніх кінцівках такого пацієнта?
a. Не більше 70^о
*b. Не більше 60^о
c. Не більше 80^о
d. Не більше 90^о
e. Не більше 50^о

106. Яку шкалу використовують в ерготерапії для стандартизованої оцінки рівня розвитку великих моторних функцій у дітей із церебральним паралічем?
a. FMS
*b. GMFCS
c. MACS
d. FIM
e. CFCS

107. Передчасно народжене немовля досягло координації в моделі "смоктання-ковтання-дихання". Соску якої форми буде рекомендовано для збереження смоктального рефлексу?
a. Симетричної плоскої
b. Асиметричної плоскої
c. Циліндричної
*d. Округлої
e. -

108. Яку стратегію потрібно вибрати для реалізації завдання із вдосконалення навичок пересідання на рівновисокі поверхні особою з наслідками хребетно-спинномозкової травми на рівні С7 (ASIA С)?
a. Пересідання з відпрацюванням належного рівня рівноваги тіла
b. Пересідання з повною допомогою фізичного терапевта
c. Пересідання з частковою допомогою фізичного терапевта
d. Пересідання з вербальною допомогою фізичного терапевта
*e. Пересідання за допомогою ковзкої поверхні

109. Які клінічні ознаки свідчитимуть про погіршення стану пацієнта, що хворіє на бронхіальну астму?
a. Експіраторна задишка з подовженим видихом, вологі хрипи
*b. Експіраторна задишка з подовженим видихом, сухі свистячі хрипи
c. Інспіраторна задишка, клекочуче дихання
d. Інспіраторна задишка з подовженим видихом, сухі свистячі хрипи
e. Експіраторна задишка з подовженим видихом, крепітація

110. Після оперативного лікування колінного суглоба в пацієнта сформувалася післяіммобілізаційна м'язова контрактура. Для збільшення амплітуди руху пацієнт самостійно розгинає колінний суглоб, утримуючи його у крайній можливій точці амплітуди за допомогою напруження чотириголового м'яза. Як називається цей тип розтягнення?
a. Пасивний
b. Балістичний
*c. Активний
d. Постізометричний
e. Динамічний

111. Що з нижченаведеного є протипоказанням для фізичної терапії при гастриті в підгострій стадії?
a. Підвищення секреторної функції
b. Диспептичні явища
*c. Виражений больовий синдром
d. Зниження секреторної функції
e. Зміна апетиту

112. Пацієнт скаржиться на затерплість та оніміння безіменного пальця та мізинця правої кисті. Під час огляду виявлено: порушення згинання та шкірної чутливості цих пальців, долонного згинання кисті, зведення і розведення пальців кисті, а також приведення великого пальця кисті. Міжкісткові, а також м'язи підвищення мізинця частково атрофовані (починає формуватися "пазуриста лапа"). Який нерв уражений в пацієнта?
*a. Ліктьовий
b. Серединний
c. Променевий
d. М'язово-шкірний
e. Присередній шкірний нерв передпліччя

113. Під час обстеження пацієнта виявлено спастичність двоголового м'яза верхньої кінцівки з оцінкою 1+ за модифікованою шкалою Ашфорта. Що буде демонструвати двоголовий м'яз з такою оцінкою під час пасивного розгинання передпліччя?
*a. Незначне підвищення м'язового тонусу, що проявляється хапанням, з мінімальним опором протягом подальшої (менше половини) амплітуди руху
b. Значне підвищення м'язового тонусу, пасивні рухи утруднені
c. Незначне підвищення м'язового тонусу, що проявляється хапанням, з подальшим розслабленням або мінімальним опором в кінці амплітуди руху
d. Помірне підвищення м'язового тонусу, що проявляється хапанням, з незначним опором протягом подальшої (більше половини) амплітуди руху
e. -

114. Які завдання фізичної терапії будуть пріоритетними в перші три дні хребетно-спинномозкової травми?
a. Навчання навичок самообслуговування
*b. Профілактика ускладнень
c. Сприяння процесам нейропластичності
d. Відновлення втрачених функцій
e. Навчання навичок переміщення

115. Які вправи доцільно рекомендувати пацієнтам, що хворіють на гіпертонічну хворобу в різних стадіях, з метою зниження артеріального тиску?
a. Ізометричні
*b. Дихальні із затримкою дихання на видиху
c. Дихальні із затримкою дихання на вдиху
d. Ізотонічні
e. Ритмопластичні

116. У чоловіка раптово виникли сильний біль у лівій половині грудної клітки, кашель, рясне кровохаркання, температура тіла підвищилася до 38,2^оС. Під час обстеження встановлено, що ліва половина грудної клітки дещо відстає в акті дихання. Під час аускультації прослуховується крепітація і шум тертя плеври. Установіть попередній діагноз.
a. Хронічний бронхіт
*b. Пневмонія
c. Гострий бронхіт
d. Бронхіальна астма
e. Емфізема

117. Передчасно народжене немовля (скоригований вік 36 тижнів) має підвищений рівень розвитку апное. Укажіть позиціонуюче положення для здійснення орального годування через соску.
a. Горизонтальне положення на спині
b. Альтернативне положення "живіт до живота"
*c. Альтернативне положення на спині
d. Вертикальне положення (сидячи)
e. -

118. Пацієнт віком 73 роки хворіє на хворобу Паркінсона, акінетико-регідну форму. Після тестування визначена IV стадія хвороби за модифікованою шкалою Хена та Яра. Якому рівню рухової активності відповідає ця стадія хвороби в пацієнта?
a. Помірне обмеження рухової активності, легка залежність пацієнта від сторонньої допомоги в повсякденному житті
b. Помірне обмеження рухової активності, пацієнт потребує істотної сторонньої допомоги в повсякденному житті
*c. Істотне обмеження рухової активності, але залишається можливим самостійне пересування
d. Легке обмеження рухової активності, пацієнт не потребує сторонньої допомоги
e. Істотне обмеження рухової активності, пацієнт не може самостійно пересуватися

119. У пацієнта віком 67 років під час огляду виявлено: відсутність пропріоцептивної та тактильної чутливості шкіри верхньої кінцівки та верхньої половини тулуба. Про ураження якого провідного шляху це свідчить?
a. Переднього спинномозково-мозочкового Говерса
b. Спинномозково-оливного
c. Тонкого пучка Голля
d. Спинномозково-покрівельного
*e. Клиноподібного пучка Бурдаха

120. Під час огляду пацієнта з бронхіальною астмою фізичний терапевт встановив, що передньо-задній розмір грудної клітки збільшений переважно у верхній частині, ребра мають горизонтальне положення, міжреберні проміжки розширені, над- та підключичні ямки згладжені. Для якої форми грудної клітки характерні виявлені ознаки?
a. Конічної
b. Циліндричної
c. Обструктивної
d. Астматичної
*e. Емфізематозної

121. Пацієнт віком 72 роки потрапив до лікувального закладу внаслідок гіпертонічного кризу. Після проведеного лікування його стан частково поліпшився. Укажіть одне з основних завдань терапевтичних вправ при гіпертонічній хворобі.
a. Пригнічення обміну речовин у міокарді та колатерального кровообігу
*b. Покращення діяльності ЦНС, усунення порушень процесів регуляції артеріального тиску
c. Стимулювання психоемоційного стану пацієнта і зниження рухового режиму
d. Попередження екстракардіальних чинників кровообігу
e. -

122. Постінсультному пацієнту віком 60 років діагностовано: спастичний геміпарез, спастичність м'язів-згиначів верхньої кінцівки становить 3-4 бали за шкалою Ашфорта, больовий синдром. Яке втручання ерготерапії є оптимальним для пацієнта з урахуванням ступеня спастичності?
a. Теплові процедури
b. Вібраційний масаж
c. Тривале статичне розтягнення м'язів
*d. Ботулінотерапія
e. Ортезування

123. Під час огляду грудної клітини пацієнта асистент фізичного терапевта встановив, що ребра розташовані майже горизонтально, міжреберні проміжки широкі, передньо-задній та поперечний розміри практично однакові, нижня апертура грудної клітки широка, епігастральний кут тупий. Обидві половини грудної клітки симетрично беруть участь у диханні. Для якої форми грудної клітки характерні виявлені ознаки?
*a. Конічної
b. Плоскої
c. Циліндричної
d. Астенічної
e. Діжкоподібної

124. Яку концептуальну модель практики використовує у своїй професійній діяльності ерготерапевт, коли аналізує заняттєву активність та важливі для особи заняття з метою їх покращення, враховуючи вплив середовища та наратив самої особи?
a. Модель заняттєвої активності людини (MOHO)
b. Модель процесу ерготерапевтичного втручання (OTIPM)
*c. Модель "Особа-середовище-заняття-виконання" (PEOP)
d. Канадська модель виконання заняття та залучення (CMOP-E)
e. Модель KAWA "Річка"

125. Пацієнт віком 62 роки перебуває на підгострому періоді реабілітації після перенесеного інсульту в басейні середньої мозкової артерії. Яка шкала є оптимальною для визначення можливості здійснення самостійної діяльності пацієнта та формування цілей ФТ?
a. Освестрі
b. Візуальна аналогова шкала (VAS)
c. Хокінса
*d. Функціональної незалежності (FIM)
e. Ренкіна

126. Під час проведення проби з фізичним навантаженням реакція серцево-судинної системи характеризувалася підвищенням систолічного артеріального тиску більше ніж на 70 мм рт. ст., а показник діастолічного становив більше 95 мм рт. ст. Який iз нижченаведених типів реакцій спостерігається в пацієнта?
a. Нормотонічний
b. Астенічний
c. Гіпотонічний
*d. Гіпертонічний
e. Дистонічний

127. Жінка віком 35 років має синдром зап'ясткового каналу. Скаржиться на те, що не може друкувати більше 10 хв, перш ніж біль стане непереборним. Які заходи фізичної терапії та ерготерапії застосовуватимуться з метою зменшення больових відчуттів у перші 5 днів?
a. Покращення мобільності променево-зап'ясткового суглоба та ергономіка робочого місця
b. Ортезування та зміцнення м'язів передпліччя
c. Покращення нейром'язового контролю
d. Розтягування м'язів передпліччя почергово з ортезуванням
*e. Ортезування почергово з вправами з полегшених вихідних положень

128. Постізометричну релаксацію використовують для ліквідації міогенних контрактур. Після закінчення ізометричного напруження м'язів пацієнта фізичний терапевт легко й повільно виконує пасивне розтягування м'язів. Упродовж скількох секунд він це робить?
a. 21-25
b. 10-15
c. 16-20
*d. 6-10
e. До 5

129. Чоловік віком 45 років скаржиться на задишку, що посилюється під час незначного фізичного навантаження та малопродуктивний кашель. В анамнезі: ХОЗЛ. Укажіть найбільш інформативний метод для визначення дихальної недостатності в пацієнта.
a. Рентгенографія органів грудної клітки
*b. Спірографія
c. Бронхоскопія
d. Бронхографія
e. Комп'ютерна томографія легень

130. Пацієнт через місяць після черепно-мозкової травми демонструє ознаки 4 рівня когнітивного функціонування Ранчо. Яке втручання буде оптимальним для цього пацієнта?
*a. Заняття тривалістю до 20 хв у спокійному оточенні з виконанням простих команд
b. Заняття тривалістю 40 хв з виконанням простих команд
c. -
d. Заняття тривалістю 20 хв з виконанням подвійних завдань
e. Заняття з гучним звуковим супроводженням тривалістю 30 хв

131. Чоловіку віком 60 років два дні тому виконано ендопротезування правого кульшового суглоба. Укажіть обмеження, яких повинен дотримуватися пацієнт упродовж 3-х місяців.
a. Підніматися сходами
b. Лягати на здоровий бік із подушкою між ногами
c. Піднімати пряму кінцівку на 30^о при розігнутому коліні
d. Відводити пряму нижню кінцівку більше ніж на 30^о
*e. Сідати під кутом більше ніж на 90^о між тулубом та нижніми кінцівками

132. Із якою метою проводиться профілактика респіраторних ускладнень в осіб із ураженням шийного відділу хребта в гострому періоді хребетно-спинномозкової травми?
a. Видалення мокротиння з трахіобронхіального дерева
b. Збільшення екскурсії грудної клітки
*c. Забезпечення вентиляції легень
d. Попередження ателектазу
e. Збільшення екскурсії діафрагми

133. Пацієнтка віком 27 років перебуває 5 день у неврологічному відділенні після операції зі стабілізації хребта на рівні хребців Т11-L1. З анамнезу відомо, що місяць тому, після дорожньо-транспортної пригоди, жінка була шпиталізована до лікарні з діагнозом перелом хребта на рівні Т12 з повним пошкодженням спинного мозку. Фізичний терапевт планує на занятті навчити пацієнтку техніці самостійної стимуляції кашлю. Яке вихідне положення протипоказане для пацієнтки під час проведення цієї процедури?
a. Сидячи
b. Лежачи на лівому боці
c. Лежачи на правому боці
*d. Лежачи на спині
e. Лежачи на животі

134. Фізичному терапевту необхідно визначити структуру походження за характером болю в пацієнта. Який біль має такі характеристики: глибокий, свердлячий, локалізований?
a. Фасціальний
b. Судинний
*c. Кістковий
d. М'язовий
e. Нервовий

135. Які дії має виконувати фізичний терапевт для підвищення ефективності дренажної позиції в разі накопичення мокротиння і гною в бронхах у пацієнта?
a. Під час вдиху натискати на відповідну ділянку грудної клітки, виконуючи вібраційний масаж
b. Під час затримки дихання виконувати легке постукування на відповідній ділянці грудної клітки
c. Під час затримки дихання натискати на відповідну ділянку грудної клітки
*d. Під час видиху натискати на відповідну ділянку грудної клітки, виконуючи вібраційний масаж
e. Під час затримки дихання виконувати вібраційний масаж

136. У передчасно народженої дитини оцінюється здатність до орального годування. Укажіть фазу ковтання, під час якої будуть активно задіяні нижня щелепа, язик, м'яке та тверде піднебіння з частковим залученням губ.
a. Початкова езофагеальна
b. -
c. Езофагеальна
*d. Ротова
e. Фарингеальна

137. Чоловік віком 25 років потрапив до лікувального закладу внаслідок гіпотонічного кризу. Після надання допомоги і проведення лікування його стан поліпшився. Які терапевтичні вправи найбільш доцільно призначити для цього пацієнта?
a. Активні фізичні вправи для малих м'язових груп
b. Пасивні фізичні вправи для великих м'язових груп
c. Вправи з швидкою зміною положення тіла у просторі
d. Дихальні вправи із затримкою дихання на видиху
*e. Швидкісно-силові вправи та вправи з невеликим обтяженням

138. Військовослужбовець віком 30 років отримав вогнепальне поранення нижньої кінцівки, що призвело до порушення ходьби та необхідності використання допоміжних засобів. Під час реабілітації фізичний терапевт проводить оцінку стану пацієнта. Він ураховує не тільки обсяг рухів у суглобах та м'язову силу, а й емоційний стан пацієнта, рівень соціальної підтримки, архітектурну доступність житла та доступність транспорту для відвідування реабілітаційного центру. Який принцип використовує терапевт у цій ситуації відповідно до МКФ?
*a. Біопсихосоціальний підхід
b. Медичну модель
c. Діагностичний підхід
d. Лише психологічну модель
e. Соціальну модель

139. Які індивідуальні соціальні чинники потрібно враховувати під час опитування пацієнта?
*a. Професія, хобі, сімейний стан, наявність домашніх тварин, тип і поверх помешкання
b. Соціальний статус, сімейний стан, наявність домашніх тварин, тип помешкання
c. -
d. Професія, сімейний стан, хобі, хороші побутові умови
e. Професія, матеріальне становище, сімейний стан, наявність домашніх тварин

140. Які заходи рекомендовано комбінувати з метою виховання координаційних навичок і відновлення тактильної, м'язової та суглобової чутливості в решті кінцівки під час стояння та ходіння з протезом?
a. Вправи на координацію та спротив, апаратна фізіотерапія, загартовування
b. Силові вправи, вправи на тренування дрібної моторики, бальнеопроцедури
c. Масаж, вправи на опір і витривалість, загартовування
*d. Масаж, вправи на розвиток рівноваги, догляд за шкірою кукси
e. Вправи на тренажерах, вправи зі складною координацією, гігієнічні процедури

141. Після проведення фізичної терапії пацієнту з дорсопатією шийного відділу хребта дано рекомендації і продемонстровано виконання вправ із самоопором для м'язів шиї. Як активуються м'язи при виконанні таких вправ?
a. Розслаблення м'язів-синергістів та напруження м'язів-антагоністів
b. -
c. Напруження м'язів-синергістів та розслаблення м'язів-антагоністів
*d. Одночасне напруження м'язів-синергістів та м'язів-антагоністів
e. Напруження м'язів-синергістів без включення м'язів-антагоністів

142. З якого положення треба починати вертикалізацію пацієнта, який тривалий час перебував у ліжку після гострого порушення мозкового кровообігу?
a. Дорсально лежачи
*b. Положення Фаулера
c. Положення стоячи
d. Положення лежачи на животі
e. Латерального або бокового положення лежачи

143. Чим зумовлений мінімальний час кардіотренування незалежно від рівня здоров'я?
*a. Адаптацією дихальної та серцево-судинної систем до фізичного навантаження
b. Зростанням інтенсивності обміну речовин під час кардіотренування
c. Дотриманням загальних умов застосування аеробних терапевтичних вправ у фізичній терапії
d. Функціональним станом дихальної та серцево-судинної систем
e. Поступовим утворенням достатньої кількості енергії для роботи на витривалість

144. Пацієнтка віком 66 років перебуває на консультації у фізичного терапевта після нещодавно перенесеного гострого інфаркту міокарда. Під час обстеження виявлено: ЧСС - 88/хв, АТ - 148/89 мм рт. ст., тест "встань та йди" - 22 с. Які вправи протипоказані для цієї пацієнтки?
a. На витривалість на велотренажері
b. На розтягнення м'яких тканин
c. На координацію рухів
*d. Зі статичним напруженням
e. Дихальні вправи із подовженням видиху

145. Після перенесеної травми пацієнт не може зігнути праве плече в плечовому суглобі та привести його до тулуба. Який м'яз було травмовано?
*a. Дзьобо-плечовий
b. Малий круглий
c. Підлопатковий
d. Плечовий
e. Великий круглий

146. Чоловіку віком 38 років, у результаті воєнної травми виконано трансфеморальну ампутацію лівої кінцівки. Функціонування верхніх кінцівок значних обмежень не має, проживає у приватному секторі, де середовище не безбар'єрне. Який допоміжний засіб реабілітації доцільно обрати на період передпротезної реабілітації?
a. Крісло колісне
*b. Милиці пахвові
c. Палиця
d. Ролатор
e. Рама для ходьби

147. Що є протипоказанням для проведення тесту на толерантність до фізичного навантаження?
a. Синусова тахікардія
*b. Коронарна недостатність із частими нападами стенокардії
c. Серцева недостатність І ступеня
d. Артеріальна гіпертензія
e. Поодинокі екстрасистоли

148. Жінка віком 49 років, викладач, скаржиться на біль у попереку та скутість у поперековому відділі хребта під час здійснення побутової діяльності. Яке доступне функціональне дослідження доцільно застосувати, щоб дослідити амплітуду руху хребта в цьому разі?
a. Тест з 6-хвилинною ходьбою
b. Тест Форестьє
*c. Тест Шобера
d. Тест Отта
e. Проба підборіддя-груднина

149. Як правильно зробити вимір сили кисті методом динамометрії?
a. У пiднятiй руцi, різко
b. У вiдведенiй убiк прямiй руцi, одноразово
*c. У вiдведенiй убiк прямiй руцi, тричі
d. У вiдведенiй убiк зiгнутiй у лiктi руцi, тричi
e. В опущенiй вниз руцi, одноразово

150. Пацієнт скаржиться на змішану задишку. Об'єктивно виявлено: тахіпное, відставання однієї половини грудної клітки в акті дихання та згладженість міжреберних проміжків на цьому боці. Під час пальпації цього боку грудної клітки не визначається голосове тремтіння, при порівняльній перкусії виявляється тимпанічний звук. Аускультативно - над зоною тимпанічного перкуторного звуку везикулярне дихання відсутнє. Укажіть наявний синдром ураження системи дихання.
a. Синдром бронхообструкції
b. Синдром емфіземи
c. Синдром порожнини в легені
*d. Синдром пневмотораксу
e. Синдром гідротораксу

