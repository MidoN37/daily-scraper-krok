1. У пацієнтки віком 25 років діагностований БАР, поточний епізод помірної депресії. Який стабілізатор настрою є рекомендованим при лікуванні цього епізоду та з метою запобігання подальших загострень?
*a. Ламотриджин
b. Прегабалін
c. Карбамазепін
d. Топірамат
e. Вальпроат натрію

2. Жінку віком 72 роки виявлено у своєму помешканні у стані виснаження. Близьких родичів немає, з іншими родичами немає зв'язку. Кілька разів лікувалася у психіатричному стаціонарі. Мовний контакт малопродуктивний, на запитання відповідає часто не по суті, пам'ять різко погіршена, не пам'ятає, коли востаннє приймала їжу. Пересувається самостійно, проте з труднощами. За словами сусідів, уже днів десять не виходила з помешкання. Їжі вдома немає, навколо безлад і бруд. Від шпиталізації у психіатричний стаціонар категорично відмовляється, реагує агресивно. Яка лікувальна тактика в цьому разі?
a. -
b. Поміщення у будинок-інтернат для хронічних пацієнтів
c. Виклик поліції та передача пацієнтки під опіку соціальних служб
d. Шпиталізація до відділення інтенсивної терапії
*e. Примусова шпиталізація до психіатричного стаціонару

3. У пацієнта інфекційного стаціонару розвинулося психомоторне збудження з порушенням орієнтації, розгубленістю, метушливістю, однотипними хаотичними рухами, мінливою мімікою, непослідовними фрагментарними висловлюваннями, які перериваються схлипуванням, насильницьким сміхом. Який вид збудження виник у пацієнта?
a. Еретичне
b. Делірійне
*c. Аментивне
d. Гебефренічне
e. Маніакальне

4. Пацієнтці на фоні резистентності до інших нейролептиків призначили клозапін. Психічний стан покращився, проте згодом у неї з'явилися підвищення температури тіла, запалення ясен, виразки слизової оболонки ротової порожнини, які повільно загоюються. Який побічний ефект від прийому клозапіну спостерігається в пацієнтки?
a. Тромбоцитоз
b. Дефіцит вітаміну С
*c. Агранулоцитоз
d. Еозинофілія
e. Еритроцитоз

5. У пацієнта віком 34 роки діагностовано: тяжка депресія. Він і його лікар-психіатр обговорюють початок прийому антидепресантів. Пацієнта турбує ймовірність погіршення його здатності до ерекції під час прийому таких ліків. Який із нижченаведених препаратів необхідно почати приймати пацієнту, щоб вилікувати депресію, але уникнути цих симптомів?
a. Фенелзин
b. Іміпрамін
*c. Флуоксетин
d. Кломіпрамін
e. Дезипрамін

6. Що є підставою для шпиталізації особи до психіатричного стаціонару у примусовому порядку?
*a. Наявність тяжкого психічного розладу, що зумовлює небезпеку пацієнта для себе або довкілля
b. Необхідність обстеження в стаціонарних умовах
c. Наявність психічного розладу у особи, яка не становить небезпеки для себе або довкілля
d. Наявність хронічного психічного розладу
e. Наявність тяжкого хронічного психічного розладу (слабоумство)

7. Який із нижченаведених лікарських засобів є блокатором опіатних рецепторів?
a. Морфін
b. Апоморфін
c. Амфетамін
d. Бупренорфін
*e. Налоксон

8. Пацієнт віком 25 років звернувся до лікаря-психіатра у супроводі сестри. Пацієнт заходив неохоче, перед тим, як сісти на стілець, двічі провів рукою перед обличчям, пояснивши: "Для того, щоб забрати негативну енергетику попереднього пацієнта". Сестра вказує: "Брат почав дивно себе поводити, одягатися лише у білий колір, носити з собою велику кількість різних амулетів, ні з ким не хоче спілкуватися, окрім сім'ї, уникає інших, оскільки не може їм довіряти через неістинність в енергетичному полі". Пацієнт у розмові неактивний, на питання відповідає нечітко, переважає обставинне мислення. Який розлад особистості можна запідозрити у пацієнта?
a. Антисоціальний
b. -
c. Параноїдний
*d. Шизотиповий
e. Межовий

9. Мати звернулася до дитячого психіатра через стереотипну поведінку та регрес мовлення свого шестирічного сина. З двох років мати помітила вибірковість у спілкуванні, порушення сну та вибірковість у їжі. У дитячому дошкільному закладі помічали відсутність вербального спілкування з іншими дітьми та вихователями, але збереження невербальних засобів комунікації. Психічний стан: зоровий контакт встановлюється на короткий час, емоційні реакції слабко диференційовані. Під час огляду виявляє стереотипну аутоагресію: щіпає, кусає себе, намагається битися головою. Оберіть препарат для лікування аутоагресії.
a. Брексипразол
b. Каріпразин
*c. Рисперидон
d. Зипразидон
e. Оланзапін

10. У пацієнта віком 32 роки у стані абстиненції послідовно виникли такі симптоми: погіршення настрою, дратівливість, озноб, тремор, мідріаз, нежить, біль у суглобах, блювання, пронос, тонічні судоми. Для якого виду залежності характерна ця картина абстиненції?
*a. Опійної
b. Ефедронової
c. Канабіноїдної
d. Кокаїнової
e. Барбітуратової

11. У пацієнтки віком 32 роки впродовж останніх 3-х тижнів виникли та наростали відчуття відкритості та "чужості" думок, відчуття керування та впливу, ідеї відношення та впливу, голоси коментуючого характеру, зі зниженим настроєм, страхом та тривогою. Кілька років тому у пацієнтки спостерігався період підвищеного настрою, висловлювала надцінні ідеї власних можливостей, мала неадекватно багато планів, бралася за кілька справ одночасно, мало спала. По медичну допомогу не зверталася. Для якого розладу характерна така симптоматика?
a. Обсесивно-компульсивного розладу
b. Гострого поліморфного психотичного розладу з симптомами шизофренії
c. Депресивного епізоду
*d. Шизоафективного розладу
e. Маніакального епізоду

12. Під час огляду пацієнтки віком 67 років спостерігається: охайно одягнута та зачесана, на привітання усміхається, у відповідь на різні питання не відповідає зовсім. Інструкції не виконує. Зі слів чоловіка відомо, що проблеми з пам'яттю почалися близько 7-ми років тому. Спочатку вона забувала, що робила нещодавно, потім перестала розрізняти родичів, вважала, що їй 35 років. Раніше часто залишала включеною плиту та воду. Одного разу вийшла самостійно з дому та загубилася. Потребує постійного догляду через втрату навиків самообслуговування. Який найімовірніший діагноз?
a. Делірій, заподіяний деменцією
*b. Деменція при хворобі Альцгеймера
c. Деменція при хворобі Гентінгтона
d. Деменція при хворобі Піка
e. Помірні (когнітивні) порушення пізнавальної функції органічного генезу

13. Група з шести підлітків курять цигарки. Через 10 хв стають веселими, голосно сміються, незважаючи на подив перехожих, гримасують, стрибають. У трьох виникло відчуття, що гілки дерев під ногами перетворилися на величезні колоди. Це спричинило новий вибух реготу. Який наркотик вживали підлітки?
a. Екстазі
b. ЛСД
c. Амфетамін
*d. Марихуану
e. Крек

14. Пацієнт віком 16 років направлений на експертизу з військкомату. З дитинства відставав у розумовому розвитку від однолітків, травми голови, нейроінфекції в дитинстві заперечує. Навчався в школі, з класу в клас переводився формально. Закінчив 9 класів школи. У подальшому навчання не продовжував, допомагав батькам із господарством. Зі слів батьків легко піддається впливу інших. Об'єктивно спостерігається: на запитання відповідає по суті, вміє читати, писати, виконувати елементарні математичні дії. Не може пояснити значення прислів'їв та приказок, мислення конкретно-образне. Під час психологічного дослідження виявлено, що IQ - 68 балів. Який найімовірніший діагноз?
a. Розлад дефіциту уваги та гіперактивності
b. Розумова відсталість помірна
*c. Розумова відсталість легкого ступеня
d. Органічний розлад особистості
e. Дитячий аутизм

15. Військовослужбовець, у якого діагностовано посттравматичний стресовий розлад, звернувся зі скаргами на значне порушення сну, що проявляється стійкою інсомнією протягом останнього місяця. Який метод психотерапії рекомендовано призначити в короткотерміновій перспективі згідно з рекомендаціями NICE?
*a. Гіпнотерапію
b. Арт-терапію
c. Екзистенційну терапію
d. Логотерапію
e. Дебрифінг

16. У пацієнта віком 28 років упродовж останніх 2-х тижнів наростали такі симптоми: значне зниження реакції на зовнішні подразники та стимули, приймав та певний час утримував чудернацькі пози, часом "застигав". Для якого розладу характерні ці симптоми?
a. Шизотипового розладу
b. Депресивного ступору
c. Параноїдної шизофренії
*d. Кататонічної шизофренії
e. Гострого поліморфного психотичного розладу

17. Пацієнт віком 33 роки, стоячи у кутку палати, без будь-якої причини починає стереотипно присідати, хитати головою та тулубом, повторюючи за всіма, хто навколо, їхні слова та фрази. Прохань та інструкцій персоналу не виконує, під час спроби покласти його на ліжко став агресивним. Який стан спостерігається у пацієнта?
a. Маніакальне збудження
b. Гебефренічне збудження
*c. Кататонічне збудження
d. Ажитована депресія
e. Істеричне збудження

18. Пацієнтка віком 36 років протягом останніх 8-ми місяців відмовлялася виходити з дому, вважаючи, що сусіди намагаються їй нашкодити. Вона боїться, що якщо вони побачать її, то завдадуть болю, і знаходить багато дрібних доказів на підтримку цього, зокрема: сусіди залишали свої сміттєві баки на вулиці, щоб вона перечепилася, паркували свої машини біля своїх під’їздів, щоб могли сховатися за ними та шпигувати за нею, і проходили повз її будинок, щоб спробувати зазирнути, де вона ховається. Пацієнтка стверджує, що настрій у неї хороший і було б "краще, якби вони залишили її в спокої". Заперечує, що чула, як сусіди чи хтось інший з нею розмовляють, але впевнена, що вони планують "спричинити їй смерть і каліцтво". Який найімовірніший діагноз?
a. Шизофренний розлад
b. Шизофренія
c. Шизоафективний розлад
d. Велика депресія з психотичними ознаками
*e. Маячний розлад

19. Пацієнтка віком 18 років має постійне відчуття порожнечі всередині, часто мінливий настрій. Емоційно холодна, відчуває труднощі у спілкуванні, має багато знайомих, але ні з ким не близька. У підлітковому віці була анорексія. Тричі за життя спостерігалася самопошкоджувальна поведінка. Який найімовірніший діагноз?
*a. Межовий розлад особистості
b. Нарцистична травма
c. Біполярний афективний розлад
d. Депресивний розлад
e. Шизотиповий розлад

20. У пацієнтки віком 75 років протягом останніх 10-ти років прогресивно погіршилася пам'ять. Останнім часом спричинила кілька невеликих кухонних пожеж, забувши вимкнути плиту, не може згадати, як готувати її улюблені страви, стає дезорієнтованою та розгубленою вночі. Вона ідентифікує все більше об'єктів як "ту річ", оскільки не може пригадати правильну назву. М'язова сила та рівновага не порушені. Який найімовірніший діагноз?
*a. Хвороба Альцгеймера
b. Мультиінфарктна деменція
c. Хвороба Кройтцфельдта-Якоба
d. Хвороба Вільсона
e. Хвороба Гентінгтона

21. Пацієнта віком 19 років привели до лікаря його батьки після того, як він подзвонив їм з університету, наляканий тим, що його переслідує мафія. Протягом останніх 6-ти тижнів не їв нічого, окрім консервів, тому що "їм усе подобається - я не можу бути надто обережним". Переконаний, що мафія встановила камери в його кімнаті гуртожитку і стежить за кожним його кроком. Час від часу він чує голоси двох чоловіків, які розмовляють про нього, коли нікого немає. Його співмешканка стверджує, що останні 2 місяці пацієнт став замкненим і підозрілим. Який найімовірніший діагноз?
*a. Шизофренічний розлад
b. Маячний розлад
c. Шизофренія
d. Інтоксикація фенциклідином (PCP)
e. Шизоафективний розлад

22. Пацієнтка віком 72 роки повідомляє, що її чоловік останнім часом зраджує їй. Незважаючи на те, що він інвалід із серцевою недостатністю і зовсім не виходить із дому, він нібито "приймає у себе жінку", коли пацієнтка виходить до магазину. Знайшла у себе "чужі жіночі речі". Надалі з'ясувалося, що це її власні речі, які вона вже давно не носить. На спроби її переконати дратується й ображається. Який розлад спостерігається у пацієнтки?
*a. Органічний маячний розлад
b. Депресивний епізод із психотичними симптомами
c. Параноїдна шизофренія
d. Деменція при хворобі Альцгеймера
e. Органічний афективний розлад

23. Пацієнт віком 35 років занепокоєний щодо втрати контролю над частотою та кількістю вживання ним алкоголю. Під час патопсихологічного дослідження виявлено: емоційна дизрегуляція, імпульсивність, знижена стресостійкість, схильність до тривалого пригніченого настрою. Унаслідок надмірної кількості термінових задач, перенапруженого робочого графіка та емоційного виснаження, пацієнт останнім часом складніше переживає кризові ситуації в усіх сферах життя. Відпустки зазвичай бере короткочасні, але часті. Проводить їх, споживаючи значну кількість міцного алкоголю кілька днів поспіль протягом дня, не контролюючи ані поведінку, ані кількість випитого. Після припинення вживання відчуває симптоми загальної інтоксикації, слабкість, головний біль, відчуває деякий час відразу до алкоголю. Поза відпусткою алкоголь не вживає та жодного потягу до вживання не має. Аргументує таке вживання бажанням "відновити свій настрій і зняти напруження". Вирішив, що необхідна консультація лікаря, оскільки на похоронах близького родича не втримався і випив, "щоб вгамувати горе", а далі були кілька днів постійного вживання без контролю випитого протягом дня. На момент огляду після 2-х днів припинення вживання потягу до алкоголю немає, повідомив про неприємні нюхові відчуття під час користування спиртовмісним антисептиком. Який патологічний стан спостерігається у пацієнта?
*a. Дипсоманія
b. Делірій
c. Неврастенія
d. Дисфорія
e. Абстиненція

24. Який основний елемент лікування отруєння метиловим спиртом?
a. Детоксикація
b. Форсований діурез
c. Підтримання серцевої діяльності
*d. Введення етилового спирту
e. Забезпечення прохідності дихальних шляхів

25. Пацієнтка віком 24 роки починає психотерапію, стверджуючи, що вона водночас у відчаї та нудьзі, протягом останніх 5-ти або 6-ти років відчувала періодичну тривогу, депресію та зробила кілька суїцидальних жестів. Повідомляє про різні імпульсивні випадки та поведінку, що призводить до пошкоджень, а також сексуальну розбещеність. Задається питанням, чи може бути лесбіянкою, хоча більшість її сексуального досвіду була з чоловіками. Раптово припинила дві попередні спроби психотерапії, тому що злилася на лікаря, оскільки той не хотів призначати анксіолітики. Який найімовірніший діагноз?
a. Розлад контролю над імпульсами, не уточнений іншим чином
b. Гістріонний розлад особистості
c. Дистимія
*d. Емоційно нестабільний розлад особистості
e. Антисоціальний розлад особистості

26. Пацієнта віком 23 роки шпиталізовано до психіатричного відділення з приводу параноїдної шизофренії з вираженим психомоторним збудженням. Призначено галоперидол 5 мг внутрішньом'язово. Протягом доби з'явилися судомні зведення м'язів кінцівок, язика, шиї. Яка подальша тактика лікаря для корекції ускладнень, що виникли?
a. Додатково призначити стабілізатор настрою
*b. Додатково призначити тригексифенідил
c. Додатково призначити антидепресант
d. Додатково призначити ще один антипсихотичний засіб
e. Підвищити дозу галоперидолу

27. Семирічному хлопчику діагностовано розлад дефіциту уваги з гіперактивністю та рекомендовано медикаментозну терапію. Який препарат можна призначити дитині?
a. Флуфеназин
*b. Метилфенідат
c. Гідроксизин
d. Прегабалін
e. Рисперидон

28. Пацієнта віком 35 років шпиталізовано зі скаргами на безсоння, бачить "як по стінах лазять павуки". Із анамнезу відомо, що зловживає алкоголем з 19-ти років, але не пив останні 3 дні. Об'єктивно спостерігається: тремтить, йому важко розповідати про те, що трапилося, АТ - 170/95 мм рт. ст., ЧСС - 100/хв, пітливість. Який найімовірніший діагноз?
a. Психотичний розлад, спричинений алкоголем
b. Алкогольна ідіосинкратична інтоксикація
*c. Алкогольний абстинентний делірій
d. Психоз Верніке
e. Алкогольне сп'яніння

29. Пацієнт віком 28 років скаржиться на безсоння, нудоту, блювання та страх. Об'єктивно спостерігається: пацієнт дезорієнтований у місці та часі, орієнтований у власній особі, неспокійний, зривається з місця, ховається під ліжко та бачить навколо себе "чорних жуків", яких топче ногами. Із анамнезу відомо, що зловживає алкоголем. Яке лікування є найбільш доцільним?
a. Галоперидол + форсований діурез
b. Анксіолітики + психотерапія
c. Електроконвульсивна терапія
*d. Діазепам + детоксикація
e. Антидепресанти + препарати літію

30. Пацієнт віком 36 років щоденно багато разів на день миє руки, навіть якщо вони вочевидь чисті. Розуміє, що чергове миття є зайвим, прикладає зусилля, щоб не робити цього, але боїться забруднення та не може позбавитися нав'язливих дій. З якою метою здійснюють ритуали пацієнти з фобіями?
a. Пацієнт відчуває себе керованим, стверджує, що дії виконує мимовільно, під зовнішнім впливом
b. Без будь-якої мети
c. З метою протидії болісним переживанням
d. З метою відвернення уваги від власних переживань
*e. З метою запобігання якимось маловірогідним подіям, що зашкодять пацієнту, захисту від будь-якого нещастя

31. Визначте черговість (послідовність) хворобливих змін у різних психічних процесах у динаміці формування циркулярної депресії (від початку до "розгорнутої" фази).
*a. Емоційні, ментальні, ефекторні (рухові)
b. Ментальні, ефекторні (рухові), емоційні
c. Емоційні, ефекторні (рухові), ментальні
d. Ментальні, емоційні, ефекторні (рухові)
e. Ефекторні (рухові), ментальні, емоційні

32. У пацієнтки віком 29 років раптово підвищилася температура тіла, погіршилося самопочуття, стала сонливою, проспала майже три доби. Із анамнезу відомо, що 4 дні тому хворіла на ГРВІ. Скаржиться на відчуття тривоги, запаморочення, двоїння в очах, "викривлене бачення" навколишніх предметів, відчуття "невагомості". Об'єктивно спостерігається: птоз, ністагм, обличчя асиметричне, нестійка у позі Ромберга. Який найімовірніший діагноз?
a. Сифіліс
b. Розсіяний склероз
c. Менінгококова інфекція
d. Генералізований тривожний розлад
*e. Епідемічний енцефаліт

33. Під час огляду пацієнта віком 36 років виявлено: неспокійний, напружений, до чогось приглядається, прислухається, дату та місце перебування називає правильно. Настрій нестійкий, збудливий. Із анамнезу відомо, що два дні тому різко вийшов із запійного стану, який тривав 3 тижні. Об'єктивно спостерігається: тремор кінцівок, підвищена пітливість, АТ - 150/90 мм рт.ст., ЧСС - 110/хв. Який найімовірніший діагноз?
a. Патологічне сп'яніння
*b. 2-га стадія алкогольного делірію
c. 3-тя стадія алкогольного делірію
d. 1-ша стадія алкогольного делірію
e. Реактивний психоз

34. Пiд час обстрiлу в зонi бойових дiй у військовослужбовця з'явилися такі симптоми: став тривожним, надмiрно метушливим, гiперактивним, не виконував накази командира, неадекватно реагував на людей навколо. Упродовж двох годин стан покращився, симптоми стали менш вираженими, пам'ять на подiї, що вiдбувалися, частково втрачена. Який найімовірніший діагноз?
a. Контузiя
*b. Гостра реакцiя на стрес
c. Розлад адаптацiї
d. Посттравматичний стресовий розлад
e. Гострий полiморфний психотичний розлад

35. Жінку віком 54 роки у супроводі родичів шпиталізовано до психіатричного стаціонару. Скарги самостійно не висловлює. На звернене мовлення реагує вибірково, на питання відповідає не завжди по суті, до продуктивного контакту малодоступна. Вираз обличчя беземоційний, занурена у світ власних переживань. Зі слів родичів, хворіє на резистентну форму шизофренії вже 15 років. Потягом останніх 5-ти років повністю відмовилася від соціальних контактів, перестала цікавитися будь-чим, залежується в ліжку, не дотримується правил особистої гігієни, перестала виходити з дому. Визначте тип сформованого дефекту особистості.
a. Астенічний
*b. Апато-абулічний
c. Психопатоподібний
d. Паранояльний
e. Гіпоманіакальний

36. Із анамнезу відомо, що пацієнт віком 33 роки працював в інший країні кухарем, проживав у досить складних умовах. Став помічати плутанину в думках, відчуття недоброзичливості та осуду з боку колег та оточення, зрозумів, що хтось впливає на його думки та хоче заподіяти йому шкоду. Насилу дістався додому, їхав кілька діб, тому що "доводилося міняти транспорт через стеження". Після повернення залишався підозрілим, не виходив із квартири кілька діб. Звернувся по допомогу на вимогу сестри. Відомо, що родич по материнській лінії покінчив життя самогубством у молодому віці. Який психічний розлад спостерігається у пацієнта?
a. Шизоафективний розлад
b. Шизотиповий розлад
*c. Параноїдна шизофренія
d. Органічний маячний розлад
e. Кататонічна шизофренія

37. Пацієнтку віком 70 років шпиталізовано до опікового відділення з опіками третього ступеня 35% тіла в результаті пожежі в будинку. Ввечері на 4-ий день перебування в лікарні вона дістає свою крапельницю та починає кричати, що люди намагаються її поранити. Через кілька годин виявляється, що її важко розбудити та вона дезорієнтована. Який патологічний стан виник у пацієнтки?
a. Поява основної деменції
b. Гострий маніакальний епізод
c. Короткочасний реактивний психоз
d. Гострий стресовий розлад
*e. Делірій

38. Пацієнтка віком 26 років скаржиться на напади пришвидшеного серцебиття, підвищення АТ, задишки, запаморочення, страху знепритомніти, страху залишатися наодинці, тремор тіла. Із анамнезу відомо, що такі стани спершу виникали раз на декілька днів, а тепер трапляються щодня, тривають до 30 хв і минають самостійно. Результати додаткових обстежень у нормі. Який найімовірніший діагноз?
a. Емоційно-нестійкий розлад особистості, імпульсивний тип
b. Посттравматичний стресовий розлад
c. Соматоформний розлад
d. Фобічний розлад
*e. Панічний розлад

39. Пацієнтка віком 32 роки скаржиться на страх їхати самій за кермом в автомобілі, уникає поїздок у відрядження на автівці, намагається організувати, щоб із нею їхав хтось із колег, якщо колеги не можуть, переносить зустріч на інший день. Стан виник після того, як рік тому, повертаючись ввечері з відрядження їй гостро стало погано, виникло прискорене серцебиття, не могла вдихнути, не могла нікому подзвонити з проханням допомогти. Схожі стани повторювалися двічі, сформувалась уникаюча поведінка, коли пацієнтка намагалась не залишатись сама у квартирі, не їхати сама в дорогу тощо. Який патологічний стан спостерігається у пацієнтки?
*a. Панічний розлад
b. Посттравматичний стресовий розлад
c. Генералізований тривожний розлад
d. Специфічна фобія
e. Тривожно-депресивний розлад

40. Пацієнт віком 58 років скаржиться на головний біль, дратівливість, безсоння, зниження пам'яті та настрою. Під час неврологічного обстеження виявлено: слабопозитивні менінгеальні симптоми, анізокорія з млявою реакцією зіниць на світло. Ввечері раптово розвинувся стан потьмареної свідомості із зоровими галюцинаціями, страхом, психомоторним збудженням. За результатами дослідження ліквору виявлено: велику кількість білка та клітинних елементів, позитивну реакцію Васермана. Який найімовірніший діагноз?
*a. Делірій. Сифіліс мозку
b. Реактивний параноїд
c. Тривожно-депресивний розлад
d. Алкогольний делірій
e. Дисоціативно-конверсійний розлад

41. Семирічний хлопчик під час занять у школі постійно розмовляє, відволікає інших учнів і не може дотримуватися інструкцій учителя. Також часто легко відволікається від своїх ігор та завдань удома, швидко переходячи від одного заняття до іншого без завершення попереднього. На огляді батьки повідомляють, що цей стан був майже завжди в дитини. Оберіть найбільш безпечний та ефективний препарат для лікування цього стану.
a. Арипіпразол
*b. Атомоксетин
c. Дексамфетамін
d. Гопантенова кислота
e. Гідазепам

42. П'ятирічного хлопчика привели до лікаря-психіатра через те, що він неуважний у школі, метушиться, не хоче сидіти в класі, удома надмірно балакучий і йому важко чекати своєї черги. Мовлення і моторика відповідають віку. Який найімовірніший діагноз?
a. Опозиційний зухвалий розлад
b. Первазивне порушення розвитку
*c. Розлад дефіциту уваги з гіперактивністю
d. Тривожний розлад розлуки
e. Легка розумова відсталість

43. Пацієнтка віком 17 років під час огляду пасивна, інтересу до бесіди не виявляє, на запитання відповідає односкладово. Об'єктивно спостерігається: міміка збідніла, мислення паралогічне. Маячних ідей не висловлює, галюцинацій не виявлено. Із анамнезу відомо, що у 16-річному віці почала поступово змінюватися, втратила всі захоплення, перестала спілкуватися з подругами. В останні 2-3 місяці стала зовсім замкненою, з батьками майже не розмовляє, школу не відвідує, не миється, не стежить за одягом, їсть неохоче. Який клінічний діагноз можна встановити відповідно до Міжнародної статистичної класифікації хвороб 10-го перегляду?
a. Депресивний епізод
*b. Проста шизофренія
c. Шизотиповий розлад
d. Параноїдна шизофренія
e. Маніакальний епізод

44. Пацієнта віком 66 років шпиталізовано до психіатричної лікарні родичами у зв'язку із суїцидальними намірами. Під час бесіди неохоче повідомляє, що два місяці тому після психотравми з'явилася тривога, внутрішній неспокій, порушився сон. Потім з'явились голоси в голові, які нагадують йому про його гріхи, "влаштовують Армагедон", вказують на його негідність, змушують виконувати їхні вимоги. Стверджує, що "хтось вселився в нього та керує ним". Який психопатологічний синдром спостерігається у пацієнта?
a. Паранояльний синдром
*b. Синдром Кандинського-Клерамбо
c. Корсаковський синдром
d. Парафренний синдром
e. Синдром Фреголі

45. Пацієнт віком 68 років скаржиться на зниження пам'яті, складність запам'ятовування нової інформації, наприклад, не може згадати зміст статті, яку прочитав нещодавно, труднощі під час виконання повсякденних справ через забудькуватість, розгубленість. Під час опитування виявлено: труднощі з формулюванням фраз, добиранням потрібних слів. Об'єктивно спостерігається: періодично дратується, відсторонюється, замовкає. Зі слів дружини, стан погіршувався поступово протягом 2-х років, останнім часом іноді дезорієнтується на місці, не може зрозуміти, де він знаходиться. За результатами МРТ головного мозку виявлено: ознаки атрофії медіальної скроневої частки. Який найімовірніший діагноз?
a. Деменція з тільцями Леві
*b. Хвороба Альцгеймера
c. Хвороба Паркінсона
d. Епілепсія
e. Хвороба Гентінгтона

46. Пацієнтка віком 28 років скаржиться на нестабільність настрою, відчуття порожнечі та невпевненості в собі. Розповідає, що з підліткового віку вона має нестійкі відносини з близькими та всіма навколо, періодично має депресію або відчуває епізоди гніву та агресії. Описує епізоди самоушкодження, зокрема різання себе з метою "заглушити душевний біль фізичним болем". Відзначає часту швидку зміну партнерів, оскільки швидко розчаровується в них, водночас відчуває страх залишитися самотньою. Який розлад особистості спостерігається в пацієнтки?
*a. Межовий
b. Шизоїдний
c. Параноїдний
d. Демонстративний
e. Уникаючий

47. Пацієнтка віком 33 роки прибула до приймального пункту психіатричної лікарні у супроводі матері. Жінка неохайна на вигляд, із краплями крові на обличчі та верхньому одязі, у руках тримала шматок скла, яким намагалася нашкодити собі. За рішенням лікаря-психіатра пацієнтку шпиталізовано у примусовому порядку. Протягом першої доби перебування жінки у лікарні комісія лікарів-психіатрів та суд визнали доцільність примусової шпиталізації. Протягом якого часу пацієнтку повинна оглядати комісія лікарів-психіатрів для продовження стаціонарного лікування?
a. -
b. 1 раз на тиждень
c. 1 раз на добу
*d. 1 раз на місяць
e. 1 раз на півроку

48. У породіллі виникла післяпологова депресія з психотичними ознаками. Вона постійно сумна, задумана, відмовляється від їжі, лежить у ліжку, відвернувшись до стіни. Яку загрозу для життя пацієнтки необхідно запідозрити в цьому разі?
a. Виникнення пролежнів
*b. Суїцидальні думки та дії
c. Розвиток пневмонії
d. Анорексію
e. Авітаміноз

49. Пацієнта віком 52 роки шпиталізовано до травматологічного відділення з переломом стегна, який отримав під час весілля доньки. На третій день став агресивним, збудженим, тривожним. Наполягав на виписці, вважав, що він на м'ясокомбінаті і з нього хочуть зробити ковбасу. Об'єктивно спостерігається: температура тіла - 37,5^oС, АТ - 160/90 мм рт. ст., ЧСС - 110/хв. Із анамнезу відомо, що періодично має псевдозапої. Який лікарський засіб необхідно призначити у цьому разі?
a. Галоперидол
*b. Діазепам
c. Тіамін
d. Гідазепам
e. Рисперидон

50. Пацієнтка віком 26 років скаржиться на депресію, тривогу, порушення сну, періодичну булімію, які тривають ще з раннього підліткового віку. За останні 5 років змінила кілька психотерапевтів, приймала різні медикаменти, однак суттєвого покращення не відчувала. Пацієнтка привертає увагу яскравим фарбованим волоссям, татуюваннями, неохайним одягом. Наносить собі пошкодження (припікає до шкіри цигарки, ріже лезом шкіру на передпліччях), періодично зловживає ПАР, часто зміни сексуальних партнерів та місце роботи, пояснюючи тим, що не може знайти спільну мову з колективом або ж організувати час так, щоб встигати виконувати свої обов’язки. Який найімовірніший діагноз?
*a. Межовий розлад особистості
b. Залежний розлад особистості
c. Істеричний розлад особистості
d. Ананкастний розлад особистості
e. Антисоціальний розлад особистості

51. Пацієнт віком 30 років звернувся до лікаря-психіатра через те, що його звільнили за постійні запізнення на роботу. Стверджує, що відчуває небезпеку зараження мікробами, і тому змушений безперервно приймати душ, часто до восьми годин на день. Який нейромедіатор залучений до цього розладу?
a. Гістамін
b. Дофамін
c. Норадреналін
*d. Серотонін
e. Ацетилхолін

52. Який критерій не відповідає вимогам депресивного епізоду за МКХ-10?
*a. Підвищений настрій
b. Пригнічений настрій
c. Моторна загальмованість
d. Ангедонія
e. Ідеаторна загальмованість

53. Пацієнтку віком 16 років шпиталізовано у тяжкому стані. Об'єктивно спостерігається: АТ - 75/50 мм рт. ст., ЧСС - 52/хв. В аналізі крові: K^+ - 2,8 мекв/л, бікарбонати - 40 мекв/л. Батьки дівчини повідомляють, що вона схудла на 15 кг за 3 місяці, але все ще переконана, що має зайву вагу, їсть дуже невелику кількість низькокалорійної їжі та бігає 2-3 год щодня. Укажіть діяльність, що, найімовірніше, спричинила цей стан у пацієнтки.
a. Носіння тісного одягу
b. Статева розбещеність
*c. Самоіндукована блювота
d. Крадіжки в магазині
e. Зловживання алкоголем

54. Пацієнтка віком 23 роки скаржиться на часті епізоди переїдання, після яких вона викликає блювання або вживає проносні засоби, щоб уникнути збільшення ваги. Такі епізоди виникають принаймні двічі на тиждень упродовж останніх шести місяців. Зазвичай, це відбувається після стресових ситуацій або коли вона почувається тривожною. Епізоди переїдання викликають у неї значне відчуття провини, але вона не може контролювати їх. Який патологічний стан спостерігається у пацієнтки?
a. Компульсивне переїдання
*b. Нервова булімія
c. Психогенне переїдання
d. Нервова анорексія
e. Орторексія

55. Дівчинка з легкою формою ДЦП у присутності матері, яка весь час робить їй зауваження, розгублюється, замовкає, не знає, як себе поводити. Які риси характеру можуть виникнути в дітей із дитячим церебральним паралічем у разі виховання в умовах надмірного навантаження та вимогливості?
a. Впевненість
b. Переоцінка своїх можливостей
c. Рішучість
d. Почуття власної гідності
*e. Безпорадність

56. Пацієнтку віком 26 років чоловік привіз до лікарні після того, як вона почала кричати, що їй дзвонять діти, і впала в істерику. Чоловік стверджує, що 2 тижні тому двоє їхніх дітей загинули в автомобільній аварії, і з того часу дружина була збуджена, неорганізована, заявляла, що не буде їсти, тому що вважає, що він отруїв їй їжу. Останні 2 дні не спала. Вважає, що медсестри у відділенні збираються завдати їй шкоди. Жінку заспокоюють і згодом відправляють додому. Через тиждень усі її симптоми стихають спонтанно. Який найімовірніший діагноз?
a. Велика депресія з психотичними ознаками
*b. Короткий психотичний розлад
c. Посттравматичний стресовий розлад
d. Шизофренний розлад
e. Делірій

57. Пацієнт віком 36 років вперше звернувся до лікаря-психіатра через наполягання родичів. Адже впродовж останнього року щотижнево відвідує казино та покерні клуби. Відтак, програв значну суму грошей та взяв безліч кредитів, давав обіцянки не робити цього, але не міг їх стримати. Який вірогідний діагноз у пацієнта?
a. Тривожний розлад
*b. Лудоманія
c. Біполярний афективний розлад
d. Межовий розлад особистості
e. Легка розумова відсталість

58. Пацієнт віком 14 років скаржиться на нічні страхи та ходіння уві сні протягом 2-х років. В анамнезі: у віці 2,4 і 7 років по одному фебрильному судомному стану під час інфекційного захворювання. Сомнамбулізм відзначався досить часто. Забіякуватий, жорстокий. З'явилися дисфорії. Який найімовірніший діагноз?
a. Фобії
b. Нічний енурез
*c. Епілептичні нічні пароксизми
d. Бруксизм
e. Дромоманія

59. Який розлад не належить до дисоціативних розладів?
a. Амнезія
b. Одержимість
*c. Іпохондрія
d. Розлад множинної особистості
e. Фуга

60. Пацієнт віком 40 років скаржиться на порушення сну з кошмарними сновидіннями, поганий настрій, агресивність до оточення, гнітючі спогади: "побиття палицями, обливання крижаною водою, які виникають раптово і відчуваються реальними". За словами пацієнта, спілкування з близькими погіршилося, адже вони "не розуміють" його. Із анамнезу відомо, що чоловік брав участь у бойових діях та перебував у полоні, з якого повернувся 3 місяці тому. Який найімовірніший діагноз?
a. Порушення адаптації
b. -
*c. Посттравматичний стресовий розлад
d. Реакція на тяжкий стрес
e. Гостра реакція на стрес

61. Пацієнтка віком 28 років скаржиться на постійне відчуття тривоги, яке виникає майже одразу після пробудження та триває протягом дня. Тривога проявляється передчуттям, що ось-ось станеться щось дуже погане. Це супроводжується пришвидшеним серцебиттям, підвищеним артеріальним тиском, відчуттям "кому" в горлі, нудотою, внутрішнім тремтінням та пітливістю. Перед сном тривога заважає заснути, пацієнтка відчуває м'язове напруження та не може розслабитися. Який найімовірніший діагноз?
a. Неврастенія
b. Панічний розлад
c. Агорафобія
*d. Генералізований тривожний розлад
e. Обсесивно-компульсивний розлад

62. Чоловік віком 35 років чує "голос" усередині голови, схожий на голос робота, який коментує усе, що відбувається навколо. За словами пацієнта, чує його вже 8-9 років. Спочатку здавалося, що це голос справжньої людини, проте згодом він змінився. Укажіть психопатологічний феномен у цього пацієнта.
a. Істинна галюцинація
b. Афективна ілюзія
c. Парейдолія
*d. Псевдогалюцинація
e. Функціональна галюцинація

63. Який із нижченаведених варіантів депресії не належить до тих, що можуть бути асоційовані з COVID-19?
a. Біполярна
b. Рекурентна
*c. Постшизофренічна
d. Короткотривала депресивна реакція
e. Органічна

64. Пацієнта віком 58 років шпиталізовано до травматологічного відділення з переломом стегна, який отримав під час весілля доньки. На третій день став агресивним, збудженим, тривожним. Наполягав на виписці, вважав, що він на м'ясокомбінаті і з нього хочуть зробити ковбасу. Об'єктивно спостерігається: температура тіла - 37,5^oС, АТ - 160/90 мм рт. ст., ЧСС - 110/хв. Із анамнезу відомо, що періодично має псевдозапої. Який патологічний стан виник у пацієнта?
a. Транзиторна ішемічна атака
*b. Стан відміни алкоголю з делірієм
c. Стан відміни опіатів з делірієм
d. Алкогольний галюциноз
e. Стан відміни алкоголю без делірію

65. Пацієнтка віком 19 років у супроводі матері звернулася до лікаря-психіатра з приводу потягу до виривання волосся на голові. Зі слів пацієнтки, бажання виривати волосся з'явилося кілька років тому на фоні тривалого психоемоційного навантаження. Після виривання волосся відчуває зменшення внутрішньої напруги. На волосистій частині голови - симетричні ділянки облисіння, шкіра у місцях облисіння незмінена. Встановлено діагноз: трихотиломанія. Яка терапія вибору для пацієнтки?
a. Призначення селективних інгібіторів зворотного захоплення серотоніну
b. Призначення оланзапіну
c. Електросудомна терапія
d. Призначення N-ацетилцистеїну
*e. Когнітивно-поведінкова терапія, спрямована на зміну звичок

66. Яке з нижченаведених захворювань може розвиватися внаслідок довготривалого вживання алкоголю?
*a. Цироз печінки
b. Цукровий діабет
c. Астма
d. Грип
e. ПТСР

67. Під час огляду пацієнтки віком 25 років спостерігається: знерухомлена, вираз обличчя мінливий, відображає страх, здивування або захоплення, на запитання лікаря не реагує. Через кілька днів пацієнтка пішла на контакт та розповіла, що спостерігала, як "янголи спустилися на променях світла та вступили у боротьбу з демонами". Не пам'ятає, коли і як вона опинилася в лікарні. Який психопатологічний стан виник у пацієнтки?
a. Делірій
b. Аменція
c. Псевдоремінісценція
*d. Онейроїд
e. Конфабуляція

68. Пацієнтка віком 23 роки скаржиться на неефективність призначеного лікування. Пацієнтку турбують постійна тривога, безсоння, дратівливість, нездатність концентруватися на роботі. На попередньому прийомі 5 днів тому лікар-психіатр встановив діагноз: генералізований тривожний розлад - та призначив есциталопрам у початковій дозі - 5 мг. Яка подальша тактика лікаря?
a. -
b. Підвищити дозування препарату удвічі
*c. Залишити препарат, пояснити механізм дії СІЗЗС
d. Замінити на препарат групи ІЗЗСН
e. Призначити препарат із похідних бензодіазепінів

69. Під час огляду трирічної дитини виявлено: відсутність експресивного мовлення, нерозуміння зверненої мови, відсутність вказівного жесту. Зі слів батьків, у дитини спостерігається відсутність зацікавленості та гри з іншими дітьми, повторювані махання руками та виражена вибірковість у харчуванні. Який імовірний розлад у дитини?
a. Розлад відсутній, вікова норма
b. Нервова анорексія
c. Гіперкінетичний розлад
*d. Дитячий аутизм
e. Посттравматичний стресовий розлад

70. Пацієнтка віком 28 років, внутрішньо переміщена зі Сходу України, скаржиться на складність процесу засинання, наявність звуків "ніби летить ракета", страх лягати спати, прискорене серцебиття, коливання артеріального тиску, відчуття постійної тривоги протягом дня, яка посилюється ближче до вечора. Із анамнезу відомо, що симптоми виникли 3 тижні тому, коли під час повітряної тривоги влучила ракета у будинок, а вона при цьому не пішла з дітьми в укриття, хоча постійно це попередньо робила. Який патологічний стан виник у пацієнтки?
a. Інсомнія
b. Посттравматичний стресовий розлад
*c. Розлад адаптації пов'язаний зі стресом, у вигляді тривожно-фобічного синдрому
d. Специфічна фобія
e. Панічний розлад

71. Пацієнта віком 22 роки шпиталізовано після того, як він був надзвичайно стурбований у своїй кімнаті гуртожитку, оскільки був упевнений, що адміністрація університету надсилає "ударний загін", щоб убити його. Зазначає, що бачить "видіння" чоловіків, одягнених у чорне, які мають зброю та переслідують його. Процес мислення пацієнта є відносно непорушеним, без блокування думки чи вільних асоціацій. Які препарати, найімовірніше, спричинили ці симптоми?
a. Героїн
b. Бензодіазепіни
c. Барбітурати
*d. Амфетаміни
e. MDMA (екстазі)

72. Пацієнт віком 56 років, інвалід ІІ групи безстроково, через неефективність попередньої фармакотерапії переведений на лікування клозапіном. Визначте частоту проведення контролю абсолютної кількості нейтрофілів на початку лікування.
a. Щокварталу
b. Щопівроку
c. Щомісяця
d. Щодватижні
*e. Щотижня

73. Пацієнтка віком 38 років скаржиться, на те що протягом останнього року в неї виникло почуття суму, ніщо не приносить радість, з'явилися думки про смерть. Під час огляду лікарем довго сидить, не змінюючи скорботної пози, мовчазна, нічим не цікавиться, при звертанні відповідає тихо, монотонним голосом, після паузи. На обличчі застиг вираз страждання. Який психопатологічний синдром спостерігається у пацієнтки?
a. Маніакальний
b. Кататонічний
*c. Депресивний
d. Психоорганічний
e. Дементний

74. У молодого чоловіка віком 21 рік через 1 рік після вживання наркотичної речовини розвинувся такий стан: перед очима з'явилися спалахи яскравого світла з неясними контурами трикутників, кіл. Незабаром після цього пацієнт побачив юрбу людей, які загрозливо дивилися в його бік. Спершу виникло почуття екстазу, що змінилося тривогою і занепокоєнням. Кольори і звуки стали насиченими, відчув, що душа відокремлюється від тіла. Цей стан тривав 10 год і завершився депресією. Визначте, яким наркотиком зумовлена описана картина інтоксикації.
*a. ЛСД
b. Канабіноїдами
c. Кокаїном
d. Героїном
e. Барбітуратами

75. Пацієнтка віком 43 роки скаржиться на поганий сон, часте тремтіння, запаморочення, нудоту, пітливість, напруження м'язів шиї та спини. Також відзначає неможливість зосередитися, розгубленість, постійне занепокоєння. За словами пацієнтки: "вона впадає в паніку, що може статися щось погане". Який найімовірніший діагноз?
*a. Генералізований тривожний розлад
b. Агорафобія з панічним розладом
c. Панічний розлад
d. Клімактеричний синдром
e. Змішаний тривожний і депресивний розлад

76. Пацієнт віком 14 років, звернувся по допомогу у супроводі батька у зв'язку із нав'язливим страхом смерті батьків. Зі слів батьків, стан змінився протягом останнього року, коли хлопець почав молитися перед сном, щоб "із батьками нічого не сталося". З часом тривалість молитов збільшилася від кількох хвилин до 4 год, якщо збивався, то починав ритуал з початку, просив маму рахувати його молитви, щоб не збитися. Без цих ритуалів не випускав батьків з квартири, при цьому плакав або дратувався. Який імовірний розлад у дитини?
a. Генералізований тривожний розлад
b. Гіперкінетичний розлад
c. Посттравматичний стресовий розлад
d. Біполярний афективний розлад
*e. Обсесивно-компульсивний розлад

77. Пацієнт, віком 52 роки, наркологічного стаціонару звинувачує дружину у постійних зрадах. З її слів, це триває давно з роками погіршилося, останнім часом стверджує, що дружина зраджує йому усе життя і доньку народила також від коханця. Встановив вдома камери, щоб перевіряти, хто ходить до них додому. Кілька разів кидався з кулаками на інших чоловіків, яких запідозрив у стосунках із його дружиною. Вкажіть синдром, який найімовірніше спостерігається у пацієнта.
a. Маячний
b. Корсаковський
*c. Психоорганічний
d. Галюциноз
e. Делірій

78. Пацієнтка віком 37 років, яка перший раз звернулася до лікаря-психіатра, скаржиться на загальну слабкість, неможливість виконувати повсякденні справи, відсутність апетиту (схудла на 4 кг за місяць), байдужість до інших та свого зовнішнього вигляду, а також на проблеми з нічним сном. Який найімовірніший діагноз?
a. Тривожно-депресивний розлад
*b. Депресивний розлад
c. Шизофренія
d. Біполярний афективний розлад
e. Неврастенія

79. Після вживання 200 мл сурогатного алкоголю у чоловіка віком 34 роки з'явилися симптоми сп'яніння, задишка, біль у шлунку, блювання, судоми, погіршення зору, "білі плями" перед очима. Об'єктивно спостерігається: зіниці розширені, не реагують на світло, свідомість на момент огляду не порушена. Які лікувальні заходи є першочерговими в цьому разі?
a. Викликання блювання
b. Введення унітіолу
c. Введення атропіну сульфату
d. Проведення плазмаферезу
*e. Введення розчину етанолу

80. Під час огляду десятирічної дитини виявлено: кричить, танцює, лається, заявляє, що все це робить не вона, а вчитель, який опанував її волю та керує. Вона знає, що говорить і робить "непотрібне", але це тому, що в її гортані є щось стороннє, "моя гортань підкорена чужій волі". Який найімовірніший діагноз?
a. Дитяча шизофренія
*b. Гострий поліморфний психотичний розлад
c. Реактивний параноїд
d. -
e. Органічний маячний розлад

81. Пацієнт віком 62 роки до кабінету зайшов невпевненою човгаючою ходою. Висловлює скарги на біль у м'язах, тремор у стані спокою, схильність до падінь, зниження пам'яті, труднощі під час запам'ятовування нової інформації, при згадуванні минулих подій, зниження концентрації уваги, порушення сну, плаксивість, зміни настрою. Під час обстеження говорить тихим монотонним голосом, періодично замислюється, замовкає, міміка збідніла, визначається ригідність м'язів за типом зубчастого колеса. Укажіть причину нейрокогнітивного розладу.
a. Тільця Леві
*b. Хвороба Паркінсона
c. Хвороба Гентінгтона
d. Черепно-мозкова травма
e. Фронто-темпоральне ушкодження

82. Пацієнтка віком 53 роки скаржиться на знижений настрій, страх, тривогу, безсоння, песимістичні думки, втрату зацікавленості, складність у зосередженні уваги, відчуття загальмованості. Симптоматика наростала впродовж останніх трьох тижнів, виникала 1-2 рази на рік упродовж останніх 5 років, переважно в осінньо-весняний період. Для якого патологічного стану характерна така симптоматика?
a. Маніакального епізоду
*b. Рекурентного депресивного розладу
c. Депресивного розладу із психотичними симптомами
d. Депресивного епізоду помірного ступеня
e. Шизофренії

83. Пацієнтку віком 24 роки шпиталізовано в стані збудження. Об'єктивно спостерігається: стогне, кричить, виє, ридає, заламує руки, висловлює ідеї провини, втрати сенсу життя, відчуває тривогу, тугу та відчай з відчуттям тяжкості за грудниною. Ризик виникнення якого невідкладного стану може бути у пацієнтки?
a. Аменції
b. Дисфорії
*c. Суїцидальної спроби
d. Патологічного афекту
e. Істеричного нападу

84. Із анамнезу відомо, що пацієнт віком 16 років із дванадцятирічного віку змінився в поведінці, став "дурником", часто неадекватним у поведінці та емоціях, бував деструктивним, спостерігалась розірваність мовлення та мислення. Для якого патологічного розладу характерна така симптоматика?
a. Шизоафективного розладу
b. Кататонічної шизофренії
c. Параноїдної шизофренії
*d. Гебефренної шизофренії
e. Біполярного афективного розладу

85. Який синдром не характерний для шизофренії?
a. Кататонічний
b. Галюцинаторно-параноїдний
c. Апато-абулічний
*d. Судомний
e. Гебефренічний

86. Пацієнтку віком 20 років, яка раніше не мала серйозних проблем зі здоров'ям, шпиталізовано до відділення невідкладної допомоги її сім'єю через раптове погіршення стану. Вона проявляла високу активність, надмірну рухливість та пришвидшення мовлення. Цей гіперактивний стан із часом чергувався епізодами "затримки", коли вона заплющувала очі і була нерухомою, кричала про невідомих нападників. У підсумку розвинувся стан ступору. Аналізи біологічних рідин та томографія не виявили відхилень. Визначте препарати першої лінії для невідкладної допомоги.
a. Діазепам
b. Рисперидон
*c. Галоперидол
d. Тіамін
e. Гідазепам

87. Через два місяці після ДТП пацієнт скаржиться на появу "видінь" у вигляді яскравого образу пережитого в минулому, що повторює травматичний досвід. Це супроводжується почуттям страху та заціпеніння і виникає під час гучних сигналів автомобіля або при спалахах яскравого світла. Який симптом виник у пацієнта?
a. Дереалізація
b. Деперсоналізація
c. Галюцинація
d. Криптомнезія
*e. Флешбек

88. Пацієнтка віком 33 роки скаржиться на біль у грудях. Об'єктивно спостерігається: пацієнтка пильна та тривожна, ЧСС - 120/хв, АТ - 140/97 мм рт. ст., широко розширені зіниці. Токсикологічний аналіз позитивний. Який із нижченаведених препаратів, найімовірніше, спричинив таку симптоматику?
*a. Кокаїн
b. Героїн
c. Діетиламід лізергінової кислоти (ЛСД)
d. Риталін
e. Фенциклідин (PCP)

89. У пацієнта віком 59 років спостерігається прогресуюче погіршення пам'яті, безсоння. Почав помилятися при лічбі, забувати в розмові слова, перестав читати. Одного разу вийшов з дому і заблукав, не міг знайти дорогу додому. Об'єктивно виявлено: тривожний, неспокійний, не може сформулювати думку. Весь час перепитує одне й те саме. У просторі орієнтується погано, плутає дату, день тижня. Не впізнає себе у дзеркалі. Який найімовірніший діагноз?
a. Корсаківський амнестичний синдром
b. Дромоманія
*c. Хвороба Альцгеймера
d. Тривожно-депресивний розлад
e. Синдром Ганзера

90. Пацієнта віком 56 років шпиталізовано з приводу інфаркту міокарда. Через два дні після шпиталізації він прокидається серед ночі і кричить, що біля вікна в його кімнаті стоїть чоловік. Коли медсестра входить до кімнати і вмикає світло, пацієнт із полегшенням дізнається, що "людина" насправді була завісою біля вікна. Який із нижченаведених психіатричних термінів найкраще описує це неправильне сприйняття реальності?
*a. Ілюзія
b. Деменція
c. Омана
d. Галюцинації
e. Проєкція

91. Пацієнтку віком 23 роки шпиталізовано з депресією, тривогою, маячними ідеями самоприниження, самозвинувачення. Вночі не спала, раптово почала голосити, розірвала одяг, вириває волосся, б'ється головою об стіну, заламує руки, просить зробити їй укол, щоб померти. Укажіть тип депресії.
a. Астенічна
*b. Ажитована
c. Адинамічна
d. Анестетична
e. Гнівлива

92. Пацієнтці віком 28 років вперше діагностовано тяжку депресію. Призначено групову когнітивно-поведінкову терапію та лікування антидепресантом із групи селективних інгібіторів зворотного захоплення серотоніну. Через 4 тижні після початку лікування покращення психічного стану не спостерігається. Що першочергово має зробити лікар згідно з рекомендаціями NICE?
a. Призначити інший антидепресант, якщо присутні побічні ефекти
b. Призначити інший антидепресант за бажанням пацієнтки
c. Розглянути можливість поєднання антидепресанту з іншим антидепресантом
d. Збільшити дози відповідно до інструкції для медичного застосування препарату, за умови відсутності суттєвих побічних ефектів
*e. Переконатися, що пацієнтка приймає препарат регулярно та у відповідності до призначеної дози

93. Чоловікові, який намагався накласти на себе руки, стрибнувши з даху, завадили працівники поліції та медики. Був доставлений до психіатричного закладу, проте від госпіталізації відмовляється. Яка стаття Закону України "Про психіатричну допомогу" визначає підстави для примусової шпиталізації до психіатричного закладу, і чи слід її застосувати в цьому разі?
a. Стаття 3, так
b. Стаття 18, так
c. Стаття 14, ні
d. Стаття 18, ні
*e. Стаття 14, так

94. Під час огляду пацієнта віком 28 років спостерігається: ейфорія, неспокій, гіперактивність, легко відволікається, постійно та швидко говорить, не встигає завершити одну думку, як "перестрибує" на іншу, роздає всім навколо поради. Також каже, що він найбагатший та найталановитіший чоловік у світі і має вплив на всі уряди світу. Рідні повідомили, що він останні дні взагалі не спав, витрачав купу грошей на непотріб, узяв велику суму в кредит. Яке лікування необхідно призначити пацієнту?
a. Карбамазепін
*b. Оланзапін + вальпроєва кислота
c. Оланзапін + флуоксетин
d. Ламотриджин
e. Сертралін

95. Дев'ятирічний хлопчик направлений до психіатра через низьку успішність та неслухняність у школі. Результати оцінки інтелекту не виявили порушень, IQ знаходиться в межах норми. Учитель повідомляє, що порівняно з іншими в класі, хлопцю важко утримувати увагу, він дуже непосидючий та метушливий, постійно нудиться та відволікає інших під час занять. Футбольний тренер хлопця та вчитель музики також вказують на його непосидючість та неуважність, які заважають навчанню та тренуванням. Який імовірний розлад у дитини?
*a. Гіперкінетичний розлад
b. Специфічні порушення розвитку шкільних навичок
c. Генералізований тривожний розлад
d. Дитячий аутизм
e. Розлад відсутній, вікова норма

96. Пацієнт віком 28 років скаржиться на порушення сну, зниження настрою, небажання спілкуватися з іншими людьми, потяг до споживання великої кількості їжі. Із анамнезу відомо, що завжди любив смачно поїсти, у дитинстві часто їв, коли йому було самотньо, сумно. Останнім часом усі думки лише про їжу. Вечори часто проводить на самоті, вживаючи багато їжі, після чого настрій погіршується, відчуває провину та відразу до себе. Який найімовірніший діагноз?
*a. Розлад компульсивного переїдання
b. Нервова анорексія
c. Біполярний афективний розлад
d. Депресивний розлад
e. Нервова булімія

97. Пацієнт віком 30 років із шизофренією скоїв тяжке кримінальне правопорушення під впливом хворобливих переживань. Направлений на судово-психіатричну експертизу. Яке питання має вирішити ця експертиза?
a. Встановлення опікунства
*b. Осудності чи неосудності
c. Визначення групи інвалідності
d. Призначення нейролептиків та їх дозування
e. Дієздатності чи недієздатності

98. Пацієнт віком 26 років, який знаходиться на наркологічному обліку, з діагнозом: ППРВВ (синдром залежності внаслідок вживання опіоїдів) - скаржиться на тремор у верхніх кінцівках, безсоння, ринорею, сльозотечу та дратівливість. Які лікувальні заходи є методом вибору лікування пацієнта з цим діагнозом?
*a. Довготривале медикаментозне лікування агоністами опіоїдів (ПТАО)
b. Рекомендація для пацієнта відмовитись від прийому опіоїдів
c. Введення анксіолітиків
d. Введення аміназину
e. Детоксикація

99. Укажіть емоційний прояв, який не є типовим для циркулярної депресії.
*a. Тривога
b. Туга
c. Безнадійність
d. Відчай
e. Печаль

100. Пацієнт віком 24 роки малодоступний до мовного контакту, увага привертається складно. Не знає, який день, місяць, рік, вважає, що перебуває зовсім в іншому місці. Розлад якої сфери психічної діяльності розвинувся у пацієнта?
a. Сприйняття
b. Немає ознак психічного розладу
c. Настрою
d. Мислення
*e. Свідомості

101. Пацієнт віком 27 років скаржиться на головний біль, біль у суглобах, слабкість, катаральні явища, підвищення температури тіла до 39^oС. Встановлено попередній діагноз: грип. На 3-й день захворювання на тлі високої температури тіла виникло глибоке затьмарення свідомості, порушення орієнтування в місцезнаходженні, часі, власній особистості, мислення і мовлення не пов'язані, пацієнт безладно борсається в ліжку, здригається, прагне підвестися. Викликано машину екстреної (швидкої) медичної допомоги. Яка тактика лікаря в цьому разі?
a. Шпиталізація до терапевтичного відділення
b. Шпиталізація до неврологічного відділення
c. Шпиталізація до психіатричного стаціонару
d. Шпиталізація до інфекційного стаціонару
*e. Шпиталізація до реанімаційного відділення

102. Пацієнтка віком 68 років послизнулася на кризі та вдарилася головою. Протягом наступних 3-х тижнів у неї з'являється постійний головний біль, вона стає все більш розсіяною та забудькуватою, а вночі наляканою та дезорієнтованою. Яка найімовірніша причина цієї симптоматики?
*a. Субдуральна гематома
b. Епідуральна гематома
c. Мультиінфарктна деменція
d. Хвороба Корсакова
e. Менінгіома лобової частки

103. Пацієнтка віком 26 років скаржиться на появу неприємних відчуттів у внутрішніх органах, описує як "відчуття жару в шлунку", "стягування та перекручення кишечника". В анамнезі: депресивний розлад. Оберіть симптом, який з'явився у пацієнтки.
a. Вісцеральні галюцинації
*b. Сенестопатії
c. -
d. Синестезії
e. Парестезії

104. Пацієнта віком 36 років шпиталізовано до психіатричного стаціонару. Під час лікування став доступним для мовного контакту і повідомив лікареві, що протягом останніх двох тижнів перед шпиталізацією відчував зростання тривоги, погіршення сну та відчуття, що навколо нього відбувається щось дивне. У день шпиталізації він почув голос Бога всередині голови, який сказав: "Ти маєш зустрітися з покійним батьком". Перебуваючи вдома, він усвідомив, що його душа виходить із тіла та піднімається на небеса, а тіло залишається в кімнаті. На небесах він зустрів Бога, який провів його до покійного батька, із яким у нього була довга розмова. Під час цього він не реагував на зовнішні подразники, після чого дружина викликала швидку. Який синдром затьмареної свідомості спостерігається у пацієнта?
a. Розгубленості
b. Сутінковий
c. Аментивний
d. Деліріозний
*e. Онейроїдний

105. Пацiєнт віком 42 роки перебуває в станi оглушення, що перiодично змiнюється тривогою, вiдчаєм, афективними спалахами, гiперактивнiстю. На запитання не реагує. Вiдомо, що стан виник через декiлька хвилин пiсля бойових дiй та триває 2 год. Який найiмовiрніший дiагноз?
*a. Гостра реакцiя на стрес
b. Параноїдна реакцiя
c. Конверсiйна реакцiя
d. Тривожна реакцiя
e. Iпохондричний невроз

106. Пацієнтка віком 19 років, у супроводі матері вперше в житті звернулася до лікаря-психіатра, амбулаторно, зі скаргами на ненависть до форми свого носу, постійне споглядання себе в дзеркало, нав'язливе порівняння форми свого носу з іншими дівчатами. Появу цих скарг відзначає після закінчення своїх перших відносин. Який найімовірніший діагноз?
a. Депресивний епізод
b. Межовий розлад особистості
*c. Дисморфофобічний розлад
d. Розлад харчової поведінки
e. Біполярний афективний розлад

107. Пацієнт віком 26 років скаржиться на порушення функції пам'яті - не може згадати, що робив ввечері напередодні або як придбав собі ту чи іншу річ. Зазначає, що друзі розповідають йому про спільно проведені вечори, а він не пам'ятає, що був там, хоч і бачить себе на фото. Інколи має відчуття, що він спостерігає за своїм життям з боку третьої особи. Із розповідей сестри відомо, що у віці 4-х років пацієнт кілька разів переживав сексуальне насильство, чого сам не пам'ятає. Дані ЕЕГ, МРТ патології не визначають. Який найімовірніший діагноз?
a. Межовий розлад особистості
b. Судинна деменція
*c. Дисоціативний розлад ідентичності
d. Конверсійний розлад
e. Розлад деперсоналізації/дереалізації

108. Пацієнт віком 22 роки протягом останніх 6-ти місяців став замкнутим, почав розмовляти сам із собою. Під час психіатричного огляду повідомляє, що чує "голоси", які лунають у його голові та грудях. Сприймає "голоси" як нереальні, штучні. Інтенсивність "голосів" залишається однаковою протягом доби. Які розлади сприйняття можна припустити у пацієнта?
a. Ілюзії
b. Справжні галюцинації
c. Дереалізація
d. Метаморфопсії
*e. Псевдогалюцинації

109. Пацієнтка віком 55 років скаржиться на слинотечу, порушення ковтання, м'язові спазми, порушення сну та гарячку. Нещодавно була збільшена доза антипсихотичного препарату для лікування шизофренії. За результатами лабораторних досліджень виявлено: підвищення рівня креатинфосфокінази та лейкоцитоз. На момент обстеження пацієнтка знаходилася в стані збудження та зміненої свідомості. Який стан виник у пацієнтки?
a. Летальна кататонія
b. Центральний антихолінергічний синдром
*c. Злоякісний нейролептичний синдром
d. Злоякісна гіпертермія
e. Серотоніновий синдром

110. Щоранку, коли треба йти до школи, восьмирічна дівчинка стає плаксивою і засмученою, стверджує, що погано почувається, на уроках часто звертається до медсестри, зі скаргами на головний біль та біль у животі. Принаймні раз на тиждень пропускає заняття або мати забирає її раніше через скарги. Лікар-педіатр виключив органічні причини фізичних симптомів. На вихідних у дитини зазвичай немає симптомів, якщо тільки батьки не вийдуть і не залишать її з нянею. Який найімовірніший діагноз?
a. Велика депресія
b. Розлад прихильності
*c. Розлад сепараційної тривоги
d. Розлад соматизації
e. Генералізований тривожний розлад

111. Під час огляду пацієнта віком 50 років виявлено: свідомість збережена, скарг не висловлює, ім'я лікаря не запам'ятав навіть після кількох повторень. Із анамнезу відомо, що зловживає алкоголем, тиждень тому мав порушення свідомості. Під час розпитування, де він був до епізоду порушення свідомості, сказав, що їхав на море, але раніше розповідав, що був на роботі. Настрій дещо підвищений, але подразливий. Який найімовірніший діагноз?
a. Хвороба Альцгеймера
b. Енцефалопатія Гайє-Верніке
*c. Амнестичний синдром Корсакова
d. Хвороба Гентінгтона
e. Хвороба Піка

112. Шестирічну дівчинку мама привела до лікаря зі скаргами на те, що дитина відстає в навчанні, неуважна, трапляються періодичні істерики на уроках та вдома. Зазначає, що дівчинка не розмовляла до 4-х років. У школі дружелюбна, але не може виконати більшість завдань, навіть якщо їй допомагають. Яка з нижченаведених діагностичних процедур буде найбільш корисною для встановлення діагнозу?
a. Електроенцефалограма
b. Люмбальна пункція
*c. Тестування IQ
d. Перевірка слуху
e. Загальний аналіз крові

113. Пацієнт віком 45 років, директор, приймав пароксетин 40 мг/добу протягом 6-ти місяців від депресії. Оскільки його депресія була в повній ремісії протягом принаймні 3-х місяців, він вирішив припинити лікування, не поговоривши зі своїм лікарем-психіатром. Через 2 дні став дуже дратівливим, плаксивим, з'явилася нудота, тремор, запаморочення. Який патологічний стан виник у пацієнта?
*a. Синдром відміни СІЗЗС
b. Маніакальний епізод
c. Реакція на зміну часових поясів
d. Рецидив його великої депресії
e. Серотоніновий синдром

114. Пацієнтка віком 35 років скаржиться на страх вийти з дому, переходити вулиці, відвідувати парк, через який пролягає її шлях на роботу. Змушена викликати машину, щоб дістатися роботи. Внаслідок генералізації страху взагалі перестала виходити на роботу, тому що виникає страх смерті, тремтіння в ногах, розгубленість, відчуття запаморочення, "все розпливається перед очима". Встановлено попередній діагноз: агорафобія. Укажіть препарати вибору для лікування цього розладу.
*a. Селективні інгібітори зворотного захоплення серотоніну
b. Селективні інгібітори зворотного захоплення норадреналіну
c. Інгібітори моноамінооксидази
d. \beta-блокатори
e. Бензодіазепіни

115. Укажіть симптоми, які не пов'язані з нейрокогнітивними розладами.
a. Делірій
*b. Гіпоманія
c. Атрофія кори головного мозку
d. Короткочасна втрата пам'яті
e. Дратівливість

116. Пацієнтка віком 25 років, раніше вже зверталася до психіатра з приводу епізодів біполярного афективного розладу. Відзначає нинішнє погіршення стану протягом останніх 6-ти місяців після того, як самостійно припинила приймати підтримуючу терапію. Об'єктивно спостерігається: загальмована, мовлення сповільнене, на питання відповідає після пауз, вираз обличчя страдницький, зовнішній вигляд неохайний. Скаржиться на слабкість, втому, дуже поганий настрій, відсутність мотивації, відсутність апетиту та схуднення на 6 кг протягом останніх 2-х місяців, суїцидальні думки. Повідомляє, що відчуває себе винною у всіх гріхах людських, а також чує незнайомі голоси в середині голови, які кажуть, що через неї у світі йдуть війни. Який епізод біполярного афективного розладу спостерігається в пацієнтки?
a. Маніакальний із психотичними симптомами
b. Помірна депресія
c. Тяжка депресія без психотичних симптомів
*d. Тяжка депресія з психотичними симптомами
e. Змішаний

117. Пацієнт віком 27 років із шизофренією скаржиться, що періодично відчуває "голоси" представників інопланетної цивілізації, що керують його думками та рухами за допомогою невідомих науці променів, примушуючи скоїти самогубство. Який патологічний стан виник у пацієнта?
a. Ажитована депресія
b. Деліріозний стан
c. Амбулаторний автоматизм
*d. Синдром психічного автоматизму
e. Маніакальне збудження

118. Пацієнтка віком 36 років протягом останніх 10-ти років перебувала в державній психіатричній лікарні. Більшу частину дня проводить гойдаючись, тихо бурмочучи собі під ніс або дивлячись на своє відображення в маленькому дзеркалі. Їй потрібна допомога з одяганням і прийняттям душу, вона часто хіхікає і сміється без видимої причини. Який найімовірніший діагноз?
a. Шизофренний розлад
b. Шизоафективний розлад
c. Маячний розлад
*d. Шизофренія
e. Біполярний розлад, маніакальна фаза

119. Пацієнтка віком 15 років скаржиться на страшні картинки в голові. Наприклад, яскраво бачить, що матір і батька вбиває злочинець, зайшовши через двері, які вона залишила відчиненими. Хвилюється, що через її необачність може померти близька людина. Надзвичайно переживає через порядок у речах. Патологічно зосереджена на тому, щоб речі лежали на своїх місцях, витрачає на це багато часу. Як називаються думки та образи, що виникають у пацієнтки ?
a. Ілюзії
b. Псевдогалюцинації
c. Марення
d. Галюцинації
*e. Обсесії

120. Пацієнтка віком 35 років звернулася до лікаря з проханням виписати рецепт на діазепам. Розповідає, що 2 місяці тому після сварки із сестрою виникло відчуття "віднімання кінцівок", стала неспроможною самостійно стояти і ходити. Усі ці симптоми регресували після прийому діазепаму. З того часу приймала препарат по 1 таблетці 3 рази на день, упродовж 2-х тижнів - по 2 таблетки 3 рази на день. Тепер вважає таке дозування недостатнім. Висловлює скарги на тривогу, оніміння кінцівок, пітливість, відсутність апетиту, безсоння, які виникли після припинення вживання препарату. Який найімовірніший діагноз?
*a. Залежність від транквілізаторів
b. Маскована депресія
c. Істеричний невроз
d. Вегетосудинна дистонія
e. Залежність від стимуляторів

121. Пацієнтка віком 38 років не висловлює скарг, вважає себе здоровою. Об'єктивно спостерігається: вираз обличчя страдницький, очі сумні, говорить тихо, повільно, висловлює маревні ідеї самоприниження та самозвинувачення. Із анамнезу відомо, що перестала спілкуватися з родичами, більшу частину часу лежить. Останні 2 тижні говорить про бажання вмерти, просить сина принести отруту або допомогти повіситися. Який стан є показанням для невідкладної шпиталізації пацієнтки?
a. Відмова пацієнта від амбулаторного лікування
*b. Депресивний зі стійкими суїцидальними висловлюваннями
c. Загальмованість
d. Відсутність спілкування з родичами
e. Обсесивно-компульсивний

122. Пацієнт віком 39 років скаржиться на нав'язливі думки щодо розміру взуття (не може визначити, який підходить йому розмір - 43-й чи 44-й), що виникають спонтанно впродовж дня. Щодня заходить у взуттєві магазини, міряє взуття, вимірює свої стопи тощо. У дитинстві вголос зачитував номерні знаки машин, багаторазово перевіряв вміст ранця, по декілька разів вмикав-вимикав світло перед тим, як заснути. Який найімовірніший діагноз?
*a. Обсесивно-компульсивний розлад
b. Генералізований тривожний розлад
c. Синдром Аспергера
d. Дисоціативний розлад
e. Шизоїдний розлад особистості

123. Пацієнтка віком 35 років повідомляє, що раніше двічі перебувала в депресивних станах тривалістю до 5-6 місяців. Наразі її турбує відсутність притаманного їй задоволення від спілкування з близькими людьми (дітьми, чоловіком, батьками). Перестали радувати подарунки, компліменти, похвала. Зникла привабливість будь-яких матеріальних благ. У клінічній картині якої депресії спостерігаються такі симптоми?
a. Депресії з маячними ідеями самозвинувачення
b. Депресії з обсесіями
c. Ажитованої
d. Тривожної
*e. Анестетичної

124. Пацієнт віком 32 роки стверджує, що всі перехожі на вулиці спостерігають за ним, перешіптуються за спиною та передають інформацію про його місцезнаходження спецслужбам. Однак "дружній" голос зсередини допомагає уникати підозрілих осіб. У минулому його неодноразово намагались отруїти шляхом нанесення хімікатів на одяг, через що перебуває оголеним. Для якого захворювання характерна така симптоматика?
a. Шизотипового розладу
b. Маячного розладу
c. -
*d. Параноїдної шизофренії
e. Шизоїдного розладу особистості

125. Із анамнезу відомо, що пацієнт віком 35 років протягом життя був тривожним з приводу власного здоров'я, часто відвідував лікарів із постійними скаргами. Під час пандемії коронавірусної хвороби став ще більш тривожним, з'явився страх заразитися вірусом, постійно вимірював температуру тіла, шукав в Інтернеті інформацію про симптоми цього захворювання, незначні симптоми нежитю сприймав як загрозливі для життя. Який найімовірніший діагноз?
a. Астенічний невроз
b. Соціальна фобія
c. Панічний розлад
d. Депресія
*e. Іпохондричний розлад

126. Із анамнезу відомо, що пацієнт віком 35 років протягом кількох годин поводив себе неадекватно, бігав по вулиці, чіплявся до перехожих, не реагував на зауваження, розмовляв сам із собою. Потім взяв лезо та порізав собі вени на обох передпліччях, пояснюючи, що не хоче жити. Пацієнту в травмпункті оброблено рани, швів не накладено через неглибокі порізи. Яка подальша лікувальна тактика?
a. Шпиталізація до хірургічного відділення
b. Призначення амбулаторного лікування
c. Призначення консультації психіатра
*d. Шпиталізація до психіатричного відділення
e. Амбулаторна психотерапія

127. Для якого психічного розладу характерна розірваність мислення?
a. Посттравматичного стресового розладу
b. Неврозів
c. Епілепсії
*d. Шизофренії
e. Біполярного афективного розладу

128. Пацієнтка віком 19 років з ІМТ - 19,5 кг/м^2 скаржиться на епізоди переїдання, які відбуваються зазвичай 3-4 рази на тиждень. Під час переїдання втрачає контроль і не може контролювати кількість спожитої їжі, після чого відчуває дискомфорт та відчуття переповненості в епігастрії. Після епізодів переїдання виникає сильне почуття провини та страху набрати вагу, оскільки вона вважає себе вже товстою. Через це після епізодів переїдання викликає блювання, іноді вживає проносні засоби та намагається робити якомога більше фізичних вправ. Який препарат є засобом вибору для медикаментозного лікування цього розладу?
a. Оланзапін
b. Пароксетин
c. Міртазапін
d. Амітриптилін
*e. Флуоксетин

129. Пацієнта віком 65 років, який у минулому часто зловживав алкоголем, шпиталізовано до психіатричної лікарні. Запевняє, що ніби знаходиться в "іграшковому світі, де все нереальне та відчужене, а час стоїть на місці". Як називається симптом, що виник у пацієнта?
*a. Дереалізація
b. Часткова амнезія
c. Дезорієнтація
d. Деперсоналізація
e. -

130. Яке з нижченаведених тверджень є характеристикою викликаних вживанням кокаїну розладів психіки та поведінки?
a. Збільшення апетиту
b. Коагулопатія
c. Підвищена розумова активність
*d. Параноя
e. Покращення сну

131. Пацієнт віком 35 років на скаржиться на те, що не може контролювати кількість вжитої їжі. На фоні хронічного стресу почав безконтрольно їсти ввечері. Припиняє прийом їжі тоді, коли шлунок наповниться до відчуття нудоти. Який патологічний стан спостерігається у пацієнта?
a. Розлад адаптації, пов'язаний зі стресом
b. Булемія
c. Анорексія
*d. Компульсивне переїдання
e. Орторексія

132. Пацієнт віком 28 років, спілкуючись із лікарем, безперервно щось говорить у дуже швидкому темпі. З великими труднощами, після кількох повторень вдається його перебити, щоб поставити питання. На запитання починає відповідати, але миттєво відволікається на іншу тему. Зміна теми у розмові пацієнта відбувається практично після кожної фрази. У разі якого розладу спостерігається таке прискорення асоціативного процесу?
a. Психогенного психозу
*b. Біполярного афективного розладу
c. Епілепсії
d. Панічного розладу
e. Шизофренії

133. Укажіть специфічний симптом, що характерний для отруєння метиловим спиртом.
a. Блювання
b. Тахікардія
*c. Порушення зору
d. Сп'яніння від менших доз алкоголю
e. Порушення дихання

134. Пацієнтка віком 34 роки скаржиться на непереборне прагнення до викрадення різних предметів, навіть якщо вона не потребує їх і не має необхідності в них. Протягом декількох років відчуває нестерпну напругу перед тим, як щось вкрасти і спокій та полегшення після крадіжки. Розуміє, що це є неправильним та незаконним, але вона не може стримати себе від таких дій. Який розлад спостерігається у пацієнтки?
*a. Клептоманія
b. Піроманія
c. Дипсоманія
d. Трихотиломанія
e. Дромоманія

135. Пацієнтку віком 16 років направлено на консультацію до лікаря-психіатра у зв'язку з аменореєю та низькою вагою (індекс маси тіла - 16). Мати дівчини стверджує, що протягом останнього року дівчина почала дотримуватися суворої дієти, обмежувала себе у вживанні води та постійно виснажувала фізичними заняттями. Минулого тижня мати знайшла у дівчини діуретичні препарати. Дівчина заперечує наявність проблеми і заявляє, що в неї немає жодного дефіциту ваги. Який імовірний розлад у пацієнтки?
*a. Нервова анорексія
b. Обсесивно-компульсивний розлад
c. Посттравматичний стресовий розлад
d. Розлад відсутній, вікова норма
e. Шизофренія

136. Пацієнтка віком 32 роки звернулася вперше до лікаря-психіатра зі скаргою на "провал у пам'яті", який, за її словами, стався з нею вперше в житті. Зазначає, що сьогодні раптово дізналася, що тиждень перебувала за кордоном, відвідуючи маму похилого віку, а повернулася 2 дні тому: з подивом для себе виявила відмітки в паспорті про в'їзд і виїзд, квитки, переписку з мамою і друзями щодо поїздки. Зовсім не пам'ятає ані обставин, ані часу, ані самого факту подорожі. Пацієнтка розповіла, що 2 тижні тому посварилася з чоловіком, він поводився агресивно, погрожував, шантажував. За словами знайомих, через кілька днів вона раптово вирішила поїхати до мами за кордон. Виглядала напруженою, тривожною, "заклопотаною". На момент огляду: орієнтована всебічно правильно, свідомість ясна, психопродуктивна симптоматика відсутня, емоційно лабільна, тривожна, місцями демонстративна поведінка. Не може згадати жодної події чи факту з періоду після сварки і до повернення додому. Пам'ять на основні важливі події в минулому, імена, дати, обличчя, місця, а також на поточні події і короткрострокова пам'ять без грубих порушень. Когнітивні функції в нормі. Неврологічний стан без патології. МРТ, КТ, ЕЕГ - без патологічних змін. Який найімовірніший діагноз?
a. Антероретроградна амнезія
b. Ретардована амнезія
c. Посттравматична амнезія
*d. Дисоціативна амнезія
e. Фіксаційна амнезія

137. У пацієнта віком 38 років спостерігається швидка зміна симптоматики у вигляді афективних коливань: від підвищеного до зниженого настрою. Симптоматика триває близько 2-х тижнів. Два і чотири роки тому у пацієнта спостерігалася депресивна симптоматика тривалістю 3 і 5 місяців. Який найімовірніший діагноз?
a. Біполярний афективний розлад, депресивний епізод
b. Маніакальний епізод
c. Депресивний епізод помірного ступеня
*d. Біполярний афективний розлад, змішаний епізод
e. Рекурентний депресивний розлад

138. Пацієнт віком 38 років упродовж року брав участь у бойових діях. Після повернення додому вночі спить погано, зривається, кричить. Було кілька епізодів, коли при голосних звуках падав на землю та прикривав голову руками. За словами дружини, періодично змінюється на обличчі, стає неспокійним. Подразливий, легко афектує на рідних. Своїх переживань розкривати не хоче, від психотерапевтичної допомоги відмовляється, але погоджується приймати ліки. Який препарат доцільно призначити пацієнту?
a. Кветіапін
b. Прегабалін
*c. Сертралін
d. Вальпроат натрію
e. Сульпірид

139. Пацієнта віком 52 роки направили до лікаря-психіатра після отримання дисциплінарного стягнення на роботі у зв'язку з постійним невчасним поданням звітів. Він наполягає на тому, що не збирається нічого здавати, поки це не буде "ідеально, на відміну від усіх його колег" та відмовляється вірити, що проблеми мають щось спільне з його особистою поведінкою. У нього мало друзів через те, що він дратує їх своєю вимогливістю до "точної своєчасності" і відсутністю душевного тепла. Який найімовірніший діагноз?
a. -
*b. Обсесивно-компульсивний розлад особистості
c. Емоційно нестабільний розлад особистості
d. Тривожний розлад, не уточнений іншим чином
e. Біполярний розлад, змішаний стан

140. Пацієнтка віком 86 років останній рік спостерігається у психіатра з діагнозом: деменція при хворобі Альцгеймера з пізнім початком. За словами доньки, протягом останнього тижня стала агресивною, перестала спати вночі, звинувачує її в тому, що вона краде її речі, забирає у неї гроші та не дає їй їсти. Кликала на допомогу сусідів, просила викликати поліцію, оскільки донька, на її думку, пускає отруйний газ у кімнату, хоче її заморити голодом та вбити, щоб заволодіти її квартирою. Який препарат буде засобом вибору для лікування цього стану?
a. Клозапін
b. Левомепромазин
*c. Рисперидон
d. Амісульприд
e. Аміназин

141. Пацієнт віком 14 років не засвоює шкільну програму, особливо з математики. Мовлення фразове - у 4 роки, у дитячому садку був проблемний у поведінці, ламав іграшки. Насилу читає по складах, не може розв'язати прості задачі, не розуміє сенс простих прислів'їв і приказок. Закінчив лише 2 класи школи, повільний. В анамнезі: родова травма. Який найімовірніший діагноз?
a. Затримка розвитку
*b. Розумова відсталість
c. Депресивний розлад
d. Шизофренія
e. Розлад спектра аутизму

142. Пацієнтка віком 27 років скаржиться на тривогу, очікування катастрофи, переживання про майбутнє, надмірне занепокоєння щодо справ на роботі, у сім'ї, фінансових питань. Протягом останніх шести місяців після зміни місця роботи турбує напруження м'язів, тремтіння, головний біль, пітливість, тяжкість у грудях, прискорене серцебиття, порушення сну, відчуття втоми, проблеми з концентрацією уваги. Який препарат першої лінії необхідно призначити згідно з рекомендаціями NICE?
a. Кветіапін
*b. Сертралін
c. Буспірон
d. Прегабалін
e. Амітриптілін

143. Пацієнтка віком 22 роки скаржиться на постійну тривогу, пригнічення настрою через неконтрольований апетит, потяг до їжі зі "швидкими вуглеводами", неможливість схуднути. Звинувачує себе в тому, що не може контролювати прийоми їжі, часто викликає в себе блювання, без потреби у значному дозуванні приймає проносні та діуретики, а також виснажує себе силовими вправами, не набираючи при цьому м'язову масу, що ще більше викликає почуття провини. Зазначає, що неконтрольовані прийоми їжі з'явилися після пережитого стресу. Об'єктивно спостерігається: гіперстенічна, набряки на обличчі, шкірні покриви бліді. Розрахунок індекса Кетле вказав на передожиріння. Під час бесіди з лікарем фіксована на переживаннях з приводу зовнішності і ваги, емоційно лабільна, тривожна, астенічна. Який імовірний розлад наявний у пацієнтки?
a. Компульсивне переїдання
b. Генералізований тривожний розлад
c. Обсесивно-компульсивний розлад
d. Нервова анорексія
*e. Нервова булімія

144. У пацієнта віком 50 років, мисливця, після укусу лисиці з'явилися слабкість, головний біль, підвищена чутливість до звукових і світлових подразників, страх смерті, аерофобія, гідрофобія. Яка причина психічних порушень у пацієнта?
a. Енцефаліт
*b. Сказ
c. Інволюційний вік
d. Грип
e. Патологічний афект

145. Пацієнта віком 19 років шпиталізовано в стані різкого психомоторного збудження. Об'єктивно спостерігається: голосно кричить, намагається втекти з палати, чує "голоси", сам із собою говорить. Соматично та неврологічно стабільний. Діагностовано гострий психотичний розлад. Яку групу лікарських засобів необхідно призначити для невідкладної допомоги пацієнту?
a. Ноотропні засоби
*b. Антипсихотичні засоби
c. Стабілізатори настрою
d. Снодійні засоби
e. Антидепресанти

146. Під час огляду десятирічної дитини виявлено: кричить, танцює, лається, заявляє, що все це робить не вона, а вчитель, який запанував її волею та керує. Вона знає, що говорить і робить "непотрібне", але це все тому, що в її гортані є щось стороннє: "моя гортань підкорена чужій волі". Визначте оптимальний препарат для лікування.
a. Оланзапін
b. Брексипразол
*c. Рисперидон
d. Зипразидон
e. Каріпразин

147. Пацієнтка віком 22 роки звернулася по амбулаторну психіатричну допомогу. Під час бесіди спостерігається швидке мовлення, піднятий настрій, на обличчі усмішка, підвищена рухова активність: активно жестикулює, змінює позу, іноді встає зі стільця. Під час розмови робить багато компліментів лікареві, коментує його висловлювання, дає поради. Повідомляє, що стан змінився 2 тижні тому, коли безпідставно став дуже гарним настрій, підвищилася загальна активність, зменшилася потреба у сні та значно зріс статевий потяг. Визначте провідний психопатологічний синдром.
a. Парафренний
b. Гебефренічний
c. Кататонічний
d. Параноїдний
*e. Маніакальний

148. Пацієнтка віком 32 роки звернулася до лікаря-психіатра у супроводі матері. Під час бесіди поводиться зухвало, швидко та багато говорить, сміється, намагається "залицятися" до молодшого персоналу. Зі слів матері: донька витратила всі збереження на сумнівний бізнес, приводить додому незнайомих людей і ночами не спить, така поведінка спостерігається два тижні, хоча до цього вона весь час лежала у ліжку, не вживала їжі, не стежила за особистою гігієною, ні з ким не спілкувалася. Який найімовірніший діагноз?
a. Шизоафективний розлад
b. Маніакальний епізод
c. Дистимія
d. Емоційно нестабільний розлад особистості
*e. Біполярний афективний розлад

149. Чоловіка віком 41 рік шпиталізовано до психіатричного стаціонару з виправного закладу через погіршення психічного стану: став напруженим, збудливим, не спав вночі, вважав, що проти нього змовилися наглядачі та інші ув'язнені. 3-4 роки тому звернув увагу на "заплітання язика", посіпування м'язів обличчя. Через 2 роки порушилася хода, стала розмашистою, з'явилися неконтрольовані рухи кінцівок. На момент огляду виявлено асиметричні гіперкінези м'язів обличчя. Який найімовірніший діагноз?
a. Шизоафективний розлад
b. Епілепсія
*c. Хвороба Гентінгтона
d. Нейролептичний синдром
e. Хвороба Паркінсона

150. Укажіть принцип, за яким в Україні не надається психіатрична допомога під час планової шпиталізації.
*a. Недобровільності
b. Доступності до сучасного рівня наукових знань
c. Додержання прав людини та громадянина
d. Необхідності й достатності заходів лікування, медичної, психологічної та соціальної реабілітації, надання освітніх, соціальних послуг
e. Гуманності

