1. Пацієнт віком 52 роки скаржиться на сильний біль за грудниною, печію, блювання, після якого біль і печія зменшуються, дисфагію, зниження маси тіла. За результатами рентгенографії стравоходу виявлено: "ніша" діаметром 2,5 см. Укажіть доцільну лікувальну тактику в цьому разі.
a. Проведення спазмолітичної терапії
b. Тест на гелікобактерну інфекцію
c. Консервативне ведення пацієнта, призначення анальгетиків
*d. Оперативне втручання
e. Призначення антисекреторних препаратів

2. Пацієнтка віком 28 років скаржиться на біль та почервоніння шкіри дистальної фаланги п’ятого пальця правої кисті. Із анамнезу відомо, що 12 год тому пацієнтка перенесла лапароскопічну холецистектомію, і ці скарги виникли після операції. Об'єктивно спостерігається: набряк та почервоніння шкіри дистальної фаланги п'ятого пальця, пухирець із прозорою рідиною. Яка коагуляція застосовувалася під час оперативного втручання?
a. Ультразвукова
b. Біполярна
c. Лазерна
d. Аргонна
*e. Монополярна

3. Пацієнтку віком 55 років шпиталізовано зі скаргами на біль у пупковій ділянці, який виник 6-8 год тому. Об'єктивно спостерігається: наявність утворення (випинання) черевної стінки без чітких меж, напружене, малорухоме, болісне під час пальпації, шкіра над ним дещо ціанотична. Симптоми подразнення очеревини та "кашльового поштовху" негативні. Який найімовірніший діагноз?
a. Пухлина органів черевної порожнини
b. Ліпома передньої черевної стінки
*c. Защемлена пупкова грижа
d. Невправима пупкова грижа
e. Підшкірна евентрація

4. Пацієнтку віком 19 років шпиталізовано зі скаргами на біль унизу живота, більше праворуч, з іррадіацією у пряму кишку. Із анамнезу відомо, що остання менструація була два тижні тому. Об'єктивно спостерігається: шкіра бліда, пульс - 98/хв, температура тіла - 36,5^oС, АТ - 90/60 мм рт. ст., живіт дещо напружений, незначно болючий у нижніх відділах, симптоми подразнення очеревини слабкопозитивні. В аналізі крові: гемоглобін - 90 г/л. Який найімовірніший діагноз?
*a. Апоплексія яєчника
b. Порушена позаматкова вагітність
c. Гострий апендицит
d. Гострий панкреатит
e. Ниркова коліка

5. Пацієнтка віком 39 років скаржиться на постійний біль у правій здухвинній ділянці, нудоту, слабкість. Із анамнезу відомо, що біль виник у верхній половині живота 7 днів тому, на тлі повного здоров’я, через 3 год перемістився у праву здухвинну ділянку, була одноразова блювота. За медичною допомогою не зверталася. За тиждень стан не поліпшився - зберігається підвищена температура тіла до 37,8^oС, нудота, загальна слабкість, що і змусило пацієнтку звернутися до лікаря. Об'єктивно спостерігається: загальний стан середньої тяжкості, температура тіла - 37,6^oС, пульс - 92/хв, язик вологий, обкладений. Під час пальпації живіт м’який, помірно болючий у правій здухвинній ділянці, де нечітко пальпується щільне пухлиноподібне утворення, розміром 7х8 см, помірно болюче, мало рухоме. Перитонеальні симптоми не визначаються. За результатами УЗД виявлено: наявність апендикулярного інфільтрату. Яка тактика лікування пацієнтки доцільна в цьому разі?
a. Відеоендоскопічна апендектомія
b. Апендектомія із доступу Волковича-Дьяконова
*c. Консервативне лікування в хірургічному стаціонарі
d. Лапаротомія, санація, дренування черевної порожнини
e. Консервативне лікування в денному стаціонарі

6. Пацієнта віком 33 роки шпиталізовано зі скаргами на нудоту, блювання нещодавно з'їденою їжею, а надалі - кров’ю темно-вишневого кольору. Із анамнезу відомо, що напередодні вживав велику кількість алкоголю. Об’єктивно спостерігається: стан пацієнта середньої тяжкості, шкірні покрови бліді, чоло вкрите холодним потом, АТ - 80/40 мм рт. ст., живіт м’який, безболісний, збільшений у розмірах. Спостерігається позитивний симптом ундуляції. Виявлено розширення вен передньої черевної стінки за типом Caput Medusae, мелена. Який найімовірніший діагноз?
a. Кровотеча з гострих ерозій стравоходу, що викликані хімічним опіком
b. Синдром Меллорі-Вейсса. Активна кровотеча
c. Кровоточива виразка шлунка
d. Гостра кровотеча, що викликана гострою поліорганною недостатністю після вживання сурогатів алкоголю
*e. Кровотеча з варикозно-розширених вен стравоходу

7. Пацієнт віком 26 років скаржиться на біль у верхній частині живота, який з’явився миттєво 2 год тому. В анамнезі: виразкова хвороба. Об’єктивно спостерігається: шкіра бліда, під час зміни положення тіла біль підсилюється, АТ - 100/60 мм рт. ст., пульс - 90/хв, язик сухий, живіт не бере участі в акті дихання. Під час пальпації живіт різко болючий і напружений в епігастрії. Симптом Щоткіна-Блюмберга позитивний. Який найімовірніший діагноз?
a. Гострий панкреатит
b. Гострий холецистит
c. Гострий гастрит
*d. Перфоративна виразка
e. Стеноз пілоруса

8. Пацієнт віком 85 років скаржиться на пожовтіння шкіри та слизових оболонок, наявність ахолічного калу, темної сечі. Результати лабораторних досліджень: гіпербілірубінемія за рахунок підвищення прямого білірубіна, підвищення рівня лужної фосфатази, збільшення рівня креатиніну сироватки крові. Під час УЗД жовчних протоків виявлено: дилятація загальної печінкової протоки - до 12 мм, внутрішньопечінкових протоків - до 5 мм, загальна жовчна протока не візуалізується. Який метод інструментальної діагностики необхідно обрати для верифікації діагнозу цьому пацієнту?
a. Діагностичну лапароскопію
b. ЕФГДС
c. Спіральну комп'ютерну томографію ОЧП
d. ЕРХПГ
*e. МРХПГ

9. У пацієнтки віком 42 роки після апендектомії з приводу гострого гангренозного апендициту з'явився тупий біль унизу живота, тенезми, біль під час дефекації, помірний біль при сечовипусканні. Підвищилася температура тіла до 38,5^oС. Яке ускладнення післяопераційного періоду виникло в пацієнтки?
a. Гострий цистит
b. Гострий дифузний перитоніт
*c. Тазовий абсцес
d. Гострий геморой
e. Гострий проктит

10. Дорослій пацієнтці планується виконання лапароскопічної холецистектомії. Яке покоління цефалоспоринів необхідно використати для проведення антибіотикопрофілактики в цьому разі?
a. Третє
*b. Перше
c. Друге
d. Четверте
e. П’яте

11. Укажіть тріаду Мондора під час гострого панкреатиту.
a. Міграція болю з епігастральної ділянки у всі відділи живота, вільна рідина в животі, інфільтрат в епігастральній ділянці
b. Одноразове блювання, кинджальний біль в епігастрії, жовчнокам’яна хвороба в анамнезі
*c. Біль в епігастрії, блювання багаторазове (нудота), метеоризм
d. Біль в епігастральній ділянці, вільне повітря в животі, лейкопенія
e. Гіпертермія, діарея, відсутність печінкової тупості

12. Пацієнтка віком 47 років скаржиться на розпираючий біль у ділянці лівої гомілки, підвищення температури тіла до 38^оС. Із анамнезу відомо, що вона хворіє протягом 3-х днів. Об’єктивно спостерігається: шкіра лівої стопи та гомілки помірно ціанотична, блищить, ліва ступня та гомілка помітно збільшені в об’ємі, окружність лівої гомілки більша, ніж окружність правої, на 4 см. Пальпація литкового м’яза болюча. Симптом Хоманса позитивний. Пульсація на дистальних артеріях лівої стопи ослаблена. Який найімовірніший діагноз?
a. Гострий лімфангоїт правої нижньої кінцівки
*b. Гострий тромбоз вен лівої гомілки
c. Гострий артеріальний тромбоз підколінної артерії
d. Варикозне розширення вен кінцівки
e. Артеріальна оклюзія

13. Пацієнту віком 47 років встановлено діагноз: хронічна хвороба нирок V стадії, термінальна ниркова недостатність. Його здоровий брат, який є однояйцевим близнюком пацієнта, запропонував для пересадки свою нирку. Визначте вид трансплантації.
a. Гетеротрансплантація
b. Аутотрансплантація
*c. Ізотрансплантація
d. Ортотопічна транслантація
e. Ксенотрансплантація

14. Який метод гемостазу є провідним при гострих кровотечах із верхніх відділів шлунково-кишкового тракту?
a. Медикаментозний гемостаз
b. Ангіоемболізація судини, що кровоточить
*c. Ендоскопічний гемостаз
d. Переливання компонентів крові
e. Невідкладне операційне втручання з метою гемостазу

15. Пацієнта віком 32 роки шпиталізовано після ДТП з політравмою. Об'єктивно спостерігається: пульс - 118/хв, ЧД - 22/хв, АТ - 80/40 мм рт. ст., SpO_2 - 95% Який лікарський засіб доцільно застосувати для індукції в анестезію в цьому разі?
a. Тіопентал натрію
b. Оксибутират натрію
c. Фентаніл
*d. Кетамін
e. Пропофол

16. Пацієнта віком 36 років шпиталізовано з різано-рваною раною по медіальній поверхні лівого стегна, у рані візуалізується металеве стороннє тіло. За результатами рентгенологічного обстеження виявлено: стороннє тіло перебуває в проєкції привідного каналу. За даними артеріографії кінцівки: дефект контрастування судини нижче стороннього тіла. На операції виявлено повне пересічення поверхневої стегнової артерії з дефектом протяжністю 3 см. Яким способом найкраще відновити прохідність артерії цьому пацієнту?
a. Зшивання мобілізованих кінців артерії шляхом "кінець у кінець"
b. Протезування артерії фрагментом великої підшкірної вени з ураженої кінцівки
c. Протезування артерії за допомогою вставки із судинного протеза з дакрону
*d. Протезування артерії фрагментом великої підшкірної вени зі здорової кінцівки
e. Протезування артерії за допомогою вставки із судинного протеза з політетрафторетилену

17. Добу тому потерпілий отримав опік від одягу, що спалахнув. Під час обстеження виявлено, що в нижній та середній третині обох гомілок є опікові рани, що циркулярно охоплюють кінцівки. У цих ділянках епідерміс відсутній, тканини темного кольору, позбавлені больової чутливості. Стопи не обпечені, але вони набряклі, ціанотичного кольору. Яке оперативне втручання необхідно виконати негайно?
a. Рання некректомія
b. Некректомія, ксенопластика
c. Етапна некректомія
*d. Невідкладна декомпресійна некротомія
e. Некректомія, аутодермопластика

18. Пацієнтка віком 40 років скаржиться на постійний біль у животі протягом 6-ти днів, підвищення температури тіла до 38,5^oС. Під час пальпації в правій клубовій ділянці визначається еластичне, болюче, округлої форми утворення. Симптоми подразнення очеревини негативні. У загальному аналізі крові: лейкоцитоз - 11,5·10^9/л, формула незмінена. Загальний аналіз сечі без змін. Який найімовірніший діагноз?
a. Позаматкова трубна вагітність
b. Правобічний піосальпінкс
c. Пухлина сліпої кишки
*d. Апендикулярний інфільтрат
e. Правобічний паранефрит

19. Пацієнтка віком 45 років скаржиться на дискомфорт у ділянці шиї, утруднене ковтання, легке відчуття задишки, яке посилюється вночі. Об'єктивно спостерігається: щитоподібна залоза збільшена, пальпаторно - ущільнення правої частки щитоподібної залози розміром 2,5х2,0 см, нерухоме під час ковтання. Лабораторно: рівень тиреотропного гормону (ТТГ) у межах норми. УЗД: вузлове утворення з чіткими контурами, гіпоехогенне. Який найімовірніший діагноз?
a. Кіста правої частки
b. Ендемічний зоб
*c. Папілярний рак щитоподібної залози
d. Фолікулярний аденоматозний зоб
e. Вузловий колоїдний зоб

20. Пацієнт віком 67 років скаржиться на оперізувальний біль у верхній половині живота, більше праворуч, порушення відходження газів, випорожнень. Біль з’явився після вживання жирної гострої їжі. Об’єктивно спостерігається: пульс - 110/хв, язик покритий білим нашаруванням, сухий, живіт у верхній половині трохи здутий, під час пальпації м'який, відзначається значна болючість в епігастрії. alpha-амілаза крові - 200 г/л·год. Який найімовірніший діагноз?
a. Гостра кишкова непрохідність
b. Виразкова хвороба
*c. Гострий панкреатит
d. Гострий холецистит
e. Гострий апендицит

21. Пацієнта віком 27 років шпиталізовано зі скаргами на біль у животі. За результатами рентгенографії ОЧП виявлено: симптом множинних чаш Клойберга, "ширина" яких виразно перевищує "висоту". На якому рівні кишечника з найбільшою ймовірністю утворилася обструкція просвіту кишки?
a. У початкових відділах тонкої кишки
b. На рівні дванадцятипалої кишки
*c. У початкових відділах ободової кишки
d. У сигмоподібній кишці
e. У поперечному відділі ободової кишки

22. Пацієнтку віком 39 років 14 днів тому прооперовано з приводу перфоративного апендициту, поширеного фібринозно-гнійного перитоніту. Післяопераційний період протікав без ускладнень. На 9-ту добу в неї з’явилася субфебрильна температура тіла, біль у животі, часті рідкі випорожнення. За результатами УЗД органів черевної порожнини виявлено: у лівій мезогастральній ділянці визначається рідинне утворення розміром 9х10 см. В аналізі крові: лейкоцитоз - 12·10^9/л із зсувом лейкоцитарної формули вліво. Який найімовірніший діагноз?
a. Пухлина черевної порожнини
b. Кіста лівої нирки
c. Абсцес селезінки
d. Абсцес печінки
*e. Міжпетельний абсцес

23. Пацієнт віком 46 рокiв після трансатлантичного перельоту раптово відчув різкий біль у правій гомілці. Із анамнезу відомо, що періодично турбують судоми та відчуття тяжкості у правій гомілці. Об’єктивно спостерігається: шкiра гомiлки та стопи звичайного кольору, набряк правої гомілки на рівні щиколотка та у середній третині гомілки +3 см порівняно з лівою, пульсацiя на стегновiй артерiї та пiдколiннiй збережена. Позитивний симптом Хоменса та Мозеса на правій нижній кінцівці. Який найімовірніший дiагноз?
*a. Гострий тромбоз глибоких вен
b. Хвороба Рейно
c. Облітеруючий ендартеріїт
d. Артрит гомiлковостопного суглоба
e. Гостриий тромбоз пiдколiнної артерії

24. Пацієнтка віком 28 років скаржиться на гострий біль у нижніх відділах живота, з іррадіацією в пряму кишку, запаморочення, нудоту, кров'янисті виділення з піхви, затримку менструації на 4 тижні. Тест на вагітність позитивний. Аналіз крові на beta-ХГЛ не проводився. Статеве життя регулярне. Об’єктивно спостерігається: шкіра бліда, тахікардія, визначається болючість під час пальпації в нижніх відділах живота, симптом Щоткіна-Блюмберга позитивний. Вагінальне дослідження провести не можливо через виражений больовий синдром. За результатами УЗД плідне яйце в порожнині матки не візуалізується. Який найімовірніший діагноз?
*a. Позаматкова вагітність
b. Апоплексія лівого яєчника
c. Гострий апендицит
d. Загрозливий аборт
e. Гострий сальпінгоофорит

25. У пацієнта віком 48 років на тлі задовільного самопочуття виникло короткочасне запаморочення та відразу втрата свідомості, а за цим - генералізовані судоми без прикусування язика та мимовільне сечовипускання із дефекацією. Після швидкого надання допомоги перехожими: удару по груднині та початку дихання "рот у рот" і зовнішнього масажу серця - свідомість швидко відновилася з ретроградною амнезією. На ЕКГ: рідкі комплекси QRS (до 40/хв) та не пов'язані з ним зубці Р (до 70/хв), інтервали Р-Р та R-R рівні. Яка тактика лікування доцільна в цьому разі?
a. Аорто-коронарне шунтування
b. Стентування коронарних судин
c. Трансплантація серця
*d. Встановлення штучного водія ритму серця
e. Систематична протисудомна терапія

26. Який основний принцип надання першої допомоги при термічних опіках?
a. Охолодити уражену ділянку 70%-им розчином спирту
b. Знеболити
*c. Охолодити уражену ділянку холодною водою
d. Нанести крем з антибіотиком
e. Змастити уражену ділянку олією

27. У пацієнта віком 50 років раптово виник біль у животі. Об'єктивно спостерігається: живіт збільшений в об'ємі, перистальтичні шуми посилені, позитивний симптом Спасокукоцького. Який першочерговий вид діагностики потрібно застосувати в цьому разі?
a. Діагностичну лапаротомію
b. Комп'ютерну томографію органів черевної порожнини
*c. Оглядову рентгенографію органів черевної порожнини
d. Ультрасонографію органів черевної порожнини
e. Рентгенографію органів черевної порожнини з контрастуванням

28. У пацієнта з відмороженням ІІІ ступеня пальців ніг лівої кінцівки спостерігається чітка демаркаційна лінія між здоровими і некротичними тканинами. Яке лікування показано в цьому разі?
a. Консервативне лікування
*b. Хірургічне видалення некротичних тканин
c. Гіпербарична оксигенація
d. Пересадка шкіри
e. Фізіотерапія

29. При компенсованому цирозі печінки з варикозно розширеними венами стравоходу та рецидивами кровотечі з них, при зниженні загального об'єму крові, що протікає через печінку, показано оперативне втручання. Укажіть це оперативне втручання.
a. Накладання артеріо-венозного анастомозу
*b. Накладання порто-кавального анастомозу
c. Оментопексія
d. Дренування черевної порожнини
e. Спленектомія

30. Пацієнтка віком 35 років скаржиться на біль у верхніх відділах живота, потемніння сечі, пожовтіння склер. Хворіє дві доби. В анамнезі: два планових кесаревих розтини. За даними сонографії в жовчному міхурі наявні множинні гіперехогенні включення розміром від 3 до 6 мм, з ехотінню. Аналогічне гіперехогенне включення розміром 5 мм візуалізується в ампулі великого дуоденального соска. Загальна жовчна протока розміром 12 мм, вірсунгова протока - 4 мм. Пацієнтці виконано успішне транспапілярне ендоскопічне втручання. Яке ускладнення після вказаної операції найбільш імовірне в цієї пацієнтки?
a. Гострий висхідний холангіт
b. Гострий холецистит
c. Кишкова непрохідність
*d. Гострий пост-ЕРХГ панкреатит
e. Гостра ниркова недостатність

31. Пацієнту віком 43 роки із стенозом стравоходу вирішено провести черезшкірну ендоскопічну гастростомію для встановлення гастростоми. Він має алергію на цефалоспорини. Який лікарський засіб доцільно використати для периопераційної антибіотикопрофілактики цього пацієнта?
a. Цефазолін
b. Ципрофлоксацин
*c. Кліндаміцин
d. Меропенем
e. Метронідазол

32. У п'ятирічної дитини раптово з'явився сильний біль у животі, який локалізується навколо пупка. Об'єктивно спостерігається: бліда, занепокоєна, відмовляється від їжі, живіт втягнутий, м’який, болючий під час пальпації. Який найімовірніший діагноз?
*a. Інвагінація кишок
b. Ниркова коліка
c. Гострий апендицит
d. Кишкова інфекція
e. Аліментарна токсикація

33. Пацієнт віком 47 років скаржиться на порушення сечовипускання при наявності покликів. Із анамнезу відомо, що 5 год тому отримав травму промежини після падіння з другого поверху. Об’єктивно спостерігається: виділення крові з зовнішнього отвору сечівника, виражена гематома промежини, перелом великогомілкової кістки зі зміщенням. Яка подальша лікувальна тактика для цього пацієнта?
a. Встановлення катетера Фолея
b. Лапаротомія
c. Відкрите накладення цистостоми
d. Стимуляція діурезу
*e. Пункційна цистостомія

34. Пацієнту віком 40 років із паховою грижею виконується лапароскопічна герніопластика. Накладання швів та скоб при фіксації сітки під час операції в ділянці "трикутника болю" може призвести до післяопераційних ускладнень - хронічного болю або порушення чутливості. Із пошкодженням яких анатомічних структур це пов'язано?
a. Клубово-підчеревний та клубово-паховий нерви
b. Клубово-паховий нерв
c. Нижні епігастральні судини
d. Сім’яний канатик
*e. Бічний шкірний нерв стегна, статева та стегнова гілки статево-стегнового нерва

35. Пацієнтці віком 72 роки виконано радикальну мастектомію за Мадденом праворуч з приводу раку центрального квадранта правої грудної залози рТ2рNоМо рG3 ІІА ступеня, ІІІ клінічна група. За даними імуногістохімічного дослідження встановлено люмінальний А тип пухлини. Який препарат показаний для проведення гормонотерапії пацієнтці в цьому разі?
*a. Тамоксифен
b. Дексаметазон
c. Преднізолон
d. L-тироксин
e. Дидрогестерон

36. Пацієнт віком 37 років скаржиться на рiзкий бiль, обмеження пасивних рухiв, активнi рухи в плечовому суглобi неможливi. Із анамнезу відомо, що він нещодавно впав з упором на правий плечовий суглоб. Об'єктивно спостерігається: вiдведену та зiгнуту в плечовому суглобi травмовану руку пiдтримує здоровою, у дiлянцi дельтоподiбного м’яза - западіння, пiд шкiрою рiзко випинається акромiальний вiдросток лопатки, голiвка плечової кiстки пальпується пiд дзьобоподiбним вiдростком. Який найімовірніший діагноз?
a. Перелом анатомічної шийки плеча
b. Перелом діафіза плеча
*c. Вивих плеча
d. Перелом великогомілкової кістки
e. Перелом шийки плеча

37. Пацієнт віком 46 років скаржиться на різкий біль у ділянці ануса та незначне виділення крові під час та після походу до туалету протягом декількох тижнів. Об'єктивно спостерігається: температура тіла - 38^oC, пульсуючий постійний біль в анальному каналі. Під час ректального обстеження виявлено: болючий інфільтрат на 11 год умовного циферблата на 2 см від анального каналу. Який найімовірніший діагноз?
a. Хронічна передня анальна тріщина
b. Гострий геморой. Аноректальний тромбоз
c. Гостра передня анальна тріщина
d. Хронічний геморой у стадії загострення
*e. Аноректальний абсцес

38. У породіллі на 4-ту добу після пологів виник сильний розпираючий біль у правій нозі. Поступово з’явився набряк кінцівки та підвищення температури тіла до 38,2^оС. Біль поширився на попереково-крижову ділянку та нижні відділи живота. Об’єктивно спостерігається: шкіра правої ноги з плямистим ціанозом синюшного забарвлення, набряк правої кінцівки та пахової ділянки. В аналізі крові: лейкоцитоз - 11·10^9/л. Який найімовірніший діагноз?
a. Гострий тромбофлебіт правої нижньої кінцівки
b. Гостра емболія стегнової артерії праворуч
*c. Ілеофеморальний флеботромбоз
d. Післяпологовий тазовий флеботромбоз
e. Гострий лімфостаз правої нижньої кінцівки

39. Яке першочергове лікування доцільно призначити пацієнту віком 63 роки з гістологічно підтвердженою локалізованою MALT-лімфомою шлунка низького ступеня злоякісності?
a. Гастротомія
b. Гастректомія
c. Інгібітори протонної помпи
*d. Ерадікаційна терапія H. pylori
e. Хіміотерапія

40. Пацієнта віком 69 рокiв шпиталізовано з нападами судом, блюванням. В анамнезі: виразка дванадцятипалої кишки, протягом останнього мiсяця - щоденне блювання, схуд на 20 кг. Об’єктивно спостерігається: виснажений, в епiгастральнiй дiлянцi визначається "шум плескоту", нижня межа шлунка на рiвнi гребiнцевої лiнiї. В аналізі крові: загальний бiлок - 42 г/л, K - 2,1 ммоль/л, Na - 153 ммоль/л, Ca - 1,7 ммоль/л, хлориди - 84 ммоль/л, гематокрит - 66%. Який найімовірніший дiагноз?
a. Рак великого дуоденального сосочка
b. Синдром Золлінгера-Еллісона
c. Рак жовчного мiхура
*d. Декомпенсований стеноз воротаря
e. Рак тіла шлунка

41. Пацієнтка віком 56 років скаржиться на періодичний біль у поперековій ділянці праворуч. На УЗД: пухлина лівої нирки 39 мм у діаметрі, за даними СКТ - пухлина лівої нирки розміром 39х29х32 мм, розташована у верхньому полюсі, уростазу немає, даних про метастази немає. Встановлено клінічний діагноз: рак правої нирки, І стадія, T1N0M0 ІІ клінічна група. Яка доцільна тактика лікування в цьому разі?
a. Хіміотерапія
b. Променева терапія
*c. Резекція правої нирки
d. Імунотерапія
e. Нефректомія праворуч

42. У пацієнтки віком 35 років під час менструації раптово з’явився сильний біль у нижніх відділах живота, запаморочення, слабкість. Об’єктивно спостерігається: блідість шкірних покривів, пульс частішає, артеріальний тиск знижений. Який найімовірніший діагноз?
a. Фіброміома матки
b. Міома матки
c. Рак ендометрія
*d. Розрив кісти яєчника
e. Ендометрит

43. Що є відносним протипоказанням до виконання транскатетерної імплантації аортального клапана (TAVI)?
a. Очікувана тривалість життя пацієнта менше 1 року
b. Наявність тромба в лівому шлуночку
c. Критичний стеноз мітрального клапана
d. Активний бактеріальний ендокардит
*e. Двостулковий аортальний клапан

44. Пацієнтці віком 45 років рік тому виконано лапароскопічну холецистектомію з приводу хронічного калькульозного холециститу. Через пів року періодично почали з’являтися напади печінкової коліки. Яка наймовірніша причина такої симптоматики?
*a. Резидуальний холедохолітіаз
b. Спайкова хвороба
c. Папіліт
d. Рубцева стриктура холедоха
e. Хронічний панкреатит

45. Пацієнтка віком 67 років скаржиться на здуття кишечника, закрепи, рiзку слабкiсть, схуднення. Із анамнезу відомо, що впродовж останнього мiсяця випорожнення лише пiсля прийому проносних. Пiд час пальпацiї живота спостерiгається щiльне утворення в лiвiй здухвиннiй дiлянцi. Який найімовірніший дiагноз?
a. Перфоративна виразка прямої кишки
b. Гостра кишкова непрохідність
c. Рак слiпої кишки
d. Рак підшлункової залози
*e. Рак сигмоподiбної кишки

46. Пацієнтка віком 32 роки скаржиться на болючі випинання в ділянці прямої кишки. В анамнезі: пологи 1,5 року тому. Планує наступну вагітність. За результатами обстеження встановлено діагноз: хронічний комбінований геморой IV ступеня. Яка тактика лікування найбільш доцільна в цьому разі?
a. Латексне лігування внутрішніх гемороїдальних вузлів
*b. Гемороїдектомія
c. Місцева медикаментозна терапія із застосуванням супозиторіїв та мазей
d. Дезартерізація внутрішніх гемороїдальних вузлів та мукопексія
e. Системна медикаментозна терапія із застосуванням пігулок на тлі місцевої медикаментозної терапії із застосуванням супозиторіїв та мазей

47. Який метод візуальної діагностики є найбільш інформативним для підтвердження діагнозу гострої кишкової непрохідності?
a. -
b. Магнітно-резонансна томографія
*c. Комп'ютерна томографія
d. Фіброколоноскопія
e. Ультразвукове дослідження

48. Під час операції з приводу защемленої грижі виявлено нежиттєздатну петлю кишечника. Які подальші дії потрібно виконати в цьому разі?
a. Продовжити операцію, спробувати вправити кишку
b. Відкласти операцію, призначити консервативне лікування
c. Закрити рану без пластики грижових воріт
*d. Резекція нежиттєздатної ділянки кишки, накладання анастомозу, пластика грижових воріт
e. Вивести ентеростому

49. Пацієнт віком 65 років скаржиться на біль у черевній порожнині, вздуття живота, блювання, невідходження газів, підвищення температури тіла до 37,2^oС, загальну слабкість. Із анамнезу відомо, що хворіє протягом 8-ми год, коли з’явився біль у мезогастральній ділянці черевної порожнини. В анамнезі крові: гемоглобін - 130 г/л, лейкоцити - 11,5·10^9/л, глюкоза - 5,1 ммоль/л. Загальний аналіз сечі - без патологічних змін. На рентгенограмі ОЧП: чаші Клойбера. На УЗД виявлено: розширення просвіту тонкої кишки - більше 30 мм, феномен "секвестрації рідини", наявність маятникоподібних рухів хімусу, потовщення стінки товстої кишки - більше 4 мм, збільшення висоти складок Керкрінга - більше 10 мм і збільшення відстані між ними - більше 8 мм, гіперпневматизація кишечника в привідному відділі. Який найімовірніший діагноз?
a. Гострий панкреатит. Гостра кишкова непрохідність
*b. Механічна гостра кишкова непрохідність
c. Динамічна гостра кишкова непрохідність
d. Паралітична гостра кишкова непрохідність
e. Спастична гостра кишкова непрохідність

50. Які хірургічні втручання повинен виконувати лікар-хірург в амбулаторних умовах?
a. Виконання хірургічного втручання при правостороній пахвинній грижі під спиномозковою анестезією
b. Виконання хірургічного втручання при гострому флегмонозно-гангренозному апендициті під загальним знеболенням
c. Виконання лапароскопічної холецистектомії та дренування підпечінкового простору під ендотрахеальним наркозом
d. Висічення карбункула в ділянці носогубного трикутника в гнійно-некротичній стадії під місцевим знеболенням
*e. Розкриття та дренування фурункула нижньої третини правого передпліччя під місцевим знеболенням

51. Пацієнт віком 40 років скаржиться на біль у животі, нудоту, одноразове блювання. Із анамнезу відомо, що захворів 3 год тому, коли в животі з’явився "кинджальний" біль. Об’єктивно спостерігається: загальний стан середньої тяжкості, пульс - 96/хв, АТ - 110/80 мм рт. ст., шкіра та склери бліді, живіт не здутий, передня черевна стінка у верхніх відділах відстає в акті дихання. Під час пальпації живіт болючий та напружений у верхніх відділах. На оглядовій рентгенограмі органів черевної порожнини під правим куполом діафрагми визначається серповидне просвітлення. Який найімовірніший діагноз?
a. Гостра кишкова непрохідність
b. Гострий холецистит
*c. Перфорація порожнистого органа
d. Гострий апендицит
e. Гострий панкреатит

52. Пацієнт віком 45 років перебуває на стаціонарному лікуванні протягом 10-ти днів з діагнозом: гострий абсцес нижньої частки правої легені. Раптово виник різкий біль у правій половині грудної клітки, відчуття "нестачі повітря", задишка до 30/хв. Об'єктивно спостерігається: ціаноз обличчя, дихання поверхневе, часте. Аускультативно: дихання різко ослаблене на всьому протязі правої легені. Перкуторно праворуч - коробковий звук у верхніх відділах, притуплення перкуторного звуку нижче VII ребра. Яке ускладнення виникло в пацієнта?
a. Плевропневмонія
*b. Піопневмоторакс
c. Перфорація стравоходу
d. Пневмоторакс
e. Гострий медіастеніт

53. Пацієнт віком 25 років під час дорожньо-транспортної пригоди отримав перелом стегнової кістки в нижній третині зі значним зміщенням фрагментів. Розвиток якого ускладнення варто передбачити під час транспортування та подальшого лікування пацієнта?
a. Посттравматичний неврит сідничного нерва
b. Зрощення перелому в поперечному положенні
*c. Компресію судинно-нервового пучка
d. Контрактуру колінного суглоба
e. Гемартроз колінного суглоба

54. Пацієнт віком 45 років звернувся до приймального відділення через 4,5 год від моменту початку захворювання із клінічною картиною защемлення правобічної пахової грижі. Під час огляду черговим лікарем-хірургом грижа самовільно вправилася. Укажіть доцільну тактику лікування пацієнта в цьому разі.
a. Відпустити пацієнта додому з рекомендацією про планове операційне лікування
b. Шпиталізація пацієнта, діагностична відеолапароскопія
c. Шпиталізація пацієнта, ургентне операційне втручання - герніотомія, герніопластика
d. Шпиталізація пацієнта, ургентне операційне втручання - серединна лапаротомія, ревізія кишок, герніопластика
*e. Шпиталізація пацієнта, динамічне спостереження, планове операційне втручання

55. Пацієнт віком 43 роки скаржиться на раптовий сильний біль у правій паховій ділянці, що супроводжується нудотою та блюванням. Під час огляду виявлено: напружене, болюче утворення в правій паховій ділянці, яке не вправляється. Який найімовірніший діагноз?
a. Ниркова коліка
b. Невправима пахова грижа
c. Перфорація порожнистого органа
*d. Защемлена пахова грижа
e. Гострий апендицит

56. Пацієнт віком 45 років скаржиться на слабкість, багаторазове блювання свіжою кров'ю, запаморочення, холодний піт. В анамнезі: хронічний гастрит, періодично приймає НПЗП через біль у спині. Об'єктивно спостерігається: шкіра бліда, ЧСС - 120/хв, АТ - 85/50 мм рт. ст. Пацієнту виконано езофагогастродуоденоскопію, під час якої виявлено виразку в ділянці антрального відділу шлунка з ознаками кровотечі IА ступеня за класифікацією Фореста. Проведено ендоскопічний гемостаз, проте зупинити кровотечу не вдалося. Яка подальша тактика лікування є найбільш доцільною в цьому разі?
a. Повторна спроба ендоскопічного гемостазу
*b. Невідкладне хірургічне втручання
c. Внутрішньовенна інфузія ІПП у високих дозах
d. Трансартеріальна емболізація
e. Динамічне спостереження стану пацієнта

57. Пацієнт віком 55 років скаржиться на гострий біль у животі, що почався раптово 3 год тому, блювання та відсутність відходження газів і випорожнень. Об'єктивно спостерігається: живіт здутий, болючий під час пальпації у всіх відділах, позитивний симптом Щоткіна-Блюмберга. Який найімовірніший діагноз?
*a. Гостра кишкова непрохідність
b. Гострий панкреатит
c. Гострий холецистит
d. Перфоративна виразка шлунка
e. Гострий апендицит

58. Пацієнта віком 58 років шпиталізовано зі скаргами на ниючий біль в епігастрії, нудоту, блювання вмістом чорного кольору, зниження апетиту та відрижку повітрям. В аналізі крові: гемоглобін - 102 г/л, ШОЕ - 31 мм/год. Під час езофагогастроскопії в ділянці малої кривини шлунка виявлено виразку діаметром 3 см з інфільтративними навислими краями. Який спосіб лікування доцільно застосувати в цьому разі?
a. Висічення виразки
b. Хіміотерапію
c. Операцію "на виключення"
*d. Гастректомію
e. Проксимальну резекцію шлунка

59. Дорослому пацієнту виконується відеоасистоване торакоскопічне втручання. З метою антибіотикопрофілактики введено цефазолін 2 г в/в. За якої тривалості операції дозу цефазоліну потрібно повторити?
a. Більше 1 год
b. Більше 3 год
c. Більше 2 год
d. Більше 5 год
*e. Більше 4 год

60. Під час лапароскопічних операцій створення пневмоперитонеуму (заповнення черевної порожнини газом) є необхідним етапом для формування оперативного простору та забезпечення візуалізації. Проте важливо підтримувати оптимальний тиск у черевній порожнині, щоб уникнути негативного впливу на пацієнта. Укажіть оптимальний тиск у черевній порожнині під час проведення інсуфляції.
a. 6-8 мм рт. ст.
b. 19-21 мм рт. ст.
c. 16-18 мм рт. ст.
*d. 12-15 мм рт. ст.
e. 9-11 мм рт. ст.

61. Пацієнтка віком 45 років скаржиться на симптоми кишкового дискомфорту, які з'явилися в неї місяць тому ( постійний тупий біль у лівій пахвинній ділянці, що чергувався з гострим переймоподібним, були затримки випорожнень до 3-4 днів). Об'єктивно спостерігається: загальний стан задовільний, живіт помірно здутий у лівій половині, пальпаторно в проєкції сигмоподібної кишки визначається щільно-еластичне, помірно болюче рухоме утворення. У випорожненнях - прожилки крові, слизу, гною. Пальцеве дослідження прямої кишки без особливостей. За результатами ректороманоскопії виявлено: на висоті 20 см від анусу - звуження стінки кишки лінійної форми до 3-4 см, згустки крові та гній. Який найімовірніший діагноз?
a. Рак сигмоподібної кишки
b. Дивертикуліт сигмоподібної кишки
c. Виразковий коліт
d. Псевдомембранозний коліт
*e. Хвороба Крона

62. Пацієнтку віком 65 років прооперовано з приводу гострої кишкової непрохідності, спричиненої спайками. На 3-тю добу після операції в пацієнтки з’явилися сильний біль у животі, здуття, відсутність відходження газів і випорожнень. Температура тіла підвищилася до 38,5^oC. Яке ускладнення, найімовірніше, виникло в пацієнтки?
a. Тромбоемболія легеневої артерії
*b. Неспроможність анастомозу
c. Сепсис
d. Парез кишечника
e. Кровотеча з лінії шва

63. Пацієнтка віком 37 років скаржиться на нудоту, блювання з домiшками жовчi, бiль у дiлянцi серця, що триває 4 год, але слабшає пiсля вживання нiтроглiцерину. Об’єктивно спостерігається: позитивнi симптоми Кера, Мерфi, Ортнера-Грекова, АТ - 90/60 мм рт. ст., пульс - 100/хв. В анамнезі: калькульозний холецистит, напередоднi вживала жирну їжу. На ЕКГ патологічних змін не виявлено. Який найiмовiрніший дiагноз?
a. Iнфаркт мiокарда
b. Виразка шлунка
c. Панкреонекроз
d. Стенокардiя Принцметала
*e. Напад жовчної колiки

64. Пацієнт віком 46 років у зоні бойових дій отримав закриту тупу травму живота. На етапах лікування діагностовано травму селезінки IV-V ступеня. Проведена операція - спленектомія. У ранньому післяопераційному періоді виникли такі симптоми: головний біль, слабкість, озноб, підвищення температури тіла до 39^oС, задишка, тахікардія, холодний липкий піт. Ознак кровотечі клінічно та лабораторно немає. Здуття живота немає. Аускультативно: перистальтика нормальна. Яке ускладнення характерне для описаних клінічних проявів?
a. Рання післяопераційна кишкова непрохідність
b. ТЕЛА
c. Піддіафрагмальний абсцес
*d. Постспленектомічний сепсис ( OPSI-синдром)
e. Госпітальна пневмонія

65. Пацієнта віком 45 років у шоковому стані шпиталізовано з діагнозом: закрита травма органів черевної порожнини. Під час УЗД виявлено: одномоментний розрив селезінки. Який вид лікування найбільш доцільний у цьому разі?
a. Переливання одногрупної крові
b. Діагностична лапароскопія
c. Лапаротомія з ушиванням розриву селезінки
*d. Лапаротомія зі спленектомією
e. Інтенсивна інфузійна терапія

66. Пацієнтка віком 59 років скаржиться на різкий біль у лівій половині грудної клітки та задишку, що виникли після кашлю. В анамнезі: хронічне обструктивне захворювання легень. Об'єктивно спостерігається: дифузний ціаноз, поверхневе дихання частотою 33-35/хв, ЧСС - 110/хв, АТ - 80/40 мм рт. ст., перкуторно над легенями - тимпанічний звук, аускультативно - відсутність дихальних шумів над лівою половиною грудної клітки. Зміщення правої межі серця до середньоключичної лінії. Яке ускладнення, найімовірніше, виникло в пацієнтки?
a. Набряк легень
b. Тромбоемболія легеневої артерії
c. Пневмонія
*d. Напружений пневмоторакс
e. Інфаркт міокарда

67. Пацієнта віком 25 років прооперовано з приводу гострого апендициту 2 дні тому. Скаржиться на підвищення температури тіла до 38,2^oC, біль у рані, загальну слабкість. Яке ускладнення післяопераційної рани виникло в пацієнта?
a. Тромбоз глибоких вен
b. Гостра кишкова непрохідність
*c. Нагноєння післяопераційної рани
d. Інфільтрат
e. Геморагія

68. Пацієнт віком 27 років після падіння з висоти 2-х метрів скаржиться на біль у верхній половині живота, більше ліворуч. Об'єктивно спостерігається: положення - напівсидяче, шкірні покриви бліді, пульс - 112/хв, АТ - 90/60 мм рт. ст., живіт не бере участі в акті дихання, під час пальпації напружений, болючий у всіх ділянках. По лівому фланку перкуторно відзначається скорочення звуку. Позитивні симптоми подразнення очеревини. Розрив якого органа, найімовірніше, стався в пацієнта?
a. Кишки
b. Діафрагми
c. Сечового міхура
*d. Селезінки
e. Печінки

69. Пацієнт віком 35 років скаржиться на гострий біль у правій клубовій ділянці, який почався 8 год тому. Біль посилюється під час рухів, іррадіює в поперек. Двічі було блювання. Об'єктивно спостерігається: позитивний симптом Щоткіна-Блюмберга в правій клубовій ділянці, температура тіла - 37,5^oC) Який найімовірніший діагноз?
a. Гострий холецистит
b. Гостра кишкова непрохідність
c. Гострий панкреатит
*d. Гострий апендицит
e. Ниркова коліка

70. Пацієнт віком 27 років скаржиться на біль та сильне здуття по всьому животу, рідкі випорожнення з домішками крові, слизу та гною до 6-8 разів на добу. З анамнезу відомо, що впродовж останнього місяця схуд на 5 кг, з’явилася сильна загальна слабкість, зниження працездатності. Проведено очисну клізму. Під час обстеження прямої кишки пальцем виявлено кров. За результатами ректороманоскопії виявлено: на висоті 14 см слизова оболонка кишки пухка, суцільно вкрита ерозіями та дрібними виразками до 0,5 см у діаметрі, контактно кровоточить. Який найімовірніший діагноз?
a. Псевдомембранозний коліт
*b. Виразковий коліт
c. Рак прямої кишки
d. Гострий ішіоректальний парапроктит
e. Хвороба Крона

71. Пацієнт віком 64 роки скаржиться на біль та здуття живота, нудоту. В анамнезі: ішемічна хвороба серця, постінфарктний та дифузний кардіосклероз. Об'єктивно спостерігається: стан тяжкий, живіт здутий, черевна стінка слабко бере участь в акті дихання. За результатами лапароскопії виявлено: у черевній порожнині невелика кількість мутного випоту, одна з петель тонкої кишки темно-ціанотичного кольору. Який найімовірніший діагноз?
*a. Тромбоз мезентеріальних судин
b. Гострий панкреатит
c. Хвороба Гіршпрунга
d. Абдомінальний ішемічний синдром
e. Гостра кишкова непрохідність

72. Які види оперативного лікування показані при IV стадії гемороїдальної хвороби?
a. Гемороїдектомія, лазерна гемороїдопластика, склеротерапія гемороїдальних вузлів
b. Латексне лігування гемороїдальних вузлів, лазерна гемороїдопластика, інфрачервона коагуляція гемороїдальних вузлів
*c. Гемороїдектомія, мукопексія, степлерна гемороїдопексія
d. Гемороїдектомія, мукопексія, лазерна гемороїдопластика
e. Гемороїдектомія, мукопексія, латексне лігування гемороїдальних вузлів

73. Пацієнта віком 24 роки шпиталізовано зі скаргами на різкий інтенсивний біль в епігастрії, який виник близько доби тому, одноразове блювання, загальну слабкість. Із анамнезу відомо, що він працює на будівництві, харчується нерегулярно, курить, хворіє на виразкову хворобу дванадцятипалої кишки. Після обстеження встановлено діагноз: перфоративна виразка дванадцятипалої кишки, розлитий перитоніт, токсична стадія. Які основні етапи лікування пацієнта в цьому разі?
*a. Невідкладне оперативне втручання після передопераційної підготовки: лапаротомія, ушивання перфоративної виразки, санація, дренування черевної порожнини, антибактеріальна, противиразкова терапія
b. Лапароскопічне висічення виразки, дуоденопластика
c. Консервативна інтенсивна інфузійна антибактеріальна противиразкова терапія
d. Ендоскопічне ушивання перфоративної виразки, противиразкова терапія
e. Лапаротомія, резекція шлунка за Більрот-2, санація, дренування черевної порожнини

74. Пацієнт віком 65 років скаржиться на жовтушність шкіри, видимих слизових оболонок, знебарвлений кал, потемніння сечі. Із анамнезу відомо, що жовтяниця спостерігається протягом тижня. В аналізі крові: білірубін - 230,0 мкмоль/л (прямий - 150 мкмоль/л, непрямий - 80 мкмоль/л), лейкоцитоз - 9·10^9/л, ШОЕ - 15 мм/год, HBs та HCV антигени - негативні. Амілаза сечі - 32 ОД. За даними УЗД: печінка не збільшена, жовчний міхур - 80х35 мм, стінка - 3 мм, у просвіті множинні конкременти 5-10 мм, загальна жовчна протока - 18 мм. Який метод обстеження необхідно провести для діагностики біліарної гіпертензії?
a. Спіральну комп’ютерну томографію
b. Лапароскопію
*c. Ендоскопічну ретроградну холангіо-панкреатографію
d. Черезшкірну черезпечінкову холангіографію
e. Фіброгастодуоденоскопію

75. Укажіть доцільний спосіб оброблення вогнепальної рани через 2 год пiсля поранення.
a. Висiкти нежиттєздатнi тканини, зшити краї рани
b. Промити рану, накласти на неї асептичну пов'язку
c. Зшити краї рани
d. Накласти провiзорнi шви на рану
*e. Висiкти нежиттєздатнi тканини, накласти провiзорнi шви на рану

76. У пацієнта віком 28 років діагностовано клінічні ознаки напруженого пневмотораксу. Для надання допомоги призначено плевральну пункцію. У якій ділянці потрібно провести плевральну пункцію пацієнту?
a. ІІ міжребер'ї по середньоключичній лінії на здоровому боці
b. V-VI міжребер'ї по середній аксилярній лінії на боці ураження
*c. ІІ міжребер'ї по середньоключичній лінії на боці ураження
d. VІІІ-ІХ міжребер'ї по задній аксилярній лінії на боці ураження
e. VІІІ-ІХ міжребер'ї по задній аксилярній лінії на здоровому боці

77. Пацієнтка віком 70 років скаржиться на раптовий iнтенсивний головний бiль та нудоту. Із анамнезу відомо, що останнi пiв року в неї спостерiгалася легка диплопiя, яка посилювалася під час фізичного наватаження, протягом багатьох рокiв хворiє на артерiальну гiпертензiю та цукровий дiабет 2-го типу. Об'єктивно спостерігається: АТ - 180/90 мм рт. ст., ЧСС - 86/хв, правостороннiй птоз, легка анiзокорiя та ригiднiсть потиличних м’язiв. Атаксiя не спостерiгається. Який найiмовiрніший діагноз?
*a. Субарахноїдальний крововилив
b. Гіпертонічний криз
c. Судинна енцефалопатія
d. Пухлина головного мозку
e. Лакунарний інсульт

78. Пацієнтка віком 65 років скаржиться на постійний ниючий біль в епігастральній ділянці з іррадіацією у спину протягом 4-х місяців, втрату маси тіла. Під час УЗД: у проєкції тіла-хвоста підшлункової залози визначається кістозне утворення діаметром до 60 мм з перетинками, солідним пристінковим компонентом. Який діагностичний метод доцільно використати для верифікації діагнозу в цьому разі?
a. Спіральна комп'ютерна томографія
b. МРТ
*c. Цитологічне дослідження аспірату з утворювання
d. Визначення рівня панкреатичних ферментів у крові
e. Ретроградна холангіопанкреатографія

79. Пацієнтці віком 48 років виконано типову лапароскопічну холецистектомію з приводу хронічного калькульозного холециститу, дренування підпечінкового простору не використовувалося. Через 24 год у неї виник інтенсивний біль у правому підребер'ї, що іррадіював у надключичну ділянку. Об'єктивно спостерігається: біль у правому підребер'ї і по правому фланку, незначна резистентність черевної стінки, слабко-позитивні симптоми подразнення очеревини, ослаблення перистальтичних шумів, АТ - 120/70 мм рт. ст., ЧСС - 92/хв. Яке ускладнення, найімовірніше, виникло в пацієнтки?
*a. Жовчний перитоніт
b. Інтраабдомінальна кровотеча
c. Гострий правобічний пієлонефрит
d. Гострий гнійний холангіт
e. Перфорація виразки дванадцятипалої кишки

80. Під час огляду пацієнтки віком 68 років виявлено: на обох ногах шкіра ціанотична з мармуровими та сірими відтінками зі значними пухирями, які заповнені геморагічної рідиною, під час натискання на них відсутня чутливість, наявний некроз шкіри з переходом на підшкірну жирову клітковину. Больовий синдром виражений досить сильно, супроводжується свербежем, поколюванням та онімінням. Який найімовірніший діагноз?
a. ІІ ступінь обмороження
b. IV ступінь обмороження
*c. III ступінь обмороження
d. Переохолодження
e. І ступінь обмороження

81. Пацієнта віком 34 роки шпиталізовано після ДТП зі скаргами на різкий біль у ділянці промежини, виділення крові з ануса та неможливість дефекації. Об'єктивно спостерігається: гематома в ділянці промежини, зовнішній сфінктер прямої кишки спазмований, пальцеве ректальне дослідження болісне, визначається розрив стінки прямої кишки. Яка першочергова лікувальна тактика в цьому разі?
a. Проведення лапаротомії з ушиванням розриву прямої кишки без накладання колостоми
b. Первинне ушивання розриву через промежину
*c. Формування колостоми з наступним ушиванням розриву прямої кишки
d. Призначення антибактеріальної та спазмолітичної терапії
e. Проктектомія з формуванням anus praeter naturalis

82. Пацієнт віком 66 років скаржиться на відчуття оніміння, похолодання та затерпання в лівій нижній кінцівці, появу болю в лівій гомілці під час проходження дистанції 150 м, останні 2 дні - біль у спокої. Ультрасонографічно верифіковано стеноз лівого стегново-підколінно-гомілкового сегмента, оклюзію задньої великогомілкової артерії. Який рівень хронічної ішемії за Фонтейном у пацієнта?
a. ІІ а
b. І
c. IV
*d. ІІІ
e. ІІ б

83. Пацієнтка віком 72 роки скаржиться на загальну слабкість, дискомфорт в епігастральній ділянці, наростаючу іктеричність шкіри, свербіж. Із анамнезу відомо, що хворіє протягом 3-х місяців. Об'єктивно спостерігається: печінка збільшена, щільна, пальпується збільшений, неболючий жовчний міхур. Ахолічний кал. Який найімовірніший діагноз?
a. Перфоративна виразка ДПК
b. Гострий аднексит
c. Позаматкова вагітність
*d. Рак головки підшлункової залози
e. Хронічний гепатит

84. Який показник крові повинен бути врахований лікарем-хірургом обов’язково перед виконанням хірургічного втручання пункційно-дренажним способом у пацієнтів із кістами та абсцесами паренхіматозних органів, щоб попереджети виникнення післяопераційних ускладнень?
a. Гематокрит
*b. Час згортання крові
c. С-реактивний білок
d. Прокальцитонін
e. Креатинін

85. Пацієнта віком 66 років шпиталізовано зі скаргами на слабкість, рідкий чорний стілець, блювання за типом "кавової гущі". В анамнезі: виразкова хвороба дванадцятипалої кишки. За результатами ЕФГДС виявлено: виразка постпілоричного відділу дванадцятипалої кишки до 1 см в діаметрі, на дні якої судина з рихлим тромбом. За допомогою яких показників можна встановити ступінь геморагічного шоку?
*a. Систолічного АТ та пульсу
b. Гематокриту, гемоглобіну, еритроцитів, ШОЕ
c. Гемоглобіну та гематокриту
d. Гемоглобіну та еритроцитів
e. Маси тіла та гематокриту

86. Пацієнтку віком 63 роки прооперовано з приводу багатовузлового еутиреоїдного зоба великих розмiрiв. З технiчними труднощами вимушено виконана субтотальна резекцiя обох часток щитоподiбної залози. На 4-й день пiсля операцiї з’явилися судоми м’язiв обличчя i верхнiх кiнцiвок, бiль у животi. Позитивнi симптоми Хвостека i Труссо. Який патологічний стан виник у пацієнтки?
a. Пошкодження зворотного нерва
b. Гостра кишкова непрохідність
c. Тиреотоксичний криз
d. Пiсляоперацiйний гiпотиреоз
*e. Недостатнiсть паращитоподiбних залоз

87. Який метод візуальної діагностики є найбільш інформативним для встановлення джерела шлунково-кишкової кровотечі?
a. Комп’ютерна томографія
b. Рентгенографія органів черевної порожнини
c. Ультразвукове дослідження
*d. Езофагогастродуоденоскопія
e. Магнітно-резонансна томографія

88. Пацієнт віком 34 роки скаржиться на слабкість, жовтяницю, свербіж шкіри. Із анамнезу відомо, що захворів 2 місяці тому, з’явилося підвищення температури до 39^oС, через 2 тижні - наростаюча жовтяниця. Об'єктивно спостерігається: значна жовтяниця, печінка не пальпується, жовчний міхур збільшений, не болючий. Білірубін крові - 180 мкмоль/л, за рахунок прямого. Кал ахолічний. Який найімовірніший діагноз?
*a. Механічна жовтяниця
b. Гемолітична жовтяниця
c. Паренхіматозна жовтяниця
d. Синдром Жільбера
e. Вірусний гепатит В

89. У пацієнта віком 73 роки діагностовано рак передньої стінки прямої кишки на відстані 2 см від анального отвору. Комп'ютерна томографія грудної клітки, черевної порожнини і таза не виявила ознак метастазів. МРТ таза: наявність пухлини, яка прилягає до передміхурової залози, пухлина була радіологічно визначена як рак стадії T3N1M0. Який наступний етап лікування є найбільш доцільним?
a. Паліативна хіміотерапія
b. Черевно-промежинна екстирпація
c. Тотальна мезоректумектомія
*d. Хіміопроменева терапія
e. Короткий курс променевої терапії

90. Пацієнт віком 48 років скаржиться на різкий, оперізуючий біль у верхній половині живота, збільшення живота в об’ємі, задишку, нудоту, блювання, затримку стільця та газів. Із анамнезу відомо, що захворів дві доби тому після вживання алкоголю. Об'єктивно спостерігається: загальний стан тяжкий, пульс - 120/хв, ЧД - 26/хв, АТ - 90/50 мм рт. ст., ціаноз обличчя, живіт здутий, ліва половина відстає в акті дихання, під час пальпації - напружений, болючий в епігастрії та лівому підребер’ї, позитивні симптоми Кьорте, Воскресенського. Аускультативно - перистальтичні шуми послаблені. Який найімовірніший діагноз?
a. Тромбоз мезентеріальних судин
*b. Гострий панкреатит
c. Перфоративна виразка дванадцятипалої кишки
d. Гостра кишкова странгуляційна непрохідність
e. Гострий деструктивний холецистит

91. Який розчин використовують з метою склеротерапії порожнин звичайних кіст паренхіматозних органів?
*a. Етанолу 96%
b. Формаліну 40%
c. Бетадину у співвідношенні 1:10
d. Декасану
e. Діоксидину 1% (для промивання порожнин)

92. Пацієнтка віком 67 років скаржиться на біль в епігастральній ділянці, у правому підребер'ї з іррадіацією в праву лопатку, задишку, посилення болю на вдиху. Було блювання жовчю. Об'єктивно спостерігається: температура тіла - 38,1^oC, живіт помірно здутий, напружений і болісний у правому підребер'ї. За результатами УЗД: конкрементів у жовчному міхурі не виявлено, стінка міхура 6-8 мм, контур подвійний, гепатикохоледох - 0,6 см у діаметрі, просвіт його гомогенний. На оглядовій рентгенограмі ОГК: ознаки гіповентиляції легень, більше праворуч. Який найімовірніший діагноз?
a. Жовчно-міхурова коліка
b. Гострий панкреатит
c. Сечокам'яна хвороба
d. Холедохолітіаз, холангіт
*e. Гострий холецистит

93. Пацієнтку віком 35 років шпиталізовано зі шлунково-кишковою кровотечею зі скаргами на загальну слабкість, короткочасну втрату свідомості. Об'єктивно спостерігається: виражена блідість шкіри, гіпотонія, тахікардія, гемоглобін - 80 г/л, біохімічні показники в межах норми, печінка не збільшена. Під час ректального дослідження виявлено дьогтеподібний кал. В анамнезі: часті болі в епігастрії, печія. Яка найімовірніша причина кровотечі в пацієнтки?
a. Пухлина ободової кишки
b. Внутрішній геморой
c. Варикозні вени стравоходу
*d. Виразка дванадцятипалої кишки
e. Пухлина шлунка

94. Пацієнт віком 68 років скаржиться на спастичний біль у животі, нудоту та блювання, затримку відходження випорожнень і газів, здуття живота. Періодично відзначає здуття живота протягом 3-х місяців. Об'єктивно спостерігається: живіт рівномірно здутий, м'який. В аналізі крові: гемоглобін - 106 г/л. Під час пальцевого дослідження прямої кишки ампула її порожня. При ФКС на 20 см від ануса пухлина, яка повністю обтурує просвіт кишки. Який обсяг оперативного втручання є найбільш доцільним у цьому разі?
a. Черевно-анальна резекція прямої кишки
b. Лівобічна геміколектомія
c. Обхідний трансверзо-ректоанастомоз
*d. Операція Гартмана
e. Накладення колостоми проксимальніше обтурації

95. Пацієнт після операції з приводу виразкової хвороби дванадцятипалої кишки скаржиться на біль у верхній частині живота, блювання "кавовою гущею". Яке ускладнення, найімовірніше, виникло в пацієнта?
a. Рецидив виразки
b. Гостра кишкова непрохідність
*c. Післяопераційна кровотеча
d. Панкреатит
e. Післяопераційна інфільтрація

96. При защемленій грижі живота пацієнт відзначає, що сильний біль, який виник на початку захворювання, змінився на менш інтенсивний, тупий (розпираючий). При цьому ніякі лікарські препарати не вводилися. Про що з найбільшою ймовірністю свідчить подібна зміна характеру болю?
a. Про охоронне гальмування рефлекторної дуги больових рецепторів
b. -
*c. Про некроз грижового вмісту
d. Про перехід грижі з форми защемленої у форму невправимої
e. Про розвиток флегмони грижового мішка

97. Пацієнт віком 43 роки скаржиться на біль, нудоту, блювання, відчуття розпирання в лівому підребер'ї. В анамнезі: виразкова хвороба дванадцятипалої кишки. За результатами рентгенологічного дослідження виявлено: затримка контрастної рідини в шлунку до 24 год. Яке ускладнення виразкової хвороби виникло в пацієнта?
a. Кровотеча
*b. Декомпенсований стеноз воротаря
c. Пенетрація виразки
d. Перфорація виразки
e. Малігнізація виразки

98. Який метод гемостазу при ушкодженні селезінки ІІІ-ІV ступеня за шкалою тяжкості ушкоджень Американської асоціації хірургів травми (AAST) є доцільним у рамках тактики Damage Control Surgery?
a. Спленорафія
b. Консервативне ведення
*c. Спленектомія
d. Перев’язка селезінкової артерії
e. Тампонування селезінки

99. У пацієнта віком 35 років під час індукції в анестезію внутрішньовенним введенням діазепаму раптово з'явилася задишка. Об'єктивно спостерігається: шкіра обличчя з ціанозом, сухі свистячі дистанційні хрипи, ЧД - 30/хв, АТ - 70/40 мм рт. ст., ЧСС - 138/хв. Який патологічний стан виник у пацієнта?
a. Гостра надниркова недостатність
b. Гостра серцево-судинна недостатність
c. Гостра дихальна недостатність
*d. Анафілактичний шок
e. Напад бронхіальної астми

100. Пацієнтка віком 43 роки скаржиться на постійний розпираючий біль у поперековій ділянці, загальне нездужання та відчуття слабкості, високу температуру тіла. Із анамнезу відомо, що хворіє протягом тижня, протягом 5-ти років хворіє на цукровий діабет 2-го типу. Об'єктивно спостерігається: загальний стан середньої тяжкості, температура тіла - 39^oC, у поперековій ділянці визначається гіперемія шкіри, болючий інфільтрат 10х8 см зі стрижнем і некрозом шкіри в центрі та з множинними отворами по периферії, з яких виділяється густий гній. Який найімовірніший діагноз?
a. Фурункульоз поперекової ділянки
b. Фурункул поперекової ділянки, у стадії абсцедування
c. Флегмона поперекової ділянки
*d. Карбункул поперекової ділянки, стадія абсцедування
e. Абсцес поперекової ділянки

101. Пацієнт віком 62 роки скаржиться на підвищення температури тіла до 38^oC, біль у ділянці лівої сідниці, гіперемію шкіри. В анамнезі: внутрішньом'язові ін’єкції вітаміну В_12. Об'єктивно спостерігається: на лівій сідниці визначається зона набряку та гіперемії 5х8 см з флюктуацією в центрі. В аналізі крові: лейкоцити - 12,4·10^9/л, паличкоядерні нейтрофіли - 11%. Яка лікувальна тактика є найбільш доцільною в цьому разі?
a. Амбулаторне спостереження
b. Консервативне лікування
*c. Розкриття та дренування абсцесу
d. Електрофорез
e. Антибіотикотерапія

102. Яке ускладнення є найбільш типовим після лапароскопічної герніопластики пахової грижі, зокрема після методу TAPP?
a. Тромбоемболія легеневої артерії
b. Рецидив грижі
c. Інфекція місця хірургічного втручання
*d. Хронічний больовий синдром у ділянці паха
e. Підшкірна емфізема черевної стінки

103. Яке оперативне втручання на органах черевної порожнини має найбільший ризик ятрогенного ушкодження селезінки?
*a. Панкреатектомія
b. Лівобічна нефректомія
c. Резекція шлунка
d. Лівобічна геміколектомія
e. Лівобічна гемігепатектомія

104. Пацієнту віком 39 років встановлено діагноз: ехінококова кіста печінки. Яка лікувальна тактика вважається більш прийнятною та гарантує задовільні найближчі й віддалені результати лікування в разі цього захворювання?
*a. Хірургічне лікування після двотижневого курсу хіміотерапії
b. Хірургічне лікування у вигляді паліативної операції
c. Хірургічне лікування без застосування хіміотерапії
d. Хірургічне лікування у вигляді радикальної операції
e. Три курси хіміотерапії по 28 днів із перервою між курсами 14 днів

105. Пацієнтку віком 40 років прооперовано з приводу гострого гангренозного перфоративного апендициту, дифузного гнійного перитоніту. Через 10 днів після операції в неї підвищилася температура тіла до 38,5^oС, виник біль унизу живота, тенезми. В аналізі крові: лейкоцитоз - 17,5·10^9/л, зсув лейкоцитарної формули вліво. Під час пальцевого дослідження прямої кишки визначається болючість та нависання передньої стінки прямої кишки. Яке ускладнення розвинулося в пацієнтки?
a. Заочеревинна флегмона
*b. Абсцес простору Дугласа
c. Гострий панкреатит
d. Рак прямої кишки
e. Гостра кишкова непрохідність

106. Пацієнт віком 45 років скаржиться на наявність більше одного року утворень у ділянці анального отвору, які самостійно не вправляються в анальний канал, а під час вправляння їх рукою знову випадають назовні. Під час акту дефекації виділяється свіжа кров, відчувається незначна болючість та дискомфорт у періанальній ділянці. Під час огляду в ділянці ануса виявлено збільшені до 2-х см кожний зовнішні та внутрішні гемороїдальні вузли в типових місцях, незначна болючість їх при пальпації та свіжа кров на рукавичці. Який найімовірніший діагноз?
a. Гострий тромбоз гемороїдальних вузлів
*b. Хронічний комбінований геморой ІV стадії
c. Хронічний комбінований геморой І стадії
d. Хронічний комбінований геморой ІІ стадії
e. Хронічний комбінований геморой ІІІ стадії

107. Пацієнтка віком 39 років скаржиться на багаторазове блювання, появу крові у блювотних масах. Із анамнезу відомо, що наявність виразкової хвороби у себе він заперечує. За даними фіброезофагогастродуоденоскопії в кардіальному відділі шлунка виявлено: множинні, поздовжні, кровоточиві тріщини довжиною 1,0-2,5 см та шириною 0,5-0,7 см, краї слизової оболонки навколо тріщини набряклі, покриті фібрином. Який найімовірніший діагноз?
a. Хвороба Менетріє
b. Хвороба Крона
c. Виразка кардіального відділу шлунка
*d. Синдром Меллорі-Вейса
e. Хвороба Рендю-Ослера-Вебера

108. Пацієнт віком 68 років скаржиться на раптовий біль у правій гомілці, з’явилося значне зменшення об’єму рухів у кінцівці. В анамнезі: миготлива анемія. Об'єктивно спостерігається: права стопа бліда, холодна, чутливість на гомілці та стопі знижена, пульсація на стегновій артерії збережена, дистальніше - відсутня. Активні рухи різко обмежені. Який найімовірніший діагноз?
*a. Емболія правої стегнової артерії
b. Тромбоз стегнової артерії
c. Гострий тромбофлебіт поверхневих вен
d. Гострий тромбофлебіт глибоких вен
e. Попереково-крижовий остеохондроз

109. Пацієнт віком 64 роки скаржиться на постійний біль унизу живота, який посилюється під час фізичного навантаження, а також на набряклість нижніх кінцівок. Об'єктивно спостерігається: набряк у ділянці паха праворуч, болючість під час пальпації в цій же ділянці, симптоми порушення венозного відтоку. Який найімовірніший діагноз?
a. Варикозна хвороба нижніх кінцівок
*b. Пахова грижа
c. Пухлина прямої кишки
d. Міома
e. Ілеофеморальний тромбоз

110. Пацієнта віком 46 років шпиталізовано зі встановленим діагнозом: защемлена пахова грижа праворуч. Початок захворювання - 12 год тому. Під час виконання невідкладної операції при ревізії за всіма макроскопічними ознаками встановлено нежиттєздатність (некроз) ділянки защемленої тонкої кишки, яка була вмістом грижового міхура. Яка тактика лікування найбільш доцільна в цьому разі?
a. Резекція тонкої кишки в межах - проксимально 20-25 см, дистально 10-15 см
*b. Резекція тонкої кишки в межах - проксимально 35-40 см, дистально 15-20 см
c. Резекція тонкої кишки по 20 см з обох боків
d. Закрита назоінтестинальна інтубація
e. Накладання ентеростоми

111. Пацієнта віком 28 років шпиталізовано зі скаргами на слабкість, запаморочення. Із анамнезу відомо, що годину тому тричі відзначалося блювання "кавовою" гущею, упродовж 10-ти років хворіє на виразкову хворобу дванадцятипалої кишки. Об'єктивно спостерігається: шкірні покриви бліді, холодний липкий піт, АТ - 100/60 мм рт. ст., пульс - 110/хв. В аналізі крові: гемоглобін - 90 г/л. Який найімовірніший діагноз?
a. Кровотеча з варикозно роширених вен стравоходу
*b. Шлунково-кишкова кровотеча
c. Перфоративна виразка дванадцятипалої кишки
d. Гострий панкреатит
e. Синдром Меллорі-Вейса

112. Пацієнт віком 45 років скаржиться на болісну припухлість обох сідниць, труднощі під час сечовипускання, відсутність випорожнень протягом 4-х днів, загальну слабість. Із анамнезу відомо, що хворіє впродовж 7-ми днів. Об'єктивно спостерігається: загальний стан задовільний, температура тіла - 38,5^oС, навколо анального отвору є гіперемія, набряк м'яких тканин, флюктуція. Під час пальцевого дослідження прямої кишки виявлено: на задній стінці анального каналу болісна ямка, нависання слизової оболонки по задній і правій стінках. Який найімовірніший діагноз?
*a. Гострий парапроктит
b. Аноректальний тромбоз
c. Защемлений геморой
d. Гострий простатит
e. Гострий проктит

113. У пацієнта діагностовано хронічний комбінований геморой ІІІ стадії з рецидивними кровотечами після дефекації та епізодами випадіння вузлів, що потребують мануального вправлення. Який метод лікування є найбільш доцільним у цьому разі?
a. Консервативне лікування із застосуванням системних венотонічних засобів та місцевих кровоспинних і судинозвужувальних препаратів
b. Склеротерапія гемороїдальних вузлів
*c. Гемороїдектомія за Мілліганом-Морганом
d. Латексне лігування гемороїдальних вузлів
e. Лазерна вапоризація гемороїдальних вузлів

114. У пацієнта після черепно-мозкової травми розвинувся підвищений внутрішньочерепний тиск. Яке невідкладне лікування необхідно провести в цьому разі?
a. Проведення люмбальної пункції
b. Призначення сечогінних препаратів
c. Консервативне лікування (спокій, холод на голову)
d. Введення глюкокортикоїдів
*e. Хірургічне лікування (декомпресія)

115. Пацієнт віком 78 років скаржиться на поклики до сечовипускання, вiдсутнiсть сечi протягом останнiх 8 год. Над лобком пальпується болюче утворення, верхнiй край якого сягає пупка. Під час ректального дослiдження виявлено: передмiхурова залоза збiльшена, безболiсна, щiльної консистенцiї. Рiвень простатспецифiчного антигену в кровi - 3,4 нг/мл. Який найімовірніший дiагноз?
a. Хронiчний парапроктит, гостра затримка сечi
b. Рак передмiхурової залози, гостра затримка сечi
c. Склероз передмiхурової залози, хронiчна затримка сечi
*d. Доброякiсна гiперплазiя передмiхурової залози, гостра затримка сечi
e. Доброякiсна гiперплазiя передмiхурової залози, хронiчна затримка сечi

116. У десятимісячної дитини під час обстеження виявлено: блiдiсть шкiрних покривiв, виникнення цiанозу пiд час неспокою. Перкуторно: розширення меж серця в поперечному напрямку. Аускультативно: ліворуч вiд груднини у 3-4 мiжребер'ї вислуховується тривалий систолiчний шум, що проводиться над усiєю дiлянкою серця та на спину. Який найімовірніший діагноз?
a. Коарктацiя аорти
*b. Тетрада Фалло
c. Дефект мiжзлукової перегородки
d. Стеноз легеневої артерiї
e. Дефект мiжпередсердної перегородки

117. Пацієнтка віком 52 роки скаржиться на сильний біль у правій половині живота, який іррадіює в праву надключичну ділянку, підвищення температури тіла, сухість та гіркоту в роті. Було неодноразове блювання, яке не приносило полегшення. Біль пов’язує із вживанням жирної їжі. Об'єктивно спостерігається: положення - лежить на правому боці, бліда, тахікардія, язик сухий. Живіт під час пальпації болючий у правій половині та дещо напружений у правому підребер'ї. Який найімовірніший діагноз?
a. Перфоративна виразка
b. Гостра кишкова непрохідність
c. Гострий апендицит
d. Правобічна ниркова коліка
*e. Гострий холецистит

118. Що, за даними ВООЗ є найпоширенішим чинником, який викликає гостру фульмінантну печінкову недостатність, яка буде потребувати невідкладної трансплантації печінки?
a. Фульмінантна форма гепатиту В
b. Отруєння наркотиками (DILI-синдром)
c. Отруєння блідою поганкою
d. Отруєння алкоголем
*e. Отруєння парацетамолом з метою суїциду

119. Пацієнтку віком 40 років прооперовано з приводу вузлового тиреотоксичного зоба, виконано субтотальну тиреоїдектомію. Операція виконана без особливостей. Через 3 дні стан пацієнтки погіршився: з’явилася задишка, неприємні відчуття в ділянці серця, гіперемія шкіри, пітливість, тахікардія до 130/хв, підвищилася температура тіла. Який патологічний стан виник у пацієнтки?
*a. Тиреотоксичний криз
b. Тромбоемболія легеневої артерії
c. Гіпотиреоїдний криз
d. Ішемічна хвороба серця
e. Порушення мозкового кровообігу

120. Пацієнтці проведено алотрансплантацію нирки. Через 10 днів з'явилися скарги на підвищення температури тіла до 38,5^oC, зменшення діурезу, розпираючий біль у ділянці трансплантованої нирки. В аналізі крові: підвищення рівня креатиніну та сечовини. Який найімовірніший діагноз?
a. Інфекція сечовивідних шляхів
b. Розрив трансплантованої нирки
c. Хронічне відторгнення трансплантата
d. Лімфоцелє
*e. Гостре відторгнення трансплантата

121. У пацiєнта віком 45 рокiв пiсля надмiрного вживання алкоголю та калорiйної їжi з’явилися гострий бiль у верхнiй частинi живота, блювання без домiшок жовчi, здуття, підвищилася температура тіла до 38,2^oC. Поступово наростав метеоризм, розвинулася затримка газiв i випорожнень. Під час аускультацiї кишковi шуми не вислуховуються. Який найімовірніший діагноз?
a. Виразкова хвороба шлунка
b. Гострий холецистит
*c. Гострий панкреатит із явищами парезу кишечника
d. Панкреонекроз
e. Гостра кишкова непрохiднiсть

122. Пацієнтку віком 25 років шпиталізовано зі скаргами на гострий біль у животі, який з'явився раптово 7 год тому. Біль локалізується в нижній правій частині живота, постійний, посилюється під час рухів. Вона також відзначає нудоту, одноразове блювання та підвищення температури тіла до 37,5^oC) Об'єктивно спостерігається: живіт помірно напружений, болючий під час пальпації в правій здухвинній ділянці. Симптоми подразнення очеревини позитивні. Проте під час пальпації живота також визначається незначне збільшення та болючість сигмовидної кишки. В аналізі крові: лейкоцитоз 12·10^9/л зі зсувом лейкоцитарної формули вліво. Біохімічний аналіз крові: незначне підвищення рівня С-реактивного білка. У чому полягає правило Коупа в цій ситуації?
*a. У виконанні хірургічного втручання
b. У динамічному спостереженні
c. У призначенні антибактеріальних препаратів
d. У виконанні інструментальної діагностики
e. У консультації суміжних фахівців

123. Пацієнт віком 39 років скаржиться на підвищення температури тіла, різку слабкість, пітливість, кашель із виділенням гнійного мокротиння з неприємним гнильним запахом, біль у грудях. Із анамнезу відомо, що захворів тиждень тому. За результатами рентгенографії ОГК виявлено: порожниста тінь з інфільтрацією та рівнем рідини в середньому легеневому полі праворуч, корінь легені та праве склепіння діафрагми підтягнуті до порожнини. Який найімовірніший діагноз?
a. Периферичний рак
b. Кавернозний туберкульоз
*c. Гострий абсцес легені
d. Ехінококова кіста
e. Пневмонія

124. Пацієнта віком 29 років шпиталізовано з проникаючим пораненням грудної клітки ліворуч. Об'єктивно спостерігається: стан середньої тяжкості, шкіра бліда, АТ - 100/60 мм рт. ст., пульс - 120/хв. За результатами рентгенографії ОГК виявлено: ліворуч малий гемоторакс, межі серця розширені, талія серця відсутня. В аналізі крові: еритроцити - 3,2·10^12/л. Який найімовірніший діагноз?
*a. Поранення серця
b. Пневмоторакс ліворуч
c. Поранення легень
d. Геморагічний шок
e. Гідроторакс ліворуч

125. Пацієнтка віком 33 роки скаржиться на часті рідкі випорожнення з домішками крові до 20-ти разів на добу, загальну слабкість. Із анамнезу відомо, що протягом останнього року вона помічала появу рідких випорожнень до 5-ти разів на добу з домішками слизу та крові. Чотири дні тому різко погіршився стан здоров’я, з’явився біль у прямій кишці під час дефекації. Об'єктивно спостерігається: стан тяжкий, температура тіла - 38,9^оС, пульс - 105/хв, АТ - 95/60 мм рт. ст., живіт роздутий, болючий під час пальпації у всіх відділах. В аналізі крові: анемія, лейкоцитоз. Фіброколоноскопія: слизова оболонка товстої кишки у всіх відділах покрита фібринозно-гнійними плівками з численними виразками різної глибини та форми, у просвіті кишки гній та кров. Який найімовірніший діагноз?
a. Гострий панкреатит
b. Шигельоз
c. Псевдомембранозний коліт
*d. Виразковий коліт
e. Хвороба Крона

126. Пацієнт віком 22 роки скаржиться на сильний ("кинджальний") біль в епігастрії. Виразковий анамнез відсутній. Об'єктивно спостерігається: дефанс м'язів передньої черевної стінки, позитивний симптом Щоткіна-Блюмберга, блідість шкіри і слизових оболонок, відсутність печінкової тупості, ЧСС - 58/хв, АТ - 80/50 мм рт. ст. Який патологічний стан виник у пацієнта?
a. Шлункова кровотеча
b. Гостра печінкова недостатність
c. Пенетруюча виразка
d. Тромбоз ворітної вени
*e. Перфоративна виразка

127. Пацієнт віком 30 років скаржиться на різкий біль у грудній клітці, який виник раптово під час фізичного навантаження. Об'єктивно спостерігається: блідість шкірних покривів, артеріальна гіпотензія, тахікардія. На ЕКГ: елементи гострого інфаркту міокарда. Яка лікувальна тактика в цьому разі?
a. Спостереження
b. Консервативне лікування
*c. Коронарографія з можливим стентуванням
d. Тромболітична терапія
e. Аортокоронарне шунтування

128. Пацієнту віком 44 роки з приводу вентральної грижі з грижовими воротами 15х18 см виконано герніотомію з аутопластикою. Після операції пацієнт скаржиться на задишку, слабкість, запаморочення. Об'єктивно спостерігається: живіт болісний у ділянці післяопераційної рани, симптоми подразнення очеревини негативні, аускультативно: у легенях дихання везикулярне, проводиться у всі відділи, екскурсія зменшена ЧД - 36/хв, серцеві тони глухі, ЧСС - 120/хв, АТ - 90/50 мм рт. ст. Під час проведення комп’ютерної томографії грудної клітки в ангіорежимі патології не виявлено. Per rectum без патології. Яка найімовірніша причина появи скарг у пацієнта?
a. Гостра шлунково-кишкова кровотеча
b. Післяопераційний перитоніт
*c. Синдром малої черевної порожнини
d. Післяопераційна пневмонія
e. Масивна тромбоемболія легеневих артерій

129. Пацієнтка віком 55 років скаржиться на біль у правому підребер'ї з іррадіацією у праву лопатку. Із анамнезу відомо, що захворіла дві доби тому після вживання жирної їжі, тричі було блювання, яке не принесло полегшення. Об'єктивно спостерігається: температура тіла - 37,6^oС, живіт помірно напружений і болісний у правому підребер'ї. Відзначається помірна напруга м'язів черевної стінки у правому підребер'ї, тут же пальпується щільне болісне утворення. Сипмтоми Ортнера та Мерфі позитивні. Які сонографічні симптоми будуть найважливішими для визначення лікувальної тактики в цієї пацієнтки?
a. Наявність конкрементів з акустичною тінню в жовчному міхурі
b. Наявність густої жовчі в жовчному міхурі
c. Подвійний контур та потовщення стінок жовчного міхура
*d. Скупчення рідини навколо жовчного міхура та розшарування його стінки
e. Збільшення розмірів жовчного міхура

130. Пацієнтка віком 39 років у результаті ДТП отримала удар по правій плечовій кістці дверима, відчула хрускіт та сильний біль. Об'єктивно спостерігається: припухлість, деформація, патологічна рухливість на межі середньої та нижньої третини плеча, анатомічне вкорочення, кисть у положенні долоневого згинання, розгинання її та відведення 1 пальця неможливі, відсутня чутливість у ділянці "анатомічної табакерки". За результатами рентгенографії встановлено діагноз: закритий перелом правої плечової кістки на межі с/3 та н/3 зі зміщенням та пошкодженням променевого нерва. Яка тактика лікування доцільна в цьому разі?
*a. Оперативне лікування - відкрита репозиція, остеометалосинтез, ревізія променевого нерва
b. Оперативне лікування - накладання апарата зовнішньої фіксації
c. Консервативне лікування - закрита репозиція, гіпсова іммобілізація
d. Лікування скелетним витяжінням
e. Консервативне лікування - антибіотикотерапія, анальгетики

131. Пацієнта віком 68 років шпиталізовано зі скаргами на почорніння шкіри та набряк правої стопи й гомілки, втрату рухів стопи та пальців, біль у ділянці правої нижньої кінцівки, підвищення температури тіла до 38^oС, загальну слабкість. Із анамнезу відомо, що протягом 15-ти років хворіє на цукровий діабет 2-го типу. Об'єктивно спостерігається: маса тіла - 98 кг, зріст - 165 см, набряк до рівня середньої третини правої гомілки. В аналізі крові: глюкоза - 22,8 ммоль/л. Встановлено діагноз: волога гангрена правої стопи. Яка хірургічна тактика доцільна в цьому разі?
*a. Ампутація на рівні стегна
b. Ампутація на рівні гомілки в межах здорових тканин
c. Судинна реконструкція із подальшим спостереженням
d. Некректомія з антибіотикотерапією широкого спектра дії
e. Антибіотикотерапія та корекція рівня глікемії

132. Пацієнтка віком 55 років скаржиться на блювання кров'ю, загальну слабкість, потемніння в очах. Із анамнезу відомо, що симптоми з'явилися 7 год тому, хворіла на вірусний гепатит С. Об’єктивно спостерігається: загальний стан середнього ступеня тяжкості, шкіра бліда, пульс - 110/хв, АТ - 100/60 мм рт. ст., живіт дещо збільшений у розмірах, на шкірі передньої черевної стінки - венозна сітка, печінка виступає на 4 см з-під краю реберної дуги, перкуторно - притуплення звуку по фланках. Який найімовірніший діагноз?
a. Легенева кровотеча
*b. Кровотеча з варикозно розширених вен стравоходу
c. Гостра печінкова недостатність
d. Шлунково-кишкова кровотеча
e. Синдром Золлінгера-Еллісона

133. За критеріями якої шкали оцінюється ступінь печінкової недостатності при захворюваннях печінки?
*a. Чайлд-П’ю
b. APACH II
c. Ренсон
d. Маршала
e. SOFA

134. Пацієнта віком 42 роки шпиталізовано після ДТП зі скаргами на сильний біль у лівій частині грудної клітки, задишку, слабкість. Об'єктивно спостерігається: ЧСС - 110/хв, ЧД - 26/хв, АТ - 90/60 мм рт. ст. Під час огляду лівої половини грудної клітки визначається зменшення дихальних шумів, притуплення перкуторного звуку. За результатами рентгенографії ОГК виявлено: затемнення в нижніх відділах лівої легені. Який найімовірніший діагноз?
*a. Гемоторакс
b. Плевральний випіт
c. Перелом ребер
d. Контузія легень
e. Пневмоторакс

135. Пацієнт віком 42 роки скаржиться на біль у правому підребер'ї, що посилюється після вживання їжі. За результатами обстеження встановлено наявність каменю в жовчному міхурі. Який із нижченаведених методів лікування є найбільш доцільним для цього пацієнта?
a. Антибіотикотерапія
b. Дренування загальної жовчної протоки
c. Операція відкритим доступом
d. Консервативне лікування з використанням жовчогінних препаратів
*e. Лапароскопічна холецистектомія

136. Укажіть хірургічний доступ вибору при підозрі на поранення серця в гемодинамічно нестабільних пацієнтів.
a. Правобічна передньобокова торакотомія
b. Поздовжня стернотомія
*c. Лівобічна передньобокова торакотомія
d. Торакотомія за типом "відкритої мушлі"
e. Лівобічна бокова торакотомія

137. Пацієнта віком 35 років шпиталізовано з відмороженням стоп у пізньому реактивному періоді. Об'єктивно спостерігається: стан тяжкий, обидві стопи набряклі, різкий ціаноз шкіри, чутливість повністю відсутня, по лінії демаркації - пухирі з гнійним вмістом, шкіра на гомілках гіперемована, температура тіла - 38^oС. Яка лікувальна тактика доцільна в цьому разі?
a. Інфузійна терапія. Операція - декомпресійна некротомія
b. Інфузійна терапія. Операція - некректомія з одномоментною аутодермопластикою
*c. Інфузійна детоксикаційна терапія, комплексне антибактеріальне лікування, знеболення. Оперативне лікування - некректомія
d. Первинна хірургічна обробка ран. Перев’язки
e. Первинний туалет ран. Пов’язки з антисептиками. Операція - ксенопластика

138. Пацієнтка віком 39 років скаржиться на затримку менструації, нудоту та загрубіння молочних залоз. За результатами гінекологічного огляду патології не виявлено. Яке лабораторне обстеження доцільно призначити для виключення позаматкової вагітності в пацієнтки?
a. alpha-фетопротеїн
b. Пролактин
c. Лютеїнізуючий гормон
d. Фолікулстимулючий гормон
*e. beta-хоріонічний гонадотропін

139. Пацієнт віком 68 рокiв скаржиться на гострий бiль у правій гомiлцi та стопи. Із анамнезу відомо, що хворіє на миготливу аритмію, упродовж останнього тижня пацієнт не дотримувався призначеної антикоагулянтної терапії, двічі пропустив прийом медикаментів. Об’єктивно спостерігається: шкiра гомiлки та стопи блiда, холодна на дотик, тактильна та больова чутливiсть збереженi. Пальпаторно пульсацiя на стегновiй артерiї збережена, на пiдколiннiй i судинах стопи не визначається. Який найімовірніший дiагноз?
a. Гострий варикотромбофлебiт
b. Артрит гомiлковостопного суглоба
c. Гострий тромбоз пiдколiнної вени
*d. Тромбоемболiя пiдколiнної артерiї
e. Хвороба Рейно

140. Пацієнт віком 32 роки скаржиться на біль, почервоніння та набряк у ділянці лівого стегна, які з'явилися 4 дні тому. Об'єктивно спостерігається: на шкірі передньої поверхні лівого стегна визначається запальний інфільтрат розміром 3,5х3 см із центральним гнійним стрижнем чорного кольору, шкіра над ураженою ділянкою напружена, гіперемована, пальпація болісна, загальний стан задовільний, температура тіла - 37,3^oC) Який найімовірніший діагноз?
a. Лімфаденіт лівої пахвинної ділянки
b. Гідраденіт лівого стегна
*c. Фурункул лівого стегна в стадії нагноєння
d. Абсцес лівого стегна
e. Карбункул правого стегна

141. Який метод швидкого гемостазу при пошкодженні печінки ІІІ-ІV ступеня за шкалою тяжкості пошкоджень Американської асоціації хірургів травми (AAST) є доцільним для застосування в рамках тактики Damage Control Surgery?
a. Перев'язка воротної вени
*b. Тампонада печінки
c. Атипова резекція печінки
d. Анатомічна резекція печінки
e. Електрокоагуляція печінки

142. Укажіть найчастіше ускладнення, яке виникає під час дренування кісти селезінки під контролем УЗД.
a. Підтікання вмісту кісти у вільну черевну порожнину з розвитком перитоніту
b. Больовий синдром
c. Нагноєння залишкової порожнини кісти
*d. Кровотеча в порожнину кісти
e. Підтікання вмісту кісти в плевральну порожнину з розвитком плевриту

143. Пацієнта віком 22 роки шпиталізовано з клінічною картиною апендикулярного інфільтрату. Після проведеного консервативного лікування інфільтрат розсмоктався. Яку подальшу тактику в лікуванні пацієнта потрібно застосувати?
*a. Виконати апендектомію через 3 місяці
b. Апендектомія показана після чергового загострення
c. Апендектомія показана через 2 тижні
d. Апендектомія не показана
e. Виконати апендектомію, не виписуючи пацієнта

144. Пацієнта віком 70 років шпиталізовано зі скаргами на біль у черевній порожнині, вздуття живота, блювання, невідходження газів, підвищення температури тіла до 37,5^oС, загальну слабкість. Із анамнезу відомо, що хворіє 5 місяців, коли з’явився біль у лівій половині черевної порожнини. В аналізі крові: гемоглобін - 110 г/л, лейкоцити - 11,4·10^9/л, глюкоза - 5,2 ммоль/л. Загальний аналіз сечі без патологічних змін. alpha-амілаза - 64 Од. За результатами рентгенографії виявлено: чаші Клойбера. Який найімовірніший діагноз?
a. Заворот товстої кишки. Гостра кишкова непрохідність
*b. Рак товстої кишки. Гостра кишкова непрохідність
c. Гострий панкреатит. Гостра печінкова недостатність
d. Жовчнокам'яна хвороба. Печінкова коліка
e. Лівобічна пахова грижа. Гостра кишкова непрохідність

145. Пацієнтка віком 28 років скаржиться на гострий пульсуючий біль у правій грудній залозі, високу температуру тіла. Із анамнезу відомо, що 3 тижні тому в неї були пологи. Об'єктивно спостерігається: права грудна залоза збільшена в об'ємі, у верхньо-зовнішньому квадранті визначається інфільтрат 4х5х6 см, шкіра над ним гіперемована, з ділянкою флуктуації. Який найімовірніший діганоз?
a. Фіброаденома
b. Лактостаз
c. Фіброзно-кістозна мастопатія
d. Рак грудної залози
*e. Гострий гнійний мастит

146. Пацієнта віком 21 рік шпиталізовано без свідомості з ознаками побиття. Об'єктивно спостерігається: психомоторне збудження, на подразники не реагує, АТ - 110/70 мм рт. ст., пульс - 100/хв, задовільного наповнення та напруження, парез правої половини тулуба, анізокорія праворуч. Який найімовірніший діагноз?
a. Епідуральна гематома ліворуч
*b. Забій головного мозку
c. Епідуральна гематома праворуч
d. Субдуральна гематома праворуч
e. Субдуральна гематома ліворуч

147. Тромбоз (тромбоемболія) якої судини призводить до найпоширенішого ураження кишечника?
a. Черевного стовбура
b. Нижньої брижової артерії
c. Ворітної вени
*d. Верхньої брижової артерії
e. Верхньої брижової вени

148. Пацієнт віком 58 років скаржиться на біль у попереку праворуч, що поширювався на праву половину живота, з іррадіацією у промежину, нудоту, блювання. Після прийому спазмолітиків стало краще. В аналізі сечі: велика кількість свіжих еритроцитів. На УЗД нирок виявлено конкремент у правій нирці - 4 мм. Який найімовірніший діагноз?
a. Гострий пієлонефрит
b. Гострий цистит
*c. Сечокам’яна хвороба
d. Пухлина нирки
e. Гострий гломерулонефрит

149. Пацієнта віком 36 років шпиталізовано з опіком III ступеня правого передпліччя. Який метод лікування є найефективнішим для відновлення шкірного покриву в цьому разі?
*a. Аутодермопластика
b. Консервативне лікування мазями
c. Пересадка ксенодерми
d. Лазерне лікування
e. Гіпербарична оксигенація

150. Пацієнт віком 58 років скаржиться на інтенсивний постійний біль по всьому животу, нудоту, блювання шлунковим вмістом, вздуття живота, затримку випорожнень та газів, підвищення температури тіла до 38,5^oС, загальну слабкість, запаморочення. Із анамнезу відомо, що хворіє протягом 4-х днів. Встановлено діагноз: гострий деструктивний апендицит, розлитий перитоніт, токсична стадія. Яка лікувальна тактика доцільна в цьому разі?
*a. Екстрене оперативне лікування після передопераційної підготовки: лапаротомія, апендектомія, санація, дренування черевної порожнини
b. Апендектомія з доступу МакБерні
c. Інтенсивна інфузійна антибактеріальна терапія
d. Екстрене оперативне лікування без передопераційної підготовки
e. Лапароскопічна апендектомія

