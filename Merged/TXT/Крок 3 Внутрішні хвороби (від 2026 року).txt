1. У пацієнтки віком 56 років на 9-ий день після проведеної операції з приводу пухлини матки раптово з'явилася сильна задишка, біль у грудній клітці, кашель з виділенням рожевого мокротиння, прискоренне серцебиття, запаморочення. Об'єктивно спостерігається: шкіра ціанотичного кольору, пульс - 130/хв, АТ - 85/50 мм рт. ст., ЧД - 34/хв, SpO_2 - 91% Аускультативно - акцент ІІ тону над легеневою артерією, у легенях вислуховуються сухі розсіяні хрипи, праворуч шум тертя плеври. На ЕКГ виявлено: синусова тахікардія, відхилення осі серця вправо, негативні зубці Т та елевація сегменту S-T в ІІІ стандартному відведенні та V1-V2. На рентгенограмі ОГК: клиноподібне затемнення з правого боку. Яке дослідження необхідно виконати для підтвердження діагнозу?
a. Коронарографія
b. Визначення рівня D- димеру
c. ЕхоКГ
d. Визначення тропоніну
*e. КТ-ангіографія

2. У пацієнта віком 40 років, що хворіє на цукровий діабет, швидкість клубочково фільтрації становить 65 мл/хв/1,73 м^2. Оцініть фільтраційну здатність нирок.
a. Хронічна хвороба нирок G3
*b. Хронічна хвороба нирок G2
c. Хронічна хвороба нирок G5
d. Хронічна хвороба нирок G4
e. Хронічна хвороба нирок G1

3. Пацієнт віком 48 років скаржиться на інтенсивний біль у ділянці першого плюснево-фалангового суглоба, що виник раптово вночі. Об'єктивно спотерігається: набряк ділянки суглоба й гіперемія та гіпертермія шкіри над ним, виражена болючість під час пальпації та рухів. Який найімовірніший діагноз?
*a. Гострий напад подагричного артриту
b. Бешиха
c. Панарицій
d. Реактивний артрит
e. Флегмона м'яких тканин

4. Пацієнтка віком 22 роки, звернулась до лікаря-пульмонолога з метою проведення спірометрії для верифікації діагнозу. Із анамнезу відомо, що у пацієнтки спостерігається сухий непродуктивний кашель упродовж року та періодичні епізоди експіраторної задишки, які пов’язані з фізичним навантаженням та психоемоційним перенапруженням. Отримує лікування сальметеролом, остання інгаляція проведена за 4 год до обстеження. На скільки часу до проведення спірометрії рекомендовано відкласти інгаляції сальметеролу для отримання належних результатів?
a. 12 год
b. 8 год
c. 6 год
*d. 24 год
e. Не потрібно відкладати

5. Пацієнт віком 48 років скаржиться на кровоточивість ясен, носову кровотечу, підвищення температури тіла до 39,3^oC протягом двох днів. Анамнез не обтяжений. Об'єктивно спостерігається: АТ - 125/75 мм рт. ст., ЧСС=пульс=100/хв, ЧД - 22/хв. Над легенями з обох боків вислуховуються двосторонні дрібнопухирцеві хрипи. За результатами рентгенографії органів грудної клітки виявлено: інфільтративні тіні в нижніх сегментах обох легень. В аналізі крові: лейкоцити - 24·10^9/л, мієлобласти - 32%, тромбоцити - 115·10^9/л, лужна фосфатаза - 26 МО/мл. У біоптаті кісткового мозку: гіперцелюлярний мозок, 40% становлять бласти. У периферичних і кістково-мозкових бластах - цитоплазматичні включення, тільця Ауера. Яке захворювання розвинулося у пацієнта?
a. Гострий лімфоцитарний лейкоз
b. Лейкемоїдна реакція
c. Хронічний мієлоїдний лейкоз
d. Мієлодиспластичний синдром
*e. Гострий мієлоїдний лейкоз

6. Пацієнтка віком 52 роки скаржиться на ранкову скутість та біль у суглобах рук, відчуття стягнутості шкіри обличчя, відсутність сліз, утруднення під час ковтання сухої їжі, схуднення на 10 кг протягом року. Об'єктивно спостерігається: обличчя маскоподібне, амімічне, шкіра бліда, суха, кінчики пальців рук бліді, холодні на дотик. Тони серця аритмічні, ослаблені, систолічний шум на верхівці. В аналізі крові: еритроцити - 3,5·10^12/л, лейкоцити - 7,3·10^9/л, ШОЕ - 40 мм/год. Який найімовірніший діагноз?
a. Системний червоний вовчак
b. Дерматоміозит
*c. Склеродермія
d. Гостра ревматична гарячка
e. Подагра

7. Пацієнт віком 68 років скаржиться на головний біль. В анамнезі: гіпертонічна хвороба, стенокардія напруги ФК І, постійно приймає периндоприл з індапамідом. Об'єктивно спостерігається: набряків немає, пульс - 93/хв, ритмічний, АТ - 160/90 мм рт. ст. Лікарський препарат якої групи рекомендовано додати до лікування?
a. Блокатор ренін-ангіотензин-альдостеронової системи
b. Селективний агоніст імідазолінових рецепторів
c. Діуретик
*d. beta-адреноблокатор
e. Антагоніст мінералокортикоїдних рецепторів

8. Пацієнта віком 57 рокiв шпиталізовано з діагнозом: гiпертонiчна хвороба. Об'єктивно спостерігається: гіперемія обличчя, ЧСС - 88/хв, АТ - 205/110 мм рт. ст. Який із нижченаведених лікарських засобів протипоказано застосовувати в цьому стані?
*a. Добутамін
b. Клонідин
c. Фуросемід
d. Доксазозин
e. Нітропрусид натрію

9. Пацієнта віком 56 років шпиталізовано зі встановленим попереднім діагнозом: тромбоемболія легеневої артерії. Порушення центральної гемодинаміки не виявлено. За шкалою Уелса та переглянутою Женевською шкалою визначена низька клінічна ймовірність ТЕЛА. Який діагностичний метод рекомендовано виконати в цьому разі?
a. Електрокардіографію
b. Мультиспіральну комп’ютерну томографію легень
*c. Аналіз на D-димер
d. Рентгенографію легень
e. Ехокардіографію

10. Пацієнт віком 45 років скаржиться на парестезії в нижніх кінцівках, зниження апетиту та смакових відчуттів, загальну слабкість, задишку під час фізичного навантаження, швидку втомлюваність. В анамнезі: резекція шлунка 8 років тому. Об’єктивно спостерігається: шкіра бліда з лимонним відтінком, язик - гладкий, глянцевий з атрофією сосочків, АТ - 120/80 мм рт. ст., ЧСС - 100/хв. За результатами загального аналізу крові виявлено: гемоглобін - 82 г/л, еритроцити - 2,72·10^12/л, середній об'єм еритроцита - 110 фл, середній вміст гемоглобіну в еритроциті - 37 пг, лейкоцити - 4,1·10^9/л, тромбоцити - 155·10^9/л. У мієлограмі спостерігається: мегалобластний тип кровотворення. Який найімовірніший діагноз?
*a. В_12- дефіцитна анемія
b. Аутоімунна гемолітична анемія
c. Апластична анемія
d. Фолієводефіцитна анемія
e. Залізодефіцитна анемія

11. Пацієнт віком 46 років скаржиться на прискорене серцебиття, відчуття пульсації в скронях, почервоніння обличчя та підвищену пітливість, збільшення АТ до 150-160/100 мм рт. ст. Із анамнезу відомо, що симптоми прогресують упродовж останніх 6-ти місяців. Уперше підвищення АТ до 160/100 мм рт. ст. відбулося 1 рік тому після нервового стресу. Пацієнт курить протягом 15-ти років. Батько хворіє на артеріальну гіпертензію. За результатами аналізу крові виявлено: креатинін - 65 мкмоль/л, загальний холестерин - 4,1 ммоль/л, глюкоза натще - 4,8 ммоль/л, К^+ - 4,5 ммоль/л. На ЕКГ спостерігається: ритм синусовий, правильний, ЧСС - 92/хв. Яку з комбінацій антигіпертензивних препаратів доцільно призначити пацієнтові?
a. Амлодипін, вальсартан
b. Периндоприл, індапамід
c. Лозартан, гідрохлортіазид
*d. Раміприл, бісопролол
e. Амлодипін, раміприл

12. Пацієнт віком 36 років скаржиться на підвищення температури тіла до 38^оС, задишку, біль у правій половині грудної клітки під час дихання та кашлю. Із анамнезу відомо, що хворіє більше 6-ти тижнів, лікувався самостійно. Об'єктивно спостерігається: ціаноз губ, блідість обличчя, пульс - 105/хв. Права половина грудної клітки відстає в акті дихання. Аускультативно - тони серця ослаблені, ритмічні, дихання праворуч різко ослаблене. Перкуторно - із правого боку нижче 5-го ребра вислуховується тупий звук. За результатами рентгенографії ОГК виявлено: інтенсивне гомогенне затемнення правої легені від 5-го ребра та донизу, правий реберно-діафрагмальних синус не візуалізується. Який найімовірніший діагноз?
a. Правобічний пневмоторакс
*b. Правобічний ексудативний плеврит
c. Ексудативний перикардит
d. Пневмонія нижньої частки правої легені
e. Центральний рак правої легені

13. Пацієнт віком 19 років скаржиться на пекучий біль за грудниною, часом в епігастрії, що виникає після вживання гострої їжі, печію, відрижку кислим. Із анамнезу відомо, що курить, хронічних захворювань немає. Об’єктивно спостерігається: стан задовільний. Відхилень від норми не виявлено. Загальні аналізи крові та сечі в нормі. Який наступний діагностичний крок?
a. Stool-тест
*b. Тест з інгібітором протонної помпи
c. Езофагогастродуоденоскопія
d. Ультрасонографія органів черевної порожнини
e. Копрограма

14. У пацієнта віком 64 роки на 5-тy добу перебування у лікарні з приводу гострого передньопеpегородкового інфаркту міокарда, раптово з'явився грубий систолічний шум біля нижнього краю груднини з лівого боку, за допомогою імпульсної доплерівської ЕхоКГ виявлено виражений турбулентний потік крові в систолу вздовж правої поверхні міжшлуночкової перегородки. Який патологічний стан виник у пацієнта?
a. Розрив міжпередсердної перегородки
b. Розрив стінки лівого шлуночка
c. Відрив папілярного м'яза передньої стулки мітрального клапана
d. Відрив папілярних м'язів трикуспідального клапана
*e. Розрив міжшлуночкової перегородки

15. Пацієнт віком 52 роки скаржиться на нестабільність артеріального тиску з підйомами до 150-160/100 мм рт. ст. Сімейний лікар призначив еналаприл 10 мг двічі на добу. На фоні регулярного прийому антигіпертензивної терапії не вдалося досягти цільових рівнів АТ, з'явився сухий кашель. Яку альтернативну схему антигіпертензивної терапії варто запропонувати пацієнту?
a. Комбінація БРА та інгібіторів АПФ
b. Комбінація діуретиків та антагоністів альдостерону
c. Комбінація клонідину та діуретиків
d. Комбінація beta-адреноблокатори та інгібіторів АПФ
*e. Комбінація БРА та діуретиків

16. Пацієнт віком 22 роки скаржиться на помірний біль у правому коліні. Із анамнезу відомо, що скарги турбують протягом 2-х днів після незначної травматизації, хворіє на гемофілію А. Об’єктивно спостерігається: праве коліно збільшене у розмірі, набрякле, гаряче на дотик, під час згинання виникає біль. Діапазон рухів обмежений болем і набряком. За результатами загального аналізу крові виявлено: гемоглобін - 112 г/л, еритроцити - 4,0·10^12/л, КП - 0,84, тромбоцити - 310·10^9/л, лейкоцити - 5,9·10^9/л, паличкоядерні - 1%, еозинофіли - 1%, базофіли - 1%, сегментоядерні - 61%, моноцити - 8%, лімфоцити - 28%, ретикулоцити - 1%. ШОЕ - 16 мм/год. Який із нижченаведених лікарських засобів необхідно застосувати у цьому разі?
a. Антидіуретичний гормон (вазопресин)
*b. Концентрат фактора VIII
c. Свіжозаморожену плазму
d. Концентрат фактора IX
e. Вітамін К

17. Пацієнт віком 65 років скаржиться на періодичні запаморочення. За результатами ЕКГ виявлено: ритм синусовий нерегулярний, частота скорочень шлуночків - 48/хв, передсердь - 72/хв, Р - 0,11 с, PQ - 0,16 c, однакової тривалості в усіх комплексах PQRST, QRS - 0,12 c, QT - 0,52 с. Після кожного третього зубця Р відсутній комплекс QRS. Яка тактика ведення пацієнта?
a. Проведення тредміл-тесту
b. Обстеження у невролога
c. Динамічне спостереження
d. Призначити краплі Зеленіна
*e. Вирішення питання про імплантацію ЕКС

18. Пацієнта віком 56 років шпиталізовано до стаціонару в стані психомоторного збудження. Протягом 5-ти днів його турбував головний біль, в останні 2 тижні - млявість, порушення сну. Хворіє на цироз печінки. Консультований лікарем-неврологом: органічної патології нервової системи не виявлено. Об'єктивно спостерігається: ІМТ - 27 кг/м^2, температура тіла - 36,7^оС, АТ - 130/70 мм рт. ст., ЧСС=пульс=82/хв, ЧД - 16/хв. Астеріксис. Аускультативно: дихання везикулярне, тони серця звучні. Живіт збільшено в об'ємі, розтягнутий симетрично, здутий. Аміак крові - 76 мкмоль/л. Яка терапія належить до першої лінії лікування пацієнта?
a. Альбумін, L-орнітин-L-аспартат
b. L-орнітин-L-аспартат, спіронолактон
*c. Лактулоза, рифаксимін
d. Лактулоза, транексамова кислота
e. Фуросемід, рифаксимін

19. Пацієнтка, після прийому антибіотика відчула виражену загальну слабкість, запаморочення, утруднення дихання. Об'єктивно спотерігається: набряк повік, губ та язика, інспіраторно-експіраторна задишка, АТ - 85/65 мм рт. ст., пульс - 100/хв. Із якого лікарського засобу необхідно розпочати лікування?
a. Добутаміну
b. Гідрокортизону
c. Сальбутамолу
*d. Епінефрину
e. Лоратидину

20. Пацієнт віком 52 роки скаржиться на різкий біль у правій половині грудної клітки, що посилюється під час дихання, сухий кашель, задишку. Із анамнезу відомо, що симптоми з'явилися гостро 6 год тому. Об'єктивно спостерігається: стан тяжкий, ціаноз губ, ЧД - 32/хв, пульс - 104/хв, АТ - 90/60 мм рт. ст., праворуч в аксилярній ділянці вислуховується вкорочення перкуторного звуку, аускультативно - жорстке дихання, шум тертя плеври. В аналізі крові: D-димер - 4487 нг/мл. За результатами рентгенографії ОГК: трикутна тінь праворуч, верхівкою обернена до кореня легень. Який найімовірніший діагноз?
a. Рак легень
b. Осумкований ексудативний плеврит
c. Туберкульоз легень
*d. Тромбоемболія легеневої артерії
e. Інфаркт легені

21. Пацієнтка віком 32 роки скаржиться на біль в епігастрії, що виникає після їжі, нудоту, відрижку кислим. Із анамнезу відомо, що скарги з’явились півроку тому. Об’єктивно спостерігається: шкіра суха, язик обкладений білим нашаруванням, вологий. Пальпаторно: біль в епігастрії. Яке першочергове обстеження для верифікації діагнозу?
a. рН-метрія
b. Комп'ютерне дослідження черевної порожнини
*c. Фіброгастроскопія з біопсією слизової оболонки
d. Рентгенологічне дослідження шлунка та кишечника
e. Stool-тест

22. Пацієнт віком 45 років скаржиться на тупий біль і тяжкість у правому підребер'ї. Із анамнезу відомо, що хворіє на цироз печінки впродовж 9-ти років. Об'єктивно спостерігається: пацієнт апатичний, дезорієнтований у часі, шкіра і склери іктеричні, "печінковий" запах із рота, живіт м'який, чутливий в епігастрії. Печінка не виступає з-під краю реберної дуги. Який найімовірніший діагноз?
*a. Гостра печінкова недостатність
b. Гострий холецистит
c. Гострий вірусний гепатит
d. Рак печінки
e. Рак підшлункової залози

23. Пацієнт віком 57 років скаржиться на задишку, кровохаркання. Із анамнезу відомо, що 2 дні тому пацієнту проведено ендопротезування колінного суглоба. Об'єктивно спостерігається: стан середньої тяжкості, акроціаноз, тахіпное. Вени шиї набухлі. Пульс - 117/хв, АТ - 100/70 мм рт. ст. температура тіла - 37,4^oС. Аускультативно над легенями вислуховуються вологі хрипи. На ЕКГ виявлено: P"pulmonale", відхилення електричної осі серця вправо. За результатами рентгенографії ОГК виявлено: деформація коренів, трикутникоподібне ущільнення тканини легень праворуч. Який лікарський засіб необхідно першочергово призначити пацієнту?
*a. Стрептокіназа
b. Атенолол
c. Дигоксин
d. Верапаміл
e. Фуросемід

24. Пацієнтка віком 60 років звернулася до лікаря-терапевта на профілактичний огляд. Об'єктивно спостерігається: ЧСС - 84/хв, АТ - 155/95 мм рт. ст. В анамнезі: гіпертонічна хвороба, цукровий діабет 2-го типу, хронічна хвороба нирок. Із медикаментів приймає нерегулярно еналаприл, ацетилсаліцилову кислоту, триметазидин, метформін. Яка рекомендована початкова терапія цукрового діабету 2-го типу в такої пацієнтки?
*a. Метформін + дапагліфлозин
b. Метформін + гліклазид
c. Емпагліфлозин + глімепірид
d. Інсулінотерапія
e. Ліраглутид + гліклазид

25. Пацієнтка віком 76 років скаржиться на запаморочення, непритомність, що виникає під час зміни положення тіла чи навантаження, біль тиснучого характеру за грудниною, задишку при незначному фізичному навантаженні та у спокої. Об'єктивно спостерігається: АТ - 160/80 мм рт. ст., пульс - 110/хв, аускультативно - тони серця ритмічні, грубий систолічний шум над верхівкою та аортою. За результатами ЕКГ виявлено: ритм синусовий, правильний, повна блокада лівої ніжки пучка Гіса, ЕВС відхилена вліво. Який найімовірніший діагноз?
a. Гіпертрофічна кардіоміопатія
b. Тромбоемболія легеневої артерії
*c. Кальцинуючий стеноз аортального клапана
d. Гострий коронарний синдром
e. Хронічна ішемія мозку

26. Пацієнт віком 38 років скаржиться на підвищення температури тіла до 38^oC, біль у м'язах, суглобах, схуднення. Об'єктивно спостерігається: "мармурова" шкіра на кінцівках та тулубі, болючість м’язів під час пальпації, аускультативно вислуховуються сухі хрипи над легенями, АТ - 160/100 мм рт. ст. Очне дно - злоякісна ретинопатія. За результатами загального аналізу крові виявлено: лейкоцитоз, еозинофілія, збільшення ШОЕ, підвищення рівня сечовини. Який найімовірніший діагноз?
a. Туберкульоз
b. Системний червоний вовчак
*c. Вузликовий поліартеріїт
d. Хронічний гломерулонефрит
e. СНІД

27. У двох ліквідаторів аварії на АЕС - скарги на загальну слабкість, нудоту, повторне блювання, яке виникло через 1,5 год після опромінення, головний біль. Об'єктивно спостерігається: невелика гіперемія склер, пульс - 102/хв, АТ - 90/70 мм рт. ст. Інших патологічних змін не виявлено. Яку групу препаратів доцільно призначити потерпілим?
a. Препарати йоду
b. Анальгетики
*c. Протиблювотні засоби
d. Антикоагулянти
e. Антибіотики

28. У пацієнта віком 40 років після переохолодження з’явилися скарги на кашель із виділенням слизово-гнійного мокротиння, задишку, підвищення температури тіла до 38,1^oС, біль у грудній клітці, виражену загальну слабкість. Об’єктивно спостерігається: ЧД - 22/хв, SpO_2 - 97%, аускультативно в нижніх відділах легень праворуч вислуховується крепітація. В аналізі крові: лейкоцити - 11,5·10^9/л, ШОЕ - 25 мм/год. За результатами рентгенографії ОГК виявлено: праворуч в S7 - запальна інфільтрація легеневої тканини. Призначте ранню адекватну антибактеріальну терапію.
*a. Амоксицилін
b. Гентаміцин
c. Левофлоксацин
d. Моксифлоксацин
e. Ванкоміцин

29. Пацієнтку віком 22 роки шпиталізовано без свідомості. Об'єктивно спостерігається: шкіра бліда, суха, по тілу дрібнокрапкова геморагічна висипка, кровоточивість ясен. За результатами аналізу крові виявлено: еритроцити - 2,1·10^12/л, гемоглобін - 56 г/л, КП - 0,8, тромбоцити - 40·10^9/л, лейкоцити - 12,2·10^9/л, еозинофіли - 0%, базофіли - 0%, бласти - 23%, паличкоядерні нейтрофіли - 8%, сегментоядерні нейтрофіли - 26%, лімфоцити - 33%, моноцити - 10%, цукор крові - 4,2 мкмоль/л. Який найімовірніший діагноз?
a. Хронічний лімфоцитарний лейкоз
*b. Гострий лейкоз
c. Апластична анемія
d. Імунна тромбоцитопенія
e. Гостра постгеморагічна анемія

30. Пацієнтка віком 40 років скаржиться на біль та відчуття тяжкості в епігастральній ділянці, після кожного прийому їжі, відрижку кислим, періодичне блювання, що не приносить полегшення. Із анамнезу відомо, що здебільшого харчується смаженою та копченою їжею. Під час ФГДС виявлено: атрофія слизової оболонки шлунка. Який найімовірніший діагноз?
a. Гострий панкреатит
b. Жовчнокам'яна хвороба
c. Хвороба Крона
d. Виразкова хвороба шлунка
*e. Хронічний гастрит

31. Пацієнтка віком 55 років скаржиться на підвищення температури тіла до 38,8^oС упродовж останніх 4-х днів, задишку, загальну слабкість, кашель із виділенням прозорого мокротиння та біль у ділянці грудної клітки праворуч знизу. Із анамнезу відомо, що приймає флуконазол та левофлоксацин згідно з рекомендаціями сімейного лікаря. За результатами рентгенографії ОГК виявлено: ділянка інфільтративного затемнення в середній частці правої легені, а також згладження правого реберно-діафрагмального кута. У чому полягає небезпека від взаємодії ліків, призначених сімейним лікарем?
a. Ризик розвитку синдрому Стівенсона-Джонсона
b. Ризик гострої ниркової недостатності
*c. Ризик виникнення шлуночкових аритмій
d. Ризик виникнення псевдомембранозного коліту
e. Зростання біодоступності флуконазолу

32. Пацієнт віком 55 років скаржиться на задишку. Із анамнезу відомо, що хворіє на ХОЗЛ, постійно застосовує тіотропію бромід інгаляційно 1 раз на добу. Яку корекцію лікування необхідно зробити пацієнту?
a. Інгаляційний кортикостероїд
b. Теофілін в/в
*c. Інгаляційний холінолітик тривалої дії, beta_2-агоніст тривалої дії
d. Інгаляційний кортикостероїд, beta_2-агоніст тривалої дії
e. Інгаляційний beta_2-агоніст короткої дії

33. Пацієнтка віком 72 роки скаржиться на підвищення АТ, прискорену роботу серця, пастозність гомілок. Із анамнезу відомо, що протягом 10-ти років хворіє на артеріальну гіпертензію, регулярно зранку приймає лізиноприл, скарги турбують упродовж 3-х тижнів. Об’єктивно спостерігається: синусова тахікардія, аускультативно вислуховується акцент II тону над аортою, АТ - 185/110 мм рт. ст., пульс - 106/хв. Які з нижченаведених лікарських засобів рекомендовано додати до схеми лікування пацієнта?
a. Нетіазидний діуретик і антагоніст рецепторів ангіотензину II
b. Блокатор кальцієвих каналів і селективний блокатор beta-адренорецепторів
c. Нетіазидний діуретик і блокатор кальцієвих каналів
*d. Нетіазидний діуретик і селективний блокатор beta-адренорецепторів
e. -

34. Пацієнт віком 69 років з інфарктом міокарда під час огляду раптово втратив свідомість, вкрився холодним потом. Об'єктивно спостерігається: ЧСС - 182/хв, тони серця глухі, АТ - 82/40 мм рт. ст. На ЕКГ виявлено: поширені шлуночкові комплекси тривалістю 0,18 с, неправильної форми. Яке ускладнення розвинулось у пацієнта?
a. Фібриляція шлуночків
b. Фібриляція передсердь
c. Повна атріовентрикулярна болокада
*d. Шлуночкова тахікардія
e. АВ вузлова реципрокна тахікардія

35. У пацієнта з однобічним плевральний випотом проведено діагностичну плевральну пункцію. Який із показників вказує на те, що отримана рідина є ексудатом?
a. Глюкоза плеврального випоту > 4,0 ммоль/л
b. рН > 7,5
c. Відносна щільність < 1,016
d. ЛДГ плеврального випоту/ЛДГ сироватки < 0,6
*e. Білок плеврального випоту/білок сироватки > 0,5

36. Пацієнт віком 57 років скаржиться на слабкість, втрату маси тіла та гарячку впродовж 2-х місяців, часті носові кровотечі, біль у кістках. Об'єктивно спостерігається: спленомегалія. За результатами аналізу крові виявлено: лейкоцитоз, тромбоцитоз, високий рівень сечової кислоти. Який найімовірніший діагноз?
a. Ідіопатична тромбоцитопенічна пурпура
b. Туберкульоз
*c. Хронічний мієлоїдний лейкоз
d. Гемофілія
e. Гострий подагричний артрит

37. Пацієнтка віком 35 років скаржиться на безсоння, підвищену температуру тіла, зниження маси тіла, сухість шкіри, часте серцебиття. Об'єктивно спостерігається: гіперплазія щитоподібної залози ІІ ступеня. Які порушення гормонального рівня найбільш характерні для цього захворювання?
a. Зниження трийодтироніну
b. Підвищення пролактину
*c. Підвищення тироксину
d. Гіперглікемія
e. Зниження тироксину

38. Пацієнтка віком 25 років скаржиться на головний біль, що пульсує, шум у вухах, зниження зору, запаморочення, багаторазове блювання, втрату свідомості. Із анамнезу відомо, що довгий час перебувала на пляжі. Об'єктивно спостерігається: психомоторне збудження, температура тіла - 40^oC, шкіра гіперемована, суха, тахікардія, тахіпное, підвищення м'язового тонусу, періодичні судоми. Який найімовірніший діагноз?
*a. Тепловий удар
b. Епілептичний напад
c. Анафілактичний шок
d. Ішемічний інсульт
e. Отруєння пестицидами

39. Пацієнт віком 52 роки скаржиться на появу продуктивного кашлю, задишки. Із анамнезу відомо, що курить впродовж 25-ти років. За результатами спірографії виявлено: ОФВ1/ЖЄЛ=52%. Під час проведення проби з бронхолітиком приріст ОФВ1 становить 8%. Який найімовірніший діагноз?
a. Муковісцидоз
b. Ідіопатичний легеневий фіброз
*c. Хронічне обструктивне захворювання легень
d. Бронхіальна астма
e. Туберкульоз

40. Пацієнту з постійною формою фібриляції передсердь із метою профілактики тромбоемболічних ускладнень було призначено ривароксабан. Із анамнезу відомо, що у пацієнта є супутня хронічна ниркова недостатність. Якою формулою для обрахунку швидкості клубочкової фільтрації з метою корекції дози ривароксабану доцільно користуватись у цьому разі?
*a. Cockroft-Gault Equation
b. CKD-EPI Cystatin C
c. CKD-EPI
d. CKD-EPI Creatinine-Cystatin C
e. MDRD

41. Пацієнтка віком 25 років після введення антибактеріального препарату відчула різку загальну слабість та втратила свідомість менше ніж на 5 с. Об'єктивно спостерігається: загальний стан задовільний, рівень свідомості за шкалою ком Глазго - 15 балів. На ЕКГ: синусова тахікардія. Глюкоза крові - 3,7 ммоль/л. Який найімовірніший діагноз?
a. Гіпоглікемічна кома
*b. Синкопе
c. Анафілактичний шок
d. Кропив'янка
e. Набряк Квінке

42. У пацієнта віком 43 роки одразу після введення цефтріаксону з'явилися скарги на запаморочення, слабкість, утруднення дихання, свербіж шкіри. Об’єктивно спостергіається: рівень свідомості - оглушення, на шкірі візуалізується червоний уртикарний, місцями зливний висип на всіх ділянках шкіри, ЧД - 24/хв. Аускультативно над легенями вислуховується жорстке дихання, поодинокі свистячі хрипи. SpO_2 при диханні атмосферним повітрям - 89%. Пульс на периферійних артеріях слабкий, ритмічний, частий, 124/хв. АТ - 80/50 мм рт. ст. Живіт під час пальпації м'який, безболісний. Який найімовірніший діагноз?
a. Синдром Стівенса-Джонсона
*b. Анафілактичний шок
c. Токсична реакція на лікарський засіб
d. Колапс
e. Синдром Лайєлла

43. Пацієнтка віком 62 роки скаржиться на підвищення температури тіла до 38^oС, що регулярно з’являється впродовж останнього місяця, загальну слабкість і швидку стомлюваність. В анамнезі: хронічна ниркова недостатність із проведенням гемодіалізу через центральний венозний катетер у лівій яремній вені. Об’єктивно спостерігається: аускультативно - над легенями дихання везикулярне, тони серця ясні, систолічний шум над трикуспідальним клапаном, ЧСС - 84/хв, АТ - 125/75 мм рт. ст., під час пальпації живіт м’який і безболісний. На ЕКГ патології не виявлено. Під час трансторакальної ультрасонографії серця вперше встановлено трикуспідальну регургітацію. Який найімовірніший діагноз?
a. Системний червоний вовчак
*b. Інфекційний ендокардит трикуспідального клапана
c. Гостра коронавірусна інфекція
d. Гострий ревмокардит
e. Виникнення гострої серцевої недостатності

44. Пацієнт віком 47 років скаржиться на частий кашель з виділенням жовто-зеленого мокротиння до 150 мл на добу, підвищення температури тіла до 37,8^oС, що турбують останні 4 дні. Із анамнезу відомо, що відкашлювання жовтуватого мокротиння до 100 мл на добу турбує з дитячого віку, з періодичними загостреннями, які потребують антибактеріальної терапії. Об'єктивно спостерігається: температура тіла - 37,6^oС, ЧД - 20/хв, ЧСС=пульс=90/хв, аускультативно над легенями вислуховується велика кількість вологих хрипів більше праворуч нижче кута лопатки. За результатами комп'ютерної томографії органів грудної клітки: у нижній частці правої легені спостерігається розширення просвітів бронхів (бронхо-судинне співвідношення >1), які заповнені слизом, візуалізація бронхів до парієтальної плеври. Який додатковий метод дослідження є найінформативнішим для підбору оптимального антибактеріального лікарського засобу пацієнту?
a. Визначення рівня прокальцитоніну в сироватці крові
b. Загальний аналіз мокротиння з мікроскопією
c. Загальний аналіз крові з ручним підрахунком лейкоцитарної формули
d. Визначення рівня С-реактивного білка в сироватці крові
*e. Бактеріологічне дослідження мокротиння з антибіотикограмою

45. Пацієнт віком 25 років скаржиться на часті рідкі смердючі випорожнення світлого кольору та втрату маси тіла на 10 кг за останні три роки, загальну слабкість, біль у суглобах. Об’єктивно спостерігається: астенічний, ІМТ - 17 кг/м^2, шкіра блідо-рожева, печінка та селезінка нормальних розмірів, лімфовузли не збільшені. У загальному аналізі крові: еритроцити - 5,1·10^12/л, гемоглобін - 106 г/л, середній об'єм еритроцита - 75 фл, лейкоцити - 5,6·10^9/л, тромбоцити - 320·10^9/л, феритин - 10 нг/мл. За результатами ФГДС із біопсією виявлено: атрофія слизової оболонки тонкої кишки, збільшення кількості ендоепітеліальних лімфоцитів і гіпертрофія крипт. Виявлені антитіла класу IgG до тканинної трансглутамінази 2. Який найімовірніший діагноз?
a. Виразковий коліт
b. Синдром подразненого кишечника
c. Хвороба Крона
d. Апластична анемія
*e. Целіакія

46. Із анамнезу відомо, що пацієнт віком 56 років 2 роки тому переніс інфаркт міокарда по передньо-перегородковій стінці лівого шлуночка, хворіє на цукровий діабет 2-го типу, гіпертонічну хворобу. Який цільовий рівень ХС ЛПНЩ необхідно досягти?
*a. < 1,4 ммоль/л або зниження на 50% від висхідного рівня
b. < 1,8 ммоль/л або зниження на 50% від висхідного рівня
c. < 1,8 ммоль/л або зниження на 30% від висхідного рівня
d. < 2,6% або зниження на 50% від висхідного рівня
e. < 1,4 ммоль/л або зниження на 30% від висхідного рівня

47. Пацієнтка віком 56 років із ревматоїдним артритом приходить до лікаря на контрольний огляд. Інших серйозних захворювань в анамнезі немає. Менопауза настала 1 рік тому. Приймає протиревматичні препарати та замісну гормональну терапію. Пацієнтка регулярно займається фізичними вправами. Сканування DEXA виявило: T-score - 1,80, що вказує на зниження щільності кісткової тканини. Який із нижченаведених препаратів призвів до таких змін?
*a. Преднізолон
b. Медроксипрогестерону ацетат
c. Сульфасалазин
d. Напроксен
e. Адалімумаб

48. Пацієнт віком 54 роки скаржиться на сильний біль у лівій стопі, який виник уперше, вночі без попередньої травматизації. Із анамнезу відомо, що напередодні вживав алкоголь та велику кількість м'ясної їжі. Об'єктивно спостерігається: температура тіла - 36,6^oС, ЧД - 18/хв, АТ - 130/80 мм рт. ст., ЧСС=пульс=72/хв, набряклий І плеснофаланговий суглоб на лівій нозі, шкіра над ним червона, бузково-багряного відтінку, гаряча на дотик, ділянка почервоніння без чітких контурів та інфільтративного демаркаційного валу на периферії. В аналізі крові виявлено: гемоглобін - 132 г/л, еритроцити - 4,1·10^12/л, тромбоцити - 310·10^9/л, лейкоцити - 5,9·10^9/л, паличкоядерні нейтрофіли - 1%, еозинофіли - 1%, базофіли - 1%, сегментоядерні нейтрофіли - 61%, моноцити - 8%, лімфоцити - 28%, ШОЕ - 18 мм/год. Рівень сечової кислоти в крові - 780 мкмоль/л. Який найімовірніший діагноз?
a. Бешиха
b. Ревматоїдний артрит
c. Септичний артрит
d. Остеоартрит
*e. Подагра

49. Пацієнт віком 49 років скаржиться на виражену загальну слабкість, підвищення температури тіла до 38,9^oС, утруднене часте дихання, набряклість на шиї, під пахвами. Об’єктивно спостерігається: шкіра бліда, волога, збільшені шийні та аксилярні лімфатичні вузли до 2-3 см, м'якоеластичні, неболючі, рухомі. За результатами загального аналізу крові виявлено: еритроцити - 3,1·10^12/л, гемоглобін - 86 г/л, КП - 0,83, тромбоцити - 140·10^9/л, лейкоцити - 42·10^9/л, еозинофіли - 3%, сегментоядерні нейтрофіли - 12%, лімфоцити - 85%. На рентгенограмі ОГК: тотальне затемнення правої легені до 2-го міжребер’я. Яку невідкладну допомогу необхідно надати пацієнтові?
a. В/в введення антибіотиків широкого спектра дії
b. Штучну вентиляцію легень
c. Лейкоцитоферез
d. Трансфузію еритромаси
*e. Плевральну пункцію

50. Пацієнтка віком 56 років скаржиться на неконтрольований артеріальний тиск. Із анамнезу відомо, що хворіє на артеріальну гіпертензію впродовж 12-ти років, антигіпертензивні ліки вживає нерегулярно. Хворіє на цукровий діабет 2-го типу, подагру, має ожиріння. Яку комбінацію антигіпертензивних препаратів необхідно призначити у цьому разі?
a. Вальсартан + Метопролол
b. Бісопролол + Індапамід
c. Амлодипін + Гідрохлортіазид
d. Раміприл + Гідрохлортіазид
*e. Вальсартан + Амлодипін

51. Пацієнт віком 28 років скаржиться на періодичне підвищення температури тіла, що супроводжується діареєю до 3-4-х разів на добу з домішками крові та слизу, переймоподібний біль унизу живота перед актом дефекації, загальну слабкість, схуднення, біль у колінних суглобах. Із анамнезу відомо, що перші симптоми з'явилися 4 місяці тому після перенесеної інфекції. Два тижні тому відзначає появу на шкірі гомілок вузликів червоного кольору. Об'єктивно спостерігається: температура тіла - 37,8^oС, ЧСС - 87/хв, шкіра бліда, афтозний стоматит. Живіт здутий, під час пальпації болючий у лівих відділах кишечника. Який метод дослідження необхідно виконати для встановлення діагнозу?
a. Іригоскопію
*b. Колоноскопію
c. КТ кишечника з контрастуванням
d. Бактеріологічний посів калу
e. Ректороманоскопію

52. У пацієнтки віком 60 років після стресової ситуації раптово виник напад задишки. Із анамнезу відомо, що протягом 20-ти років хворіє на артеріальну гіпертензію. Об'єктивно спостерігається: положення ортопное, пульс - 120/хв, АТ - 210/120 мм рт. ст. Аускультативно - I тон над верхівкою серця послаблений, у діастолі вислуховується додатковий тон, ЧД - 32/хв, дихання над нижніми відділами легень послаблене, поодинокі незвучні вологі дрібнопухирцеві хрипи. Який найімовірніший діагноз?
*a. Гіпертензивний криз, ускладнений
b. Гіпертензивний криз, неускладнений
c. Пароксизмальна тахікардія
d. Геморагічний інсульт
e. Інфаркт міокарда

53. Пацієнт віком 28 років скаржиться на слабкість, набір маси тіла, сонливість. Об'єктивно спостерігається: відкладення жиру переважно на плечах, тулубі, загальна пастозність, шкіра суха, багряно-мармурова, АТ - 150/110 мм рт. ст. В аналізі крові: рівень АКТГ підвищений. Який найімовірніший діагноз?
a. Метаболічний синдром
b. Цукровий діабет 2-го типу
c. Гіпертонічна хвороба
d. Аліментарне ожиріння
*e. Хвороба Iценко-Кушинга

54. Пацієнтка віком 69 років скаржиться на постійний ниючий біль у дрібних суглобах кистей, що посилюється після фізичного навантаження, наприкінці дня, обмеження рухів у пальцях рук, ранкову скутість тривалістю до 15 хв. Об'єктивно спостерігається: пальці кистей пастозні, деформовані, прослідковуються вузлики Гебердена. За результатами рентгенографії кистей виявлено: звуження суглобових щілин міжфалангових суглобів, субхондральний остеосклероз. Який найімовірніший діагноз?
a. Ревматоїдний артрит
*b. Остеоартроз міжфалангових суглобів
c. Вузликовий періартеріїт
d. Псоріатичний артрит суглобів кистей
e. Подагричний артрит суглобів кистей

55. Пацієнт віком 27 років скаржиться на напади експіраторної задишки, епізоди свистячого дихання, нападоподібний сухий кашель 4-5 днів на тиждень та пробудження вночі через задишку 1-2 рази на тиждень. Із анамнезу відомо, що вважає себе хворим протягом 3-х років, періодично користується сальбутамолом, із дитинства хворіє на алергічний риніт. За результатами спірометрії виявлено: ОФВ1 - 70% від належного, ОФВ1/ФЖЄЛ - 0,65, в пробі з бронходилятатором приріст ОФВ1 - 410 мл та 16%. Яку базисну терапію найдоцільніше призначити пацієнту?
a. Левоцетиризин 5 мг щоденно
b. Монтелукаст 10 мг щоденно
c. Сальбутамол 100 мкг за потреби
d. Флутиказон 100 мкг двічі на день
*e. Будесонід/формотерол 160/4,5 мкг в режимі MART

56. Пацієнта віком 72 роки шпиталізовано зі скаргами на задишку. Із анамнезу відомо, що протягом 5-ти років хворіє на хронічну серцеву недостатність. Об'єктивно спостерігається: ортопное, тахікардія, холодний піт, акроціаноз, AT - 160/100 мм рт. ст., ЧД - 28/хв. Аускультативно - розсіяні сухі хрипи над усіма ділянками легень, вологі середньопухирчасті хрипи в нижніх відділах. Яку медикаментозну терапію необхідно застосувати в цьому разі?
a. Метопролол і діазепам в/в
*b. Фуросемід і нітрогліцерин в/в
c. Периндоприл перорально
d. Верапаміл в/в
e. Епінефрин в/м

57. Пацієнт віком 30 років скаржиться на головний біль, надмірну пітливість, зміни голосу, артеріальну гіпертензію, зниження працездатності, порушення лібідо. Об'єктивно спостерігається: ніс, вуха, язик збільшені, нижня щелепа виступає вперед, дещо збільшена, деформована з порушенням прикусу, дистальні відділи кінцівок також збільшені в розмірах. В анамнезі: ЧМТ. Який найімовірніший діагноз?
a. Синдром Карнея
b. MEN-1 синдром Вернера
*c. Акромегалія
d. Синдром Іценко-Кушинга
e. Гігантизм

58. Пацієнтка віком 25 років скаржиться на біль у гомілковостопних і колінних суглобах, появу висипу на нижніх кінцівках, переймоподібний біль у животі. Із анамнезу відомо, що 2 тижні тому перехворіла на гострий бронхіт. Об’єктивно спостерігається: симетричний геморагічний висип у вигляді петехій, що піднімаються над поверхнею шкіри на нижніх кінцівках, животі. В аналізі крові: ШОЕ - 30 мм/год, лейкоцити - 15·10^9/л, С-реактивний білок - +++. Який найімовірніший діагноз?
a. Хвороба Кавасакі
b. Хвороба Вальденстрема
c. Хвороба Бехчета
*d. IgA-асоційований васкуліт (Шенлейна-Геноха)
e. Антифосфоліпідний синдром

59. Пацієнт віком 19 років скаржиться на головний біль, підвищення АТ, набряки навколо очей (особливо в ранковий час), рідке сечовипускання, появу пінистої сечі іржавого кольору, втому. Із анамнезу відомо, що симптоми з’явилися через 2 тижні після гострого тонзиліту. В аналізі сечі: колір - червонуватий, прозорість - мутна, питома вага - 1,024, рН - 6,0, білок - 3,5 г/л. За результатами мікроскопії осаду сечі виявлено: еритроцити - все п/з, змінені, лейкоцити - 8-10 у п/з, циліндри гіалінові - 5-6 у п/з, бактерії відсутні. Який найімовірніший діагноз?
a. Швидкопрогресуючий гломерулонефрит
b. Папілярний некроз
c. Туберкульоз нирок
d. Гострий пієлонефрит
*e. Гострий гломерулонефрит

60. Пацієнтка віком 35 років скаржиться на слабкість, зниження працездатності, підвищену стомлюваність. Стверджує, що декілька днів тому було бажання з'їсти шматок крейди, вночі перед засипанням має неприборкане бажання рухати ногами. Об'єктивно спостерігається: шкірні покриви бліді, нігтьові пластини на руках видозмінені. Дефіцит якого мікроелементу в організмі, найімовірніше, викликав такий стан?
a. Селену
b. Магнію
c. Міді
d. Цинку
*e. Заліза

61. Яку шкалу необхідно використати для оцінки прогнозу в пацієнтів з інфарктом міокарда без елевації сегмента ST?
a. SCORE 2
b. ASCVD
c. ARC HBR
d. HAS-BLED
*e. GRACE

62. Пацієнт віком 23 роки скаржиться на помірний постійний біль та відчуття скутості в грудному і поперековому відділах хребта, що посилюється після тривалого перебування в одному і тому ж положенні, останнім часом біль турбує і в нічний час. Із анамнезу відомо, що в пацієнта періодично підвищується температура тіла до 37,6^oС, перші ознаки захворювання з’явились 6 років тому. Об'єктивно спостерігається: суттєве обмеження рухливості в поперековому відділі хребта, позитивний симптом Отта, Форестье, Шобера. В аналізі крові: лейкоцити - 14·10^9/л, ШОЕ - 36 мм/год, СРБ - 30 мг/л, фібриноген - 5 г/л. За результатами рентгенологічного дослідження виявлено: клубово-здухвинні зчленування - поверхні нерівномірно звужені, нечіткі, із ділянками остеосклерозу. Який найімовірніший діагноз?
a. Розповсюджений остеохондроз хребта
*b. Анкілозуючий спондилоартрит
c. Реактивний артрит
d. Ревматоїдний артрит
e. Хронічний подагричний артрит

63. Пацієнт віком 38 років скаржиться на головний біль та пітливість, тремор тіла, прискорене серцебиття. Із анамнезу відомо, що раніше було кілька таких нападів. Об'єктивно спостерігається: шкірні покриви бліді та вологі, зіниці розширені, ЧСС - 94/хв, АТ - 220/110 мм рт. ст. Встановлено попередній діагноз: феохромоцитома. Яке з досліджень є першочерговим та найінформативнішим для підтвердження діагнозу?
a. МРТ наднирників
b. УЗД наднирників
c. Рентген турецького сідла
d. Комп’ютерна томографія
*e. Визначення вільного метанефрину в плазмі крові

64. Пацієнтку віком 34 роки шпиталізовано зі скаргами на рідкі випорожнення 5-6 разів на добу, з домішками крові та слизу, переймоподібний біль у гіпогастрії, підвищення температури тіла, схуднення, загальну слабкість. Із анамнезу відомо, що хворіє впродовж 7-ми місяців. Об'єктивно спостерігається: блідість шкіри і слизових оболонок, здуття живота, болючість і бурчання в проекції товстої кишки. Який найімовірніший діагноз?
a. Хвороба Крона
*b. Виразковий коліт
c. Хронічний холецистит
d. Рак товстої кишки
e. Хронічний панкреатит

65. Пацієнтку віком 56 років шпиталізовано зі скаргами на наростаючу задишку в стані спокою, сухий кашель, який перейшов у вологий із виділенням пінистого мокротиння, біль у грудній клітці. Із анамнезу відомо, що пацієнтка хворіє на артеріальну гіпертензію та цукровий діабет більше 10-ти років. Об'єктивно спостерігається: шкіра та слизові оболонки бліді, помірний акроціаноз, на обличчі холодний піт, набряки нижніх кінцівок, вислуховуються дистанційні вологі хрипи, «клекочуще» дихання, АТ - 198/112 мм рт. ст., SpO_2 - 78% без кисневої підтримки, ЧД - 26-28/хв, пульс - 115/хв. На ЕКГ виявлено: синусовий ритм, ознаки гіпертрофії лівого шлуночка із систолічним перевантаженням, депресія сегмента S-T до 0,5 мм в І та AVL відведеннях, негативний зубець Т у V1-V6, блокада лівої ніжки пучка Гіса. За результатами рентгенографії ОГК виявлено: розширення лівої межі серця та коренів легень, контури нечіткі, симетричні множинні вогнищеві тіні, що зливаються між собою. Показники газометрії артеріальної крові: pH - 7,2, PaCO_2 - 54 мм рт. ст., PaO_2 - 61 мм рт. ст., ctCO_2 - 34 ммоль/л, ВЕ - «–2,5 мЕкв/л». У біохімічному аналізі крові: КФК-МВ - 38 Од/л, тропонін - 0.07 нг/мл, NT-proBNP - 115 пг/мл. Які препарати першої допомоги необхідно застосувати в цьому разі?
a. Ізосорбіту динітрат, гепарин, бісопролол
b. Оксикодон, фуросемід, метамізол натрію
c. Варфарин, фуросемід, нітрогліцерин
*d. Морфін, фуросемід, нітрогліцерин
e. Дексаметазон, еуфілін, еноксапарин

66. Пацієнтка віком 40 років скаржиться на втому, діарею та блювання. Із анамнезу відомо, що хворіє протягом 2-х тижнів. Об'єктивно спостерігається: петехії на нижніх кінцівках. За результатами аналізу крові виявлено: гематокрит - 0,25, тромбоцити - 10·10^9/л, підвищена лактатдегідрогеназа. У мазку периферичної крові спостерігається: шистоцити і підвищена кількість ретикулоцитів. Який найімовірніший діагноз?
a. Геморагічний васкуліт
b. Множинна мієлома
c. Гемофілія
*d. Ідіопатична тромбоцитопенічна пурпура
e. Гемолітико-уремічний синдром

67. Пацієнт віком 56 років скаржиться на задишку, кашель із мокротинням, швидку втомлюваність. Із анамнезу відомо, що курить 15 років. Протягом останнього року мав 1 погіршення симптомів, лікувався амбулаторно. Об'єктивно спостерігається: ЧД - 18/хв, перкуторно - легеневий звук із коробковим відтінком, аускультативно - послаблене везикулярне дихання, поодинокі сухі хрипи. Яке обстеження є обов’язковим для встановлення діагнозу?
a. Пікфлоуметрія
b. Комп'ютерна томографія ОГК
c. Тести з фізичним навантаженням
*d. Постбронходилятаційна спірометрія
e. Рентгенографія ОГК

68. Пацієнтку віком 37 років шпиталізовано до відділення інтенсивної терапії з підозрою на тромбоемболію легеневої артерії. Скаржиться на задишку, непродуктивний сухий кашель, дискомфорт у ділянці правої гомілки. Хворіє 2 тижні. Об'єктивно спостерігається: задишка експіраторного характеру, ЧД - 22-24/хв, аускультативно над легенями вислуховуються розсіяні сухі хрипи, АТ - 110/80 мм рт. ст., ЧСС - 98/хв. В аналізі крові: рівень D-димеру - 34,61 мкг/мл. За результатами КТ із контрастуванням виявлено: інфаркт-пневмонію задньо-базальних сегментів правої та лівої легень. Під час УЗД глибоких вен нижніх кінцівок виявлено: тромбоз вен правої гомілки. Ризик ранньої смертності низький - PESI-I. Який із нижченаведених лікарських засобів рекомендовано для лікування тромботичних ускладнень?
a. -
b. Інгібітор агрегації тромбоцитів
*c. Низькомолекулярний гепарин
d. Антагоніст вітаміну К
e. Тканинний активатор плазміногену

69. Пацієнт віком 34 роки скаржиться на печію після їди, що супроводжується відчуттям жару за грудниною. Стан погіршується в положенні лежачи. За результатами відеоезофагогастродуоденоскопії (ВЕГДС) виявлено: гіперемію слизової оболонки нижньої третини стравоходу. Взято біопсію. Діагностовано стравохід Барретта. На яких морфологічних ознаках під час патогістологічного дослідження біоптату ґрунтується цей діагноз?
*a. Метаплазія епітелію слизової оболонки стравоходу циліндричним, шлунковим та кишковим епітелієм
b. Запальний детрит, слиз, набряк слизової оболонки, скупчення лейкоцитів
c. У біоптаті серед запальних елементів виявлено поодинокі атипові клітини
d. Гостре катаральне запалення
e. Переважають сполучнотканинні елементи, волокна над запальним детритом

70. У пацієнта віком 42 роки через 2 дні після проведенної комп'ютерної томографії ОЧП із контрастуванням з'явилася нудота, блювання, головний біль, загальна слабкість, зниження добового діурезу до 300 мл. За результатами біохімічного аналізу крові виявлено: креатинін - 550 мкмоль/л, сечовина - 36 ммоль/л, K^+ - 6,0 ммоль/л. УЗД нирок без особливостей. Яке лікування необхідно призначити пацієнту?
a. Призначити протиблювотні препарати
*b. Замісну ниркову терапію
c. Призначити нефропротектори
d. Стимуляцію діурезу
e. Призначити сорбенти

71. Пацієнт віком 58 років хворіє на цукровий діабет 2-го типу протягом 3-х років. Приймає метформін - 3000 мг/д та глібенкламід - 20 мг/д. За результатами лабораторних досліджень виявлено: глікозильований гемоглобін - 7,7%, альбумінурія - 0,43 г/л. Який наступний крок у терапії цього пацієнта?
a. Залишити терапію без змін
b. Збільшити дозу глібенкламіду
c. Збільшити дозу метформіну
d. Додати інсулін
*e. Додати інгібітор НЗКТГ-2

72. Пацієнт віком 48 років скаржиться на інтенсивний біль у ділянці першого плюснево-фалангового суглоба, що виник раптово вночі. Об'єктивно спотерігається: набряк ділянки суглоба й гіперемія та гіпертермія шкіри над ним, виражена болючість під час пальпації та рухів. За результатами аналізу крові виявлено: сечова кислота - 460 ммоль/л. Який лікарський засіб необхідно призначити у цьому разі?
a. Мелоксикам
b. Алопуринол
*c. Колхіцин
d. Алфлутоп
e. Фебуксостат

73. Пацієнтка віком 39 років скаржиться на виражену м’язову слабкість, що заважає їй самостійно підвестися зі стільця, підняти руки, голову з подушки. Об'єктивно спостерігається: навколо очей еритема утворює "окуляри" з ліловим відтінком, периорбітальний набряк, осиплість голосу. На розгинальних поверхнях суглобів пальців - пурпурно-червона еритема. Який найімовірніший діагноз?
a. Системний червоний вовчак
b. Системна склеродермія
*c. Дерматоміозит
d. Онкопатологія
e. Міастенія

74. У пацієнтки віком 70 років із задишкою і загальною слабкістю діагностовано: правобічний плевральний випіт. Результати аналізу плеврального випоту: відносна густина - 1,012, співвідношення вмісту білка випіт/сироватка крові - 0,4, співвідношення активності ЛДГ випіт/сироватка крові - 0,4, рН - 7,3, глюкоза - 4 ммоль/л, лейкоцити - 0,5·10^9/л, з них 40% лімфоцити. Яка патологія найімовірніше є причиною плеврального випоту?
*a. Серцева недостатність
b. Системний червоний вовчак
c. Туберкульоз легень
d. Тромбоемболія легеневої артерії
e. Мезотеліома плеври

75. Пацієнт віком 35 років скаржиться на напади задишки в нічний час протягом 4-х місяців. В анамнезі: алергічні реакції на продукти харчування (мед, банани). Після проби з бронходилятатором на спірографії виявлено приріст ОФВ1 - 16%. Який найімовірніший діагноз?
a. Пневмонія
b. Хронічний бронхіт
c. ХОЗЛ
*d. Бронхіальна астма
e. Гострий бронхіт

76. Пацієнт віком 22 роки скаржиться на підвищення температури тіла до 38-39^oС, неприємні відчуття в очах ("відчуття піску"), сльозотечу, гіперемію, біль у лівому колінному суглобі та крижовій ділянці. Із анамнезу відомо, що захворів гостро, з підвищенням температури тіла до 39^oC. Об'єктивно спостерігається: неболючі блискучі афти на піднебінні, язику, слизовій оболонці щік. Під час пальпації над лівим колінним суглобом відзначається болючість та набряк, обмеження рухів у ньому. В аналізі крові: лейкоцити - 9,5·10^9/л, ШОЕ - 40 мм/год, СРБ - (++), фібриноген - 4,8 г/л, сечова кислота - 0,28 ммоль/л. У зіскобі з уретри виявлено хламідії. Який найімовірніший діагноз?
a. Остеоартроз
b. Ревматоїдний артрит
c. Подагра
*d. Реактивний артрит
e. Анкілозуючий спондилоартрит

77. Пацієнтка віком 35 років скаржиться на підвищення температури тіла до 37,5^oC, кашель зі скудним мокротинням, загальну слабкість. Із анамнезу відомо, що захворіла 5 днів тому після переохолодження, хронічних хвороб не має, антибактеріальні препарати протягом 3-х місяців не приймала, у дитинстві була алергія на пеніцилін. Об’єктивно спостерігається: АТ - 120/80 мм рт. ст., ЧСС - 88/хв, SpO2 - 97%, ЧД - 18/хв, притуплення перкуторного звука праворуч у нижніх відділах, аускультативно над легенями вислуховується жорстке дихання, праворуч по лопатковій та задній пахвовій лініям у нижніх відділах фокус вологих дрібноміхурцевих хрипів. У загальному аналізі крові: лейкоцити - 9,1·10^9/л, паличкоядерні нейтрофіли - 11%. За результатами рентгенографії ОГК виявлено: інфільтрація в проекції 9-10 сегментів праворуч. Який із нижченаведених лікарських засобів рекомендовано використати для лікування пацієнтки?
*a. Кларитроміцин
b. Амоксицилін/клавуланат
c. Бензилпеніцилін
d. Цефтріаксон
e. Левофлоксацин

78. Пацієнт віком 18 років скаржиться на набряклість та біль у колінних, ліктьових суглобах, прискорене серцебиття, підвищення температури тіла до 38^oС. Із анамнезу відомо, що два тижні тому переніс респіраторно-вірусне захворювання. Об'єктивно спостерігається: набряклість колінних і ліктьових суглобів, пульс - 94/хв, поперечник серця - 14 см, аускультативно - ослаблення І тону, систолічний шум на верхівці. В аналізі крові: лейкоцити - 9,1·10^9/л , ШОЕ - 22 мм/год. В аналізі сечі: білок - 0,033 г/л, лейкоцити - 6-8 в полі зору. На ЕКГ виявлено: синусова тахікардія, інтервал PQ - 0,24. Який найімовірніший діагноз?
a. Подагра
b. Хвороба Рейтера
c. Остеоартроз
d. Ревматоїдний артрит
*e. Гостра ревматична гарячка

79. Пацієнт віком 58 років скаржиться на виражену загальну слабкість, схуднення, сухість у роті, нудоту, кашкоподібні випорожнення 3-4 рази на добу, зменшення кількості добової сечі. Із анамнезу відомо, що протягом 12-ти років хворіє на цукровий діабет 2-го типу та артеріальну гіпертензію, з приводу чого отримує відповідне лікування. В аналізі крові: гемоглобін - 78 г/л, еритроцити - 3,4·10^12/л, креатинін - 247 мкмоль/л, ШКФ - 23,85 мл/хв. В аналізі сечі: білок - 1,3 г/добу. Якій стадії хронічної хвороби нирок відповідають такі зміни?
a. І
b. ІІ
c. ІІІ
d. V
*e. ІV

80. Пацієнт віком 68 років скаржиться на загруднинний біль, задишку та втрату свідомості, яка сталася вперше кілька днів тому. Аускультативно вислуховується грубий систолічний шум, найкраще - у ІІ міжребер’ї праворуч, що проводиться на сонні артерії. Яка патологія, найімовірніше, спостерігається у пацієнта?
a. Мітральна недостатність
b. Трикуспідальна недостатність
*c. Аортальний стеноз
d. Мітральний стеноз
e. Аортальна недостатність

81. Пацієнт віком 59 років проходить плановий медичний огляд. Із анамнезу відомо, що протягом останніх п'яти років його турбують періодичні напади сильного болю в лівій стопі, у ділянці великого пальця, які супроводжуються набряком та почервонінням І плеснефалангового суглоба, шкіра над ним стає бузково-багряного відтінку, гарячою на дотик. Напади виникають після вживання м'ясної їжі та алкоголю 5-6 разів на рік, тривають від 3-х до 10-ти днів. Хворіє на артеріальну гіпертензію. Об’єктивно спостерігається: АТ - 160/90 мм рт. ст., ЧСС = пульс - 72/хв. Концентрація сечової кислоти в сироватці крові становить 640 мкмоль/л (норма - 210-420 мкмоль/л). Який антигіпертензивний препарат протипоказаний пацієнту?
*a. Гідрохлортіазид
b. Бісопролол
c. Валсартан
d. Амлодипін
e. Раміприл

82. Пацієнтка віком 40 років скаржиться на печію, біль в епігастральній ділянці, що підсилюється після прийому їжі, під час відпочинку в положенні лежачи, осиплість голосу, особливо вранці. Стверджує, що після вживання алкогольних напоїв її стан погіршується. Який найімовірніший діагноз?
a. Гастрит
b. Езофагіт
*c. Гастроезофагеальна рефлюксна хвороба
d. Виразкова хвороба шлунка
e. Панкреатит

83. Пацієнтка віком 26 років під час профілактичного огляду поскаржилася на слабкість, тремор кінцівок, втратила свідомість. Із анамнезу відомо, що хворіє на цукровий діабет 1-го типу. Об'єктивно спостерігається: свідомість відсутня, шкіра волога, тонус м’язів кінцівок підвищений, тризм жувальних м’язів, тонус очних яблук нормальний. Пульс - 78/хв, ритмічний, АТ - 95/60 мм рт. ст., ЧД - 28/хв, ритмічне. Язик вологий. Менінгеальні знаки відсутні. Який із препаратів необхідно ввести першочергово?
a. Епінефрин
*b. 40%-ий розчин глюкози
c. Інсулін
d. Преднізолон
e. Діазепам

84. Пацієнт віком 30 років скаржиться на печію, кислий присмак у роті, підвищене слиновиділення, осиплість голосу. Об’єктивно спостерігається: ІМТ - 36 кг/м^2 За результатами ФЕГДС виявлено: ерозії слизової оболонки стравоходу до 3 мм, що обмежені однією складкою. Який найімовірніший діагноз?
*a. Гастроезофагеальна рефлюксна хвороба, ступінь А
b. Рак стравоходу
c. Гастроезофагеальна рефлюксна хвороба, ступінь В
d. Гастроезофагеальна рефлюксна хвороба, ступінь D
e. Гастроезофагеальна рефлюксна хвороба, ступінь С

85. Пацієнт віком 38 років скаржиться на метеоризм, стрічкоподібні блискучі випорожнення. Проходить лікування у лікаря-гастроентеролога протягом 3-х тижнів, отримує замісну ферментну терапію, спазмолітики. Об'єктивно спостерігається: температура тіла - 36,5^оС, АТ - 145/90 мм рт. ст., ЧСС=пульс=70/хв. Над легенями вислуховується везикулярне дихання. Тони серця звучні. Живіт м'який, здутий, болючості під час пальпації не виявлено. Випорожнення: стеаторея. Які зміни у лікуванні потрібно провести?
a. Додати антибіотики
b. Додати прокінетики
*c. Подвоїти дозу ферментних препаратів
d. Подвоїти дозу спазмолітиків
e. Додати симетиконвмісні препарати

86. Пацієнт віком 42 роки скаржиться на слабкість, біль у животі. В анамнезі: виразкова хвороба шлунка впродовж 4-х років. Об'єктивно спостерігається: шкірні покриви бліді, вкриті холодним потом, АТ - 100/75 мм рт. ст., ЧСС - 114/хв. Який лабораторний аналіз потрібно призначити першочергово?
a. Коагулограму
*b. Аналіз калу на приховану кров
c. Аналіз шлункового вмісту
d. Загальний аналіз крові
e. Дослідження на наявність Helicobacter pуlori

87. Пацієнтка віком 45 років скаржиться на інтенсивний біль у дрібних суглобах кистей (проксимальних міжфалангових, п'ястково-фалангових), а також у колінних суглобах. Із анамнезу відомо, що хворіє протягом 3-х років. Об'єктивно спостерігається: суглоби кистей деформовані, пальпація їх болюча, ульнарна девіація кистей. В аналізі крові: ШОЕ - 42 мм/год, лейкоцити - 11,2·10^9/л, сечова кислота - 0,35 ммоль/л. За результатами рентгенографії кистей виявлено: поодинокі ерозії проксимальних міжфалангових суглобів обох кистей. Який найімовірніший діагноз?
*a. Ревматоїдний артрит
b. Псоріатичний артрит
c. Первинний остеоартрит
d. Реактивний артрит
e. Подагричний артрит

88. Пацієнт віком 36 років звернувся із скаргами на біль в епігастрії, який посилюється під час вживання їжі, нудоту, метеоризм, флатуленцію, діарею, постійну спрагу. Хворіє протягом місяця, схуд на 5 кг. В анамнезі: хронічний гастрит. Курить до 20 сигарет на добу. Об'єктивно спостерігається: температура тіла - 36,5^oС, АТ - 120/80 мм рт. ст., ЧСС=пульс=70/хв. Аускультативно: над легенями вислуховується везикулярне дихання, тони серця звучні. Живіт м'який, болісний під час пальпації праворуч від пупка. Який симптом у пацієнта потребує скерування на консультацію до лікаря-ендокринолога?
*a. Спрага
b. Блювання
c. Метеоризм
d. Флатуленція
e. Нудота

89. Пацієнт віком 56 років звернувся до лікаря на контрольний огляд. Два тижні тому він лікувався з приводу гострого нападу подагри плесно-фалангових суглобів великого пальця правої ноги. Симптоми покращилися після прийому парацетамолу. Протягом останнього року у нього було ще три подібні епізоди болю в суглобах пальців ніг та гомілковостопних суглобах, які минули після прийому безрецептурних анальгетиків. Наразі він не приймає жодних ліків. Раніше він випивав 3-5 банок пива на день, але останнім часом зменшив його кількість. Працює шеф-кухарем у стейк-хаусі. Об'єктивно спостерігається: температура тіла - 37^oC, пульс - 76/хв, АТ - 148/86 мм рт. ст., великий палець правої ноги мінімально болючий, він не теплий і не деформований. Решта обстежень не виявила жодних відхилень від норми. Концентрація сечової кислоти в сироватці крові становить 490 ммоль/л. Довготривале лікування яким з наведених нижче препаратів є найбільш доцільним для запобігання майбутнім нападам подагри?
*a. Алопуринолом
b. Колхіцином
c. Преднізолоном
d. Диклофенаком
e. Фебуксостатом

90. Пацієнт віком 56 років скаржиться на інверсію сну, дратівливість, порушення концентрації уваги, зміни у почерку. Із анамнезу відомо, що зловживає алкоголем, у минулому був шпиталізований у зв'язку з гострим панкреатитом. Об'єктивно спостерігається: дрібнорозгонистий тремор, судинні зірочки на шкірі тулуба та обличчя, пальмарна еритема. За результатами лабораторних досліджень виявлено: еритроцити - 3,2·10^12/л, лейкоцити - 4,1·10^9/л, альбуміни - 29 г/л, АСТ - 135 Од/л, АЛТ - 95 Од/л. Який лікарський засіб необхідно призначити пацієнту для корекції психоневрологічного стану?
a. Ранітидин
*b. Лактулозу
c. Фуросемід
d. Амітриптилін
e. Ніфедипін

91. Пацієнт віком 56 років скаржиться на періодичні відчуття перебоїв у роботі серця, що турбують упродовж 4-х місяців. В анамнезі: інфаркт міокарда рік тому. Об'єктивно спостерігається: ЧСС - 100/хв, АТ - 130/90 мм рт. ст. На ЕКГ виявлено: поліморфні шлуночкові екстрасистоли. Який антиаритмічний препарат доцільно призначити пацієнту?
*a. Аміодарон
b. Верапаміл
c. Флекаїнід
d. Валсартан
e. Пропафенон

92. Пацієнтка віком 76 років скаржиться на загальну слабкість, біль у животі, сухість у роті, затримку дефекації та невідходження газів. Об'єктивно спостерігається: загальний стан пацієнтки тяжкий, пульс - 100/хв, слабкого наповнення, АТ - 100/55 мм рт. ст. Язик сухий, з біло-сірими нашаруваннями. Живіт роздутий, не бере участі в акті дихання. Симптом Щоткіна-Блюмберга позитивний. Під час перкусії живота - тимпаніт, у нижній частині - тупий перкуторний звук. За результатами ректального дослідження виявлено: нависання передньої стінки прямої кишки. В аналізі крові: лейкоцити - 14,5·10^9/л. Який патологічний стан зумовив виникнення перитоніту в пацієнта?
*a. Гостра кишкова непрохідність
b. Перфоративна виразка
c. Гострий апендицит
d. Гострий холецистит
e. Гострий панкреатит

93. У пацієнтки віком 43 роки раптово виникла задишка, різкий біль у грудній клітці, що посилюється під час кашлю, виділення кров'янистого мокротиння, запаморочення. Із анамнезу відомо, що хворіє на ХОЗЛ впродовж 15-ти років, курить протягом 20-ти років, приймає комбіновані оральні контрацептиви. Об'єктивно спостерігається: дифузний ціаноз, розширення яремних вен, АТ - 93/47 мм рт. ст. ЧСС - 75/хв. Аускультативно вислуховуються: акцент II тону на легеневій артерії, сухі розсіяні хрипи в нижніх відділах легень, SpO_2 - 89 %. На ЕКГ виявлено: високий зубець Р у II та III відведеннях, глибокий зубець Ѕ в І, патологічний зубець Q в III, негативний зубець Т в II та III відведеннях, елевація сегмента S-T на 1,2 мм. За результатами ехокардіографії: ФВ ЛШ - 53 %, тиск у легеневій артерії - 33 мм рт. ст., ударний об’єм ПШ - 90 мл, ударний об’єм ЛШ - 70 мл, спостерігається ознака МакКонелла. На рентгенографії ОГК: клиноподібне затемнення в середніх відділах справа. Який найімовірніший діагноз?
a. Набряк легень
b. Інфаркт легені
*c. Тромбоемболія легеневої артерії
d. Спонтанний пневмоторакс
e. Кардіогенний шок

94. Пацієнт віком 36 років скаржиться на загальну слабкість, ниючий біль у ділянці епігастрія, рідкі випорожнення чорного кольору. Із анамнезу відомо, що симптоми з’явилися після фізичного навантаження. Хворіє на виразковий коліт протягом 5-ти років, на цей час знаходиться в стані ремісії. Тиждень тому лікувався з приводу невралгії сідничного нерва. Об'єктивно спостерігається: шкірні покриви бліді, вологі, ЧСС - 95/хв, пульс ритмічний, АТ - 90/60 мм рт. ст., у навколопупковій ділянці під час пальпації відзначається болючість. Яке дослідження необхідно виконати для підтвердження діагнозу?
a. Оглядову рентгенографію органів черевної порожнини
b. Іригоскопію
c. Колоноскопію
*d. Гастродуоденофіброскопію
e. КТ органів черевної порожнини

95. Пацієнтка віком 37 років скаржиться на прискорене серцебиття, порушення менструального циклу та сну. Із анамнезу відомо, що за 2 місяці безпричинно схудла на 5 кг. Об'єктивно спостерігається: пацієнтка дуже швидко розмовляє, шкіра тепла та волога на дотик, пальпаторно визначається незначне збільшення в ділянці шиї, ЧСС - 96/хв, АТ - 135/80 мм рт. ст. Який патологічний стан виявлено у пацієнтки?
a. Пароксизми СВТ
b. Гіпотиреоз
c. Пухлинні метастази
d. Тиреоїдит
*e. Гіпертиреоїдизм

96. Пацієнт віком 36 років на 3-ій день лікування в стаціонарі з приводу нижньодольової пневмонії відзначає на фоні інтенсивної антибіотикотерапії наростання загальної слабкості, задишки, серцебиття, зменшення виділення сечі. Об'єктивно спостерігається: загальний стан середньої тяжкості, шкіра блідого кольору, волога на дотик, температура тіла - 37,2^oС, ЧСС - 115/хв, АТ - 85/65 мм рт. ст., ЧД - 24/хв, серцеві тони ритмічні, приглушені. Під час аускультації легень зліва на фоні ослабленого дихання вислуховується велика кількість різнокаліберних хрипів. На ЕКГ виявлено: зниження зубців T в V1-V6. Яке ускладнення виникло у пацієнта?
a. Ексудативний перикардит
b. Тромбоемболія гілок легеневої артерії
c. Ексудативний плеврит
d. Набряк легень
*e. Септичний шок

97. Пацієнт віком 49 років скаржиться на підвищення температури тіла до 37,8^oС, озноб, біль у м'язах. В анамнезі: мітральна вада серця, комісуротомія 3 роки тому. Об’єктивно спостерігається: шкіра та видимі слизові оболонки вологі, блідо-рожеві. Аускультативно над легенями дихання везикулярне, тони серця ритмічні прискорені, систолічний шум над верхівкою, акцент ІІ тону над аортою. Яка профілактична тактика ведення пацієнта з гострою респіраторною вірусною інфекцією в цьому разі?
a. Призначити ацетилсаліцилову кислоту
*b. Призначити антибіотикотерапію
c. Призначити імуномодулюючу терапію
d. Призначити імуносупресори
e. Призначити противірусні препарати

98. У пацієнтки віком 60 років після перенесеної операції на нижніх кінцівках раптово розвинувся напад задишки, який супроводжується кашлем, кровохарканням та болем у грудній клітці. На ЕКГ: глибокий зубець S в I відведенні, виражений зубець Q та негативний зубець T в III відведенні. Який найімовірніший діагноз?
a. Розрив аневризми аорти
b. Інфаркт міокарда
c. Набряк легень
*d. ТЕЛА
e. Міокардит

99. Пацієнтка віком 44 роки скаржиться на періодичне нападоподібне підвищення артеріального тиску, що супроводжуються головним болем, почуттям страху, холодним потом, парестезіями, болем у ділянці серця, підвищенням АТ. Із анамнезу відомо, що напади виникають 1 раз на тиждень упродовж останніх 3-х років, проходять самостійно. Об'єктивно спостерігається: загальний стан середньої тяжкості, ажитована, шкіра рожева, гіпергідроз. АТ - 260/140 мм рт. ст., пульс - 100/хв. Аускультативно - І тон над верхівкою ослаблений, акцент ІІ тону над аортою. В аналізі крові: лейкоцитоз, ПІ - 96%, глюкоза - 9,9 ммоль/л. Ваніліл-мигдалева проба - позитивна. На КТ виявлено: у проекції лівого наднирника візуалізується утворення щільної консистенції розміром 6х9 мм. Який найімовірніший діагноз?
*a. Феохромоцитома
b. Симпатоадреналовий криз
c. Гіпертонічний криз І ступеня
d. Гіпертонічний криз ІІ ступеня
e. Реноваскулярна АГ (кризовий перебіг)

100. Пацієнтка віком 28 років скаржиться на пекучий біль та відчуття переповнення в епігастральній ділянці, швидке насичення під час їжі, нудоту та відрижку, безсоння. Об’єктивно спостерігається: стан задовільний, ІМТ - 23,2 кг/м^2, шкіра та слизові оболонки звичайного кольору, язик обкладений білим нашаруванням. Живіт під час пальпації болючий в епігастральній ділянці. За результатами ФГДС діагностовано: явища еритематозної гастропатії, моторно-евакуаторну дисфункцію шлунка, незначну лімфоплазмоцитарну інфільтрацію в гастробіоптаті. Дихальний тест на Helicobacter pylori позитивний. Базальна рН-метрія шлунка - помірна гіперацидність. Лабораторні показники крові в межах норми. Який найімовірніший діагноз?
a. Гастроезофагальна рефлюксна хвороба
b. Хронічний гастрит
c. НПЗП-асоційована гастропатія
d. Дуодено-гастральний рефлюкс
*e. Функціональна диспепсія

101. Пацієнтка віком 36 років скаржиться на біль в епігастральній ділянці з іррадіацією в спину, що виникає через 40 хв після прийому їжі, схуднення, кашкоподібні випорожнення. Із анамнезу відомо, що пацієнтка прооперована з приводу жовчно-кам’яної хвороби. Об’єктивно спостерігається: стан середньої тяжкості, ІМТ - 17,2 кг/м^2, блідість шкіри та слизових оболонок. Живіт під час пальпації болючий у точці Дежардена та в зоні Шофара. За результатами лабораторних досліджень виявлено: вміст фекальної еластази-1 - 98 мкг/г, глюкоза крові - 7,2 ммоль/л, гемоглобін - 108 г/л. Який найімовірніший діагноз?
a. Синдром надмірного бактеріального росту
b. Пептична виразка шлунка
c. Хронічний ентерит
d. Глютенова ентеропатія
*e. Хронічний панкреатит

102. Пацієнт віком 56 років скаржиться на пекучий біль у грудях, що посилюється під час мінімальних навантажень та іррадіює в міжлопаткову ділянку. Об'єктивно спостерігається: рівень свідомості за шкалою AVPU - A, шкіра блідо-рожева, чиста. Аускультативно: ЧД - 22/хв, дихання симетричне, везикулярне, хрипів немає, серцеві тони часті, глухі. SpO_2 при диханні атмосферним повітрям - 94%. Пульс на периферійних артеріях слабкий, ритмічний, частота - 104/хв, АТ - 80/50 мм рт. ст. Живіт м'який, безболісний. На ЕКГ виявлено: підйом сегмента S-T на 2 мм та поглиблення зубця Q у III, AVF, V1–V2 відведеннях. Який найімовірніший діагноз?
*a. Гострий інфаркт міокарда задньої стінки лівого шлуночка
b. Гострий інфаркт міокарда передньої стінки лівого шлуночка
c. Гострий перетинковий інфаркт міокарда
d. Тромбоемболія легеневої артерії
e. Гострий коронарний синдром

103. Пацієнт віком 54 роки скаржиться на свербіж, жовтяницю, посвітління калу, що турбують десятий день. Об'єктивно спостерігається: іктеричність склер та слизових оболонок, печінка на 2 см нижче реберної дуги, поверхня гладка, селезінка не пальпується. В аналізі крові: білірубін загальний - 98,6 мкмоль/л, прямий - 70 мкмоль/л, ЛФ - 180 ОД/л, ГГТП - 140 ОД/л, АЛТ - 42 ОД/л, холестерин - 9,8 ммоль/л. За результатами УЗД виявлено: розширення холедоха та внутрішньопечінкових жовчних проток. Який із нижченаведених методів дослідження є найінформативнішим для уточнення діагнозу?
*a. Ендоскопічна ретроградна холангіопанкреатографія (ЕРХПГ)
b. Аналіз крові на вірусні гепатити (вірусні маркери)
c. Пункційна біопсія печінки
d. Протеїнограма
e. Доплерівське дослідження портальної системи

104. Пацієнт віком 32 роки скаржиться на біль у животі, нудоту, блювання, головний біль, диплопію, туман перед очима. Із анамнезу відомо, що вживав алкоголь, який товариш приніс із заводу. Об'єктивно спостерігається: стан середньої тяжкості, температура тіла - 36,4^oC ЧД - 22/хв, пульс - 115/хв, АТ - 100/60 мм рт. ст. Під час пальпації живіт м'який, чутливий в епігастральній ділянці. На ЕКГ виявлено: синусова тахікардія. Який найімовірніший діагноз?
a. Харчове отруєння
b. Виразкова хвороба
c. Черевний тиф
*d. Отруєння метиловим спиртом
e. Гострий панкреатит

105. Пацієнтка віком 40 років скаржиться на задишку під час фізичного навантаження, прискорене серцебиття, крововиливи на шкірі та слизових оболонках. Із анамнезу відомо, що скарги турбують протягом 5-ти місяців з поступовим посиленням, 10 років працює на хімічному виробництві, контактує з бензолом. Об'єктивно спостерігається: пульс - 120/хв, шкіра та слизові оболонки бліді, чисельні точкові крововиливи. За результатами загального аналізу крові виявлено: гемоглобін - 74 г/л, еритроцити - 2,4·10^12/л, КП - 0,93, MCV (середній об’єм еритроцита) - 87,7 фл (норма – 76,0-96,0 фл), MCH (середній вміст гемоглобіну в еритроциті) - 30,1 пг (норма – 28-32 пг), тромбоцити - 44·10^9/л, лейкоцити - 1,2·10^9/л, паличкоядерні нейтрофіли - 3%, еозинофіли - 1%, базофіли - 1%, сегментоядерні нейтрофіли - 59%, моноцити - 5%, лімфоцити - 31%, ретикулоцити - не визначаються. ШОЕ - 42 мм/год. Який додатковий метод дослідження буде доцільно використати для верифікації діагнозу?
a. Визначення рівня білірубіну та його фракцій у крові
b. Визначення рівня вітаміну В_12 у крові
c. Визначення рівня феритину в крові
*d. Стернальна пункція з оцінкою мієлограми
e. Визначення рівня сироваткового заліза в крові

106. Пацієнта віком 38 років шпиталізовано з накладеними турнікетами на нижніх кінцівках. Об'єктивно спостерігається: свідомість сплутана, запах сечі з рота. НА ЕКГ виявлено: високі зубці Т, порушення ритму. ЧД - 28/хв. В аналізі крові: K^+ - 7,1 ммоль/л, Na^+ - 120 ммоль/л, креатинін - 250 мкмоль/л. Яка тактика лікування є найдоцільнішою?
a. Проведення плазмофільтрації
*b. Гемодіаліз
c. Проведення регідратації
d. Плазмосорбція
e. Проведення ультрафільтрації

107. Пацієнтка віком 45 років скаржиться на тривалий біль та тяжкість у правому підребер'ї. Об'єктивно споcтерігається: шкіра блідо-рожева, температура тіла субфебрильна, відзначається позитивний симптом Кера. В аналізі крові: ШOE - 32 мм/год. Який найімовірніший діагноз?
a. Хронічний панкреатит
b. Виразкова хвороба шлунка
c. Цироз печінки
d. Хронічний гепатит
*e. Хронічний холецистит

108. У пацієнта віком 68 років, який тривало хворіє на ХОЗЛ, раптово значно посилилася задишка, кашель, виник біль у правій половині грудної клітки. Об’єктивно спостерігається: стан тяжкий, ЧД - 28/хв, над правою половиною грудної клітки вислуховується коробковий перкуторний звук і відсутність дихальних шумів. АТ - 100/70 мм рт. ст., ЧСС - 106/хв, SpO2 - 90%. Яке обстеження необхідно виконати першочергово для встановлення причини погіршення?
a. Електрокардіографію
b. Бронхоскопію
c. Спірометрію
d. Ехокардіографію
*e. Рентгенографію ОГК

109. Пацієнтка віком 64 роки скаржиться на задишку, підвищення АТ. Із анамнезу відомо, що хворіє на артеріальну гіпертензію впродовж 15-ти років. Об'єктивно спостерігається: ортопное, шкірні покриви бліді, холодний піт, акроціаноз, АТ - 210/110 мм рт. ст., пульс - 112/хв, ЧД - 32/хв. Аускультативно над легенями вислуховуються розсіяні сухі хрипи, у нижніх відділах - вологі середньопухирчасті хрипи. Який патологічний стан виник у пацієнтки?
a. Гострий інфаркт міокарда
b. Гостра правошлуночкова недостатність
c. Тромбоемболія легеневої артерії
d. Астматичний статус
*e. Гостра лівошлуночкова недостатність

110. Пацієнт віком 60 років скаржиться на щоденний біль в епігастральній ділянці тривалістю 30-40 хв. Із анамнезу відомо, що захворювання почалося 2 тижні тому з гострого болю в животі та втрати свідомості. Потім напади стали менш інтенсивними, у зв’язку з чим пацієнту провели фіброгастроскопію. Об'єктивно спостерігається: ознаки емфіземи легень, АТ - 100/70 мм рт. ст., ЧСС - 100/хв, аускультативно - тони серця послаблені, 5-6 екстрасистол за 1 хв. Органи черевної порожнини без особливостей. На ЕКГ виявлено: елевація сегмента ST у ІІ, ІІІ, aVF-відведеннях. Який найімовірніший діагноз?
a. Пролапс мітрального клапана
b. Розшарування аорти
c. Пенетрація виразки
d. Стабільна стенокардія
*e. Інфаркт міокарда нижньої стінки

111. Пацієнт віком 65 років протягом року лікується в сімейного лікаря з приводу подагричного артриту. В анамнезі: інфаркт міокарда. Лікар вирішив призначити лікарський засіб, що пригнічує синтез сечової кислоти. Який із нижченаведених лікарських засобів доцільно призначити пацієнту?
a. Диклофенак
*b. Алопуринол
c. Фебуксостат
d. Лезінурад
e. Колхіцин

112. Пацієнт віком 68 років скаржиться на перебої в роботі серця, тяжкість за грудниною, задишку. Об'єктивно спостерігається: пульс - 130/хв, аритмічний, асиметричний, АТ - 110/70 мм рт. ст. На ЕКГ виявлено: ЧСС - 165/хв, зубець P відсутній, інтервали R-R різні за тривалістю, фіксуються хвилі f у відведеннях V1-V2. Дефіцит пульсу - 15-20/хв. Яке порушення ритму виникло в пацієнта?
a. Синусова аритмія
b. Шлуночкова бігеменія
c. Шлуночкова екстрасистолія
*d. Фібриляція передсердь
e. Передсердна екстрасистолія

113. У пацієнта віком 35 років раптово під час кашлю виник різкий біль у грудній ділянці ліворуч. Із анамнезу відомо, що пацієнт хворіє на хронічне обструктивне захворювання легень. Об'єктивно спостерігається: дифузний ціаноз, перкуторно над легенями - тимпанічний звук, аускультативно вислуховується відсутність дихальних шумів над лівою половиною грудної клітки. Зміщення правої межі серця до середньоключичної лінії. Який найімовірніший діагноз?
a. Тромбоемболія легеневої артерії
b. Інфаркт міокарда
c. Набряк легень
d. Ексудативний плеврит
*e. Спонтанний пневмоторакс

114. Пацієнтка віком 35 років скаржиться на загальну слабкість, швидку втомлюваність, запаморочення, бажання їсти крейду. В анамнезі: останні три роки менорагії. Об’єктивно спостерігається: шкіра бліда, склери з блакитним відтінком, койлоніхії, сухість шкіри, АТ - 120/80 мм рт. ст., ЧСС - 105/хв. У загальному аналізі крові: гемоглобін - 81 г/л, еритроцити - 4,05·10^12/л, середній об'єм еритроцита - 75 фл, середній вміст гемоглобіну в еритроциті - 16 пг, лейкоцити - 5,4·10^9/л, тромбоцити - 300·10^9/л, феритин сироватки крові - 2 нг/мл. Який найімовірніший діагноз?
a. Апластична анемія
b. Фолієводефіцитна анемія
*c. Залізодефіцитна анемія
d. В_12- дефіцитна анемія
e. Аутоімунна гемолітична анемія

115. Пацієнтці віком 32 роки, з терміном вагітності 24 тижні, діагностовано артеріальну гіпертензію. Об'єктивно спостерігається: АТ - 160/100 мм рт. ст., пульс - 89/хв. Який лікарський засіб протипоказаний для лікування артеріальної гіпертензії у вагітних?
a. Бісопролол
*b. Еналаприл
c. Ніфедипін
d. Лабетолол
e. Метилдопа

116. У вагітної віком 28 років протягом останніх 2-х тижнів виявлено стійке підвищення АТ до 150/90 - 160/95 мм рт. ст. В анамнезі: вагітність перша, 13 тижнів, періодичне підвищення АТ турбує впродовж 2-х років. Який гіпотензивний препарат доцільно призначити пацієнтці?
a. Лізиноприл
*b. Метилдопу
c. Аліскірен
d. Амлодипін
e. Валсартан

117. Пацієнтка віком 38 років протягом 5-ти років хворіє на хронічний гломерулонефрит. За результатами обстеження у неї виявлено: АТ - 200/130 мм рт. ст., креатинін у сироватці крові - 690 мкмоль/л, сечовина крові - 45 ммоль/л, калій - 7,2 ммоль/л, швидкість клубочкової фільтрації - 7 мл/хв. Оберіть лікувальну тактику в цьому разі.
*a. Гемодіаліз
b. Плазмаферез
c. Гемофільтрація
d. Перитонеальний діаліз
e. Гебосорбція

118. Пацієнтка віком 58 років скаржиться на біль у грудній клітці. Під час огляду пацієнтка втратила свідомість. На ЕКГ спостерігається: асистолія. Яку невідкладну допомогу необхідно надати пацієнтці?
a. Забезпечити внутрішньовенний доступ
b. Провести дефібриляцію
*c. Розпочати серцево-легеневу реанімацію
d. Оцінити дихання
e. Виконати прекардіальний удар

119. Пацієнт віком 57 років скаржиться на періодичне блювання кров’ю, тяжкість у правому підребер’ї, загальну слабкість. Із анамнезу відомо, що довгий час зловживав алкоголем. Об’єктивно спостерігається: шкіра та видимі слизові оболонки субіктеричні, зірчасті гемангіоми, живіт збільшений в об’ємі, розширені вени на шкірі черевної стінки, випинання пупка. Край печінки горбистий, неболючий, на 3 см виступає з-під краю реберної дуги, селезінка значно збільшена. Який найімовірніший діагноз?
*a. Цироз печінки
b. Гемохроматоз
c. Рак печінки
d. Хвороба Коновалова-Вільсона
e. Синдром Бадда-Кіарі

120. Пацієнтка віком 37 років скаржиться на загальну слабкість, слинотечу, солодкуватий присмак у роті, блювання, спастичний біль у животі, кров'янисті випорожнення, біль у попереку, зменшення виділення сечі. Із анамнезу відомо, що працює на виробництві з виготовлення вимірювальної апаратури. Об'єктивно спостерігається: некротичні виразки на яснах, болючість живота під час пальпації. За результатами аналізу крові виявлено: еритроцити - 3,87·10^12/л, гемоглобін - 125 г/л, лейкоцити - 4,8·10^9/л, тромбоцити - 175·10^9/л. Гостра інтоксикація якою речовиною виникла у пацієнтки?
a. Свинцем
*b. Ртуттю
c. Бензолом
d. Миш'яком
e. Марганцем

121. Пацієнтка віком 69 років скаржиться на оніміння кінцівок, утруднення під час ходьби, емоційну лабільність, млявість. Із анамнезу відомо, що протягом 15-ти років хворіє на хворобу Крона, 10 років тому - резекція клубової кишки. У загальному аналізі крові: гемоглобін - 66 г/л, середній корпускулярний об'єм еритроцита (MCV) - 110 фл. У мазку крові - великі еритроцити з гіперсегментованими нейтрофілами. Дефіцит якого фактора призвів до анемічного синдрому?
a. Фолієвої кислоти
b. Ферохелатази
*c. Ціанокобаламіну
d. Заліза
e. Еритропоетину

122. Пацієнт віком 39 років скаржиться на сухість у ротовій порожнині, поліурію, зниження гостроти зору, спрагу. За результатами лабораторного дослідження виявлено: глюкоза капілярної крові натще - 6,7 ммоль/л, після їжі - 12,8 ммоль/л, глікозильований гемоглобін - 8,5 %. Яке дослідження дозволить з’ясувати тип цукрового діабету?
*a. Визначення рівня С-пептиду
b. Визначення HLA-антигенів
c. Загальний аналіз крові
d. Визначення ліпази крові
e. Визначення індексу НОМА

123. Пацієнтка віком 43 роки скаржиться на постійне відчуття переповнення в шлунку, особливо після споживання значної кількості їжі, розпираючий біль, періодичну нудоту та блювання. Відзначає в блювотних масах наявність решток їжі, яку з'їла напередодні. Із анамнезу відомо, що хворіє близько чотирьох років, впродовж останніх трьох місяців схудла на 4 кг. Об'єктивно спостерігається: шкіра суха, язик вологий, густо обкладений білими нашаруваннями, нижня межа шлунка на 3 см нижче від пупка, пальпаторно - шум плескоту. Який найімовірніший діагноз?
a. Хронічний гастрит та дуоденіт, фаза загострення
*b. Пілоростеноз
c. Виразкова хвороба дванадцятипалої кишки, фаза загострення
d. Функціональна диспепсія
e. Рак шлунка

124. Пацієнтка віком 32 роки протягом двох місяців скаржиться на втомлюваність, задишку. Із анамнезу відомо, що хворіє на ревматоїдний артрит. Об'єктивно спостерігається: шкіра та видима слизова оболонка бліді, надключичні лімфатичні вузли збільшені, рухомі, неболючі. В аналізі крові: гемоглобін - 108 г/л, середній корпускулярний об'єм (MCV) - 88 фл, зниження загальної залізозв'язуючої здатності трансферину і підвищення рівня феритину до 240 мкг/л. У мазку крові - поодинокі мікроцитарні еритроцити. С-реактивний білок - 24 мг/л. Який найімовірніший діагноз?
a. Вітамін В_12-дефіцитна анемія
b. Таласемія
*c. Анемія хронічного захворювання
d. Фолієводефіцитна анемія
e. Апластична анемія

125. Пацієнт віком 45 років скаржиться на підвищену спрагу, часте сечовиділення та втрату маси тіла протягом останніх 2-х місяців. В анамнезі: батько хворів на цукровий діабет. Яке діагностичне дослідження найінформативніше для підтвердження діагнозу: цукровий діабет?
a. Вимір глюкози в сечі
b. Глюкозотолерантний тест
c. Визначення рівня інсуліну в крові
d. Вимір глюкози крові натщесерце
*e. Вимір глікозильованого гемоглобіну

126. Пацієнт віком 46 років пройшов курс стаціонарного лікування з приводу загострення виразкової хвороби ДПК, що ускладнилася кровотечею. Який із медичних препаратів доцільно призначити пацієнту для вторинної профілактики рецидивів виразкової хвороби після виписки з лікувальної установи?
a. Альмагель
*b. Омепразол
c. Атропін
d. Дротаверин
e. Метронідазол

127. Пацієнт віком 65 років має постійну форму фібриляції передсердь. Із анамнезу відомо, що приймає бісопролол, периндоприл, еплеренон, варфарин. Останні 3 дні спостерігається безпричинна поява синців. Об'єктивно виявлено: поодинокі синці на шкірі плечей, кистей рук, діяльність серця аритмічна, АТ - 140/65 мм рт. ст., ЧСС - 80/хв, пульс - 76/хв. На ЕКГ спостерігається: фібриляція передсердь. Оберіть показник контролю антикоагулянтної дії варварину.
*a. Міжнародне нормалізоване відношення
b. Активований частковий тромбопластиновий час
c. Протромбіновий час
d. -
e. Фібриноген

128. Пацієнт віком 45 років скаржиться на періодичний тупий біль у правому нижньому квадранті живота, субфебрильну температуру тіла, загальну слабкість, періодичний біль у суглобах. Із анамнезу відомо, що хворіє близько трьох років, була апендектомія. Об’єктивно спостерігається: живіт помірно здутий, під час глибокої пальпації у правій здухвинній ділянці визначається болюче утворення в проекції термінального відділу здухвинної кишки. За результатами відеоколоноскопії виявлено: стовщення складок слизової оболонки, шипоподібні вирости в клубово-сліпокишковому відділі, вогнища гіперемії, клубово-сліпокишковий отвір звужений. Який найімовірніший діагноз?
a. Виразковий коліт
b. Хронічний ентероколіт, фаза загострення
c. Хвороба Уіппла
d. Туберкульоз кишечника
*e. Хвороба Крона

129. Пацієнт віком 28 років скаржиться на біль у поперековій ділянці ліворуч, озноб, біль у м'язах. Із анамнезу відомо, що скарги виникли після переохолодження 5 днів тому. Об’єктивно спостерігається: температура тіла - 39^oС, ЧД - 18/хв, АТ - 120/80 мм рт. ст., пульс - 114/хв. Під час аускультації легень спостерігається: дихання везикулярне, тони серця звучні. З лівого боку в поперековій ділянці під час постукування визначається різка болючість. За результатами загального аналізу крові виявлено: гемоглобін - 142 г/л, еритроцити - 4,4·10^12/л, КП - 0,94, тромбоцити - 236·10^9/л, лейкоцити - 15,2·10^9/л, паличкоядерні нейтрофіли - 13%, еозинофіли - 0%, базофіли - 1%, сегментоядерні нейтрофіли - 49%, моноцити - 6%, лімфоцити - 31%, ШОЕ - 32 мм/год. Який додатковий метод дослідження є першочерговим у цьому разі?
a. Комп’ютерна томографія органів сечовидільної системи
b. Екскреторна урографія
c. Оглядова ренографія
d. Бактеріологічне дослідження сечі
*e. Загальний аналіз сечі

130. У пацієнта віком 56 років після емоційного навантаження раптово з’явилося відчуття стиснення та болю за грудниною, потім приєдналося відчуття прискореного серцебиття. Об'єктивно спостерігається: загальний стан тяжкий, шкірні покриви бліді, помірний акроціаноз губ, кінчиків пальців рук. Аускультативно - тони серця ослаблені, ритмічні, тахікардія. АТ - 90/60 мм рт. ст. На ЕКГ виявлено: ритм правильний, ЧСС - 190/хв, реєструються широкі QRS-комплекси, зубець Р відсутній. Яке порушення ритму розвинулося в пацієнта?
a. Фібриляція шлуночків
b. Політопні шлуночкові екстрасистоли
*c. Пароксизм шлуночкової тахікардії
d. Пароксизм миготливої аритмії
e. Пароксизм суправентрикулярної тахікардії

131. Пацієнтка віком 26 років скаржиться на загальну слабкість, кашкоподібні випорожнення з домішками крові та слизу 5-7 разів на добу, відчуття неповного випорожнення кишківника. Об’єктивно спостерігається: температура тіла - 36,7^oC, пульс - 78/хв, АТ - 105/65 мм рт. ст., шкірні покриви і видимі слизові оболонки блідо-рожеві, тілобудова астенічна, пальпаторно живіт м’який, чутливий під час пальпації лівих відділів товстого кишківника. У загальному аналізі крові: гемоглобін - 95 г/л, ШОЕ - 26 мм/год. В аналізі калу: кальпротектин - 1012 мкг/г. За результатами колоноскопії виявлено: слизова прямої та сигмоподібної кишки дифузно гіперемована, набрякла, із множинними ерозивними змінами, під час контакту кровоточить, судинний малюнок не простежується. Який найімовірніший діагноз?
a. Рак товстого кишечника
*b. Виразковий коліт
c. Сальмонельоз
d. Хвороба Крона
e. Амебіаз

132. Пацієнтка віком 20 років скаржиться на слабкість, сонливість протягом останніх днів, із кількома епізодами блювання, біль у животі. Із анамнезу відомо, що останні 3 місяці відзначає посилення спраги та збільшення сечовиділення. Раніше не хворіла. У батька - цукровий діабет. Об'єктивно спостерігається: сухість шкірних покривів та слизових оболонок, ЧСС - 90/хв. В аналізі крові: лейкоцити - 10,5·10^9/л, глюкоза - 31 ммоль/л, кетонемія, осмолярність - 300 ммоль/кг, вміст гідрокарбонатів - 15 ммоль/л. Який стан виник у пацієнтки?
*a. Діабетичний кетоацидоз
b. Гіперосмолярний стан
c. Вагітність
d. Алкогольний кетоацидоз
e. Гострий апендицит

133. Пацієнт віком 45 років скаржиться на сухий кашель, біль у лівій половині грудної клітки з іррадіацією в лопатку, що підсилюються при нахилі тулуба вліво. Об'єктивно спостерігається: дихання поверхневе, ЧД - 28/хв, ліва половина грудної клітки відстає під час акту дихання. Аускультативно над легенями вислуховується ослаблене везикулярне дихання, шум тертя плеври. Пульс - 102/хв, температура тіла - 37,3^oС. Який найімовірніший діагноз?
a. Міжреберна невралгія
b. Спонтанний пневмоторакс
c. Інфаркт міокарда
*d. Сухий плеврит
e. Набряк легень

134. Пацієнт віком 62 роки скаржиться на сильний головний біль, нудоту, прискорене серцебиття, колючий біль у ділянці серця, задишку, кашель із виділенням великої кількості вологого мокротиння. Із анамнезу відомо, що впродовж 3-х років хворіє на артеріальну гіпертензію. Об'єктивно спостерігається: пульс - 120/хв, АТ - 220/110 мм рт. ст. Аускультативно - тони серця глухі, над легенями вислуховуються вологі різнокаліберні хрипи. Який найімовірніший діагноз?
*a. Гіпертензивний криз, ускладнений гострою серцевою недостатністю
b. Пневмонія
c. Стенокардія
d. Інфаркт міокарда
e. Гіпертензивний криз, ускладнений гострою енцефалопатією

135. Пацієнт віком 55 років скаржиться на набряки нижніх кінцівок, задишку під час ходьби. Із анамнезу відомо, що захворів після інфекції Covid-19. Об’єктивно спостерігається: над легенями вислуховується везикулярне дихання, поодинокі сухі хрипи. Ліва межа серця розширена на 2 см, I тон на верхівці ослаблений, акцент II тону над легеневою артерією. АТ - 110/70 мм рт. ст., пульс - 86/хв. Печінка збільшена. Набряки на стопах та гомілках. За даними УЗД серця виявлено: помірна дилатація лівого шлуночка, гіпокінезія в ділянці перегородки. Фракція викиду лівого шлуночка - 38%. Який інструментальний метод дозволить верифікувати запалення міокарда?
a. Стрейн–ехокардіографія
b. Рентгенографія ОГК
*c. Магнітно-резонансна томографія з пізнім підсиленням гадолінієм
d. КТ-коронарографія
e. Сцинтиграфія з міченим технецієм бісфосфонатом

136. Пацієнт віком 30 років скаржиться на підвищення температури тіла до 38^oC, біль у суглобах рук і ніг, періодичний кашель із виділенням кров’янистого мокротиння, гнійно-кров’янисті виділення з носу, загальну слабкість. Із анамнезу відомо, що симптоми з'явилися 2 місяці тому. Об'єктивно спостерігається: на слизовій оболонці ротової порожнини виявлено виразки, на шкірі тулуба та кінцівок візуалізується геморагічний висип. За результатами рентгенографії ОГК виявлено: множинні двобічні інфільтрати. В аналізі крові: ШОЕ - 60 мм/год, СРБ - +++, виявлено цитоплазматичні АНЦА до протеїнази 3. В аналізі сечі: еритроцити - 10-15 у полі зору. Який найімовірніший діагноз?
a. Хвороба Вальденстрема
b. IgA-асоційований васкуліт (Шенлейна-Геноха)
c. Хвороба Кавасакі
*d. Гранулематозний поліангіїт (хвороба Вегенера)
e. Мікроскопічний поліангіїт

137. Пацієнт віком 36 років скаржиться на періодичні (1 раз на 4-5 місяців) напади сильного головного болю з прискореним серцебиттям, біль у ділянці серця та животі, відчуття тривоги та страху. Після нападів виникає пітливість, збільшене сечовиділення. Між нападами почувається здоровим. Об'єктивно під час нападу спостерігається: шкіра бліда, холодна, волога, пульс - 130/хв, АТ - 260/160 мм рт. ст. Який найімовірніший діагноз?
a. Синдром Іценко-Кушинга
b. Гіпертонічна хвороба
c. Первинний гіперальдостеронізм
*d. Феохромоцитома
e. Тиреотоксикоз

138. Пацієнтка віком 35 років скаржиться на безпричинну втрату маси тіла, загальну слабкість, прискоренне серцебиття, непереносимість тепла та тремтіння пальців рук, появу підвищеного апетиту, часті випорожнення та проблеми зі сном. Під час медичного обстеження виявлено дифузно збільшену щитовидну залозу. Які результати лабораторних досліджень очікуємо отримати?
a. Знижений рівень тиреотропного гормону, вільних Т3 та Т4
*b. Знижений рівень тиреотропного гормону, підвищені рівні вільних Т3 та Т4
c. Нормальний рівень тиреотропного гормону, підвищені рівні вільних Т3 та Т4
d. Підвищений рівень тиреотропного гормону, нормальні рівні вільних Т3 та Т4
e. Підвищений рівень тиреотропного гормону, вільних Т3 та Т4

139. У пацієнтки віком 62 роки після перенесеного інфаркту міокарда через 2 роки виник затяжний приступ ангінозного болю. На ЕКГ спостерігаються негативні зубці Т в грудних відведеннях V1 - V4. Який лабораторний тест необхідно виконати для верифікації діагнозу: повторний гострий інфаркт міокарда?
*a. Визначення тропоніну Т або І
b. Визначення глікованого гемоглобіну
c. Визначення трансаміназ
d. Визначення холестерину
e. Визначення креатиніну

140. Пацієнт віком 58 років скаржиться на задишку під час помірних фізичних навантажень та продуктивний кашель. Із анамнезу відомо, що кинув курити 2 роки тому. За результатами спірографії ОФВ1 становить 74%. На підставі оцінки вираженості симптомів і ризику загострень пацієнта було віднесено до групи 2B за GOLD. Якою має бути початкова терапія для цього пацієнта?
a. Монотерапія beta_2-агоністами короткої дії
*b. Монотерапія beta_2-агоністами пролонгованої дії
c. Монотерапія інгаляційними кортикостероїдами
d. Подвійна терапія інгаляційними кортикостероїдами та beta_2-агоністами короткої дії
e. Подвійна терапія інгаляційними кортикостероїдами та beta_2-агоністами пролонгованої дії

141. Пацієнтка віком 18 років скаржиться на біль у суглобах кистей, задишку, серцебиття, гарячку, набряки на обличчі та ногах. Об'єктивно спостерігається: на щоках і переніссі візуалізується еритематозний висип, тахікардія, АТ - 155/110 мм рт. ст. У загальному аналізі крові: анемія, лейкопенія, тромбоцитопенія, ШОЕ - 60 мм/год. В аналізі сечі: протеїнурія - 3,3 г/л, мікрогематурія. Яке лабораторне дослідження необхідно провести першочергово?
a. Наявність ЦІК у сироватці крові
b. Наявність LЕ- клітин
c. Коагулограму
d. Визначення АСЛ-О
*e. Визначення антитіл до ДНК

142. У пацієнта віком 65 років, який перебуває в реанімаційному відділенні після резекції шлунка, підвищилася температура тіла до 38^oС, з’явився кашель, біль у правій половині грудної клітки. Об'єктивно спостерігається: ЧД - 26/хв, аускультативно праворуч нижче кута лопатки вислуховуються дрібнопухирцеві хрипи. За результатами аналізу крові виявлено: лейкоцити - 14·10^9/л, паличкоядерні нейтрофіли - 8%, ШОЕ - 30 мм/год, СРБ - +++. На рентгенографії ОГК спостерігається: інфільтративні зміни в нижній долі правої легені. За результатами бактеріологічного дослідження мокротиння виявлено Pseudomonas aeruginosa. Який найімовірніший діагноз?
*a. Нозокоміальна пневмонія
b. Гострий бронхіт
c. Рак легень
d. Бронхіальна астма
e. ХОЗЛ

143. Пацієнт віком 55 років скаржиться на нудоту, біль за грудниною та в епігастрії, страх смерті. Із анамнезу відомо, що біль за грудниною з’явився 3 год тому під час пробіжки, після прийому нітрогліцерну стан не покращився, з’явився головний біль. Близько 10-ти років хворіє на артеріальну гіпертензію, 8 місяців тому на фоні гіпертонічного кризу переніс інфаркт міокарда, проведено стентування лівої коронарної артерії, рекомендацій пацієнт не дотримується. Об'єктивно спостерігається: шкіра бліда, волога, тахіпное, пульс - 104/хв, АТ - 105/82 мм рт. ст., температура тіла - 37,5^оС. ІМТ - 33 кг/м^2. Аускультативно - тони серця послаблені, пресистолічний ритм галопу. На ЕКГ: підйом сегмента S-T на 1,2 мм в II, III та aVF відведеннях, у I, aVL, V2-V5 відведеннях реципрокна депресія сегмента S-T. У загальному аналізі крові: нейтрофільний лейкоцитоз. Швидкий тест для визначення тропоніну I - позитивний. Який найімовірніший діагноз?
a. Розшарування аневризми грудної аорти
*b. ІХС: Гострий повторний інфаркт нижньої стінки
c. ІХС: Гострий повторний інфаркт передньої стінки
d. Гострий інфекційний міокардит
e. ІХС: Нестабільна стенокардія

144. Пацієнт віком 39 років скаржиться на задишку, біль у правій половині грудної клітки, підвищення температури тіла до 38,2^oС, кашель. Із анамнезу відомо, що хворіє понад тиждень, скарги пов’язує з переохолодженням. Об'єктивно спостерігається: легкий акроціаноз губ, пульс - ритмічний, 92/хв, АТ - 130/75 мм рт. ст. Права половина грудної клітки відстає в акті дихання. Перкуторно справа нижче кута лопатки прослуховується тупий звук. У цій ділянці дихання відсутнє. Який найімовірніший діагноз?
a. Абсцес легені
b. ТЕЛА
*c. Плеврит
d. Ателектаз легені
e. Позагоспітальна пневмонія

145. Пацієнтка віком 48 років скаржиться на виражену втомлюваність, закрепи, збільшення маси тіла на 10 кг протягом останнього року, випадіння волосся, ламкість нігтів, сухість шкіри та мерзлякуватість. Об’єктивно спостерігається: сухість шкіри, ламкість нігтів, сухість та ламкість волосся, набряк обличчя та кінцівок, пульс - 57/хв, АТ - 110/60 мм рт. ст., під час поверхневої пальпації - живіт дещо здутий. Який найімовірніший діагноз?
a. Метаболічний синдром
b. Ендемічний зоб
c. Аутоімунний тиреоїдит
*d. Гіпотиреоз
e. Дифузний токсичний зоб

146. Пацієнт віком 50 років скаржиться на діарею (до 20-ти разів на день), що супроводжується виділенням слизу та крові, тенезми, абдомінальний біль у нижньому лівому квадранті живота, зниження маси тіла на 10 кг за останні 6 місяців, загальну слабкість. Під час колоноскопії виявлено: у ділянці від прямої кишки до селезінкового кута ободової кишки слизова оболонка гіперемована, збіднений судинний малюнок, наявність ерозій та виразок, контактна кровоточивість. Який найімовірніший діагноз?
a. Целіакія
b. Хвороба Крона
c. Хронічний геморой
*d. Виразковий коліт
e. Синдром подразненої кишки з переважанням діареї

147. Пацієнтку віком 35 років шпиталізовано зі скаргами на загальну слабкість, нудоту, кількаразове блювання. Із анамнезу відомо, що протягом 2-х днів її турбували підвищення температури тіла до 39^oC, нежить, біль у горлі, тому для покращення свого стану неодноразово приймала розчиний парацетамол у дозі 500 мг. За остані 12 год було 12 прийомів парацетамолу. Яку невідкладну допомогу необхідно надати пацієнтці?
a. Промивання шлунка
b. В/в введення метоклопраміду
*c. В/в введення N-ацетилцистеїну
d. Проведення гемодіалізу
e. В/в введення натрію бікарбонату

148. У пацієнтки віком 73 роки раптово виникли задишка, біль за грудниною. Із анамнезу відомо, що хворіє на тромбофлебіт поверхневих вен лівої нижньої кінцівки. На ЕКГ спостерігається: ЧСС - 130/хв, глибокі зубці S у І відведенні та Q у ІІІ стандартних відведеннях, підняття сегменту ST у ІІІ відведенні. За результатами ангіопульмонографії виявлено: обрив гілок середньої та нижньої гілок легеневої артерії. Який найімовірніший діагноз?
a. Кардіогенний шок
b. Пневмонія
*c. Тромбоемболія гілок легеневої артерії
d. Інфаркт міокарда
e. Нестабільна стенокардія

149. Пацієнтка віком 67 років скаржиться на перебої в роботі серця. В анамнезі: хронічна ревматична хвороба серця, протезування мітрального клапана. Об’єктивно спостерігається: діяльність серця аритмічна, вислуховується робота механічного мітрального клапана. АТ - 125/60 мм рт. ст., ЧСС - 72/хв, пульс - 68/хв. За результатами ЕКГ виявлено: фібриляція передсердь, нормосистолічна форма. Який із нижченаведених лікарських засобів рекомендовано для попередження емболії?
*a. Антагоніст вітаміну К
b. Прямий інгібітор фактора Ха
c. Інгібітор агрегації тромбоцитів
d. -
e. Прямий інгібітор тромбіну

150. Пацієнтка віком 52 роки скаржиться на періодичний нападоподібний біль у поперековій ділянці праворуч, який іррадіює в пахвинну ділянку та внутрішню поверхню правого стегна, порушення сечовиділення, яке проявляється більш частим сечовипусканням з різями та періодично домішками крові у сечі. Із анамнезу відомо, що скарги турбують 3-4 рази на місяць переважно після фізичного навантаження. Вважає себе хворою близько шести місяців. Об’єктивно спостерігається: праворуч у поперековій ділянці під час постукування - незначна болючість. За результатами аналізу сечі виявлено: відносна густина - 1,014, білок - 0,003 г/л, еритроцити нелізовані (свіжі) - 10-12 у полі зору, лейкоцити - 3-5 у полі зору, велика кількість кристалів сечової кислоти. Який найімовірніший діагноз?
a. Пієлонефрит
*b. Сечокам’яна хвороба
c. Цистит
d. Кіста нирки
e. Гломерулонефрит

