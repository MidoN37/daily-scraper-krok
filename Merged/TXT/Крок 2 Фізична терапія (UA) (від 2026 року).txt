1. Під час проведення нервово-м'язового обстеження пацієнт знаходився у положенні лежачи на спині, фізичний терапевт підняв нижню кінцівку пацієнта, розігнуту в колінному суглобі, при цьому пацієнт відчув появу болю внизу спини під час згинання ноги в кульшовому суглобі під кутом 82^o. Який патологічний стан, найімовірніше, виявлено в пацієнта?
*a. Пошкодження крижово-клубового суглоба
b. Синдром грушоподібного м'яза
c. Неврит сідничного нерва
d. Поперекова радикулопатія
e. Варіант норми

2. Під час тестування фізичним терапевтом чоловіка віком 80 років виявлено, що пацієнту складно сконцентруватися та зрозуміти поточну ситуацію, є проблеми з пам'яттю та іншими когнітивними здібностями. Для якого захворювання характерні такі клінічні показники?
a. Гострого порушення мозкового кровообігу
b. Депривації
*c. Деменції
d. Хвороби Паркінсона
e. Деадаптації

3. Фізичний терапевт проводить 6-хвилинний тест ходьби чоловіку з порушенням діяльності ССС. Під час тестування пацієнт зупинився та сів на стілець для відпочинку. Які подальші дії фізичного терапевта?
a. Відлік часу зупиняється, фізичний терапевт оцінює життєво важливі показники, у протоколі фіксуються час відпочинку, після відпочинку пацієнт продовжує тестування
b. Відлік часу зупиняється, у протоколі фіксується час відпочинку, після відпочинку пацієнт продовжує тестування
c. Відлік часу не зупиняється, фізичний терапевт пропонує продовжити тестування за допомогою допоміжного засобу, у протоколі фіксується час відпочинку
*d. Тест закінчується, фіксується час та підраховується пройдена відстань
e. Відлік часу не зупиняється, у протоколі фіксується час відпочинку, після відпочинку пацієнт продовжує тестування

4. З якого боку має знаходитися фізичний терапевт, щоб страхувати пацієнта із правостороннім геміпарезом під час підйому східцями?
*a. Праворуч від пацієнта, стоячи на сходинку нижче від нього
b. Праворуч від пацієнта, стоячи перед ним
c. Праворуч від пацієнта, стоячи на сходинку вище від нього
d. Ліворуч від пацієнта, стоячи на сходинку нижче від нього
e. Ліворуч від пацієнта, стоячи на сходинку вище від нього

5. Пацієнту віком 63 роки із встановленим діагнозом ішемічної хвороби серця було проведено тредмілергометрію за стандартизованим протоколом із метою уточнення функціонального класу стабільної стенокардії напруги та оцінки ефективності медикаментозної терапії. Про що свідчить виникнення тяжкого ангінозного болю як критерію припинення виконання навантажувальної проби?
*a. Досягнення порогу толерантності до фізичного навантаження
b. Підвищення тонусу симпатичного відділу нервової системи
c. Підвищення тонусу парасимпатичного відділу нервової системи
d. Необхідність повторного проведення навантажувальних проб
e. Необхідність корекції медикаментозної терапії

6. Для визначення ступеня сили у пацієнтів із патологічними проблемами широко застосовується ММТ. Що з нижченаведеного правильно визначає спосіб проведення мануального м'язового тестування чотириголового м'яза стегна на оцінку 4?
a. Сидячи на столі, гомілка звисає, коліно зігнуте на 90^o, контралатеральне стегно відведене і стопа знаходиться на стільці. Пацієнт згинає ногу в коліні на повну амплітуду проти помірного опору
*b. Сидячи на столі, гомілка звисає, коліно зігнуте на 90^o, контралатеральне стегно відведене і стопа знаходиться на стільці. Пацієнт розгинає коліно на повну амплітуду проти помірного опору
c. -
d. Сидячи на столі, гомілка звисає, коліно зігнуте на 90^o, контралатеральне стегно відведене і стопа знаходиться на стільці. Пацієнт піднімає стегно на повну амплітуду проти помірного опору
e. Лежачи, нога зігнута під кутом 90^o. Пацієнт розгинає коліно на повну амплітуду проти помірного опору

7. Пацієнтка віком 27 років перебуває на стаціонарному лікуванні з діагнозом: гостра лівобічна нижньодольова пневмонія. Укажіть положення тіла, яке необхідно прийняти пацієнтці, під час виконання статичного постурального дренажу.
a. Сидячи, трохи нахилитися вперед і вправо
b. Лежачи на лівому боці, з валиком під тазом і під нижньою частиною грудної клітки, частина ліжка з боку ніг піднята на 30-40 см
c. Лежачи на правому боці, частина ліжка з боку голови піднята на 30 см
d. Лежачи на лівому боці, частина ліжка з боку голови піднята на 30 см
*e. Лежачи на правому боці, з валиком під тазом і під нижньою частиною грудної клітки, частина ліжка з боку ніг піднята на 30-40 см

8. Під час тестування у вихідному положенні пацієнта лежачи на спині фізичний терапевт зігнув ліву нижню кінцівку пацієнта у кульшовому суглобі під кутом 45^o і в колінному суглобі під кутом 90^o. Присівши на ступню лівої нижньої кінцівки, фізичний терапевт захопив ліву гомілку пацієнта за верхню третину, потягнув на себе і встановив зміщення гомілки вперед у колінному суглобі на 7 мм. Яка структура, найімовірніше, пошкоджена у пацієнта в цьому разі?
a. Задня хрестоподібна зв'язка
b. Латеральний меніск
c. Медіальна колатеральна зв'язка
*d. Передня хрестоподібна зв'язка
e. Медіальний меніск

9. Із яких вправ може складатися активна корекція хребта пацієнта з діагнозом: правосторонній грудний сколіоз?
a. Відведення руки вбік до горизонталі з боку увігнутості дуги викривлення
*b. Підйом руки вгору зі сторони увігнутості дуги викривлення та нахил праворуч
c. Підйом руки вгору зі сторони випуклості дуги викривлення та нахил ліворуч
d. Нахил вперед із відведенням прямої руки
e. Нахил назад із ротацією в бік дуги викривлення

10. Фізичний терапевт звернув увагу на те, що пацієнт під час ходьби оберігає ногу та спирається на неї обережно. За результатами обстеження встановлено: рівень болю за шкалою ВАШ - 5 балів, тонус м'язів у нормі, причиною обмеження пасивної та активної амплітуди рухів є біль, усі види чутливості збережені, нижні кінцівки - антропометрично-симетричні. Який вид патологічної ходьби спостерігається в цього пацієнта?
a. Качина ходьба
b. Спастична ходьба
c. Паралітична ходьба
*d. Несправжня кульгавість
e. Справжня кульгавість

11. Під час реабілітаційного обстеження чоловіка фізичний терапевт виявив ознаки правостороннього геміпарезу, що є причиною зниження мобільності пацієнта та рівня його побутових навичок. З анамнезу відомо: гостре порушення мозкового кровообігу півроку тому. Яку шкалу застосує фізичний терапевт для кількісної оцінки рухових навичок пацієнта?
a. Для оцінки м'язової сили
b. Комітету медичних досліджень
c. Модифіковану шкалу спастичності Ашфорта
d. Бартела
*e. Оцінки моторики Рівермід

12. Пацієнтці віком 58 років із симптомами менопаузи та зниженою щільністю кісткової тканини (за результатами рентгенівської денситометрії) з метою нормалізації балансу кальцію та фосфору призначено сеанси ультрафіолетового опромінення діапазону В у суберитемній дозі. Який процес в організмі стимулюватиме цей фізіотерапевтичний метод?
*a. Синтез вітаміну D_3 у шкірі
b. Метаболізм вітаміну D в печінці
c. Синтез вітаміну D_2 у шкірі
d. Всмоктування вітаміну D_2 в кишечнику
e. Всмоктування вітаміну D_3 в кишечнику

13. Новонародженій дитині діагностовано правобічну вроджену м'язову кривошию. На що треба спрямувати заходи фізичної терапії в цьому разі?
a. Стимуляцію груднинно-ключично-соскоподібного м'яза з лівого боку та стимуляцію трапецієподібного м'яза з правого боку
b. Стимуляцію груднинно-ключично-соскоподібних м'язів із правого та лівого боків, стимуляцію трапецієподібних м'язів з обох боків
c. Розслаблення груднинно-ключично-соскоподібного м'яза з правого боку, стимуляцію трапецієподібного м'яза з лівого боку
*d. Розслаблення груднинно-ключично-соскоподібного та трапецієподібного м'язів з правого боку, стимуляцію цих м'язів з лівого боку
e. Розслаблення трапецієподібних м'язів з обох боків та стимуляцію груднинно-ключично-соскоподібного м'яза з правого боку

14. Пацієнт після перенесеної ЧМТ перебуває на післягострому етапі реабілітації. За результатами обстежень пацієнта констатовано п'ятий рівень за когнітивною шкалою Ранчо Лос Амігос та 40 балів за індексом Бартел. Який подальший реабілітаційний маршрут пацієнта згідно з отриманими результатами обстеження та критеріями направлення для надання реабілітаційної допомоги?
*a. Реабілітаційна допомога в стаціонарних умовах
b. Паліативна допомога в умовах хоспісу
c. Медсестринський догляд у відділенні неврології
d. Реабілітаційна допомога в амбулаторних умовах
e. Телереабілітація в домашніх умовах

15. Фізичну працездатність пацієнтів, які хворіють на бронхіальну астму, оцінюють шляхом індивідуальної можливості витримувати фізичне навантаження. Який метод застосовують у цьому разі?
*a. Велоергометрії
b. Спірометрії
c. Купера
d. Спірографії
e. Стрельнікової

16. На скільки відсотків маса тіла перевищує фізіологічну норму в пацієнта з ІІ-м ступенем ожиріння?
a. 70-80%
b. 20-25%
*c. 30-49%
d. 10-15%
e. 50-60%

17. У чоловіка віком 52 роки на 6-й день після тотального ендопротезування правого кульшового суглоба стан задовільний, ускладнень не виявлено, ранню фізичну терапію розпочато в 1-й день після операції. Яка вправа допоможе розширити руховий режим пацієнта на 8-й день у разі такого перебігу післяопераційного періоду?
a. Тренування ходьби східцями без милиць
*b. Тренування ходьби східцями із милицями
c. Тренування ходьби з підлокітною милицею
d. Тренування переходу з положення сидячи у положення стоячи
e. Тренування стояння з підлокітною милицею

18. За результатами обстеження пацієнта зі спинномозковою травмою виявлено: можливість довільного анального скорочення, збереженість моторної функції нижче неврологічного рівня та силу в половині ключових м'язів 3-4 бали. На який рівень тяжкості спинномозкової травми за шкалою AIS Американської асоціації травм хребта вказують ці результати обстеження?
a. Рівень Е - сенсорні та моторні функції в нормі
*b. Рівень D - неповне моторне ураження
c. Рівень А - повне ураження
d. Рівень В - неповне сенсорне ураження
e. Рівень С - неповне моторне ураження

19. Пацієнтка скаржиться на обмеження рухів у ліктьовому суглобі після зняття іммобілізації (2 тижні тому), біль відсутній. Фізичний терапевт після обстеження встановив наявність постіммобілізаційної згинально-розгинальної контрактури ліктьового суглоба. Пасивні фізіологічні рухи яких ступенів амплітуди за Мейтландом, необхідно використовувати для відновлення амплітуди рухів у ліктьовому суглобі?
a. ІІ та ІІІ
*b. ІІІ та ІV
c. І, ІІ та ІV
d. І та ІV
e. І та ІІ

20. До молодого фізичного терапевта звернувся чоловік віком 26 років зі скаргами на ушкодження правого коліна. У процесі опитування фізичний терапевт сформулював 2 ймовірні гіпотези порушення рухливості в колінному суглобі. Одна з них: порушення цілісності передньої хрестоподібної зв’язки колінного суглоба. Який діагностичний тест має більшу чутливість і специфічність, ніж інші, для підтвердження або спростування цієї гіпотези?
*a. Лахмана
b. Задньої висувної шухляди
c. Мак-Мюррея
d. Передньої висувної шухляди
e. Еплі

21. Пацієнт віком 62 роки перебуває на реабілітації у зв'язку з перенесеним ішемічним інсультом. Фізичний терапевт проводить втручання для корекції тіла пацієнта, оскільки наявний синдром "відштовхування" (push-синдром). Яка мета такого втручання?
a. Дотягнутися паретичною рукою до здорової ноги
b. Дотягнутися здоровою рукою та здоровою ногою до ураженого боку
*c. Дотягнутися здоровою рукою та здоровою ногою до здорового боку
d. Дотягнутися паретичною рукою та паретичною ногою до здорового боку
e. Дотягнутися паретичною ногою до здорової руки

22. Що рекомендовано для профілактики контрактур нижніх кінцівок?
a. Правильне розтягування та розігрівання м'язів перед вправами
*b. Позиціювання в ліжку сидіння, регулярне стояння та/або ходьба
c. Вправи для розвитку сили
d. Інтенсивні вправи для розвитку витривалості
e. Використання природних засобів: лікувальні ванни, креми та мазі

23. Що є протипоказанням для аеробних тренувань на витривалість для пацієнтів кардіологічного профілю?
a. Зниження життєвої ємності легень до 85% від прогнозованого значення
*b. Виражена вторинна мітральна недостатність
c. Серцева недостатність ІІ функціонального класу NYHA
d. Гіпертонічна хвороба I ступеня
e. Підвищення систолічного артеріального тиску на 20 мм рт. ст. при фізичному навантаженні

24. Які ознаки вказують на патологічні (не притаманні для вікових змін) порушення ходьби пацієнта літнього віку?
a. Зміна відмашки рук, асиметричність, видовження кроку, циркумдукція, пришвидшення, нахил тулуба
b. Зміна відмашки рук, симетричність, вкорочення кроку, циркумдукція, пришвидшення, нахил тулуба
c. -
d. Ретропульсія, симетричність, вкорочення кроку, циркумдукція, пришвидшення, нахил тулуба
*e. Ретропульсія, асиметричність, вкорочення кроку, циркумдукція, пришвидшення, нахил тулуба

25. Пацієнт віком 50 років зі спастичним колітом в анамнезі, професійна діяльність якого пов’язана з сидячим характером праці, скаржиться на періодично виникаючі переймоподібні болі в животі, хронічний закреп, головний біль, дратівливість. Яке оптимальне вихідне положення має бути при підборі терапевтичних вправ з метою усунення спастичних явищ?
a. Лежачи на животі
*b. Колінно-кистьове положення
c. Лежачі на боці
d. Стоячи на колінах
e. Лежачи на спині

26. Укажіть тренувальну частоту серцевих скорочень за формулою Карвонена, якщо: ЧСС у стані спокою становить 60/хв, максимальна ЧСС - 120/хв, цільова інтенсивність від резервної ЧСС - 60%.
a. 102/хв
*b. 96/хв
c. 88/хв
d. 72/хв
e. 100/хв

27. Під час дослідження чутливості пацієнт сидить із заплющеними очима. Руку пацієнта поперемінно згинають та розгинають у ліктьовому суглобі та просять відповісти на питання, у якому напрямку відбуваються рухи в ліктьовому суглобі. Який вид чутливості оцінюють у цьому разі?
a. Статестезію
b. Дискримінацію
c. Локалізацію
d. Стереогнозис
*e. Кінестезію

28. Пацієнтові віком 32 роки з передньо-нижнім вивихом плечової кістки після знеболення проведено вправлення вивиху. Яку фіксацію доцільно виконати пацієнту?
*a. Пов'язку Дезо
b. Скелетне витягнення за плечову кістку
c. Гіпсову лонгету від травмованого до променево-зап'ясткового суглоба
d. Торако-брахіальну гіпсову пов'язку
e. Фіксацію косинкою

29. Скільки резерву частоти серцевих скорочень використовують вправи середньої інтенсивності?
a. Від 60% до 80%
b. Від 20% до 40%
*c. Від 40% до 60%
d. Від 40% до 80%
e. Від 20% до 60%

30. Із якою метою застосовують валик під стегна та нижню частину живота, виконуючи позиціонування лежачи на животі?
a. Для тренування м'язів живота
b. Для збільшення черевного тиску
*c. Для зменшення черевного тиску
d. Для усунення лордозу поперекового відділу хребта
e. Для зменшення напруження м'язів плечового пояса та ротаторів

31. Який тест із нижченаведених оцінює індекс ураження щодо різних видів діяльності та призначений для оцінки рухової функції, рівноваги, чутливості й функціонування суглобів у пацієнтів із постінсультною геміплегією?
a. Із дев'ятьма лунками та кілочками
b. Берга
c. Френчай
d. Викреслювання ліній
*e. Фугл-Мейєра

32. Які фізичні вправи не показані пацієнтам із діагнозом: хронічний гломерулонефрит, підгостра форма?
a. На розслаблення
b. На розтягування
c. Дихальні
*d. Силові
e. Коригувальні

33. Після перенесеного COVID-19 у пацієнта спостерігається дуже низька толерантність до навантаження. Яка фізична активність рекомендована цьому пацієнтові у перші 6 тижнів після виписки?
a. Виконувати свою повсякденну діяльність і додаткові фізичні вправи середньої інтенсивності
b. Виконувати свою повсякденну діяльність і додаткові фізичні вправи низької інтенсивності тричі на добу
*c. Виконувати свою повсякденну діяльність і додаткові фізичні вправи низької та середньої інтенсивності з короткими інтервалами
d. Зменшити свою повсякденну діяльність і виконувати фізичні вправи низької інтенсивності
e. Зменшити свою повсякденну діяльність і виконувати фізичні вправи низької інтенсивності двічі на добу

34. Для якої патології ефекторно-вольової сфери характерні такі симптоми: повна відсутність активних рухів кінцівки або кінцівок, збільшення м'язового тонусу, гіперрефлексія, синкінезія, позитивні патологічні рефлекси, збережена трофіка м'язів?
a. Неоцеребрального синдрому
*b. Центрального мотонейрона
c. Палеоцеребрального синдрому
d. Хореатичного синдрому
e. Периферійного мотонейрона

35. Укажіть тип порушення постави, при якому спостерігається гіперлордоз поперекового відділу.
a. Сколіотична постава
b. Кіфосколіоз
c. Сутула спина
*d. Кругло-увігнута спина
e. Плоска спина

36. Жінці віком 69 років діагностовано пневмонію середнього ступеня тяжкості з ураженням задніх основних сегментів обох легень. Аускультативно вислуховуються вологі хрипи. Яку дренажну позицію доцільно застосувати пацієнтці для поліпшення відходження мокротиння?
a. Положення сидячи в нахилі з опорою ліктями на коліна
*b. Положення на животі, верхня частина тулуба опущена відносно горизонтальної площини
c. Положення на правому боці з напівобертом на спину
d. Положення лежачи на спині, верхня частина тулуба опущена відносно горизонтальної площини
e. -

37. Пацієнт скаржиться на часті запаморочення, головокружіння під час зміни положення голови. В анамнезі: черепно-мозкова травма. Який тест потрібно провести для вестибулярного обстеження?
a. Тест сенсорної організації
*b. Маневр Дікса-Холпайка
c. Імпульсний тест голови
d. Тест стояння на одній нозі
e. Міні-тест оцінки системи динамічної рівноваги

38. За рахунок чого відбуваються суттєві поліпшення рівноваги після вестибулярної реабілітації?
a. Психоемоційної підготовки до виконання фізичної роботи великого обсягу
*b. Адаптації ЦНС, сенсорного зміщення або перебалансування систем чуття
c. Толерантності кардіореспіраторної системи до фізичного навантаження та підвищення загальної фізичної працездатності
d. Зміцнення м'язів і загальних силових показників
e. Тренування нервових волокон периферичних нервів

39. Фізичний терапевт відділення інтенсивної терапії розпочинає реабілітацію пацієнта віком 32 роки, що потрапив у ДТП і має травматичні ушкодження хребта. На другий день після травмування йому було проведено обстеження за шкалою ASIA) Результати обстеження рівня чутливості та моторики: Т2/Т2. Крижове збереження відсутнє. Який рівень за шкалою ASIA (AIS) має цей пацієнт?
a. Е
b. В
c. С
*d. А
e. D

40. Фізичний терапевт оглядає пацієнтку віком 40 років із дегеративно-дистрофічними змінами. Вона скаржиться на головний біль, біль у лівій частині шиї та лівій верхній кінцівці, скутість у шийному відділі хребта. Пальпаторно відзначається напруження драбинчастих м'язів і верхнього трапецієподібного м'яза. Обмежена амплітуда руху під час контралатерального нахилу голови. Яке ефективне втручання має застосувати фізичний терапевт для швидкого зняття локального гіпертонусу м'язів?
a. Іммобілізацію шийного відділу хребта
b. Динамічні фізичні вправи для шийного відділу хребта
c. Фізичні вправи на опір
*d. Постізометричну релаксацію
e. Витягування шийного відділу хребта

41. Укажіть оптимальний термін для досягнення однієї короткотривалої функціональної цілі під час реабілітації пацієнта в стаціонарі.
a. 10-12 днів
b. 7-10 днів
*c. 5-7 днів
d. 14-21 день
e. 12-14 днів

42. Пацієнт віком 75 років має вологий (продуктивний) кашель більше ніж 10 років та задишку, що виникає під час фізичного навантаження. Встановлено діагноз: ХОЗЛ. Яке дихання доцільно застосувати для очищення дихальних шляхів від мокротиння та зменшення задишки?
*a. Із позитивним тиском на видиху
b. Із негативним тиском на видиху
c. Із позитивним тиском на вдиху
d. -
e. Із негативним тиском на вдиху

43. Який критерій є кращим для прогнозування потенціалу навчальної спроможності пацієнтів із черепно-мозковою травмою?
a. Тривалість надання реабілітаційних заходів
b. Тривалість втрати свідомості пацієнта після отримання травми
*c. Тривалість після травматичної амнезії
d. Тривалість афазії
e. Тривалість перебування пацієнта в комі

44. Фізичному терапевту необхідно провести обстеження для визначення ступеня виразності феномена "learned non-use" ("навчився не використовувати") ураженої верхньої кінцівки у пацієнта з центральним парезом. Який тест для цього доцільно використати?
a. Стратегії руху
*b. Френчай
c. Мотрісіті
d. Оцінка моторики
e. Функціональна незалежність

45. Для яких тренувань у рамках програми кардіореабілітації характерні: періодичні та короткі серії навантаження зі 100% цільовою інтенсивністю, удвічі довші відновні періоди з дуже низьким навантаженням або без нього?
a. На велоергометрі з помірним навантаженням
*b. На велоергометрі з інтервальним навантаженням
c. На велоергометрі з рівномірним навантаженням
d. На велоергометрі зі ступінчасто-зростаючим навантаженням
e. На велоергометрі з параболічним навантаженням

46. Які клінічні прояви клишоногості?
*a. Еквінус у гомілково-надп'ятковому суглобі та аддукція стопи
b. Абдукція стопи та пронація стопи
c. Супінація стопи та абдукція стопи
d. Збільшення дорсіфлексії стопи
e. Пронація стопи та аддукція стопи

47. Які завдання необхідно обирати терапевту для оцінки пацієнта, що має нервово-м'язові захворювання, під час розробки подальшого фізіотерапевтичного втручання?
a. Спрямовані на визначення основних фізичних якостей пацієнта та його фізичної працездатності
b. Які будуть відображати фізичний та психоемоційний стани пацієнта, описуючи його когнітивну сферу
c. Які будуть задовольняти бажання пацієнта та сприяти його задоволенню від реабілітаційного процесу
*d. Які, ймовірно, будуть викликом для пацієнта, враховуючи підозрілі сфери неефективності, порушень чи проблеми
e. Які будуть легкими для виконання пацієнтом та які пацієнт виконує постійно без труднощів, витрат додаткової енергії

48. Жінка віком 75 років 2 тижні перебуває на витяжці у зв'язку з діафізарним переломом лівого стегна. Їй рекомендована фізична терапія. Яка мета фізичної терапії для цієї пацієнтки?
a. Збільшення щільності кісткової маси та покращення функціональної здатності м'язів
b. Відновлення силових показників м'язів нижніх кінцівок
c. Відновлення амплітуди руху в колінному суглобі
d. Зниження ризику утворення тромбів у ділянці пошкодження
*e. Профілактика пролежнів і респіраторних порушень

49. Для оцінювання якого критерію використовується оригінальна проба Ромберга як частина неврологічного обстеження серед здорових чоловіків і жінок?
a. Динамічної рівноваги
b. Відчуття локалізації
*c. Ризику падіння
d. Когнітивних порушень
e. Постави

50. Пацієнт знаходиться на кардіореабілітації після перенесеного інфаркту міокарда. Які вправи є важливим компонентом фази початкового відновлення для постінфарктних пацієнтів?
*a. З амплітудою руху для верхніх кінцівок
b. Вправи постізометричної релаксації для шийного відділу хребта
c. Вправи постізометричної релаксації для грудного відділу хребта
d. Вправи постізометричної релаксації для верхніх та нижніх кінцівок
e. З амплітудою руху для нижніх кінцівок

51. Який тренувальний сценарій має формувати фізичний терапевт під час роботи з пацієнтами з наслідками черепно-мозкової травми?
a. Має бути не складним для виконання пацієнту та подобатися йому
b. Має бути складним для виконання пацієнта
c. Пацієнт має максимально бути залученим до побутової активності
d. Має бути спрямованим на вдосконалення навичок володіння кріслом колісним активного типу
*e. Має відображати ситуації реального життя вдома й на роботі для кожного пацієнта

52. Синдром неглекту характерний для осіб із гострим порушенням мозкового кровообігу. У якій частці головного мозку локалізована зона ураження?
a. Скроневій
b. Лобовій
*c. Тім'яній
d. Мозочка
e. Потиличній

53. У пацієнта із травмою спинного мозку після вогнепального поранення проведено обстеження за шкалою ASIA) За результатами мануально-м'язового тестування половина провідних м'язів має оцінку 3 і більше балів нижче неврологічного рівня травми та крижове збереження. Який рівень за шкалою ASIА буде присвоєне цьому пацієнтові?
a. С
b. А
c. Е
d. В
*e. D

54. Пацієнту з діагнозом: хронічний панкреатит (ХП) - необхідно обстежити функціональну силу м’язів нижніх кінцівок. Який тест буде оптимальним для використання, якщо у доступі є стілець зі спинкою та секундомір?
a. Тіннеті
b. Мотрісіті
c. Встань та йди
d. Берга
*e. П'яти присідань

55. Двомісячній дитині встановлено діагноз: вада розвитку ЦНС, мієломенінгоцелє грудного відділу хребта, spina bifida Th8-Th11. Який імовірний прогноз щодо набуття рухових навичок у цьому разі?
a. Із затримкою навчиться сидіти з опорою на руки, зможе навчитися повзати тільки по-пластунськи, до 5 років може навчитися ходити в ортезах KAFO або HKAFO з використанням ходунків або милиць
b. Сидіти незалежно, перевертатись і повзати навчиться вчасно, до 2 років навчиться ходити, потребуватиме тренувань на витривалість і зміцнення м'язів, використання ортопедичних устілок
c. Cидіти незалежно та перевертатися навчиться вчасно, до 2-3 років навчиться повзати, до 4 років може навчитися ходити в ортезах AFO або KAFO
*d. Із затримкою навчиться сидіти за умови підтримки тулуба, можливе опанування перекачування, основний спосіб пересування - крісло колісне
e. Сидіти незалежно, перевертатися, повзати та ходити навчиться вчасно

56. Пацієнта віком 32 роки шпиталізовано з глибокими опіками ділянки ліктьового суглоба. Протипоказів до обстеження амплітуди рухів немає. Протягом якого терміну треба провести обстеження амплітуди рухів ліктьового суглоба?
a. 24 годин з моменту отримання травми
b. 36 годин з моменту шпиталізації
*c. 72 годин з моменту отримання травми
d. 24 годин з моменту шпиталізації
e. 48 годин з моменту отримання травми

57. Яку мету відповідно до принципу SMART можна вважати короткотривалою для пацієнта зі спинномозковою травмою в гострому реабілітаційному періоді?
a. Участь у місцевому адаптивному спортивному заході
b. Досягнення повної незалежності в догляді за сечовим міхуром і кишечником
*c. Опанування техніки переміщення з ліжка на візок і навпаки
d. Самостійна купівля пляшки води
e. Регулярна участь у громадських заходах

58. Які зміни дихальних шумів можна виявити в пацієнта з плевральним випотом під час аускультації легень?
a. Бронхіальне дихання
b. Вологі хрипи
*c. Відсутність дихальних шумів
d. Сухі хрипи
e. Крепітацію

59. Який тест можна використовувати для оцінювання координаційних здібностей літніх людей?
a. Ловетта
b. Мотрісіті
c. Флосінга
d. Френчай
*e. Тіннеті

60. Кукса характеризується такими показниками: зниженою функцією м'язів, болючістю під час пальпації, нестійкістю об'ємних розмірів, має атрофічні в'ялі тканини, на їх торцевих поверхнях можуть бути трофічні розлади шкіри без запальних явищ. Кукса може призвести до згинальної або розгинальної контрактури суміжного суглоба, помірної вираженої неспроможності зв'язок суглоба, довжина кукси недостатня для керування протезом (коротка кукса). Укажіть цей вид кукси.
a. Коротка
b. Нефункціональна
c. Функціональна
d. Довга
*e. Малофункціональна

61. Під час визначення ефективності програми фізичної терапії оцінюють показники спірометрії. Який показник вказує на зміну легеневої тканини у пацієнтів з пневмонією?
*a. ЖЄЛ
b. ОФВ1
c. ПШВ
d. МОШ50
e. ЧД

62. Пацієнту із геміпарезом після перенесеного ішемічного інсульту в ранньому відновному періоді планується провести динамічну електростимуляцію. На яких м'язах потрібно розміщувати електроди під час проведення цієї процедури?
a. На спастичних м'язах руки та ноги
b. На синергістах спастичних м'язів руки та ноги
c. На антагоністах спастичних м'язів руки та синергістах спастичних м'язів ноги
*d. На антагоністах спастичних м'язів руки та ноги
e. На м'язах агоністах

63. Укажіть методичну особливість виконання фізичних вправ на розвиток загальної витривалості.
a. Повторювані вправи низької інтенсивності протягом короткого періоду часу
b. Високоінтенсивні вправи протягом короткого періоду часу
c. Повторювані вправи будь-якої інтенсивності протягом довгого періоду часу
d. Повторювані вправи високої інтенсивності протягом довгого періоду часу
*e. Повторювані вправи низької інтенсивності протягом довгого періоду часу

64. Пацієнт віком 40 років два роки тому потрапив у ДТП та отримав травму спинного мозку. Після цього у чоловіка розвинувся спастичний парапарез нижніх кінцівок. Неврологічний рівень ураження - T8. Сила м'язів нижче рівня ураження не перевищує 1-2 бали. Присутнє крижове збереження. Визначте тяжкість пошкодження за шкалою ASIA)
a. B
b. D
c. A
d. E
*e. C

65. Під час планового огляду тримісячного хлопчика неврологом виявлено значно підвищений тонус м'язів-розгиначів і привідних м'язів обох ніг, а також надмірний тонус черевних м'язів. Про яку форму ДЦП можуть свідчити такі клінічні ознаки?
a. Спастичну геміплегію
b. Атонічно-астатичну форму Ферстера
c. Гіперкінетичну
d. Дискінетичну
*e. Спастичну диплегію

66. На які тканинні структури діє найпоширеніший прийом масажу - погладжування?
a. Підшкірна основа
*b. Епідерміс, власне шкіра (дерма)
c. Сухожилля
d. Суглоб, фасції
e. М'язовий шар

67. Укажіть найбільш важливий аспект під час здійснення практичної діяльності мультидисциплінарної команди (МДК) та один із основних компонентів мультидисциплінарного підходу.
a. Формулювання клініко-реабілітаційного діагнозу
b. Створення реабілітаційного плану
c. Дотримання принципів деонтології
*d. Спільна постановка командних цілей реабілітації
e. Залучення до постановки цілей пацієнта чи опікунів

68. Якою має бути висота ручки 4-опірної палиці як допоміжного засобу пересування для особи із гострим порушенням мозкового кровообігу (ГПМК)?
a. На висоті середини передпліччя
b. На висоті ліктя
*c. На висоті згину зап'ястка
d. На висоті кінчиків пальців
e. На висоті 1/3 передпліччя

69. Якими основними методами визначаються показники зовнішнього дихання?
a. Пневмографією, статографією
*b. Спірометрією, спірографією
c. Спірографією, пікфлоуметрією
d. Спірометрією, пневмографією
e. Статографією, пікфлоуметрією

70. Під час обстеження полів зору за методикою "Плавного стеження" у пацієнта з наслідками ЗЧМТ (середній ступінь тяжкості) виявлено диплопію (двоїння) при погляді вниз. Ураження якого черепно-мозкового нерва спостерігається в пацієнта?
a. Відвідного
b. Трійчастого
c. Зорового
*d. Блокового
e. Окорухового

71. Яке захворювання характеризується дифузним прогресуючим ураженням бронхіального дерева, зумовлене тривалим подразненням і запаленням повітроносних шляхів різними шкідливими агентами, та проявляється перебудовою секреторного апарату слизової оболонки, розвитком запального процесу та склеротичними змінами в більш глибоких прошарках і супроводжується гіперсекрецією та порушенням очисної функції бронхів?
a. Гострий бронхіт
b. Плеврит
*c. Хронічний бронхіт
d. Пневмонія
e. Бронхіальна астма

72. До якого виду вправ належить "напівприсід на балансувальній платформі"?
a. На витривалість
b. На гнучкість
*c. Для розвитку статичної рівноваги
d. Для розслаблення
e. Для розвитку динамічної рівноваги

73. Яку модель ходьби потрібно використовувати на ранніх етапах реабілітації після оперативного втручання у зв'язку з ендопротезуванням кульшового суглоба?
a. Чотириточкову модель ходьби з милицями
b. Модель ходьби з ходунками
c. Модель ходьби з ролатором
d. Двоточкову модель ходьби з милицями
*e. Триточкову модель ходьби з милицями

74. Що оцінюється за допомогою мануально-м'язового тестування?
a. Витривалість м'язів
b. Діапазон рухів у суглобах
*c. Сила м'язів
d. Чутливість м'язів
e. Пропріоцепція

75. У пацієнта 4 дні тому розвинувся ішемічний інсульт із вираженою дисфагією, лівобічний геміпарез. Яке положення пацієнта під час позиціонування в ліжку провокує аспіраційну пневмонію?
a. Лежачи на лівому боці
b. Сидячи з опущеними вниз ногами
c. Положення Фаулера
*d. Лежачи на спині
e. Лежачи на правому боці

76. Пацієнт із бронхопневмонією скаржиться на виснажливий кашель із виділенням невеликої кількості густого мокротиння. За даними рентгенологічного обстеження патологічний осередок локалізований у передньому апікальному сегменті верхньої долі правої легені. Яке вихідне положення найбільш ефективне для проведення постурального дренажу в цього пацієнта?
a. Сидячи, з невеликим нахилом тулуба вперед
*b. Сидячи, з невеликим відхиленням тулуба назад
c. Лежачи на животі, з невеликим підняттям тулуба
d. Лежачи на лівому боці, з піднятим тулубом щодо голови
e. Лежачи на правому боці, з піднятим тулубом щодо голови

77. Який засіб фізичної реабілітації для профілактики контрактур потрібно вибрати при опіковій травмі з перших днів перебування пацієнта в лікарні?
a. Дихальні вправи
b. Терапевтичні вправи
c. Масаж
d. Постізометрична релаксація
*e. Позиціонування

78. У п'ятирічного хлопчика зі збереженими розумовими здібностями ДЦП проявляється нерегулярними спонтанними швидкими змінами - скорочення-розслаблення м'язів рук і ніг, мімічних м'язів обличчя на тлі загального зниженого м'язового тонусу. Коли дитина хвилюється, рухи рук і голови посилюються. У хлопчика також є порушення артикуляції і темпу мовлення. Про яку форму ДЦП свідчать такі клінічні показники?
a. Змішану
b. Спастичну геміплегію
c. Атонічно-астатичну форму Ферстера
d. Спастичну диплегію
*e. Гіперкінетичну

79. Під час проведення мануально-м'язового тестування сили м'язів, які розгинають гомілку, фізичний терапевт встановив, що пацієнт може долати невеликий спротив, при цьому амплітуда руху в колінному суглобі була неповною. Який сегмент спинного мозку, найімовірніше, уражений у цьому разі?
a. L1
b. L5
*c. L3
d. L2
e. L4

80. Для пацієнтів після інфаркту міокарда існують 3-, 4-, 5-тижневі програми реабілітації. Який показник є визначальним під час вибору кожної з програм?
a. Індивідуальний підхід
b. Рухова активність
c. Стан перед загостренням
d. Функціональний клас
*e. Клас тяжкості

81. Який тест є важливим елементом під час підготовки до реабілітації, тому що дає можливість визначити готовність пацієнта до початку фізичних навантажень?
*a. Тест 2-хвилинної ходьби
b. Тест балансу Берга
c. Чотириетапний тест балансу
d. Функціональний тест м'язів стегна
e. Тест 4-х квадратів

82. Коли можна застосовувати фізичні вправи пацієнтам із діагнозом: виразкова хвороба шлунка та дванадцятипалої кишки?
a. Незалежно від часу прийому їжі
*b. За 1-1,5 год до прийому їжі
c. За 30 хв після прийому їжі
d. За 3 год після прийому їжі
e. За 1 год після прийому їжі

83. Як впливають помірні та невеликі фізичні навантаження на функцію нирок та сечового міхура пацієнтів?
a. Стимулюють тонус, поліпшують регенерацію
b. Пригнічують сечовиділення
c. Знижують добове сечовиділення
d. Регулюють нервово-психічні процеси
*e. Стимулюють сечовиділення

84. Фізичний терапевт оцінює силу трапецієподібного м'яза. Пацієнт у положенні сидячи самостійно піднімає плечі вгору з максимальною амплітудою, але не може виконати рух, якщо фізичний терапевт чинить невеликий опір руховій дії. Визначте максимальний бал за ММТ.
*a. 3
b. 5
c. 4
d. 1
e. 2

85. Фізичний терапевт проводить у пацієнта оцінювання якості життя за опитувальником Роланла-Морріса. Для оцінки яких станів застосовується цей опитувальник?
a. Післятравматичного головного болю
b. Хронічного болю в суглобі
c. Гострого та підгострого болю в суглобі
*d. Гострого та підгострого болю в спині
e. Хронічного болю в спині

86. Під час виписки пацієнта з реабілітаційного неврологічного відділення його результати оцінювання рівноваги за шкалою балансу Берга - 38 балів. Які рекомендації доцільно надати пацієнту щодо безпечного самостійного пересування?
a. Ходьба під контролем іншої особи
b. Ходьба без допоміжних засобів лише рівною поверхнею
*c. Ходьба з опорою на допоміжні засоби або з підтримкою іншої особи
d. Ходьба без допоміжних засобів пересування та допомоги іншої особи
e. Переміщення на візку

87. Пацієнта з дефектом черепа в лівій скронево-тім'яній ділянці на 5 добу після оперативного видалення гематоми вчать переходу з положення лежачи на спині в положення сидячи на краю ліжка. Який спосіб вставання буде пріоритетним для пацієнта в цьому разі?
a. Через неуражену сторону із допомогою фізичного терапевта
b. Через уражену сторону без допомоги фізичного терапевта
c. Через неуражену сторону без допомоги фізичного терапевта
*d. Через уражену сторону з допомогою фізичного терапевта
e. -

88. До фізичного терапевта звернувся чоловік віком 29 років зі скаргами на біль по задній поверхні лівого стегна. З анамнезу відомо, що біль виник раптово під час гри у футбол, зокрема при різкому прискоренні. Було встановлено пошкодження двоголового м'яза стегна. Який механізм ушкодження м'яза найбільш імовірний у цьому разі?
a. Ідеомоторна вправа
b. Фацілітація напруженого м'яза
c. Ізометричне скорочення
d. Концентричне скорочення
*e. Ексцентричне скорочення

89. Одним із методів оперативного контролю фізичної терапії у довготривалому періоді реабілітації в пацієнтів з COVID-19 та реконвалесцентів є показник сатурації. Укажіть абсолютний мінімум рівня сатурації, у разі якого припиняються терапевтичні вправи.
a. У спокої 95%, під час фізичних навантажень абсолютний мінімум - 80%
b. -
c. У спокої 95%, під час фізичних навантажень абсолютний мінімум - 85%
*d. У спокої 90%, під час фізичних навантажень абсолютний мінімум - 85%
e. У спокої 90%, під час фізичних навантажень абсолютний мінімум - 80%

90. З якою метою виконуються пасивні вправи на розтяг м'язів у пацієнтів зі спастичністю, що викликана травмою чи захворюванням центральної нервової системи?
a. Для зменшення спастичності та тонусу м'язів
b. Для формування рухових навичок
c. Для тренування сили м'язів
*d. Для профілактики контрактур
e. Для венозного відтоку в спазмованих м'язах

91. У військовослужбовця з легкою ЧМТ спостерігається порушення під час одночасного виконання двох дій. Які завдання має рекомендувати фізичний терапевт у цьому разі?
a. Силового навантаження
b. На виконання великої кількості повторень
*c. У дедалі складніших умовах
d. На швидкість виконання
e. Поділені на підзавдання, для кращого усвідомлення виконання

92. Яку тактику необхідно використати для лікування пацієнта з правобічним спастичним геміпарезом зі збереженими селективними рухами пальців і кисті, щоб уникнути "навченого невикористання" верхньої кінцівки?
a. Вправи на силу та координацію м'язів ураженої кінцівки
b. Кінезіотерапія, вправи на амплітуду руху
c. Посилення тренування/використання ураженої руки
d. Розвиток координаторних якостей верхньої кінцівки
*e. Обмеження неушкодженої руки та посилення тренування/використання ураженої руки

93. Укажіть найефективнішу стратегію для реабілітації пацієнта, який перехворів на COVID-19 із наявними або тривалими порушеннями функції легень, через 6-8 тижнів після виписки його з лікарні.
a. Програма аеробних тренувань
b. Програма фізичної терапії
c. Програма функціональних вправ
d. Курс апаратної фізіотерапії
*e. Програма легеневої реабілітації

94. Чоловіка віком 32 роки шпиталізовано до відділення інтенсивної терапії з діагнозом: гостре порушення мозкового кровообігу. Пацієнт знаходиться у нестабільному стані. Коли фізичний терапевт має розпочати реабілітаційні заходи з цим пацієнтом?
a. Після переведення пацієнта до палати стаціонару
b. Після виписки пацієнта в реабілітаційний центр або відділення
c. Відразу після шпиталізації
d. У відділенні інтенсивної терапії за 7 днів після шпиталізації
*e. Після стабілізації стану пацієнта у відділенні інтенсивної терапії

95. Під час проведення мануально-м'язового тестування сили м'язів, які розгинають передпліччя, фізичний терапевт встановив, що пацієнт може долати невеликий спротив, при цьому амплітуда руху в ліктьовому суглобі була неповною. Який сегмент спинного мозку, найімовірніше, уражений в цьому разі?
*a. С7
b. С5
c. С4
d. С6
e. С3

96. Після артроскопії у пацієнта виявлено обмеження згинання гомілки (0-32^o). Яким має бути мінімально необхідний кут згинання в колінному суглобі для забезпечення нормальної біомеханіки ходьби?
a. 40^o
b. 50^o
c. 35^o
*d. 60^o
e. 45^o

97. Під час обстеження чотиримісячної дитини щодо підвищеного тонусу м'язів фізичним терапевтом використано тест для оцінки ризику розвитку церебрального паралічу, що включає неврологічне обстеження, оцінку розвитку моторних функцій та поведінку. Який тест використав фізичний терапевт у цьому разі?
*a. HINE
b. PEDI
c. AIMS
d. GMFCS
e. Ашворта

98. Укажіть оптимальне антиконтрактурне положення у разі опіку стегна.
a. Нейтральне положення під кутом відведення 30^o
*b. Нейтральне положення під кутом відведення 20^o
c. Нейтральне положення під кутом відведення 60^o
d. -
e. Нейтральне положення під кутом відведення 45^o

99. Під час обстеження пацієнта виявлено: повне зникнення активного руху в правій кінцівці, атонія, спастичні явища відсутні, трофіка значно порушена. Який неврологічний синдром, найімовірніше, виник у пацієнта?
a. Паркінсона
b. Центрального мотонейрона
c. Гіпокінетично-ригідний
*d. Периферичного мотонейрона
e. Палеоцеребелярний

100. Укажіть тип вправ, що найбільш ефективний у роботі з пацієнтом, який має мозочкову атаксію.
a. На розтягування
b. З опором
c. З обтяженнями
*d. На покращення балансу
e. На витривалість

101. На скільки сантиметрів змінюється відстань між остистими відростками під час проведення проби Отта в нормі?
a. Зменшується на 12 см
b. Зменшується на 1 см
c. Збільшується на 0,5 см
d. Збільшується на 8-9 см
*e. Збільшується на 3-4 см

102. Укажіть рівень ураження спинного мозку, на якому пацієнти з хребетно-спинномозковою травмою потребуватимуть використання ортезів UFO для забезпечення функції ходьби.
a. L1-L2
b. S2-S4
*c. L4-S1
d. L5-S2
e. L2-L3

103. Фізичний терапевт, провівши тестування згиначів передпліччя ізометричним напруженням м'язів, виявив слабке та безболісне напруження. Про яке ймовірне ушкодження свідчить такий результат тестування?
a. Розтягнення зв'язок 1-2 ступеня
b. Розтягнення м'яза 1-2 ступеня, тендиніт
c. Ентезопатія
*d. Давні розриви м'яза (загоєний розтяг 3 ступеня)
e. Міозит

104. Яке основне завдання фізичної терапії у період загострення хронічного холециститу в пацієнта?
a. Зменшення температури тіла
b. Зменшення дискінетичних розладів жовчовивідної системи
c. Покращення функції жовчного міхура
*d. Зменшення запального процесу в жовчному міхурі
e. Покращення обміну речовин

105. Тримісячній дівчинці встановлено діагноз: вада розвитку ЦНС, мієломенінгоцелє попереково-крижового відділу хребта, spina bifida L4-S1. Який імовірний прогноз щодо набуття рухових навичок у цьому разі?
a. Із затримкою навчиться сидіти за умови підтримки тулуба, можливе опанування перекачування, основний спосіб пересування - крісло колісне
b. Із затримкою навчиться сидіти з опорою на руки, зможе навчитися повзати тільки по-пластунськи, до 5 років може навчитися ходити в ортезах KAFO або HKAFO з використанням ходунків або милиць
c. Сидіти незалежно, перевертатися, повзати і ходити навчиться вчасно
*d. Cидіти незалежно та перевертатися навчиться вчасно, до 2-3 років навчиться повзати, до 4 років може навчитися ходити в ортезах AFO або KAFO
e. Сидіти незалежно, перевертатись і повзати навчиться вчасно, до 2 років навчиться ходити, потребуватиме тренувань на витривалість та зміцнення м'язів, використання ортопедичних устілок

106. У ранній післяшоковий період у пацієнта камбустіологічного профілю до реабілітаційних втручань включають позиціювання, що передбачає викладання пацієнта у фізіологічно правильне положення. Яка мета цього втручання?
a. Покращення кровообігу
b. Перешкоджає утворенню пролежнів
c. Знижує ризик запалення
*d. Перешкоджає утворенню контрактур
e. Перешкоджає вивиху плечового суглоба

107. Які патологічні процеси є причиною зміни альвеолярної вентиляції у пацієнта з обструктивним бронхітом?
a. Бронхоспазм, набряк легень, гіперсекреція бронхів
b. Набряк слизової бронхів, наявність запального мокротиння у бронхах
c. Бронхоспазм, наявність запального мокротиння у бронхах
*d. Бронхоспазм, набряк слизової бронхів, гіперсекреція бронхів
e. -

108. Пацієнт віком 43 роки скаржиться на неможливість швидко пересуватися через задишку та нешвидкий темп ходьби (атаксія не виявлена). В анамнезі: ГПМК. Який тест доцільно використати для оцінки функціонального статусу пацієнта?
a. "Ходьба на 10 метрів" з обліком часу
b. "Встань та йди" з обліком часу
c. "Ходьба на 6 метрів" з обліком часу
d. Динамічний індекс ходьби
*e. 6-хвилинна ходьба

109. У спортсмена спостерігається пошкодження м'язів, спричинене фізичним навантаженням (EIMD). Який метод доцільно застосувати в практичній діяльності, заснованій на доказах?
a. Тейпування
b. Електрофорез
c. Термотерапію
*d. Кріотерапію
e. Постізометричну релаксацію

110. Військовослужбовець віком 41 рік отримав пошкодження спинного мозку внаслідок мінно-вибухової травми. Під час обстеження м'язової сили за мануально-м'язовим тестом встановлено, що сила м'язів відведення у плечовому суглобі з обох боків становить 5 балів, розгинання у правому зап'ястку - 5 балів, у лівому - 4 бали, розгинання у ліктьовому суглобі з обох боків - 0 балів. Під час оцінки поверхневої чутливості встановлено, що в сегментах С2-Т1 чутливість становила 2 бали, у сегменті Т2 - праворуч 2 бали, ліворуч - 1 бал, у сегменті Т3 - з обох боків 0 балів. Оцініть неврологічний рівень пошкодження спинного мозку за шкалою AIS.
a. С6
b. Т2
*c. С5
d. С7
e. Т1

111. Які шкали можна використати у пацієнта з ХОЗЛ для оцінювання тяжкості задишки?
a. Шкала Борга, Анкета клініки св. Георгія, Модифікована шкала Ренкін
b. Шкала Борга, Шкала Score, Анкета клініки св. Георгія
c. Шкала Берга, Візуальна аналогова шкала, Шкала Score
d. Шкала Борга, Візуальна аналогова шкала, Шкала Score
*e. Шкала Борга, Візуальна аналогова шкала, Модифікована шкала Медичної дослідницької ради

112. Пацієнту після ГПМК треба обстежити ризик падіння. Який тест буде оптимальним для використання, якщо в доступі є коридор довжиною 5 метрів?
a. Тест 20 присідань
b. Тест Френчай
c. Тест 6-хвилинної ходьби
*d. Тест "Встань та йди"
e. Динамічний індекс ходьби

113. Укажіть ускладнення, що часто виникають у пацієнтів, які перебувають у лежачому положенні понад три тижні.
a. -
b. Остеопороз, судоми, пролежні, зниження сили м'язів
c. Біль у суглобах, спазмування шлунка, ателектази, контрактури
d. Біль у суглобах, остеопороз, судоми, непрохідність кишечника
*e. Пневмонії, пролежні, тромбоемболії, зниження сили м'язів

114. Яку модель ходьби доцільно використовувати для літніх пацієнтів на ранніх етапах реабілітації після оперативного втручання у зв'язку з ендопротезуванням кульшового суглоба?
*a. Модель ходьби з ходунками
b. Модель ходьби з ролатором
c. Чотириточкову модель ходьби з милицями
d. Триточкову модель ходьби з милицями
e. Двоточкову модель ходьби з милицями

115. Чоловік віком 41 рік скаржиться на труднощі під час спускання східцями вниз. За результатами обстеження виявлено: ММТ розгиначів гомілки - 4 бали, інших м'язів нижньої кінцівки - 5 балів. Пацієнту рекомендовано: вправи на степ-платформі. На який м'яз скерована фізична терапія в цьому разі?
a. Латеральну широку фасцію стегна
*b. Чотириголовий
c. Двоголовий м'яз стегна
d. Прямий м'яз стегна
e. Напівперетинчастий

116. До якої групи належать симптоми Ласега, Нері, Вассермана?
a. Випадіння
b. Стопні патологічні
c. Менінгеальні
*d. Натягу периферичних нервів і нервових корінців
e. Орального автоматизму

117. Під час обстеження у пацієнта м'язів задньої поверхні стегна за шкалою Ашфорт при здійсненні швидкого пасивного згинання гомілки відзначається мінімальний опір наприкінці амплітуди руху. На що вказує така симптоматика?
a. Значне підвищення м'язового тонусу
b. Незначне підвищення м'язового тонусу
c. М'язову ригідність
*d. Легке підвищення м'язового тонусу
e. Помірне підвищення м'язового тонусу

118. Фізичний терапевт, працюючи в умовах мультидисциплінарної команди, повинен знати й орієнтуватися, над чим працюють усі члени команди. Які цілі терапевтичних втручань нейропсихолога в роботі з когнітивно-комунікативними наслідками після перенесеної пацієнтом ЧМТ?
a. Фізичне тренування мобільності та гнучкості
b. Проведення спеціальних тестувань на визначення рухового дефіциту мимовільних рухів дрібної моторики
c. Стимуляція нейропластичності
d. Психологічна підтримка та супровід під час занять поза межами приміщень
*e. Посилення індивідуальної здатності обробляти та інтерпретувати інформацію

119. У жінки віком 68 років діагноз: гостре порушення мозкового кровообігу. Період реабілітації - стаціонарний, 2-й день після перенесеного геморагічного інсульту. Фізичний терапевт, досліджуючи патологічні рефлекси пацієнтки, визначив симптом ураження пірамідальних шляхів за позитивним розгинальним рефлексом у відповідь на стискання литкового м'яза. Який рефлекс досліджував фізичний терапевт?
a. Бабінського
b. Шеффера
c. Чадока
*d. Гордона
e. Оппенгейма

120. Який тест можна застосувати, щоб оцінити здатність пацієнта модифіковувати ходьбу, пов'язану з рухом голови, когнітивними завданнями, зміною її швидкості чи перешкод?
a. Шестиметровий тест ходьби
b. Десятиметровий тест ходьби
c. Шестихвилинний тест ходьби
*d. Динамічний індекс ходьби
e. Тест Тінетті

121. Що із нижченаведеного використовують для розрахунку, регулювання та контролю інтенсивності тренувань у рамках програми кардіореабілітації?
a. Заняття на велоергометрі або тредмілі, піші прогулянки, скандинавську ходьбу
b. Тривалість, частоту, інтенсивність тренувань, тип вправ
*c. Показники ЧСС і споживання кисню, максимальне фізичне навантаження, шкалу Борга
d. Аеробні тренування на витривалість, силові тренування помірної інтенсивності
e. Теренкур, аеробні та силові тренування, дихальні вправи

122. Під час обстеження чоловіка після гострого порушення мозкового кровообігу (ГПМК) за функціональною шкалою рівноваги Берга пацієнт набрав 39 балів. Про що свідчить така кількість балів?
a. Здатність переміщуватись із високим ризиком падіння
*b. Здатність ходити з допомогою із середнім ризиком падіння
c. Повністю залежить від інвалідного візка з високим ризиком падіння
d. Незалежність від зовнішньої підтримки з малим ризиком падіння
e. Здатність ходити без допоміжних засобів

123. Який із нижченаведених клінічних тестів використовується для вимірювання рівноваги шляхом оцінювання ризиків падіння у пацієнтів із захворюваннями чи травмами центральної нервової системи?
a. Індекс Бартела
b. Шкала Борга
c. Індекс Рівермід
d. Шкала Ренкін
*e. Шкала Берга

124. Чоловіку віком 54 роки встановлено діагноз: ішемічна хвороба серця, інфаркт міокарда, ІІІ ФК. Пацієнт проходить постстаціонарну фізичну терапію в кардіологічному санаторії. Йому показані аеробні фізичні навантаження. Яку форму та дозу аеробного навантаження має призначити фізичний терапевт відповідно до функціонального класу на початку проведення санаторного курсу кардіореабілітації?
a. Біг у помірному темпі
b. Дозована ходьба в повільному темпі (70-80 кроків/хв) із зупинками через кожні 100-200 м
c. Дозована ходьба в помірному темпі (110 кроків/хв) з короткочасним прискоренням по 3-5 хв у темпі 120-30 кроків/хв
d. Дозована ходьба в темпі 90-100 кроків/хв з короткочасним прискоренням по 2-3 хв у темпі 120-30 кроків/хв
*e. Дозована ходьба в середньому темпі (90 кроків/хв)

125. Жінці віком 59 років встановлено діагноз: остеоартрит правого колінного суглоба в стадії загострення. Які спеціальні вправи для ураженої нижньої кінцівки порекомендує фізичний терапевт пацієнтці для виконання у домашніх умовах?
*a. Ізометричні без осьового навантаження
b. Пасивні на збільшення амплітуди руху
c. Статичні з осьовим навантаженням
d. Активні на збільшення амплітуди руху
e. Ексцентричні з осьовим навантаженням

126. Чоловік під час ходьби сильно згинає ногу в колінному суглобі, переносячи її вперед, спершу стає на пальці, потім спирається на латеральний край підошви та опускає п'яту. Об'єктивно спостерігається: звисання стопи у позиції підошовного згинання з незначною ротацією до середини, парастезії та казуалгії, знижені ахіловий і підошовний рефлекси, ММТ м'язів дорсальних згиначів стопи - 2 бали, пропріорецептивна чутливість - змінена. Який патологічний процес спостерігається у пацієнта?
a. Плоскостопість
b. Розрив ахілового сухожилля
c. Поліартрит
*d. Невропатія малогомілкового нерва
e. Гонартроз колінного суглоба

127. У чому полягає одна з ролей фізичного терапевта в нейрореабілітації військовослужбовців із легкою ЧМТ?
a. Пояснення щодо особливостей тренування загальної фізичної підготовки та інтеграція в спорт вищих досягнень
*b. Пояснення щодо адаптації нервової системи та її потреби в дозованому навантаженні для полегшення процесу одужання
c. Пояснення важливості силових тренувань через біль і втому для вдосконалення фізичних функцій
d. Пояснення щодо медикаментів і важливості медикаментозної підтримки
e. Надання психоемоційної підтримки та психологічного супроводу

128. Для ліквідації або зменшення яких контрактур треба використовувати постізометричну релаксацію (ПІР)?
a. Десмогенних
b. Артрогенних
c. Дерматогенних
*d. Міогенних
e. Капсулярних

129. Дванадцятирічній дівчинці встановлено діагноз: ДЦП. По дому та в школі зазвичай ходить самостійно, але інколи, для більшої безпеки, використовує тростинку. Сходинками може підійматися тільки тримаючись за перила. Стрибати та бігати не вміє. Визначте рівень рухових порушень за GMFCS.
a. V
b. III
*c. II
d. I
e. IV

130. Чоловік із діагнозом: ішемічна хвороба серця - регулярно виконував аеробні тренування на велоергометрі. Кілька днів тому самостійно припинив приймати призначені йому \beta-адреноблокатори. Яка у цьому разі можлива реакція серцево-судинної системи пацієнта під час виконання тренувань?
a. Зниження артеріального тиску та підвищення частоти серцевих скорочень
*b. Підвищення артеріального тиску та підвищення частоти серцевих скорочень
c. Підвищення артеріального тиску та зменшення частоти серцевих скорочень
d. Зменшення частоти серцевих скорочень при незмінному артеріальному тиску
e. Зниження артеріального тиску та зменшення частоти серцевих скорочень

131. Яке положення нижньої травмованої кінцівки спостерігатиметься у разі позитивного тесту Обера в пацієнта із синдромом іліотібіального тракту?
*a. Відведення
b. Внутрішня ротація
c. Приведення
d. Розгинання
e. Згинання

132. Чим викликаний ціаноз шкірних покривів у кардіологічних пацієнтів?
a. Розширенням вен, звуженням капілярів, застоєм
*b. Розширенням вен, розширенням капілярів, застоєм
c. Звуженням вен, розширенням капілярів, застоєм
d. Звуженням вен, звуженням капілярів, застоєм
e. Звуженням вен, звуженням капілярів, крововідтоком

133. Чому відповідає одна метаболічна одиниця?
a. Витраті енергії та споживанню кисню, виміряного під час ходьби зі швидкістю 5 км/год, і становить 3,5 мл/кг/хв
b. Витраті енергії та споживанню кисню, виміряного у спокої, і становить 3,5 л/хв
c. Витраті енергії та споживанню кисню, виміряного під час ходьби зі швидкістю 5 км/год, і становить 3,5 л/хв
d. Витраті енергії та споживанню кисню, виміряного під час ходьби зі швидкістю 5 км/год, і становить 3,5 л/кг/хв
*e. Витраті енергії та споживанню кисню, виміряного у спокої, і становить 3,5 мл/кг/хв

134. Для збільшення амплітуди рухів при артрогенній контрактурі колінного суглоба у пацієнта вирішили використовувати мобілізацію за методом Кальтенборна третього ступеня. Якою буде середня тривалість обраної мобілізації?
*a. 30-40 с
b. 40-50 с
c. 20-30 с
d. 50-60 с
e. 10-15 с

135. Пацієнтка віком 42 роки звернулася до фізичного терапевта з проханням призначити візок. Із анамнезу відомо, що пацієнтка 3 роки тому травмувала хребет на рівні L2-L3 під час автодорожньої пригоди. Об'єктивно спостерігається: зріст пацієнтки - 165 см, маса тіла - 68 кг, міжвертельний розмір - 63 см, довжина верхньої кінцівки - 65 см, довжина нижньої кінцівки від підлоги до лобкового симфізу - 87 см, довжина до вертлюга стегнової кістки - 91 см, довжина стегна до краю сідниці - 40 см, довжина гомілки - 30 см. Надайте рекомендації для виготовлення довжини сидіння візка.
a. 38 см
*b. 42 см
c. 30 см
d. 45 см
e. 40 см

136. Укажіть протипоказання до призначення заходів фізичної терапії у разі патології печінки та жовчовивідних шляхів.
a. Хронічний безкам'яний холецистит
*b. Гострий гепатит
c. Постхолецистектомічний синдром
d. Дискінезія жовчовивідних шляхів
e. Хронічний холангіт

137. Укажіть структури дихальної системи, порушення прохідності газів крізь які спричиняє симптоми дихальної недостатності в пацієнтів із бронхіальною астмою.
a. Альвеолярні мішечки
b. Бронхи 4-6 порядку
c. Альвеолярні ходи
*d. Бронхіоли
e. Бронхи 2-4 порядку

138. Коли розпочинають післяінсультну реабілітацію із залученнями міждисциплінарної команди за умови стабільного стану пацієнта?
a. Після двох тижнів від початку хвороби
b. Після трьох тижнів від початку хвороби
c. Після 72 год від початку хвороби
d. Після першого тижня від початку хвороби
*e. Після 24-48 год від початку хвороби

139. Які клінічні прояви характерні для поздовжньої плоскостопості?
a. Аддукція переднього відділу стопи
b. Hallux valgus
*c. Пронація стопи
d. Супінація стопи
e. Інверсія стопи

140. Укажіть вихідну позицію для страхування пацієнта після ГПМК з лівостороннім геміпарезом під час спускання східцями.
a. Позаду та трохи праворуч від пацієнта
*b. Попереду та трохи ліворуч від пацієнта
c. Позаду пацієнта
d. Попереду та трохи праворуч від пацієнта
e. Позаду та трохи ліворуч від пацієнта

141. Спортсмен після загострення остеоартрозу колінного суглоба отримав рекомендації фізичного терапевта щодо розвитку кардіореспіраторної витривалості. Фізичний терапевт рекомендував тренування за допомогою аеробних вправ від 20 до 30 хв зі збільшенням інтенсивності до діапазону 60-85% максимального ЧСС. На якій стадії розвитку кардіореспіраторної витривалості перебуває спортсмен?
a. Відновлення
b. Впрацювання
*c. Вдосконалення
d. Початковій
e. Підтримання

142. Пацієнтка віком 45 років, майстер-перукар, звернулася до фізичного терапевта зі скаргами на біль у лівому плечовому суглобі, що збільшується при рухах у суглобі, у нічний час та під кінець робочої зміни. Вимушена обмежувати хатню та професійну роботу у зв’язку зі складністю при згинанні та утриманні руки. Не може розчісуватися та сушити волосся феном, обмежена можливість застібнути бретельки бюстгальтера. Проживає у власному будинку із трирічною донькою. Які скарги характеризують порушення функції?
*a. Труднощі при згинанні руки
b. Неможливість сушити волосся феном
c. Неможливість застібнути бретельки бюстгальтера
d. Обмеження при виконанні хатньої роботи як хозяйки оселі
e. Проблеми, пов'язані з проживанням у власному будинку із трирічною донькою

143. Який із нижченаведених синдромів вказує на нездатність розпізнавати або оцінювати подразники?
*a. Агнозія
b. Афазія
c. Алексія
d. Апраксія
e. Амнезія

144. Жінка віком 35 років має синдром зап'ясткового каналу. Скаржиться на те, що не може друкувати більше 10 хв, біль стає нестерпним. Який тип вправ у цьому разі потрібно застосовувати з метою зменшення больових відчуттів?
*a. На розтягування та зміцнення м'язів передпліччя
b. Мануальні мобілізаційні техніки
c. На збільшення амплітуди
d. На витривалість для згиначів передпліччя
e. З опором

145. Під час обстеження стабільності колінного суглоба за тестом Anterior/Posterior Drawer Test (передньої/задньої висувної шухляди) в пацієнта фіксується надмірний рух гомілки вперед більше ніж на 5 мм. Про яку наявну патологію свідчить цей результат?
a. Задньої хрестоподібної зв'язки
b. Перелом надколінка
c. Середньої частини меніска
d. Передньої частини меніска
*e. Передньої хрестоподібної зв'язки

146. За якою шкалою проводиться оцінка індивідуального сприйняття навантаження?
a. Брюса
b. Берга
c. Бреса
*d. Борга
e. Берса

147. Які реабілітаційні заходи рекомендовані пацієнтам після стабiльно-функцiонального остеосинтезу перелому шийки стегнової кістки?
*a. Терапевтичні вправи з 2-го дня після операції, ходьба на милицях із 5-6-го дня
b. Пасивні рухи в колінному та кульшовому суглобах із 4-го дня після операції
c. Суворий постільний режим протягом 2-х тижнів
d. Створити спокій для кінцівки протягом місяця на ортопедичній шині, але активні рухи в колінному суглобі проводити з 4-го дня після операції
e. Берегти кульшовий i колінний суглоби, але активно застосовувати рухи здоровою ногою

148. Пацієнт скаржиться на сильний біль у лівій гомілці та стопі під час ходьби. Об'єктивно спостерігається: ціаноз шкіри стопи. Лівою ногою пацієнт не може стояти на пальцях, зникла чутливість на задній поверхні гомілки та підошві. Який нерв, найімовірніше, уражений у пацієнта?
*a. Великогомілковий
b. Малогомілковий
c. Затульний
d. Стегновий
e. Сідничний

149. У дитини з ДЦП спостерігаються такі симптоми: несвідомі, неконтрольовані, повторювані, іноді стереотипні рухи уражених частин тіла. Дитина має труднощі з сидінням і ходьбою. Укажіть форму ДЦП.
a. Спастичний тетрапарез
*b. Дискінетична форма
c. Атаксія
d. Спастичний геміпарез
e. Спастична диплегія

150. Який тест використовується для визначення цілісності вестибулярно-очного рефлексу в пацієнтів з черепно-мозковою травмою?
a. На коефіцієнт чутливості до руху
*b. Імпульсного руху голови
c. На ністагм при струшуванні голови
d. На динамічну гостроту зору
e. "Чотирьох квадратів"

