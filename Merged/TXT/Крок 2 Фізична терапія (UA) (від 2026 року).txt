1. Під час проведення нервово-м'язового обстеження пацієнт знаходився у положенні лежачи на спині, фізичний терапевт підняв нижню кінцівку пацієнта, розігнуту в колінному суглобі, при цьому пацієнт відчув появу болю внизу спини під час згинання ноги в кульшовому суглобі під кутом 82^o. Який патологічний стан, найімовірніше, виявлено в пацієнта?
a. Поперекова радикулопатія
b. Синдром грушоподібного м'яза
*c. Пошкодження крижово-клубового суглоба
d. Неврит сідничного нерва
e. Варіант норми

2. Під час тестування фізичним терапевтом чоловіка віком 80 років виявлено, що пацієнту складно сконцентруватися та зрозуміти поточну ситуацію, є проблеми з пам'яттю та іншими когнітивними здібностями. Для якого захворювання характерні такі клінічні показники?
a. Депривації
b. Хвороби Паркінсона
c. Деадаптації
*d. Деменції
e. Гострого порушення мозкового кровообігу

3. Фізичний терапевт проводить 6-хвилинний тест ходьби чоловіку з порушенням діяльності ССС. Під час тестування пацієнт зупинився та сів на стілець для відпочинку. Які подальші дії фізичного терапевта?
a. Відлік часу зупиняється, у протоколі фіксується час відпочинку, після відпочинку пацієнт продовжує тестування
*b. Тест закінчується, фіксується час та підраховується пройдена відстань
c. Відлік часу не зупиняється, фізичний терапевт пропонує продовжити тестування за допомогою допоміжного засобу, у протоколі фіксується час відпочинку
d. Відлік часу зупиняється, фізичний терапевт оцінює життєво важливі показники, у протоколі фіксуються час відпочинку, після відпочинку пацієнт продовжує тестування
e. Відлік часу не зупиняється, у протоколі фіксується час відпочинку, після відпочинку пацієнт продовжує тестування

4. З якого боку має знаходитися фізичний терапевт, щоб страхувати пацієнта із правостороннім геміпарезом під час підйому східцями?
a. Праворуч від пацієнта, стоячи на сходинку вище від нього
*b. Праворуч від пацієнта, стоячи на сходинку нижче від нього
c. Ліворуч від пацієнта, стоячи на сходинку вище від нього
d. Ліворуч від пацієнта, стоячи на сходинку нижче від нього
e. Праворуч від пацієнта, стоячи перед ним

5. Пацієнту віком 63 роки із встановленим діагнозом ішемічної хвороби серця було проведено тредмілергометрію за стандартизованим протоколом із метою уточнення функціонального класу стабільної стенокардії напруги та оцінки ефективності медикаментозної терапії. Про що свідчить виникнення тяжкого ангінозного болю як критерію припинення виконання навантажувальної проби?
*a. Досягнення порогу толерантності до фізичного навантаження
b. Підвищення тонусу симпатичного відділу нервової системи
c. Необхідність корекції медикаментозної терапії
d. Необхідність повторного проведення навантажувальних проб
e. Підвищення тонусу парасимпатичного відділу нервової системи

6. Для визначення ступеня сили у пацієнтів із патологічними проблемами широко застосовується ММТ. Що з нижченаведеного правильно визначає спосіб проведення мануального м'язового тестування чотириголового м'яза стегна на оцінку 4?
a. Лежачи, нога зігнута під кутом 90^o. Пацієнт розгинає коліно на повну амплітуду проти помірного опору
b. Сидячи на столі, гомілка звисає, коліно зігнуте на 90^o, контралатеральне стегно відведене і стопа знаходиться на стільці. Пацієнт згинає ногу в коліні на повну амплітуду проти помірного опору
*c. Сидячи на столі, гомілка звисає, коліно зігнуте на 90^o, контралатеральне стегно відведене і стопа знаходиться на стільці. Пацієнт розгинає коліно на повну амплітуду проти помірного опору
d. -
e. Сидячи на столі, гомілка звисає, коліно зігнуте на 90^o, контралатеральне стегно відведене і стопа знаходиться на стільці. Пацієнт піднімає стегно на повну амплітуду проти помірного опору

7. Пацієнтка віком 27 років перебуває на стаціонарному лікуванні з діагнозом: гостра лівобічна нижньодольова пневмонія. Укажіть положення тіла, яке необхідно прийняти пацієнтці, під час виконання статичного постурального дренажу.
a. Сидячи, трохи нахилитися вперед і вправо
b. Лежачи на лівому боці, з валиком під тазом і під нижньою частиною грудної клітки, частина ліжка з боку ніг піднята на 30-40 см
c. Лежачи на правому боці, частина ліжка з боку голови піднята на 30 см
d. Лежачи на лівому боці, частина ліжка з боку голови піднята на 30 см
*e. Лежачи на правому боці, з валиком під тазом і під нижньою частиною грудної клітки, частина ліжка з боку ніг піднята на 30-40 см

8. Під час тестування у вихідному положенні пацієнта лежачи на спині фізичний терапевт зігнув ліву нижню кінцівку пацієнта у кульшовому суглобі під кутом 45^o і в колінному суглобі під кутом 90^o. Присівши на ступню лівої нижньої кінцівки, фізичний терапевт захопив ліву гомілку пацієнта за верхню третину, потягнув на себе і встановив зміщення гомілки вперед у колінному суглобі на 7 мм. Яка структура, найімовірніше, пошкоджена у пацієнта в цьому разі?
*a. Передня хрестоподібна зв'язка
b. Медіальний меніск
c. Латеральний меніск
d. Задня хрестоподібна зв'язка
e. Медіальна колатеральна зв'язка

9. Із яких вправ може складатися активна корекція хребта пацієнта з діагнозом: правосторонній грудний сколіоз?
*a. Підйом руки вгору зі сторони увігнутості дуги викривлення та нахил праворуч
b. Відведення руки вбік до горизонталі з боку увігнутості дуги викривлення
c. Нахил вперед із відведенням прямої руки
d. Нахил назад із ротацією в бік дуги викривлення
e. Підйом руки вгору зі сторони випуклості дуги викривлення та нахил ліворуч

10. Фізичний терапевт звернув увагу на те, що пацієнт під час ходьби оберігає ногу та спирається на неї обережно. За результатами обстеження встановлено: рівень болю за шкалою ВАШ - 5 балів, тонус м'язів у нормі, причиною обмеження пасивної та активної амплітуди рухів є біль, усі види чутливості збережені, нижні кінцівки - антропометрично-симетричні. Який вид патологічної ходьби спостерігається в цього пацієнта?
*a. Несправжня кульгавість
b. Спастична ходьба
c. Качина ходьба
d. Справжня кульгавість
e. Паралітична ходьба

11. Під час реабілітаційного обстеження чоловіка фізичний терапевт виявив ознаки правостороннього геміпарезу, що є причиною зниження мобільності пацієнта та рівня його побутових навичок. З анамнезу відомо: гостре порушення мозкового кровообігу півроку тому. Яку шкалу застосує фізичний терапевт для кількісної оцінки рухових навичок пацієнта?
a. Модифіковану шкалу спастичності Ашфорта
b. Комітету медичних досліджень
c. Для оцінки м'язової сили
*d. Оцінки моторики Рівермід
e. Бартела

12. Пацієнтці віком 58 років із симптомами менопаузи та зниженою щільністю кісткової тканини (за результатами рентгенівської денситометрії) з метою нормалізації балансу кальцію та фосфору призначено сеанси ультрафіолетового опромінення діапазону В у суберитемній дозі. Який процес в організмі стимулюватиме цей фізіотерапевтичний метод?
a. Метаболізм вітаміну D в печінці
b. Синтез вітаміну D_2 у шкірі
*c. Синтез вітаміну D_3 у шкірі
d. Всмоктування вітаміну D_3 в кишечнику
e. Всмоктування вітаміну D_2 в кишечнику

13. Новонародженій дитині діагностовано правобічну вроджену м'язову кривошию. На що треба спрямувати заходи фізичної терапії в цьому разі?
a. Стимуляцію груднинно-ключично-соскоподібного м'яза з лівого боку та стимуляцію трапецієподібного м'яза з правого боку
b. Стимуляцію груднинно-ключично-соскоподібних м'язів із правого та лівого боків, стимуляцію трапецієподібних м'язів з обох боків
c. Розслаблення трапецієподібних м'язів з обох боків та стимуляцію груднинно-ключично-соскоподібного м'яза з правого боку
*d. Розслаблення груднинно-ключично-соскоподібного та трапецієподібного м'язів з правого боку, стимуляцію цих м'язів з лівого боку
e. Розслаблення груднинно-ключично-соскоподібного м'яза з правого боку, стимуляцію трапецієподібного м'яза з лівого боку

14. Пацієнт після перенесеної ЧМТ перебуває на післягострому етапі реабілітації. За результатами обстежень пацієнта констатовано п'ятий рівень за когнітивною шкалою Ранчо Лос Амігос та 40 балів за індексом Бартел. Який подальший реабілітаційний маршрут пацієнта згідно з отриманими результатами обстеження та критеріями направлення для надання реабілітаційної допомоги?
*a. Реабілітаційна допомога в стаціонарних умовах
b. Паліативна допомога в умовах хоспісу
c. Телереабілітація в домашніх умовах
d. Медсестринський догляд у відділенні неврології
e. Реабілітаційна допомога в амбулаторних умовах

15. Фізичну працездатність пацієнтів, які хворіють на бронхіальну астму, оцінюють шляхом індивідуальної можливості витримувати фізичне навантаження. Який метод застосовують у цьому разі?
a. Спірометрії
*b. Велоергометрії
c. Купера
d. Спірографії
e. Стрельнікової

16. На скільки відсотків маса тіла перевищує фізіологічну норму в пацієнта з ІІ-м ступенем ожиріння?
a. 50-60%
b. 10-15%
*c. 30-49%
d. 70-80%
e. 20-25%

17. У чоловіка віком 52 роки на 6-й день після тотального ендопротезування правого кульшового суглоба стан задовільний, ускладнень не виявлено, ранню фізичну терапію розпочато в 1-й день після операції. Яка вправа допоможе розширити руховий режим пацієнта на 8-й день у разі такого перебігу післяопераційного періоду?
a. Тренування переходу з положення сидячи у положення стоячи
b. Тренування ходьби з підлокітною милицею
*c. Тренування ходьби східцями із милицями
d. Тренування стояння з підлокітною милицею
e. Тренування ходьби східцями без милиць

18. За результатами обстеження пацієнта зі спинномозковою травмою виявлено: можливість довільного анального скорочення, збереженість моторної функції нижче неврологічного рівня та силу в половині ключових м'язів 3-4 бали. На який рівень тяжкості спинномозкової травми за шкалою AIS Американської асоціації травм хребта вказують ці результати обстеження?
a. Рівень Е - сенсорні та моторні функції в нормі
b. Рівень С - неповне моторне ураження
*c. Рівень D - неповне моторне ураження
d. Рівень А - повне ураження
e. Рівень В - неповне сенсорне ураження

19. Пацієнтка скаржиться на обмеження рухів у ліктьовому суглобі після зняття іммобілізації (2 тижні тому), біль відсутній. Фізичний терапевт після обстеження встановив наявність постіммобілізаційної згинально-розгинальної контрактури ліктьового суглоба. Пасивні фізіологічні рухи яких ступенів амплітуди за Мейтландом, необхідно використовувати для відновлення амплітуди рухів у ліктьовому суглобі?
a. І, ІІ та ІV
*b. ІІІ та ІV
c. ІІ та ІІІ
d. І та ІІ
e. І та ІV

20. До молодого фізичного терапевта звернувся чоловік віком 26 років зі скаргами на ушкодження правого коліна. У процесі опитування фізичний терапевт сформулював 2 ймовірні гіпотези порушення рухливості в колінному суглобі. Одна з них: порушення цілісності передньої хрестоподібної зв’язки колінного суглоба. Який діагностичний тест має більшу чутливість і специфічність, ніж інші, для підтвердження або спростування цієї гіпотези?
a. Задньої висувної шухляди
b. Мак-Мюррея
c. Еплі
d. Передньої висувної шухляди
*e. Лахмана

21. Пацієнт віком 62 роки перебуває на реабілітації у зв'язку з перенесеним ішемічним інсультом. Фізичний терапевт проводить втручання для корекції тіла пацієнта, оскільки наявний синдром "відштовхування" (push-синдром). Яка мета такого втручання?
a. Дотягнутися паретичною рукою до здорової ноги
b. Дотягнутися паретичною ногою до здорової руки
*c. Дотягнутися здоровою рукою та здоровою ногою до здорового боку
d. Дотягнутися паретичною рукою та паретичною ногою до здорового боку
e. Дотягнутися здоровою рукою та здоровою ногою до ураженого боку

22. Що рекомендовано для профілактики контрактур нижніх кінцівок?
a. Вправи для розвитку сили
b. Інтенсивні вправи для розвитку витривалості
*c. Позиціювання в ліжку сидіння, регулярне стояння та/або ходьба
d. Правильне розтягування та розігрівання м'язів перед вправами
e. Використання природних засобів: лікувальні ванни, креми та мазі

23. Що є протипоказанням для аеробних тренувань на витривалість для пацієнтів кардіологічного профілю?
a. Серцева недостатність ІІ функціонального класу NYHA
b. Підвищення систолічного артеріального тиску на 20 мм рт. ст. при фізичному навантаженні
*c. Виражена вторинна мітральна недостатність
d. Гіпертонічна хвороба I ступеня
e. Зниження життєвої ємності легень до 85% від прогнозованого значення

24. Які ознаки вказують на патологічні (не притаманні для вікових змін) порушення ходьби пацієнта літнього віку?
a. Ретропульсія, симетричність, вкорочення кроку, циркумдукція, пришвидшення, нахил тулуба
*b. Ретропульсія, асиметричність, вкорочення кроку, циркумдукція, пришвидшення, нахил тулуба
c. Зміна відмашки рук, симетричність, вкорочення кроку, циркумдукція, пришвидшення, нахил тулуба
d. -
e. Зміна відмашки рук, асиметричність, видовження кроку, циркумдукція, пришвидшення, нахил тулуба

25. Пацієнт віком 50 років зі спастичним колітом в анамнезі, професійна діяльність якого пов’язана з сидячим характером праці, скаржиться на періодично виникаючі переймоподібні болі в животі, хронічний закреп, головний біль, дратівливість. Яке оптимальне вихідне положення має бути при підборі терапевтичних вправ з метою усунення спастичних явищ?
*a. Колінно-кистьове положення
b. Лежачи на спині
c. Лежачи на животі
d. Стоячи на колінах
e. Лежачі на боці

26. Укажіть тренувальну частоту серцевих скорочень за формулою Карвонена, якщо: ЧСС у стані спокою становить 60/хв, максимальна ЧСС - 120/хв, цільова інтенсивність від резервної ЧСС - 60%.
a. 88/хв
*b. 96/хв
c. 102/хв
d. 72/хв
e. 100/хв

27. Під час дослідження чутливості пацієнт сидить із заплющеними очима. Руку пацієнта поперемінно згинають та розгинають у ліктьовому суглобі та просять відповісти на питання, у якому напрямку відбуваються рухи в ліктьовому суглобі. Який вид чутливості оцінюють у цьому разі?
a. Статестезію
b. Дискримінацію
*c. Кінестезію
d. Локалізацію
e. Стереогнозис

28. Пацієнтові віком 32 роки з передньо-нижнім вивихом плечової кістки після знеболення проведено вправлення вивиху. Яку фіксацію доцільно виконати пацієнту?
a. Гіпсову лонгету від травмованого до променево-зап'ясткового суглоба
b. Фіксацію косинкою
c. Скелетне витягнення за плечову кістку
*d. Пов'язку Дезо
e. Торако-брахіальну гіпсову пов'язку

29. Скільки резерву частоти серцевих скорочень використовують вправи середньої інтенсивності?
a. Від 20% до 40%
b. Від 20% до 60%
*c. Від 40% до 60%
d. Від 60% до 80%
e. Від 40% до 80%

30. Із якою метою застосовують валик під стегна та нижню частину живота, виконуючи позиціонування лежачи на животі?
a. Для усунення лордозу поперекового відділу хребта
*b. Для зменшення черевного тиску
c. Для збільшення черевного тиску
d. Для тренування м'язів живота
e. Для зменшення напруження м'язів плечового пояса та ротаторів

31. Який тест із нижченаведених оцінює індекс ураження щодо різних видів діяльності та призначений для оцінки рухової функції, рівноваги, чутливості й функціонування суглобів у пацієнтів із постінсультною геміплегією?
a. Викреслювання ліній
*b. Фугл-Мейєра
c. Френчай
d. Із дев'ятьма лунками та кілочками
e. Берга

32. Які фізичні вправи не показані пацієнтам із діагнозом: хронічний гломерулонефрит, підгостра форма?
*a. Силові
b. Дихальні
c. На розтягування
d. Коригувальні
e. На розслаблення

33. Після перенесеного COVID-19 у пацієнта спостерігається дуже низька толерантність до навантаження. Яка фізична активність рекомендована цьому пацієнтові у перші 6 тижнів після виписки?
a. Виконувати свою повсякденну діяльність і додаткові фізичні вправи низької інтенсивності тричі на добу
b. Зменшити свою повсякденну діяльність і виконувати фізичні вправи низької інтенсивності двічі на добу
c. Виконувати свою повсякденну діяльність і додаткові фізичні вправи середньої інтенсивності
d. Зменшити свою повсякденну діяльність і виконувати фізичні вправи низької інтенсивності
*e. Виконувати свою повсякденну діяльність і додаткові фізичні вправи низької та середньої інтенсивності з короткими інтервалами

34. Для якої патології ефекторно-вольової сфери характерні такі симптоми: повна відсутність активних рухів кінцівки або кінцівок, збільшення м'язового тонусу, гіперрефлексія, синкінезія, позитивні патологічні рефлекси, збережена трофіка м'язів?
a. Палеоцеребрального синдрому
b. Периферійного мотонейрона
*c. Центрального мотонейрона
d. Хореатичного синдрому
e. Неоцеребрального синдрому

35. Укажіть тип порушення постави, при якому спостерігається гіперлордоз поперекового відділу.
*a. Кругло-увігнута спина
b. Кіфосколіоз
c. Плоска спина
d. Сутула спина
e. Сколіотична постава

36. Жінці віком 69 років діагностовано пневмонію середнього ступеня тяжкості з ураженням задніх основних сегментів обох легень. Аускультативно вислуховуються вологі хрипи. Яку дренажну позицію доцільно застосувати пацієнтці для поліпшення відходження мокротиння?
a. Положення лежачи на спині, верхня частина тулуба опущена відносно горизонтальної площини
b. Положення сидячи в нахилі з опорою ліктями на коліна
*c. Положення на животі, верхня частина тулуба опущена відносно горизонтальної площини
d. Положення на правому боці з напівобертом на спину
e. -

37. Пацієнт скаржиться на часті запаморочення, головокружіння під час зміни положення голови. В анамнезі: черепно-мозкова травма. Який тест потрібно провести для вестибулярного обстеження?
a. Тест сенсорної організації
b. Імпульсний тест голови
*c. Маневр Дікса-Холпайка
d. Тест стояння на одній нозі
e. Міні-тест оцінки системи динамічної рівноваги

38. За рахунок чого відбуваються суттєві поліпшення рівноваги після вестибулярної реабілітації?
a. Зміцнення м'язів і загальних силових показників
b. Толерантності кардіореспіраторної системи до фізичного навантаження та підвищення загальної фізичної працездатності
c. Психоемоційної підготовки до виконання фізичної роботи великого обсягу
*d. Адаптації ЦНС, сенсорного зміщення або перебалансування систем чуття
e. Тренування нервових волокон периферичних нервів

39. Фізичний терапевт відділення інтенсивної терапії розпочинає реабілітацію пацієнта віком 32 роки, що потрапив у ДТП і має травматичні ушкодження хребта. На другий день після травмування йому було проведено обстеження за шкалою ASIA) Результати обстеження рівня чутливості та моторики: Т2/Т2. Крижове збереження відсутнє. Який рівень за шкалою ASIA (AIS) має цей пацієнт?
a. В
*b. А
c. D
d. Е
e. С

40. Фізичний терапевт оглядає пацієнтку віком 40 років із дегеративно-дистрофічними змінами. Вона скаржиться на головний біль, біль у лівій частині шиї та лівій верхній кінцівці, скутість у шийному відділі хребта. Пальпаторно відзначається напруження драбинчастих м'язів і верхнього трапецієподібного м'яза. Обмежена амплітуда руху під час контралатерального нахилу голови. Яке ефективне втручання має застосувати фізичний терапевт для швидкого зняття локального гіпертонусу м'язів?
a. Динамічні фізичні вправи для шийного відділу хребта
b. Витягування шийного відділу хребта
*c. Постізометричну релаксацію
d. Іммобілізацію шийного відділу хребта
e. Фізичні вправи на опір

41. Укажіть оптимальний термін для досягнення однієї короткотривалої функціональної цілі під час реабілітації пацієнта в стаціонарі.
*a. 5-7 днів
b. 12-14 днів
c. 10-12 днів
d. 14-21 день
e. 7-10 днів

42. Пацієнт віком 75 років має вологий (продуктивний) кашель більше ніж 10 років та задишку, що виникає під час фізичного навантаження. Встановлено діагноз: ХОЗЛ. Яке дихання доцільно застосувати для очищення дихальних шляхів від мокротиння та зменшення задишки?
*a. Із позитивним тиском на видиху
b. -
c. Із негативним тиском на видиху
d. Із негативним тиском на вдиху
e. Із позитивним тиском на вдиху

43. Який критерій є кращим для прогнозування потенціалу навчальної спроможності пацієнтів із черепно-мозковою травмою?
a. Тривалість втрати свідомості пацієнта після отримання травми
b. Тривалість надання реабілітаційних заходів
c. Тривалість перебування пацієнта в комі
*d. Тривалість після травматичної амнезії
e. Тривалість афазії

44. Фізичному терапевту необхідно провести обстеження для визначення ступеня виразності феномена "learned non-use" ("навчився не використовувати") ураженої верхньої кінцівки у пацієнта з центральним парезом. Який тест для цього доцільно використати?
a. Оцінка моторики
b. Стратегії руху
*c. Френчай
d. Функціональна незалежність
e. Мотрісіті

45. Для яких тренувань у рамках програми кардіореабілітації характерні: періодичні та короткі серії навантаження зі 100% цільовою інтенсивністю, удвічі довші відновні періоди з дуже низьким навантаженням або без нього?
*a. На велоергометрі з інтервальним навантаженням
b. На велоергометрі з параболічним навантаженням
c. На велоергометрі зі ступінчасто-зростаючим навантаженням
d. На велоергометрі з помірним навантаженням
e. На велоергометрі з рівномірним навантаженням

46. Які клінічні прояви клишоногості?
a. Пронація стопи та аддукція стопи
b. Збільшення дорсіфлексії стопи
c. Супінація стопи та абдукція стопи
d. Абдукція стопи та пронація стопи
*e. Еквінус у гомілково-надп'ятковому суглобі та аддукція стопи

47. Які завдання необхідно обирати терапевту для оцінки пацієнта, що має нервово-м'язові захворювання, під час розробки подальшого фізіотерапевтичного втручання?
a. Які будуть відображати фізичний та психоемоційний стани пацієнта, описуючи його когнітивну сферу
b. Які будуть задовольняти бажання пацієнта та сприяти його задоволенню від реабілітаційного процесу
c. Спрямовані на визначення основних фізичних якостей пацієнта та його фізичної працездатності
d. Які будуть легкими для виконання пацієнтом та які пацієнт виконує постійно без труднощів, витрат додаткової енергії
*e. Які, ймовірно, будуть викликом для пацієнта, враховуючи підозрілі сфери неефективності, порушень чи проблеми

48. Жінка віком 75 років 2 тижні перебуває на витяжці у зв'язку з діафізарним переломом лівого стегна. Їй рекомендована фізична терапія. Яка мета фізичної терапії для цієї пацієнтки?
*a. Профілактика пролежнів і респіраторних порушень
b. Збільшення щільності кісткової маси та покращення функціональної здатності м'язів
c. Відновлення амплітуди руху в колінному суглобі
d. Зниження ризику утворення тромбів у ділянці пошкодження
e. Відновлення силових показників м'язів нижніх кінцівок

49. Для оцінювання якого критерію використовується оригінальна проба Ромберга як частина неврологічного обстеження серед здорових чоловіків і жінок?
a. Відчуття локалізації
b. Динамічної рівноваги
c. Постави
d. Когнітивних порушень
*e. Ризику падіння

50. Пацієнт знаходиться на кардіореабілітації після перенесеного інфаркту міокарда. Які вправи є важливим компонентом фази початкового відновлення для постінфарктних пацієнтів?
a. З амплітудою руху для нижніх кінцівок
b. Вправи постізометричної релаксації для шийного відділу хребта
c. Вправи постізометричної релаксації для верхніх та нижніх кінцівок
*d. З амплітудою руху для верхніх кінцівок
e. Вправи постізометричної релаксації для грудного відділу хребта

51. Який тренувальний сценарій має формувати фізичний терапевт під час роботи з пацієнтами з наслідками черепно-мозкової травми?
a. Пацієнт має максимально бути залученим до побутової активності
b. Має бути складним для виконання пацієнта
c. Має бути спрямованим на вдосконалення навичок володіння кріслом колісним активного типу
d. Має бути не складним для виконання пацієнту та подобатися йому
*e. Має відображати ситуації реального життя вдома й на роботі для кожного пацієнта

52. Синдром неглекту характерний для осіб із гострим порушенням мозкового кровообігу. У якій частці головного мозку локалізована зона ураження?
a. Мозочка
b. Скроневій
c. Лобовій
*d. Тім'яній
e. Потиличній

53. У пацієнта із травмою спинного мозку після вогнепального поранення проведено обстеження за шкалою ASIA) За результатами мануально-м'язового тестування половина провідних м'язів має оцінку 3 і більше балів нижче неврологічного рівня травми та крижове збереження. Який рівень за шкалою ASIА буде присвоєне цьому пацієнтові?
a. Е
*b. D
c. В
d. С
e. А

54. Пацієнту з діагнозом: хронічний панкреатит (ХП) - необхідно обстежити функціональну силу м’язів нижніх кінцівок. Який тест буде оптимальним для використання, якщо у доступі є стілець зі спинкою та секундомір?
a. Тіннеті
b. Берга
*c. П'яти присідань
d. Встань та йди
e. Мотрісіті

55. Двомісячній дитині встановлено діагноз: вада розвитку ЦНС, мієломенінгоцелє грудного відділу хребта, spina bifida Th8-Th11. Який імовірний прогноз щодо набуття рухових навичок у цьому разі?
a. Сидіти незалежно, перевертатись і повзати навчиться вчасно, до 2 років навчиться ходити, потребуватиме тренувань на витривалість і зміцнення м'язів, використання ортопедичних устілок
b. Сидіти незалежно, перевертатися, повзати та ходити навчиться вчасно
c. Cидіти незалежно та перевертатися навчиться вчасно, до 2-3 років навчиться повзати, до 4 років може навчитися ходити в ортезах AFO або KAFO
*d. Із затримкою навчиться сидіти за умови підтримки тулуба, можливе опанування перекачування, основний спосіб пересування - крісло колісне
e. Із затримкою навчиться сидіти з опорою на руки, зможе навчитися повзати тільки по-пластунськи, до 5 років може навчитися ходити в ортезах KAFO або HKAFO з використанням ходунків або милиць

56. Пацієнта віком 32 роки шпиталізовано з глибокими опіками ділянки ліктьового суглоба. Протипоказів до обстеження амплітуди рухів немає. Протягом якого терміну треба провести обстеження амплітуди рухів ліктьового суглоба?
a. 36 годин з моменту шпиталізації
b. 24 годин з моменту отримання травми
c. 24 годин з моменту шпиталізації
d. 48 годин з моменту отримання травми
*e. 72 годин з моменту отримання травми

57. Яку мету відповідно до принципу SMART можна вважати короткотривалою для пацієнта зі спинномозковою травмою в гострому реабілітаційному періоді?
a. Регулярна участь у громадських заходах
*b. Опанування техніки переміщення з ліжка на візок і навпаки
c. Досягнення повної незалежності в догляді за сечовим міхуром і кишечником
d. Самостійна купівля пляшки води
e. Участь у місцевому адаптивному спортивному заході

58. Які зміни дихальних шумів можна виявити в пацієнта з плевральним випотом під час аускультації легень?
a. Вологі хрипи
*b. Відсутність дихальних шумів
c. Бронхіальне дихання
d. Сухі хрипи
e. Крепітацію

59. Який тест можна використовувати для оцінювання координаційних здібностей літніх людей?
a. Флосінга
*b. Тіннеті
c. Ловетта
d. Френчай
e. Мотрісіті

60. Кукса характеризується такими показниками: зниженою функцією м'язів, болючістю під час пальпації, нестійкістю об'ємних розмірів, має атрофічні в'ялі тканини, на їх торцевих поверхнях можуть бути трофічні розлади шкіри без запальних явищ. Кукса може призвести до згинальної або розгинальної контрактури суміжного суглоба, помірної вираженої неспроможності зв'язок суглоба, довжина кукси недостатня для керування протезом (коротка кукса). Укажіть цей вид кукси.
a. Довга
*b. Малофункціональна
c. Функціональна
d. Коротка
e. Нефункціональна

61. Під час визначення ефективності програми фізичної терапії оцінюють показники спірометрії. Який показник вказує на зміну легеневої тканини у пацієнтів з пневмонією?
a. ПШВ
b. ОФВ1
c. ЧД
*d. ЖЄЛ
e. МОШ50

62. Пацієнту із геміпарезом після перенесеного ішемічного інсульту в ранньому відновному періоді планується провести динамічну електростимуляцію. На яких м'язах потрібно розміщувати електроди під час проведення цієї процедури?
a. На спастичних м'язах руки та ноги
*b. На антагоністах спастичних м'язів руки та ноги
c. На синергістах спастичних м'язів руки та ноги
d. На антагоністах спастичних м'язів руки та синергістах спастичних м'язів ноги
e. На м'язах агоністах

63. Укажіть методичну особливість виконання фізичних вправ на розвиток загальної витривалості.
a. Повторювані вправи низької інтенсивності протягом короткого періоду часу
b. Повторювані вправи будь-якої інтенсивності протягом довгого періоду часу
*c. Повторювані вправи низької інтенсивності протягом довгого періоду часу
d. Високоінтенсивні вправи протягом короткого періоду часу
e. Повторювані вправи високої інтенсивності протягом довгого періоду часу

64. Пацієнт віком 40 років два роки тому потрапив у ДТП та отримав травму спинного мозку. Після цього у чоловіка розвинувся спастичний парапарез нижніх кінцівок. Неврологічний рівень ураження - T8. Сила м'язів нижче рівня ураження не перевищує 1-2 бали. Присутнє крижове збереження. Визначте тяжкість пошкодження за шкалою ASIA)
*a. C
b. B
c. E
d. A
e. D

65. Під час планового огляду тримісячного хлопчика неврологом виявлено значно підвищений тонус м'язів-розгиначів і привідних м'язів обох ніг, а також надмірний тонус черевних м'язів. Про яку форму ДЦП можуть свідчити такі клінічні ознаки?
a. Атонічно-астатичну форму Ферстера
b. Дискінетичну
c. Спастичну геміплегію
*d. Спастичну диплегію
e. Гіперкінетичну

66. На які тканинні структури діє найпоширеніший прийом масажу - погладжування?
a. Суглоб, фасції
b. Підшкірна основа
c. Сухожилля
d. М'язовий шар
*e. Епідерміс, власне шкіра (дерма)

67. Укажіть найбільш важливий аспект під час здійснення практичної діяльності мультидисциплінарної команди (МДК) та один із основних компонентів мультидисциплінарного підходу.
*a. Спільна постановка командних цілей реабілітації
b. Дотримання принципів деонтології
c. Формулювання клініко-реабілітаційного діагнозу
d. Створення реабілітаційного плану
e. Залучення до постановки цілей пацієнта чи опікунів

68. Якою має бути висота ручки 4-опірної палиці як допоміжного засобу пересування для особи із гострим порушенням мозкового кровообігу (ГПМК)?
a. На висоті кінчиків пальців
b. На висоті ліктя
c. На висоті 1/3 передпліччя
*d. На висоті згину зап'ястка
e. На висоті середини передпліччя

69. Якими основними методами визначаються показники зовнішнього дихання?
a. Пневмографією, статографією
b. Спірометрією, пневмографією
c. Статографією, пікфлоуметрією
d. Спірографією, пікфлоуметрією
*e. Спірометрією, спірографією

70. Під час обстеження полів зору за методикою "Плавного стеження" у пацієнта з наслідками ЗЧМТ (середній ступінь тяжкості) виявлено диплопію (двоїння) при погляді вниз. Ураження якого черепно-мозкового нерва спостерігається в пацієнта?
a. Трійчастого
b. Відвідного
c. Зорового
*d. Блокового
e. Окорухового

71. Яке захворювання характеризується дифузним прогресуючим ураженням бронхіального дерева, зумовлене тривалим подразненням і запаленням повітроносних шляхів різними шкідливими агентами, та проявляється перебудовою секреторного апарату слизової оболонки, розвитком запального процесу та склеротичними змінами в більш глибоких прошарках і супроводжується гіперсекрецією та порушенням очисної функції бронхів?
a. Гострий бронхіт
b. Плеврит
c. Пневмонія
*d. Хронічний бронхіт
e. Бронхіальна астма

72. До якого виду вправ належить "напівприсід на балансувальній платформі"?
a. Для розвитку динамічної рівноваги
b. Для розслаблення
c. На гнучкість
d. На витривалість
*e. Для розвитку статичної рівноваги

73. Яку модель ходьби потрібно використовувати на ранніх етапах реабілітації після оперативного втручання у зв'язку з ендопротезуванням кульшового суглоба?
a. Двоточкову модель ходьби з милицями
b. Чотириточкову модель ходьби з милицями
*c. Триточкову модель ходьби з милицями
d. Модель ходьби з ролатором
e. Модель ходьби з ходунками

74. Що оцінюється за допомогою мануально-м'язового тестування?
a. Чутливість м'язів
b. Пропріоцепція
c. Діапазон рухів у суглобах
*d. Сила м'язів
e. Витривалість м'язів

75. У пацієнта 4 дні тому розвинувся ішемічний інсульт із вираженою дисфагією, лівобічний геміпарез. Яке положення пацієнта під час позиціонування в ліжку провокує аспіраційну пневмонію?
a. Положення Фаулера
b. Сидячи з опущеними вниз ногами
c. Лежачи на лівому боці
*d. Лежачи на спині
e. Лежачи на правому боці

76. Пацієнт із бронхопневмонією скаржиться на виснажливий кашель із виділенням невеликої кількості густого мокротиння. За даними рентгенологічного обстеження патологічний осередок локалізований у передньому апікальному сегменті верхньої долі правої легені. Яке вихідне положення найбільш ефективне для проведення постурального дренажу в цього пацієнта?
a. Лежачи на лівому боці, з піднятим тулубом щодо голови
b. Лежачи на правому боці, з піднятим тулубом щодо голови
*c. Сидячи, з невеликим відхиленням тулуба назад
d. Сидячи, з невеликим нахилом тулуба вперед
e. Лежачи на животі, з невеликим підняттям тулуба

77. Який засіб фізичної реабілітації для профілактики контрактур потрібно вибрати при опіковій травмі з перших днів перебування пацієнта в лікарні?
a. Масаж
b. Дихальні вправи
c. Постізометрична релаксація
*d. Позиціонування
e. Терапевтичні вправи

78. У п'ятирічного хлопчика зі збереженими розумовими здібностями ДЦП проявляється нерегулярними спонтанними швидкими змінами - скорочення-розслаблення м'язів рук і ніг, мімічних м'язів обличчя на тлі загального зниженого м'язового тонусу. Коли дитина хвилюється, рухи рук і голови посилюються. У хлопчика також є порушення артикуляції і темпу мовлення. Про яку форму ДЦП свідчать такі клінічні показники?
a. Атонічно-астатичну форму Ферстера
b. Змішану
c. Спастичну геміплегію
*d. Гіперкінетичну
e. Спастичну диплегію

79. Під час проведення мануально-м'язового тестування сили м'язів, які розгинають гомілку, фізичний терапевт встановив, що пацієнт може долати невеликий спротив, при цьому амплітуда руху в колінному суглобі була неповною. Який сегмент спинного мозку, найімовірніше, уражений у цьому разі?
a. L5
*b. L3
c. L1
d. L4
e. L2

80. Для пацієнтів після інфаркту міокарда існують 3-, 4-, 5-тижневі програми реабілітації. Який показник є визначальним під час вибору кожної з програм?
*a. Клас тяжкості
b. Функціональний клас
c. Індивідуальний підхід
d. Стан перед загостренням
e. Рухова активність

81. Який тест є важливим елементом під час підготовки до реабілітації, тому що дає можливість визначити готовність пацієнта до початку фізичних навантажень?
*a. Тест 2-хвилинної ходьби
b. Чотириетапний тест балансу
c. Тест 4-х квадратів
d. Тест балансу Берга
e. Функціональний тест м'язів стегна

82. Коли можна застосовувати фізичні вправи пацієнтам із діагнозом: виразкова хвороба шлунка та дванадцятипалої кишки?
a. За 1 год після прийому їжі
b. Незалежно від часу прийому їжі
c. За 30 хв після прийому їжі
*d. За 1-1,5 год до прийому їжі
e. За 3 год після прийому їжі

83. Як впливають помірні та невеликі фізичні навантаження на функцію нирок та сечового міхура пацієнтів?
a. Стимулюють тонус, поліпшують регенерацію
b. Регулюють нервово-психічні процеси
*c. Стимулюють сечовиділення
d. Пригнічують сечовиділення
e. Знижують добове сечовиділення

84. Фізичний терапевт оцінює силу трапецієподібного м'яза. Пацієнт у положенні сидячи самостійно піднімає плечі вгору з максимальною амплітудою, але не може виконати рух, якщо фізичний терапевт чинить невеликий опір руховій дії. Визначте максимальний бал за ММТ.
a. 4
b. 1
c. 5
*d. 3
e. 2

85. Фізичний терапевт проводить у пацієнта оцінювання якості життя за опитувальником Роланла-Морріса. Для оцінки яких станів застосовується цей опитувальник?
a. Хронічного болю в спині
b. Гострого та підгострого болю в суглобі
c. Післятравматичного головного болю
d. Хронічного болю в суглобі
*e. Гострого та підгострого болю в спині

86. Під час виписки пацієнта з реабілітаційного неврологічного відділення його результати оцінювання рівноваги за шкалою балансу Берга - 38 балів. Які рекомендації доцільно надати пацієнту щодо безпечного самостійного пересування?
a. Переміщення на візку
b. Ходьба без допоміжних засобів лише рівною поверхнею
*c. Ходьба з опорою на допоміжні засоби або з підтримкою іншої особи
d. Ходьба під контролем іншої особи
e. Ходьба без допоміжних засобів пересування та допомоги іншої особи

87. Пацієнта з дефектом черепа в лівій скронево-тім'яній ділянці на 5 добу після оперативного видалення гематоми вчать переходу з положення лежачи на спині в положення сидячи на краю ліжка. Який спосіб вставання буде пріоритетним для пацієнта в цьому разі?
a. Через неуражену сторону без допомоги фізичного терапевта
b. Через неуражену сторону із допомогою фізичного терапевта
c. -
*d. Через уражену сторону з допомогою фізичного терапевта
e. Через уражену сторону без допомоги фізичного терапевта

88. До фізичного терапевта звернувся чоловік віком 29 років зі скаргами на біль по задній поверхні лівого стегна. З анамнезу відомо, що біль виник раптово під час гри у футбол, зокрема при різкому прискоренні. Було встановлено пошкодження двоголового м'яза стегна. Який механізм ушкодження м'яза найбільш імовірний у цьому разі?
*a. Ексцентричне скорочення
b. Ідеомоторна вправа
c. Ізометричне скорочення
d. Фацілітація напруженого м'яза
e. Концентричне скорочення

89. Одним із методів оперативного контролю фізичної терапії у довготривалому періоді реабілітації в пацієнтів з COVID-19 та реконвалесцентів є показник сатурації. Укажіть абсолютний мінімум рівня сатурації, у разі якого припиняються терапевтичні вправи.
a. У спокої 90%, під час фізичних навантажень абсолютний мінімум - 80%
b. У спокої 95%, під час фізичних навантажень абсолютний мінімум - 85%
c. -
*d. У спокої 90%, під час фізичних навантажень абсолютний мінімум - 85%
e. У спокої 95%, під час фізичних навантажень абсолютний мінімум - 80%

90. З якою метою виконуються пасивні вправи на розтяг м'язів у пацієнтів зі спастичністю, що викликана травмою чи захворюванням центральної нервової системи?
*a. Для профілактики контрактур
b. Для формування рухових навичок
c. Для тренування сили м'язів
d. Для венозного відтоку в спазмованих м'язах
e. Для зменшення спастичності та тонусу м'язів

91. У військовослужбовця з легкою ЧМТ спостерігається порушення під час одночасного виконання двох дій. Які завдання має рекомендувати фізичний терапевт у цьому разі?
a. На виконання великої кількості повторень
b. На швидкість виконання
c. Поділені на підзавдання, для кращого усвідомлення виконання
d. Силового навантаження
*e. У дедалі складніших умовах

92. Яку тактику необхідно використати для лікування пацієнта з правобічним спастичним геміпарезом зі збереженими селективними рухами пальців і кисті, щоб уникнути "навченого невикористання" верхньої кінцівки?
a. Розвиток координаторних якостей верхньої кінцівки
b. Посилення тренування/використання ураженої руки
c. Вправи на силу та координацію м'язів ураженої кінцівки
*d. Обмеження неушкодженої руки та посилення тренування/використання ураженої руки
e. Кінезіотерапія, вправи на амплітуду руху

93. Укажіть найефективнішу стратегію для реабілітації пацієнта, який перехворів на COVID-19 із наявними або тривалими порушеннями функції легень, через 6-8 тижнів після виписки його з лікарні.
*a. Програма легеневої реабілітації
b. Програма функціональних вправ
c. Програма фізичної терапії
d. Курс апаратної фізіотерапії
e. Програма аеробних тренувань

94. Чоловіка віком 32 роки шпиталізовано до відділення інтенсивної терапії з діагнозом: гостре порушення мозкового кровообігу. Пацієнт знаходиться у нестабільному стані. Коли фізичний терапевт має розпочати реабілітаційні заходи з цим пацієнтом?
a. Після переведення пацієнта до палати стаціонару
b. У відділенні інтенсивної терапії за 7 днів після шпиталізації
c. Після виписки пацієнта в реабілітаційний центр або відділення
*d. Після стабілізації стану пацієнта у відділенні інтенсивної терапії
e. Відразу після шпиталізації

95. Під час проведення мануально-м'язового тестування сили м'язів, які розгинають передпліччя, фізичний терапевт встановив, що пацієнт може долати невеликий спротив, при цьому амплітуда руху в ліктьовому суглобі була неповною. Який сегмент спинного мозку, найімовірніше, уражений в цьому разі?
a. С6
b. С5
c. С4
d. С3
*e. С7

96. Після артроскопії у пацієнта виявлено обмеження згинання гомілки (0-32^o). Яким має бути мінімально необхідний кут згинання в колінному суглобі для забезпечення нормальної біомеханіки ходьби?
a. 40^o
b. 45^o
c. 35^o
*d. 60^o
e. 50^o

97. Під час обстеження чотиримісячної дитини щодо підвищеного тонусу м'язів фізичним терапевтом використано тест для оцінки ризику розвитку церебрального паралічу, що включає неврологічне обстеження, оцінку розвитку моторних функцій та поведінку. Який тест використав фізичний терапевт у цьому разі?
a. GMFCS
*b. HINE
c. AIMS
d. PEDI
e. Ашворта

98. Укажіть оптимальне антиконтрактурне положення у разі опіку стегна.
a. Нейтральне положення під кутом відведення 45^o
b. -
*c. Нейтральне положення під кутом відведення 20^o
d. Нейтральне положення під кутом відведення 60^o
e. Нейтральне положення під кутом відведення 30^o

99. Під час обстеження пацієнта виявлено: повне зникнення активного руху в правій кінцівці, атонія, спастичні явища відсутні, трофіка значно порушена. Який неврологічний синдром, найімовірніше, виник у пацієнта?
a. Гіпокінетично-ригідний
*b. Периферичного мотонейрона
c. Центрального мотонейрона
d. Паркінсона
e. Палеоцеребелярний

100. Укажіть тип вправ, що найбільш ефективний у роботі з пацієнтом, який має мозочкову атаксію.
a. З опором
b. На розтягування
c. На витривалість
*d. На покращення балансу
e. З обтяженнями

101. На скільки сантиметрів змінюється відстань між остистими відростками під час проведення проби Отта в нормі?
a. Зменшується на 1 см
b. Збільшується на 0,5 см
c. Зменшується на 12 см
d. Збільшується на 8-9 см
*e. Збільшується на 3-4 см

102. Укажіть рівень ураження спинного мозку, на якому пацієнти з хребетно-спинномозковою травмою потребуватимуть використання ортезів UFO для забезпечення функції ходьби.
*a. L4-S1
b. L5-S2
c. L1-L2
d. L2-L3
e. S2-S4

103. Фізичний терапевт, провівши тестування згиначів передпліччя ізометричним напруженням м'язів, виявив слабке та безболісне напруження. Про яке ймовірне ушкодження свідчить такий результат тестування?
a. Ентезопатія
b. Розтягнення зв'язок 1-2 ступеня
c. Міозит
d. Розтягнення м'яза 1-2 ступеня, тендиніт
*e. Давні розриви м'яза (загоєний розтяг 3 ступеня)

104. Яке основне завдання фізичної терапії у період загострення хронічного холециститу в пацієнта?
*a. Зменшення запального процесу в жовчному міхурі
b. Покращення обміну речовин
c. Зменшення дискінетичних розладів жовчовивідної системи
d. Зменшення температури тіла
e. Покращення функції жовчного міхура

105. Тримісячній дівчинці встановлено діагноз: вада розвитку ЦНС, мієломенінгоцелє попереково-крижового відділу хребта, spina bifida L4-S1. Який імовірний прогноз щодо набуття рухових навичок у цьому разі?
a. Сидіти незалежно, перевертатись і повзати навчиться вчасно, до 2 років навчиться ходити, потребуватиме тренувань на витривалість та зміцнення м'язів, використання ортопедичних устілок
*b. Cидіти незалежно та перевертатися навчиться вчасно, до 2-3 років навчиться повзати, до 4 років може навчитися ходити в ортезах AFO або KAFO
c. Із затримкою навчиться сидіти за умови підтримки тулуба, можливе опанування перекачування, основний спосіб пересування - крісло колісне
d. Сидіти незалежно, перевертатися, повзати і ходити навчиться вчасно
e. Із затримкою навчиться сидіти з опорою на руки, зможе навчитися повзати тільки по-пластунськи, до 5 років може навчитися ходити в ортезах KAFO або HKAFO з використанням ходунків або милиць

106. У ранній післяшоковий період у пацієнта камбустіологічного профілю до реабілітаційних втручань включають позиціювання, що передбачає викладання пацієнта у фізіологічно правильне положення. Яка мета цього втручання?
a. Покращення кровообігу
b. Перешкоджає вивиху плечового суглоба
c. Знижує ризик запалення
*d. Перешкоджає утворенню контрактур
e. Перешкоджає утворенню пролежнів

107. Які патологічні процеси є причиною зміни альвеолярної вентиляції у пацієнта з обструктивним бронхітом?
a. Бронхоспазм, набряк легень, гіперсекреція бронхів
b. Бронхоспазм, наявність запального мокротиння у бронхах
c. -
*d. Бронхоспазм, набряк слизової бронхів, гіперсекреція бронхів
e. Набряк слизової бронхів, наявність запального мокротиння у бронхах

108. Пацієнт віком 43 роки скаржиться на неможливість швидко пересуватися через задишку та нешвидкий темп ходьби (атаксія не виявлена). В анамнезі: ГПМК. Який тест доцільно використати для оцінки функціонального статусу пацієнта?
a. "Встань та йди" з обліком часу
b. Динамічний індекс ходьби
c. "Ходьба на 6 метрів" з обліком часу
*d. 6-хвилинна ходьба
e. "Ходьба на 10 метрів" з обліком часу

109. У спортсмена спостерігається пошкодження м'язів, спричинене фізичним навантаженням (EIMD). Який метод доцільно застосувати в практичній діяльності, заснованій на доказах?
a. Тейпування
b. Постізометричну релаксацію
c. Термотерапію
*d. Кріотерапію
e. Електрофорез

110. Військовослужбовець віком 41 рік отримав пошкодження спинного мозку внаслідок мінно-вибухової травми. Під час обстеження м'язової сили за мануально-м'язовим тестом встановлено, що сила м'язів відведення у плечовому суглобі з обох боків становить 5 балів, розгинання у правому зап'ястку - 5 балів, у лівому - 4 бали, розгинання у ліктьовому суглобі з обох боків - 0 балів. Під час оцінки поверхневої чутливості встановлено, що в сегментах С2-Т1 чутливість становила 2 бали, у сегменті Т2 - праворуч 2 бали, ліворуч - 1 бал, у сегменті Т3 - з обох боків 0 балів. Оцініть неврологічний рівень пошкодження спинного мозку за шкалою AIS.
a. С6
b. Т2
c. Т1
*d. С5
e. С7

111. Які шкали можна використати у пацієнта з ХОЗЛ для оцінювання тяжкості задишки?
a. Шкала Борга, Візуальна аналогова шкала, Шкала Score
*b. Шкала Борга, Візуальна аналогова шкала, Модифікована шкала Медичної дослідницької ради
c. Шкала Берга, Візуальна аналогова шкала, Шкала Score
d. Шкала Борга, Анкета клініки св. Георгія, Модифікована шкала Ренкін
e. Шкала Борга, Шкала Score, Анкета клініки св. Георгія

112. Пацієнту після ГПМК треба обстежити ризик падіння. Який тест буде оптимальним для використання, якщо в доступі є коридор довжиною 5 метрів?
a. Тест 20 присідань
b. Тест Френчай
*c. Тест "Встань та йди"
d. Динамічний індекс ходьби
e. Тест 6-хвилинної ходьби

113. Укажіть ускладнення, що часто виникають у пацієнтів, які перебувають у лежачому положенні понад три тижні.
a. Біль у суглобах, спазмування шлунка, ателектази, контрактури
*b. Пневмонії, пролежні, тромбоемболії, зниження сили м'язів
c. Біль у суглобах, остеопороз, судоми, непрохідність кишечника
d. -
e. Остеопороз, судоми, пролежні, зниження сили м'язів

114. Яку модель ходьби доцільно використовувати для літніх пацієнтів на ранніх етапах реабілітації після оперативного втручання у зв'язку з ендопротезуванням кульшового суглоба?
a. Двоточкову модель ходьби з милицями
b. Чотириточкову модель ходьби з милицями
*c. Модель ходьби з ходунками
d. Модель ходьби з ролатором
e. Триточкову модель ходьби з милицями

115. Чоловік віком 41 рік скаржиться на труднощі під час спускання східцями вниз. За результатами обстеження виявлено: ММТ розгиначів гомілки - 4 бали, інших м'язів нижньої кінцівки - 5 балів. Пацієнту рекомендовано: вправи на степ-платформі. На який м'яз скерована фізична терапія в цьому разі?
*a. Чотириголовий
b. Напівперетинчастий
c. Прямий м'яз стегна
d. Латеральну широку фасцію стегна
e. Двоголовий м'яз стегна

116. До якої групи належать симптоми Ласега, Нері, Вассермана?
*a. Натягу периферичних нервів і нервових корінців
b. Менінгеальні
c. Стопні патологічні
d. Випадіння
e. Орального автоматизму

117. Під час обстеження у пацієнта м'язів задньої поверхні стегна за шкалою Ашфорт при здійсненні швидкого пасивного згинання гомілки відзначається мінімальний опір наприкінці амплітуди руху. На що вказує така симптоматика?
*a. Легке підвищення м'язового тонусу
b. М'язову ригідність
c. Значне підвищення м'язового тонусу
d. Помірне підвищення м'язового тонусу
e. Незначне підвищення м'язового тонусу

118. Фізичний терапевт, працюючи в умовах мультидисциплінарної команди, повинен знати й орієнтуватися, над чим працюють усі члени команди. Які цілі терапевтичних втручань нейропсихолога в роботі з когнітивно-комунікативними наслідками після перенесеної пацієнтом ЧМТ?
*a. Посилення індивідуальної здатності обробляти та інтерпретувати інформацію
b. Фізичне тренування мобільності та гнучкості
c. Стимуляція нейропластичності
d. Проведення спеціальних тестувань на визначення рухового дефіциту мимовільних рухів дрібної моторики
e. Психологічна підтримка та супровід під час занять поза межами приміщень

119. У жінки віком 68 років діагноз: гостре порушення мозкового кровообігу. Період реабілітації - стаціонарний, 2-й день після перенесеного геморагічного інсульту. Фізичний терапевт, досліджуючи патологічні рефлекси пацієнтки, визначив симптом ураження пірамідальних шляхів за позитивним розгинальним рефлексом у відповідь на стискання литкового м'яза. Який рефлекс досліджував фізичний терапевт?
a. Шеффера
b. Бабінського
*c. Гордона
d. Оппенгейма
e. Чадока

120. Який тест можна застосувати, щоб оцінити здатність пацієнта модифіковувати ходьбу, пов'язану з рухом голови, когнітивними завданнями, зміною її швидкості чи перешкод?
a. Шестихвилинний тест ходьби
b. Десятиметровий тест ходьби
c. Шестиметровий тест ходьби
*d. Динамічний індекс ходьби
e. Тест Тінетті

121. Що із нижченаведеного використовують для розрахунку, регулювання та контролю інтенсивності тренувань у рамках програми кардіореабілітації?
a. Заняття на велоергометрі або тредмілі, піші прогулянки, скандинавську ходьбу
*b. Показники ЧСС і споживання кисню, максимальне фізичне навантаження, шкалу Борга
c. Теренкур, аеробні та силові тренування, дихальні вправи
d. Тривалість, частоту, інтенсивність тренувань, тип вправ
e. Аеробні тренування на витривалість, силові тренування помірної інтенсивності

122. Під час обстеження чоловіка після гострого порушення мозкового кровообігу (ГПМК) за функціональною шкалою рівноваги Берга пацієнт набрав 39 балів. Про що свідчить така кількість балів?
a. Здатність переміщуватись із високим ризиком падіння
b. Здатність ходити без допоміжних засобів
c. Повністю залежить від інвалідного візка з високим ризиком падіння
*d. Здатність ходити з допомогою із середнім ризиком падіння
e. Незалежність від зовнішньої підтримки з малим ризиком падіння

123. Який із нижченаведених клінічних тестів використовується для вимірювання рівноваги шляхом оцінювання ризиків падіння у пацієнтів із захворюваннями чи травмами центральної нервової системи?
a. Індекс Рівермід
b. Індекс Бартела
*c. Шкала Берга
d. Шкала Ренкін
e. Шкала Борга

124. Чоловіку віком 54 роки встановлено діагноз: ішемічна хвороба серця, інфаркт міокарда, ІІІ ФК. Пацієнт проходить постстаціонарну фізичну терапію в кардіологічному санаторії. Йому показані аеробні фізичні навантаження. Яку форму та дозу аеробного навантаження має призначити фізичний терапевт відповідно до функціонального класу на початку проведення санаторного курсу кардіореабілітації?
*a. Дозована ходьба в середньому темпі (90 кроків/хв)
b. Біг у помірному темпі
c. Дозована ходьба в темпі 90-100 кроків/хв з короткочасним прискоренням по 2-3 хв у темпі 120-30 кроків/хв
d. Дозована ходьба в повільному темпі (70-80 кроків/хв) із зупинками через кожні 100-200 м
e. Дозована ходьба в помірному темпі (110 кроків/хв) з короткочасним прискоренням по 3-5 хв у темпі 120-30 кроків/хв

125. Жінці віком 59 років встановлено діагноз: остеоартрит правого колінного суглоба в стадії загострення. Які спеціальні вправи для ураженої нижньої кінцівки порекомендує фізичний терапевт пацієнтці для виконання у домашніх умовах?
*a. Ізометричні без осьового навантаження
b. Статичні з осьовим навантаженням
c. Активні на збільшення амплітуди руху
d. Ексцентричні з осьовим навантаженням
e. Пасивні на збільшення амплітуди руху

126. Чоловік під час ходьби сильно згинає ногу в колінному суглобі, переносячи її вперед, спершу стає на пальці, потім спирається на латеральний край підошви та опускає п'яту. Об'єктивно спостерігається: звисання стопи у позиції підошовного згинання з незначною ротацією до середини, парастезії та казуалгії, знижені ахіловий і підошовний рефлекси, ММТ м'язів дорсальних згиначів стопи - 2 бали, пропріорецептивна чутливість - змінена. Який патологічний процес спостерігається у пацієнта?
a. Поліартрит
b. Гонартроз колінного суглоба
c. Плоскостопість
*d. Невропатія малогомілкового нерва
e. Розрив ахілового сухожилля

127. У чому полягає одна з ролей фізичного терапевта в нейрореабілітації військовослужбовців із легкою ЧМТ?
*a. Пояснення щодо адаптації нервової системи та її потреби в дозованому навантаженні для полегшення процесу одужання
b. Пояснення важливості силових тренувань через біль і втому для вдосконалення фізичних функцій
c. Надання психоемоційної підтримки та психологічного супроводу
d. Пояснення щодо особливостей тренування загальної фізичної підготовки та інтеграція в спорт вищих досягнень
e. Пояснення щодо медикаментів і важливості медикаментозної підтримки

128. Для ліквідації або зменшення яких контрактур треба використовувати постізометричну релаксацію (ПІР)?
a. Капсулярних
b. Десмогенних
*c. Міогенних
d. Дерматогенних
e. Артрогенних

129. Дванадцятирічній дівчинці встановлено діагноз: ДЦП. По дому та в школі зазвичай ходить самостійно, але інколи, для більшої безпеки, використовує тростинку. Сходинками може підійматися тільки тримаючись за перила. Стрибати та бігати не вміє. Визначте рівень рухових порушень за GMFCS.
*a. II
b. III
c. I
d. V
e. IV

130. Чоловік із діагнозом: ішемічна хвороба серця - регулярно виконував аеробні тренування на велоергометрі. Кілька днів тому самостійно припинив приймати призначені йому \beta-адреноблокатори. Яка у цьому разі можлива реакція серцево-судинної системи пацієнта під час виконання тренувань?
a. Зниження артеріального тиску та підвищення частоти серцевих скорочень
b. Підвищення артеріального тиску та зменшення частоти серцевих скорочень
c. Зменшення частоти серцевих скорочень при незмінному артеріальному тиску
*d. Підвищення артеріального тиску та підвищення частоти серцевих скорочень
e. Зниження артеріального тиску та зменшення частоти серцевих скорочень

131. Яке положення нижньої травмованої кінцівки спостерігатиметься у разі позитивного тесту Обера в пацієнта із синдромом іліотібіального тракту?
a. Приведення
b. Розгинання
*c. Відведення
d. Внутрішня ротація
e. Згинання

132. Чим викликаний ціаноз шкірних покривів у кардіологічних пацієнтів?
*a. Розширенням вен, розширенням капілярів, застоєм
b. Звуженням вен, розширенням капілярів, застоєм
c. Розширенням вен, звуженням капілярів, застоєм
d. Звуженням вен, звуженням капілярів, крововідтоком
e. Звуженням вен, звуженням капілярів, застоєм

133. Чому відповідає одна метаболічна одиниця?
*a. Витраті енергії та споживанню кисню, виміряного у спокої, і становить 3,5 мл/кг/хв
b. Витраті енергії та споживанню кисню, виміряного у спокої, і становить 3,5 л/хв
c. Витраті енергії та споживанню кисню, виміряного під час ходьби зі швидкістю 5 км/год, і становить 3,5 л/кг/хв
d. Витраті енергії та споживанню кисню, виміряного під час ходьби зі швидкістю 5 км/год, і становить 3,5 мл/кг/хв
e. Витраті енергії та споживанню кисню, виміряного під час ходьби зі швидкістю 5 км/год, і становить 3,5 л/хв

134. Для збільшення амплітуди рухів при артрогенній контрактурі колінного суглоба у пацієнта вирішили використовувати мобілізацію за методом Кальтенборна третього ступеня. Якою буде середня тривалість обраної мобілізації?
a. 20-30 с
b. 50-60 с
*c. 30-40 с
d. 40-50 с
e. 10-15 с

135. Пацієнтка віком 42 роки звернулася до фізичного терапевта з проханням призначити візок. Із анамнезу відомо, що пацієнтка 3 роки тому травмувала хребет на рівні L2-L3 під час автодорожньої пригоди. Об'єктивно спостерігається: зріст пацієнтки - 165 см, маса тіла - 68 кг, міжвертельний розмір - 63 см, довжина верхньої кінцівки - 65 см, довжина нижньої кінцівки від підлоги до лобкового симфізу - 87 см, довжина до вертлюга стегнової кістки - 91 см, довжина стегна до краю сідниці - 40 см, довжина гомілки - 30 см. Надайте рекомендації для виготовлення довжини сидіння візка.
a. 40 см
b. 38 см
*c. 42 см
d. 45 см
e. 30 см

136. Укажіть протипоказання до призначення заходів фізичної терапії у разі патології печінки та жовчовивідних шляхів.
a. Дискінезія жовчовивідних шляхів
*b. Гострий гепатит
c. Постхолецистектомічний синдром
d. Хронічний безкам'яний холецистит
e. Хронічний холангіт

137. Укажіть структури дихальної системи, порушення прохідності газів крізь які спричиняє симптоми дихальної недостатності в пацієнтів із бронхіальною астмою.
a. Бронхи 4-6 порядку
*b. Бронхіоли
c. Альвеолярні ходи
d. Бронхи 2-4 порядку
e. Альвеолярні мішечки

138. Коли розпочинають післяінсультну реабілітацію із залученнями міждисциплінарної команди за умови стабільного стану пацієнта?
a. Після двох тижнів від початку хвороби
b. Після трьох тижнів від початку хвороби
c. Після 72 год від початку хвороби
d. Після першого тижня від початку хвороби
*e. Після 24-48 год від початку хвороби

139. Які клінічні прояви характерні для поздовжньої плоскостопості?
a. Hallux valgus
b. Аддукція переднього відділу стопи
c. Супінація стопи
*d. Пронація стопи
e. Інверсія стопи

140. Укажіть вихідну позицію для страхування пацієнта після ГПМК з лівостороннім геміпарезом під час спускання східцями.
*a. Попереду та трохи ліворуч від пацієнта
b. Попереду та трохи праворуч від пацієнта
c. Позаду пацієнта
d. Позаду та трохи ліворуч від пацієнта
e. Позаду та трохи праворуч від пацієнта

141. Спортсмен після загострення остеоартрозу колінного суглоба отримав рекомендації фізичного терапевта щодо розвитку кардіореспіраторної витривалості. Фізичний терапевт рекомендував тренування за допомогою аеробних вправ від 20 до 30 хв зі збільшенням інтенсивності до діапазону 60-85% максимального ЧСС. На якій стадії розвитку кардіореспіраторної витривалості перебуває спортсмен?
a. Відновлення
b. Впрацювання
c. Підтримання
d. Початковій
*e. Вдосконалення

142. Пацієнтка віком 45 років, майстер-перукар, звернулася до фізичного терапевта зі скаргами на біль у лівому плечовому суглобі, що збільшується при рухах у суглобі, у нічний час та під кінець робочої зміни. Вимушена обмежувати хатню та професійну роботу у зв’язку зі складністю при згинанні та утриманні руки. Не може розчісуватися та сушити волосся феном, обмежена можливість застібнути бретельки бюстгальтера. Проживає у власному будинку із трирічною донькою. Які скарги характеризують порушення функції?
a. Проблеми, пов'язані з проживанням у власному будинку із трирічною донькою
b. Обмеження при виконанні хатньої роботи як хозяйки оселі
c. Неможливість застібнути бретельки бюстгальтера
d. Неможливість сушити волосся феном
*e. Труднощі при згинанні руки

143. Який із нижченаведених синдромів вказує на нездатність розпізнавати або оцінювати подразники?
a. Алексія
b. Афазія
c. Амнезія
*d. Агнозія
e. Апраксія

144. Жінка віком 35 років має синдром зап'ясткового каналу. Скаржиться на те, що не може друкувати більше 10 хв, біль стає нестерпним. Який тип вправ у цьому разі потрібно застосовувати з метою зменшення больових відчуттів?
a. На збільшення амплітуди
b. На витривалість для згиначів передпліччя
*c. На розтягування та зміцнення м'язів передпліччя
d. Мануальні мобілізаційні техніки
e. З опором

145. Під час обстеження стабільності колінного суглоба за тестом Anterior/Posterior Drawer Test (передньої/задньої висувної шухляди) в пацієнта фіксується надмірний рух гомілки вперед більше ніж на 5 мм. Про яку наявну патологію свідчить цей результат?
a. Перелом надколінка
b. Задньої хрестоподібної зв'язки
c. Середньої частини меніска
*d. Передньої хрестоподібної зв'язки
e. Передньої частини меніска

146. За якою шкалою проводиться оцінка індивідуального сприйняття навантаження?
*a. Борга
b. Берга
c. Берса
d. Бреса
e. Брюса

147. Які реабілітаційні заходи рекомендовані пацієнтам після стабiльно-функцiонального остеосинтезу перелому шийки стегнової кістки?
a. Створити спокій для кінцівки протягом місяця на ортопедичній шині, але активні рухи в колінному суглобі проводити з 4-го дня після операції
b. Берегти кульшовий i колінний суглоби, але активно застосовувати рухи здоровою ногою
c. Суворий постільний режим протягом 2-х тижнів
d. Пасивні рухи в колінному та кульшовому суглобах із 4-го дня після операції
*e. Терапевтичні вправи з 2-го дня після операції, ходьба на милицях із 5-6-го дня

148. Пацієнт скаржиться на сильний біль у лівій гомілці та стопі під час ходьби. Об'єктивно спостерігається: ціаноз шкіри стопи. Лівою ногою пацієнт не може стояти на пальцях, зникла чутливість на задній поверхні гомілки та підошві. Який нерв, найімовірніше, уражений у пацієнта?
a. Затульний
b. Сідничний
*c. Великогомілковий
d. Стегновий
e. Малогомілковий

149. У дитини з ДЦП спостерігаються такі симптоми: несвідомі, неконтрольовані, повторювані, іноді стереотипні рухи уражених частин тіла. Дитина має труднощі з сидінням і ходьбою. Укажіть форму ДЦП.
a. Атаксія
b. Спастичний геміпарез
*c. Дискінетична форма
d. Спастичний тетрапарез
e. Спастична диплегія

150. Який тест використовується для визначення цілісності вестибулярно-очного рефлексу в пацієнтів з черепно-мозковою травмою?
a. На динамічну гостроту зору
*b. Імпульсного руху голови
c. "Чотирьох квадратів"
d. На ністагм при струшуванні голови
e. На коефіцієнт чутливості до руху

