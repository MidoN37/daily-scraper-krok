1. До якої категорії можна віднести очний імплант, матриця якого складається із кополімерів молочної та гліколевої кислоти, після введення поступово розчиняється і вивільнює активні фармацевтичні інгредієнти та не потребує видалення?
a. Мінімси
*b. Біорозчинні
c. Осмотичні
d. Нерозчинні
e. Дифузійні
2. Яку лікарську рослинну сировину з нижченаведеного можна рекомендувати пацієнту як відхаркувальний засіб?
a. Розторопші плоди
*b. Подорожника великого листя
c. Буркуну траву
d. Шипшини плоди
e. Вільхи супліддя
3. Асистент фармацевта готує дерматологічну суспензію, що містить сірку. Укажіть стабілізатор для цієї лікарської форми.
a. Ксантинова камедь
b. Желатоза
*c. Калійне мило
d. Твін-80
e. Метилцелюлоза
4. Укажіть термін дії електронного рецепта, виписаного на рецептурному бланку форми №1 (ф-1), на лікарські засоби, крім наркотичних (психотропних), що підлягають відпуску за рецептом та повна вартість яких оплачується за рахунок коштів споживача.
a. 10 календарних днів
b. 30 календарних днів
c. 60 календарних днів
*d. 90 календарних днів
e. 20 календарних днів
5. Який вид контролю здійснює уповноважена особа аптеки під час надходження лікарських засобів від постачальника?
a. Фізичний
*b. Візуальний
c. Опитувальний
d. Хімічний
e. Контроль при відпуску
6. Протягом скількох робочих днів ліцензіат, у разі ліквідації місця провадження господарської діяльності, зобов'язаний подати до органу ліцензування відповідну заяву щодо ліквідації місця провадження господарської діяльності?
*a. 10
b. 15
c. 20
d. 30
e. 60
7. До аптеки звернулася жінка з алергічним ринітом. Вона працює диспетчером в аеропорту, має шлуночкову тахіаритмію і зараз приймає кетоконазол. Укажіть найоптимальніший антигістамінний засіб у цьому разі.
a. Хлоропірамін
b. Азеластин
*c. Фексофенадин
d. Лоратадин
e. Левоцетиризин
8. Фармацевт готує мікстуру, до складу якої входить натрію бромід, настойка валеріани та вода. Яку кількість концентрованого розчину натрію броміду 20% (1:5) використає спеціаліст, якщо кількість сухої речовини становить 3,0 г?
a. 5 мл
*b. 15 мл
c. 10 мл
d. 50 мл
e. 30 мл
9. Яку з нижченаведених допоміжних речовин можна застосовувати як антифрикційну речовину під час виготовлення таблеток?
a. Ацетилфталілцелюлозу
b. Натрію гідрокарбонат
c. Ксиліт
*d. Тальк
e. Воду очищену
10. Пацієнт віком 70 років хворіє на артеріальну гіпертензію та доброякісну гіперплазію передміхурової залози. Який препарат із групи антигіпертензивних лікарських засобів є препаратом вибору для цього пацієнта?
a. Ірбесартан
b. Лізиноприл
*c. Доксазозин
d. Клонідин
e. Бісопролол
11. Укажіть речовину, під час виготовлення водного розчину якої, як розчинник використовують свіжоотриману, попередньо профільтровану, воду очищену.
*a. Калію перманганат
b. Міді сульфат
c. Кислота борна
d. Натрію хлорид
e. Етакредину лактат
12. Укажіть лікарську форму, що є густою рідиною або драглеподібною масою, яка плавиться за температури тіла.
a. Мазь
b. Суспензія
c. Паста
d. Емульсія
*e. Лінімент
13. До якої фармакологічної групи належать клавуланова кислота й тазобактам?
*a. Інгібітори beta-лактамаз
b. Макроліди
c. Тетрацикліни
d. Пеніциліни
e. Фторхінолони
14. Яку з нижченаведених лікарських речовин завжди дозують за масою під час приготування лікарських форм?
a. Настойку валеріани
b. Воду очищену
c. Кислоту хлористоводневу
*d. Гліцерин
e. Спирт етиловий
15. Пацієнту призначено антидепресант, основним компонентом якого є сухий екстракт із трави звіробою. Про можливе виникнення якого побічного ефекту потрібно попередити пацієнта?
a. Нефротоксичність
b. Порушення слуху
c. Зниження артеріального тиску
*d. Фотосенсибілізацію
e. Гепатотоксичність
16. Результати яких досліджень є критерієм відповідності генеричного лікарського засобу оригінальному та можливості їх взаємозамінності?
a. Порівняльних клінічних досліджень
b. Розчинності при різних рН
c. Обмежених клінічних досліджень
*d. Біоеквівалентності
e. Рандомізованих клінічних досліджень
17. Укажіть періодичність зміни технологічного одягу та взуття працівниками аптечного закладу.
*a. Не рідше ніж 2 рази на тиждень
b. Не рідше ніж 1 раз на 10 днів
c. Не рідше ніж 1 раз на тиждень
d. Не рідше ніж 2 рази на місяць
e. Не рідше ніж 1 раз на місяць
18. Розподіл рацемічної суміші дозволяє значно покращити фармакокінетичні та фармакодинамічні характеристики лікарського засобу. Рацемічним ізомером якого препарату є левофлоксацин?
a. Геміфлоксацину
*b. Офлоксацину
c. Норфлоксацину
d. Левоцетиризину
e. Ципрофлоксацину
19. Яка форма кредитування передбачає можливість видачі й погашення кредиту декількома частинами (траншами) у межах встановленого ліміту та в зручному режимі для ведення бізнесу позичальника?
a. Лізинг
b. Кредит на купівлю транспорту
c. Строковий кредит
*d. Кредитна лінія
e. Овердрафт
20. Який аналіз провів спеціаліст фармацевтичного підприємства, здійснивши порівняльні дослідження внутрішнього середовища і зовнішніх умов, проаналізувавши сильні та слабкі сторони, можливості та загрози?
a. VEN
*b. SWOT
c. VED
d. PEST
e. АВС
21. До аптеки звернувся постійний відвідувач віком 69 років зі скаргами на сухий кашель. Фармацевт помітив, що цей відвідувач регулярно отримує в аптеці еналаприл за програмою "Доступні ліки". Що має зробити фармацевт?
a. Замінити самостійно еналаприл на інший лікарський засіб із цієї групи
b. Порекомендувати ліки від сухого кашлю
*c. Спрямувати відвідувача до лікаря для корекції антигіпертензивної терапії
d. Запропонувати парові інгаляції
e. Здійснити самостійно корекцію дози еналаприлу в бік зменшення
22. Яка з команд медицини катастроф, що створені у складі центрів екстреної медичної допомоги та медицини катастроф, залучається до надання екстреної (швидкої) медичної допомоги постраждалим на місці події та їх медичної евакуації на догоспітальному етапі надання медичної допомоги?
*a. Команда медицини катастроф першого типу
b. Команди медицини катастроф різних типів
c. Бригада швидкої екстреної (швидкої) медичної допомоги
d. Команда медицини катастроф шостого типу
e. Команда медицини катастроф другого типу
23. У якому місці найкраще розташувати новий безрецептурний препарат у залі обслуговування з позицій мерчендайзингу?
a. На нижній полиці
b. Біля входу в аптеку
*c. На полиці на рівні очей
d. У закритій шафі
e. На верхній полиці
24. Про який вид побічної реакції має повідомити фармацевт до ДП "Державний експертний центр Міністерства охорони здоров'я України" через карту-повідомлення за наявності у пацієнта реакції на використання лікарського засобу, характер або тяжкість проявів якої узгоджуються з наявною інформацією про лікарський засіб в інструкції для медичного застосування зареєстрованого лікарського засобу?
*a. Передбачену
b. Несерйозну
c. Незафіксовану
d. Непередбачену
e. Серйозну
25. Скільки років, не враховуючи поточного року, в електронній системі охорони здоров'я зберігаються електронні рецепти на відпущені аптекою наркотичні лікарські засоби?
a. 2
*b. 5
c. 3
d. 1
e. 10
26. Який лікарський засіб із групи інгібіторів АПФ рекомендовано використовувати як засіб "швидкої допомоги" при гіпертонічному кризі до прибуття бригади екстреної (швидкої) медичної допомоги?
*a. Каптоприл
b. Амлодипін
c. Фуросемід
d. Нітрогліцерин
e. Ніфедипін
27. Який із факторів знижує рівень зацікавленості фахівця в активізації власних зусиль та прояву ініціативності для досягнення мети діяльності організації?
a. Збіг цілей фахівця та організації
b. Корпоративна система професійного розвитку
c. Розширення кола повноважень
*d. Невизнання досягнутих успіхів
e. Чітко визначені ключові показники ефективності діяльності
28. Який економічний показник дозволяє оцінити ефективність торгово-фінансової та виробничої діяльності аптеки?
a. Сальдо
b. Товарообіговість
c. Торговельні накладення
d. Інкрементальний показник
*e. Рентабельність
29. За що відповідає уповноважена особа суб'єкта господарювання, яка провадить господарську діяльність із роздрібної торгівлі лікарськими засобами?
a. Взаємодію з органами місцевого самоврядування
b. Фінансову звітність та облік
c. Закупівлю товарно-матеріальних цінностей
*d. Функціонування системи якості
e. Облік та збереження майна
30. Асистент фармацевта готує порошки, до складу яких входить натрію тетраборат. Укажіть особливість його введення до цієї лікарської форми.
a. Застосовують для затирання пор ступки
*b. Розтирають зі спиртом етиловим
c. Додають в останню чергу
d. Використовують тритурацію
e. Застосовують метод "тришаровості"
31. Який розчин готують, насипаючи лікарську речовину тонким шаром на велику поверхню води, залишаючи до розчинення?
*a. Протаргол
b. Іхтіол
c. Коларгол
d. Рибофлавін
e. Танін
32. Хто затверджує перелік життєво необхідного та найбільш важливого медичного майна, що утримується на медичних складах для забезпечення військ у надзвичайних ситуаціях мирного часу, згідно з Порядком постачання медичного майна Збройним Силам України в мирний час?
a. Начальник військово-польової аптеки
*b. Начальник служби забезпечення медичним майном
c. Начальник Держлікслужби з лікарських засобів
d. Начальник генерального штабу
e. Військовий лікар
33. До аптеки звернувся відвідувач зі скаргами на кашель із утрудненим відходженням мокротиння. Який лікарський засіб із нижченаведених можна порекомендувати йому для симптоматичного лікування продуктивного кашлю?
*a. Ацетилцистеїн
b. Глауцин
c. Кодеїн
d. Бутамірат
e. Преноксдіазин
34. Яку форму документації мають використати фармацевти, асистенти фармацевта усіх закладів охорони здоров'я незалежно від форм власності для повідомлення про будь-які випадки побічних реакцій лікарських засобів, вакцини, туберкуліну, відсутності ефективності лікарських засобів та несприятливих подій після імунізації/туберкулінодіагностики?
a. Бланк-замовлення
b. Касовий ордер
c. Ф-1
*d. Карту-повідомлення
e. Ф-3
35. Порекомендуйте відвідувачу аптеки антигістамінний препарат для місцевого застосування при алергічному риніті.
a. Ксилометазолін
b. Нафазолін
c. Протаргол
*d. Азеластин
e. Оксиметазолін
36. Яку основу використовують під час виготовлення мазей для дітей, якщо в рецепті немає інших вказівок?
a. Стерильну вазелін-ланолінову (1:1)
*b. Стерильну вазелін-ланолінову (9:1)
c. Стерильну поліетиленоксидну
d. Вазелін
e. Вазелін сорту "Для очних мазей"
37. Яку концентрацію спирту етилового використає фармацевт для виготовлення 1%-го розчину левоміцетину спиртового?
a. 96%
b. 60%
c. 95%
*d. 70%
e. 90%
38. Фармацевт виготовляє офтальмологічний лікарський засіб. Які допоміжні речовини використовує спеціаліст із метою запобігання контамінації та розмноження мікроорганізмів у ліках?
a. Пролонгатори
b. Стабілізатори
*c. Консерванти
d. Розчинники
e. Солюбілізатори
39. До аптеки надійшов рецепт, що містить фармацевтичну несумісність: begin Sulfuris 1,0 Olei Ricini 10,0 Spiritus aethylici 70% 20 ml Misce. Da. Signa: Наносити на уражені ділянки. Укажіть вид фармацевтичної несумісності.
a. Коагуляція колоїдної системи
b. Хімічна взаємодія
c. Розшарування емульсії
*d. Незмішуваність інгредієнтів
e. Нерозчинність інгредієнтів
40. Яким методом проводять визначення кількісного вмісту ефірної олії у деревію траві відповідно до вимог ДФУ?
a. Гравіметрії
b. Спектрофотометрії
c. Колориметрії
*d. Перегонки з водяною парою
e. Титриметрії
41. Укажіть із нижченаведених лікарських засобів антибіотик полієнового ряду для лікування системних і локалізованих мікозів (кандидозів).
a. Клотримазол
b. Лінкоміцин
*c. Ністатин
d. Амікацин
e. Азитроміцин
42. Яку домедичну допомогу потрібно надати потерпілому, якщо він має ознаки обструкції стороннім тілом, але може говорити, кашляти, дихати?
a. При підозрі на кульове поранення шиї
b. При кровотечі у плевральній порожнині
*c. При порушенні прохідності верхніх дихальних шляхів
d. При струсі головного мозку
e. При підозрі на повну асфіксію
43. Із якою з фармакопей світу гармонізована будова Державної Фармакопеї України 2-го видання?
*a. Європейською Фармакопеєю
b. Японською Фармакопеєю
c. Фармакопеєю Німеччини
d. Фармакопеєю США
e. Британською Фармакопеєю
44. Укажіть косметичний засіб, що використовується для очищення шкіри від забруднень та злущування ороговілих клітин із поверхні шкіри.
a. Тонік
b. Віск
c. Гель
*d. Скраб
e. Пінка
45. Про який вид побічної реакції має повідомити фармацевт через карту-повідомлення за наявності у пацієнта реакції на використання лікарського засобу, характер або тяжкість проявів, що не призводить до смерті, не становить загрози для життя, не вимагає госпіталізації або збільшення терміну госпіталізації, не викликає стійкої або значної непрацездатності чи інвалідності та вроджених аномалій чи вад розвитку та не має іншої важливої медичної оцінки?
a. Незафіксовану
*b. Несерйозну
c. Непередбачену
d. Передбачену
e. Серйозну
46. Яка побічна реакція найчастіше виникає під час застосування антацидів, що містять магній?
a. Гепатотоксичність
b. Агранулоцитоз
c. Закреп
d. Нефротоксичність
*e. Послаблююча дія
47. На кого із суб'єктів забезпечення цивільного захисту покладено завдання з організації надання домедичної допомоги постраждалим у зоні надзвичайної ситуації?
*a. Центральний орган виконавчої влади, що реалізує державну політику у сфері цивільного захисту
b. Раду міністрів Автономної Республіки Крим, обласні Київську та Севастопольську міські державні адміністрації
c. Центральний орган виконавчої влади, що забезпечує формування державної політики у сфері цивільного захисту
d. Кабінет Міністрів України
e. Службу медицини катастроф України
48. Під час візиту до лікаря-стоматолога з приводу видалення зуба у пацієнта після застосування місцевої анестезії розвинувся анафілактичний шок. Який лікарський засіб міг спричинити таку прогнозовану побічну реакцію?
a. Лансопразол
b. Лізиноприл
c. Лінкоміцин
d. Ловастатин
*e. Лідокаїн
49. Пацієнт знаходиться в інфекційному відділенні в тяжкому стані. До одержання результатів бактеріологічного аналізу йому призначили цефтріаксон в/в 2 рази на день по 1,0 г. До якої фармакологічної групи належить цей лікарський засіб?
a. Аміноглікозиди
b. Карбапенеми
*c. Цефалоспорини
d. Пеніциліни
e. Монобактами
50. Застосування якого з нижченаведених антибіотиків може викликати побічну дію - синдром "червоної людини"?
a. Доксицикліну
b. Азитроміцину
*c. Ванкоміцину
d. Рифампіцину
e. Стрептоміцину
51. Під час контролю якості тирлича коренів виконується випробування "Показник гіркоти". Оскільки визначення проводиться різними експертами, то використовують розчин порівняння для розрахунку коефіцієнта кореляції експертів. Укажіть речовину, яка застосовується для приготування цього розчину.
a. Натрію хлорид
*b. Хініну гідрохлорид
c. Лимонна кислота
d. Глюкози моногідрат
e. Фруктози дигідрат
52. До лабораторії фармацевтичної компанії надійшла субстанція "Дилтіазему гідрохлорид". Який реактив використовують для аналізу цієї речовини на наявність домішки важких металів?
*a. Тіоацетамід
b. Тіогліколева кислота
c. Гідроксихінолін
d. Дифеніламін
e. Калію тетрайодомеркурат
53. Надання фармацевтичної послуги ґрунтується на двох підходах: "фокус на товар (лікарські засоби)" та "фокус на пацієнта". Яка основна мета фармацевтичної послуги під час реалізації підходу "фокус на пацієнта"?
a. Відпуск лікарських засобів
*b. Здоров'я пацієнта
c. Прибуток
d. Підвищення виручки
e. Залучення більшої кількості відвідувачів
54. Який стабілізатор потрібно застосувати під час виготовлення екстемпорального 2%-го розчину новокаїну для ін'єкцій?
a. Кальцію карбонат
*b. Кислоту хлористоводневу
c. Натрію хлорид
d. Натрію гідрокарбонат
e. Калію гідроксид
55. Лікарські засоби якої групи повинні перш за все входити до складу тактичної індивідуальної медичної аптечки (IFAK), що використовується для надання домедичної допомоги пораненим під час бойових дій?
a. Протиалергійні
*b. Кровоспинні
c. Протигрибкові
d. Знеболювальні
e. Протизапальні
56. При потенціометричному визначенні рН згідно з вимогами ДФУ вимірюють різницю потенціалів між двома електродами - індикаторним та електродом порівняння, які занурюються у випробовуваний розчин. Укажіть індикаторний електрод, придатний для цього визначення.
a. Кисневий
b. Стандартний
c. Металічний
*d. Скляний
e. Платиновий
57. Укажіть лікарську форму для зовнішнього застосування, що містить суму рослинних екстрактів, диспергованих у липкій основі на основі каучуку, нанесеній на тканинні стрічки, і чинить місцеву дію.
*a. Пластир нашкірний
b. Крем ліпофільний
c. Гідрогель
d. Ліпофільний гель
e. Припарка
58. Для якої рослинної сировини під час кількісного визначення ефірної олії перегонку продовжують, доки леткі сині компоненти сягнуть нижнього кінця конденсуючої системи?
a. Валеріани коренів
b. Гарбуза насіння
c. Анісу плодів
d. Калини плодів
*e. Ромашки квіток
59. Наступного дня після виготовлення суспензії фармацевт помітив осідання твердих часток. Під час збовтування суспензія відновила свої властивості як гетерогенна система. Як називається цей процес?
a. Термодинамічна стійкість
*b. Ресуспендованість
c. Кінетична нестійкість
d. Інверсія
e. Коалесценція
60. Через можливість виникнення яких побічних фармакологічних властивостей фторхінолони протипоказані пацієнтам віком до 14 років?
a. Тератогенних
b. Гепатотоксичних
*c. Хондротоксичних
d. Нефротоксичних
e. Кардіотоксичних
61. Які дії заборонені для підтримання ліцензіатом відповідності санітарного стану приміщень та устаткування аптеки вимогам санітарно-протиепідемічного режиму аптечних закладів?
a. Дератизація
b. Використання окремого інвентаря
c. Дезінфекція
*d. Сухе прибирання
e. Застосуванням мийних засобів
62. Укажіть речовину, водний розчин якої фармацевт фільтрує гарячим крізь паперовий фільтр.
a. Натрію тетраборат
*b. Кальцію глюконат
c. Кислота борна
d. Йод
e. Міді сульфат
63. Під час ідентифікації лікарської рослинної сировини, яка містить ефірні олії, звернули увагу на наявність залозок, що складаються з восьми клітин, розташованих у два ряди та чотири яруси. Представники якої родини мають таку особливість?
a. Pinaceae
b. Apiaceae
*c. Asteraceae
d. Myrtaceae
e. Lamiaceae
64. Який жарознижувальний лікарський засіб є препаратом вибору для дитини віком 7 місяців?
a. Німесулід (порошок)
b. Ібупрофен (капсули)
c. Парацетамол (таблетки)
*d. Парацетамол (суспензія)
e. Ацетилсаліцилова кислота (таблетки)
65. Маркетингові дослідження, які проводила аптечна мережа, показали, що попит на певну групу лікарських засобів не змінився, незважаючи на суттєве зростання вартості товару. Про який вид попиту йдеться?
a. Еластичний
b. Позитивний
*c. Нееластичний
d. Абсолютно еластичний
e. Абсолютно нееластичний
66. Обсяг реалізації лікарського засобу "Анальгін таб. №10" падає, прибуток знижується, товар продається зі збитком. У якій фазі життєвого циклу перебуває товар?
a. Насичення
b. Розвитку та випробувань
c. Зростання
*d. Спадання
e. Зрілості
67. Залежно від того, яка організація приймає стандарти, вони поділяються на міжнародні, регіональні та національні. Дайте визначення поняттю "національний стандарт".
a. Документ, що містить систематизований звід або перелік будь-яких об'єктів і дає змогу віднайти об'єкт за новим позначенням
b. Регіональний стандарт, прийнятий європейською організацією зі стандартизації
c. Стандарт, прийнятий міжнародною організацією зі стандартизації та доступний для широкого кола користувачів
d. Документ, що встановлює правила, настанови чи характеристики щодо діяльності або її результатів
*e. Стандарт, прийнятий національним органом стандартизації та доступний для широкого кола користувачів
68. Укажіть перелік лікарських засобів, що відпускаються без рецепта для симптоматичного лікування болю у м'язах та спині з групи нестероїдних протизапальних та протиревматичних засобів для місцевого застосування.
a. Кислота ацетилсаліцилова, Метамізол натрію, Парацетамол
b. Хлорамфенікол, Декаметоксин, Кислота мефенамінова
*c. Ібупрофен, Індометацин, Німесулід
d. Сульфадіазин срібла, Сульфатіазол, Сульфаніламід
e. Гепарин, Троксерутин, Есцин
69. До складу якої з нижченаведених рослин входять фітоестрогени?
*a. Хміль звичайний
b. Барвінок рожевий
c. Горицвіт весняний
d. Бузина чорна
e. Ефедра хвощова
70. До аптеки звернувся чоловік віком 25 років із застудою, основним симптомом якої є біль у горлі. Яку із нижченаведених скарг можна вважати "загрозливим" симптомом?
a. Незначна слабкість
b. Сухий помірний кашель
*c. Порушення ковтання
d. Підвищення температури тіла до субфебрильної
e. Нежить
71. В аптечній технології лікарських засобів існують особливі (утруднені) випадки виготовлення водних розчинів. Укажіть умови розчинення кристалів міді сульфату у воді.
*a. Подрібнюють із невеликою кількістю води перед розчиненням
b. Розчиняють у гарячій воді
c. Розчиняють у попередньо профільтрованій чи процідженій воді
d. Під час розчинення додають натрію гідрокарбонат
e. Розчиняють у насиченому розчині калію йодиду
72. У яких умовах повинні зберігатися дієтичні добавки в аптечному закладі?
a. Разом із іншими лікарськими засобами
b. У темному місці
c. У сухому місці
*d. Окремо від іншої продукції
e. Разом із рослинною сировиною
73. При якому захворюванні лікар має право виписати рецепт на безоплатний або пільговий відпуск лікарських засобів пацієнту незалежно від основного захворювання?
a. COVID-19
b. Розсіяному склерозі
c. Церебральному паралічі
*d. СНІДу та ВІЛ-інфекції
e. Туберкульозі
74. Пацієнт віком 60 років із артеріальною гіпертензією тривалий час приймав клофелін. Через деякий час після покращення стану та нормалізації артеріального тиску він раптово припинив уживання препарату. Виникнення якої побічної реакції можливе у разі раптової відміни клофеліну?
*a. Гіпертензивний криз
b. Зниження артеріального тиску
c. Сухий кашель
d. Біль в епігастрії
e. Диспепсія та нудота
75. До проявів якої негативної реакції чи наслідку може призвести застосування масляних розчинів назальних крапель для симптоматичного лікування алергії в дітей до 2-х років?
a. Розвиток порушень серцевого ритму
b. Підвищення артеріального тиску
c. Виникнення закрепу
d. Кандидозу верхніх дихальних шляхів
*e. Потрапляння їх у легені та розвиток пневмонії
76. До аптеки звернувся пацієнт зі скаргами на діарею і попросив відпустити йому лопераміду гідрохлорид у таблетках. Укажіть протипоказання до застосування лопераміду.
a. Діарея мандрівників
b. Гостра діарея
c. Хронічна діарея
d. Водяниста діарея
*e. Кров'яниста діарея
77. Уміст якої групи біологічно активних речовин повинен контролювати фахівець у лікарській рослинній сировині "Дуба кора" згідно з вимогами ДФУ?
a. Полісахаридів
b. Флавоноїдів
c. Алкалоїдів
*d. Танінів
e. Гідроксикоричних кислот
78. Для пацієнтів із порушеннями функції якого органа існують обмеження щодо застосування лікарських засобів, які містять йод, під час симптоматичного лікування захворювань горла?
a. Нирок
b. Серця
*c. Щитоподібної залози
d. Підшлункової залози
e. Печінки
79. Яку особливість фенолу кристалічного фармацевт повинен враховувати під час виготовлення олійного розчину?
a. Швидко відважувати на пергаментному папері, тому що ця речовина летка та її пари здатні діяти на метал
b. Розчиняти за високої температури
c. Відважувати на пергаментному папері, тому що ця речовина залишає забарвлений слід
*d. Відважувати на пергаментному папері, уникаючи торкання пальцями (можливі опіки)
e. Розчиняти за низької температури
80. Які лікарські засоби за міжнародними непатентованими назвами передбачені для комплектації набору таблеток (Pill pack) у складі аптечок медичних загальновійськових індивідуальних (АМЗІ)?
a. Парацетамол, вугілля активоване, амброксол
*b. Парацетамол, мелоксикам, левофлоксацин
c. Мелоксикам, лопераміду гідрохлорид, екстракт валеріани
d. Левофлоксацин, амброксол, лопераміду гідрохлорид
e. Мелоксикам, лоратадин, вугілля активоване
81. У монографії ДФУ "Цефотаксим для ін'єкцій" описано приготування випробовуваного розчину у воді, вільній від вуглецю діоксиду, і вказано, що одержаний розчин має бути прозорим. Укажіть речовину, з якою фахівець має порівняти одержаний розчин, щоб виконати це випробування.
a. Етанол
b. Пентанол
c. Гідразин
d. Гліцин
*e. Вода
82. Із якими біологічно активними речовинами, що містяться в корі крушини, пов'язаний проносний ефект препаратів цієї лікарської рослинної сировини?
a. Полісахаридами
b. Кумаринами
c. Простими фенолами
d. Ксантонами
*e. Антраценпохідними
83. Який лікарський засіб використовують для лікування патології новонародженого, зумовленої дефіцитом сурфактанту, і як засіб неонатальної профілактики респіраторного дистрес-синдрому?
a. Бутамірат
*b. Амброксол
c. Ацетилцистеїн
d. Глауцин
e. Бромгексин
84. Фармацевт віком 59 років раптово втратив свідомість. Діагностовано ознаки клінічної смерті. Із яких дій потрібно починати реанімаційні заходи?
*a. Виконання зовнішнього масажу серця
b. Уведення аміодарону чи лідокаїну
c. Уведення атропіну та адреналіну
d. Застосування потрійного прийому Сафара
e. Виконання конікотомії
85. На яких територіях заборонено провадити господарську діяльність із реалізації лікарських засобів через мобільні аптечні пункти?
*a. В обласних центрах та містах на території України з кількістю населення понад 100 тисяч осіб
b. У межах територій, на яких уведено надзвичайний стан, на період надзвичайного стану
c. У сільській місцевості у разі відсутності аптечного пункту
d. У межах територій, де ведуться активні бойові дії, за переліком, затвердженим Мінреінтеграції
e. У сільській місцевості у разі відсутності аптеки
86. Який показник визначається діленням суми товарообігу на одного працівника середньоспискової чисельності аптеки?
a. Прибуток
*b. Продуктивність праці
c. Товарообіговість
d. Торгові накладення
e. Рентабельність
87. Яку форму влади демонструє лідер, використовуючи наявні у нього захоплюючі особисті характеристики та властивості, що охоче наслідуються підлеглими, які прагнуть бути такими самими, як він?
a. Заснована на примусі
*b. Еталонна
c. Законна
d. Експертна
e. Заснована на винагороді
88. Які вимоги висуваються до спеціалістів, що не працювали понад п'ять років за зазначеною у дипломі, сертифікаті (посвідченні) спеціальністю, для отримання допуску до провадження діяльності з виробництва (виготовлення) лікарських засобів в умовах аптеки, роздрібної торгівлі лікарськими засобами?
a. Проходження перепідготовки на циклах тематичного удосконалення
b. Публікація статей у наукових журналах
*c. Проходження перепідготовки на циклах спеціалізації зі спеціальності
d. Відвідування заходів безперервного розвитку (майстер-класів)
e. Участь у конференціях за напрямом професійної діяльності
89. Який центральний орган виконавчої влади реалізує державну політику у сфері контролю якості та безпеки лікарських засобів?
*a. Державна служба України з лікарських засобів та контролю за наркотиками
b. Міністерство охорони здоров'я України
c. Український науковий фармакопейний центр якості лікарських засобів
d. Всесвітня організація охорони здоров'я
e. Державний експертний центр
90. Яка побічна реакція може розвинутися під час тривалого застосування алюмінійвмісних антацидів у пацієнтів із нирковою недостатністю?
a. Дисбактеріоз
b. Діарея
c. Гіперфосфатемія
d. Сухий кашель
*e. Енцефалопатія
91. Який технологічний процес одержання таблеток доцільно обрати для лікарських речовин, що мають хорошу сипкість та спресовуваність?
a. Вологе гранулювання
b. Пресування з попередньою грануляцією
*c. Пряме пресування
d. Формування
e. Компактування
92. Для визначення домішок поліциклічних ароматичних вуглеводнів використовують спектрофотометр. Який показник вимірюють цим приладом?
a. Динамічну в'язкість
*b. Оптичну густину
c. Температуру кипіння
d. Кут обертання
e. Температуру плавлення
93. Залежно від змісту господарських операцій у фармації використовують різні види цін. Як називаються ціни, рівень яких штучно занижений, порівняно з цінами за звичайними комерційними операціями?
a. Фіксовані
b. Монопольні
*c. Демпінгові
d. Договірні
e. Регульовані
94. Яка побічна реакція може виникнути у разі тривалого застосування антигістамінних лікарських засобів першого покоління?
*a. Тахіфілаксія
b. Гіперреактивність
c. Тератогенна дія
d. Канцерогенна дія
e. Ідіосинкразія
95. Який метод амортизації доцільно застосовувати до основних засобів, що в міру їх використання протягом корисного терміну зношуються рівномірно?
*a. Прямолінійний
b. Кумулятивний
c. Прискореного зменшення залишкової вартості
d. Виробничий
e. Зменшення залишкової вартості
96. Укажіть із нижченаведеного переліку лікарську рослинну сировину, що містить ненасичені жирні кислоти та використовується для профілактики атеросклерозу.
*a. Гарбуза насіння
b. Ехінацеї трава
c. Кропу плоди
d. Дягелю кореневища
e. Вільхи супліддя
97. На які види поділяють медичне майно відповідно до облікової класифікації та Наказу Міністерства оборони України "Про затвердження Порядку постачання медичного майна Збройним Силам України в мирний час"?
*a. Інвентарне та витратне
b. Апаратне та інструментальне
c. Фармацевтичне та лікувальне
d. Спеціальне та споживче
e. Лабораторне та санітарно-господарче
98. Уміст магнію хлориду гексагідрату згідно з вимогами ДФУ визначають методом прямого комплексонометричного титрування. Укажіть титрант цього методу.
a. Натрію гідроксид
b. Калію гідроксид
*c. Натрію едетат
d. Калію бромід
e. Калію хлорид
99. Пацієнт віком 42 роки з ревматоїдним артритом в анамнезі має виразкову хворобу дванадцятипалої кишки. Який лікарський засіб із групи НПЗЗ можна йому рекомендувати?
a. Диклофенак
b. Ацетилсаліцилову кислоту
c. Iндометацин
d. Напроксен
*e. Целекоксиб
100. Під час надзвичайної ситуації у зоні дій медична рота бригади потребує організації ефективного медичного постачання. Яка структурна одиниця медичного постачання медичної роти буде відповідальна за ці завдання?
a. Аптека медичного пункту та евакуаційний взвод
*b. Аптека медичної роти та медичний склад
c. Склад і пересувна ремонтна група
d. Аптека медичного пункту та пункт управління
e. Аптека медичної роти та стабілізаційний пункт медичної роти
101. Для очищення жирної шкіри використовують лікувально-косметичні лосьйони, до складу яких уводять кератолітичні компоненти. Яка з нижченаведених речовин має такі властивості?
a. Розчин водню пероксиду
*b. Кислота саліцилова
c. Гліцерин
d. Сік алое
e. Метилцелюлоза
102. Для прийняття рішення про вибір методу лікування лікар зупинився на інформації, що ґрунтується на думці експертів. Якому рівню відповідає ця інформація згідно із засадами доказової медицини?
a. Обмежена достовірність - С
*b. Невизначена достовірність - D
c. -
d. Помірна достовірність - В
e. Висока достовірність - А
103. Укажіть час розпадання гранул шипучих під час проведення фармако-технологічних досліджень згідно з вимогами ДФУ.
a. До 45 хв
b. До 15 хв
c. До 30 хв
d. До 60 хв
*e. До 5 хв
104. Згідно з чинним законодавством екстемпоральні лікарські засоби підлягають внутрішньоаптечному контролю. Під час якого виду контролю проводиться перевірка загальної маси або об'єму лікарської форми?
a. Органолептичного
*b. Фізичного
c. Опитувального
d. Письмового
e. Хімічного
105. У рецептурно-виробничому відділі аптеки готують супозиторії методом виливання. Яку гідрофобну супозиторну основу використає фармацевт?
a. Желатинно-гліцеринову основу
b. Масло лавра черешкового
c. Поліетиленоксидну основу
d. Масло какао
*e. Бутирол
106. У якому співвідношенні потрібно приготувати настій кореня алтеї, якщо в рецепті не зазначена кількість сировини?
a. 1:1
b. 1:30
c. 1:10
d. 1:5
*e. 1:20
107. До аптеки звернувся відвідувач щодо герпетичного висипу на верхній губі. Укажіть лікарський засіб для етіотропної терапії.
a. Повідон-йод
b. Перметрин
c. Бензилбензоат
*d. Ацикловір
e. Оксид цинку
108. Укажіть перелік лікарських засобів, які відпускаються без рецепта для симптоматичного лікування болю в горлі.
*a. Амбазон, Гексетидин, Декаметоксин
b. Ацетилсаліцилова кислота, Парацетамол, Метамізол натрію
c. Сульфатіазол, Сульфаніламід, Хлорамфен
d. Ксилометазолін, Оксиметазолін, Трамазолін
e. Амброксол, Бромгексин, Карбоцистеїн
109. Дисперсну фазу косметичних гелів формують гелеутворювачі. Яка з нижченаведених речовин належить до природних рослинних гелеутворювачів?
a. Желатин
b. Натрій карбоксиметилцелюлоза
*c. Пектин
d. Декстран
e. Колаген
110. Таблетки розчинні - це таблетки, які перед застосуванням розчиняються у воді. За яких умов потрібно досліджувати ці таблетки на розпадання?
*a. Рідке середовище - вода, температура 15-25^oС
b. Рідке середовище - розчин кислоти хлористоводневої, температура 15-25^oС
c. Рідке середовище - кислота оцтова, температура 15-25^oС
d. Рідке середовище - вода, температура 45-50^oС
e. Рідке середовище - фосфатний буферний розчин рН=6,8, температура 15-25^oС
111. Який лікарський засіб із нижченаведених є найефективнішим для лікування оперізувального герпесу (Herpes zoster)?
a. Тилорон
b. Римантадин
*c. Валацикловір
d. Інтерферон
e. Специфічний імуноглобулін
112. Який наслідок чекає на завідувача аптеки через відсутність організаційного механізму управління системою адаптації персоналу або його декларативний характер?
a. Зниження витрат, необхідних для введення нового співробітника в справи
b. Визнання і сприйняття новим співробітником норм і цінностей колективу
c. Налагоджена система нематеріальної мотивації
d. Прийняття новим співробітником своєї соціальної ролі у колективі
*e. Високий рівень плинності кадрів, швидке звільнення нових співробітників
113. Яку процедуру потрібно застосувати при формуванні груп для проведення клінічного дослідження лікарського засобу, що дозволить мінімізувати  систематичні помилки та упередженість дослідника?
a. Формалізацію
b. Абстрагування
*c. Рандомізацію
d. Індивідуалізацію
e. Валідацію
114. За вмістом якої групи біологічно активних речовин проводять стандартизацію собачої кропиви трави згідно з вимогами ДФУ?
a. Полісахаридів
*b. Флавоноїдів
c. Ефірних олій
d. Кумаринів
e. Алкалоїдів
115. Укажіть спосіб уведення атропіну сульфату до основи, яка містить ланолін і вазелін, під час виготовлення мазі за рецептом лікаря.
a. Розчиняють у спирто-водо-гліцериновій суміші (1:6:3) незалежно від прописаної кількості
b. Додають у вигляді порошку, подрібненого до максимального ступеня дисперсності
c. Розчиняють у частині основи
*d. Розчиняють у мінімальній кількості води, емульгують ланоліном
e. Розчиняють у всій основі
116. Під час випробувань ацетилсаліцилової кислоти встановлено, що 1 г цієї субстанції розчиняється в 5 мл етанолу 96%. Яка розчинність ацетилсаліцилової кислоти відносно розчинника згідно з Державною Фармакопеєю України?
a. Частково розчинна
b. Малорозчинна
c. Дуже легкорозчинна
*d. Легкорозчинна
e. Помірно розчинна
117. За якими принципами здійснюється розподіл постачання медичного майна військовим частинам Збройних Сил України в мирний час?
a. За рівнем забезпеченості гуманітарною допомогою від міжнародних постачальників у плановому порядку
b. За пріоритетністю обласних центрів без урахування логістичних шляхів у плановому порядку
c. За географічно-кліматичними зонами з урахуванням децентралізації постачання у позаплановому порядку
*d. За територіальним принципом у плановому порядку з поєднанням централізованого та децентралізованого постачання
e. За територіальними громадами з урахуванням їх наближеності до кордону країни у позаплановому порядку
118. Пацієнту для лікування сечокам'яної хвороби, спричиненої уратними каменями, призначено препарат, механізм дії якого пов'язаний зі здатністю інгібувати фермент ксантиноксидазу. Укажіть цей препарат.
a. Ципрофлоксацин
b. Домперидон
c. Урсодезоксихолева кислота
d. Фуразидин
*e. Алопуринол
119. Укажіть аналіз, за результатами якого лікарські засоби розподіляють на три групи відповідно до річного споживання.
a. FMR
b. VEN
c. VED
*d. АВС
e. XYZ
120. Який лікарський засіб для симптоматичного лікування сезонного алергічного риніту належить до глюкокортикостероїдів місцевого застосування?
a. Азеластин
b. Ксилометазолін
c. Нафазолін
d. Фенілефрин
*e. Беклометазон
121. Згідно з Настановою "Лікарські засоби. Належна практика зберігання", умови зберігання лікарських засобів (ЛЗ) повинні відповідати зазначеній у маркуванні інформації, яка враховує температуру зберігання та відносну вологість. Результати яких досліджень є основою для визначення умов зберігання?
a. Прекваліфікація виробництва
*b. Випробування стабільності ЛЗ
c. Сертифікація процесу
d. Валідація методик
e. Кваліфікація фахівців
122. Фармацевт готує супозиторії методом викачування. Пропис містить екстракт красавки, стрептоцид, іхтіол та основу. Завдяки якій речовині, що входить до складу пропису та має склеювальні властивості, супозиторну масу готують без пластифікатора?
a. Стрептоциду
b. Бутиролу
*c. Іхтіолу
d. Екстракту красавки
e. Маслу какао
123. Законодавство України регламентує порядок відпуску лікарських засобів та супутніх товарів з аптечних закладів. Якій групі населення заборонено продаж та доставка ліків?
a. Покупцям із психічними захворюваннями
*b. Дітям до 14 років
c. Заборону не встановлено
d. Особам похилого віку
e. Підліткам 15-18 років
124. Відпуск лікарських засобів з аптек може здійснюватися за паперовими або електронними рецептами. Скільки лікарських засобів можна виписати в одному електронному рецепті?
a. Чотири
b. Два
c. Три
d. П'ять
*e. Один
125. Пацієнту з обструктивним бронхітом лікар призначив антибіотик із групи фторхінолонів, а також порекомендував на тлі їх прийому вживати велику кількість рідини - до 2-3 л на добу. Укажіть причину цієї рекомендації.
a. Для попередження гепатотоксичності препарату
b. Для отримання швидшого ефекту від препарату
*c. Для запобігання утворенню голкоподібних кристалів у канальцях нирок
d. Для кращого всмоктування препарату
e. Для запобігання кумуляції лікарського засобу
126. Згідно із Законом України "Про лікарські засоби", незареєстровані лікарські засоби дозволено ввозити на митну територію України, якщо вони у встановленому порядку дозволені до застосування на території США або держав-членів ЄС і розроблені для лікування особливих патологій. Для лікування яких захворювань можна ввозити такі ліки?
*a. Рідкісних (орфанних)
b. Неврологічних
c. Тропічних (малярії)
d. Гастроентерологічних
e. Онкологічних
127. Яким чином визначається однорідність супозиторіїв екстемпорального виготовлення?
*a. Візуально на поздовжньому зрізі
b. Візуально на поперечному зрізі
c. Рефрактометрично
d. Мікроскопічно
e. За допомогою ситового аналізу
128. У тактичній медицині під час надання домедичної допомоги пораненому застосовується правило "C–A–B–C" (сильна кровотеча, дихальні шляхи, дихання, кровообіг). Що передбачає це правило?
a. Порядок діагностування хронічних захворювань та надання першої лікарської допомоги потерпілим
*b. Практику визначення ознак життя та порядок надання домедичної допомоги потерпілим
c. Практику встановлення діагнозу та порядок надання першої медичної допомоги потерпілим
d. Практику встановлення пріоритетів та алгоритм медичного сортування потерпілим
e. Практику визначення логістичних шляхів та порядок медичної евакуації потерпілим
129. Під час обстеження немовляти лікар-неонатолог виявив передчасне закриття артеріальної (Боталової) протоки та легеневу гіпертензію. Відомо, що в ІІІ триместрі вагітності жінка скаржилася на біль у спині та для полегшення стану приймала піридоксин, парацетамол, індометацин, фуросемід, ціанокобаламін. Який із призначених препаратів міг спровокувати дефект?
a. Парацетамол
b. Фуросемід
c. Ціанокобаламін
*d. Індометацин
e. Піридоксин
130. Із якою метою під час надання домедичної та першої медичної допомоги використовується "оклюзійна торакальна пов'язка (наліпка) на гелевій основі з клапаном (або без клапана)", що передбачена Переліком лікарських засобів та медичних виробів, які повинні бути в складі аптечок медичних загальновійськових індивідуальних?
*a. Перешкоджання потраплянню повітря в рану при зовнішньому відкритому пневмотораксі
b. Транспортної іммобілізації кінцівки при частковій ампутації
c. Зменшення тепловтрат чи перегрівання людського тіла в екстрених випадках
d. Знерухомлення кінцівки при відкритих переломах, де зламана кістка виступає назовні
e. Зупинки масивної зовнішньої кровотечі при вогнепальному пораненні голови
131. Згідно із законом України "Про лікарські засоби" в Україні лікарські засоби (ЛЗ) допускаються до застосування після їхньої державної реєстрації. Укажіть ЛЗ, які не підлягають державній реєстрації відповідно до цього Закону.
a. Увезені в Україну імпортні ЛЗ для реалізації на вітчизняному ринку
b. Промислово виготовлені в Україні для лікування онкологічних хворих
c. Промислово виготовлені в Україні для лікування орфанних захворювань
d. Промислово виготовлені в Україні для експортування
*e. Виготовлені в аптеці на замовлення лікувально-профілактичного закладу
132. Яку водну витяжку готують із суміші рослинного матеріалу та води, настоюють на киплячій водяній бані впродовж 30 хв, потім 10 хв охолоджують, проціджують і доводять до необхідного об'єму очищеною водою?
a. Густий екстракт
b. Рідкий екстракт
c. Настойку
d. Настій
*e. Відвар
133. Які противірусні засоби прямої дії, що є інгібіторами зворотної транскриптази ВІЛ, застосовуються для антиретровірусної терапії дорослих, підлітків і дітей?
*a. Ламівудин, зидовудин
b. Тилорон, інозин пранобекс
c. Уміфеновір, озельтамівір
d. Ацикловір, рибавірин
e. Фамцикловір, валацикловір
134. Під час аварії та вибуху на атомній електростанції (АЕС) у повітря було викинуто близько 30 кг радіоактивного йоду. Який із радіопротекторів доцільно застосовувати у цьому разі?
a. Лейцин
*b. Йодид калію
c. Унітіол
d. Азитроміцин
e. Цистамін
135. Який лікарський засіб із нижченаведених можна порекомендувати вагітній жінці для усунення симптомів печії?
a. Алюмінію фосфат
b. Омепразол
c. Алюмінію гідроксид
*d. Натрію альгінат
e. Вісмуту субцитрат
136. В аналітичній лабораторії був визначений індекс набухання для лікарської рослинної сировини (ЛРС), що містить гетерополісахариди. Наявність якої речовини в ЛРС визначається у такий спосіб?
*a. Слизу
b. Глікогену
c. Інуліну
d. Муреїну
e. Хітину
137. Хто здійснює керівництво службою медицини катастроф - особливим видом аварійно-рятувальних служб, формування та працівники яких атестовані для надання екстреної (швидкої) медичної допомоги постраждалим безпосередньо в зоні надзвичайної ситуації та внесені до відповідних реєстрів аварійно-рятувальних служб?
a. Центр екстреної медичної допомоги та медицини катастроф
*b. Міністерство охорони здоров'я України
c. Органи місцевого самоврядування
d. Український науково-практичний центр екстреної медичної допомоги та медицини катастроф МОЗ України
e. Суб'єкт національного рівня координації функціонування служби медицини катастроф
138. Яка з нижченаведених речовин буде утворювати суспензійну мазь із вазелін-ланоліновою основою (1:1)?
a. Ментол
b. Танін
c. Олія оливкова
*d. Ксероформ
e. Протаргол
139. Який термін дії електронного рецепта, виписаного на рецептурному бланку №3 (ф-3), на наркотичні (психотропні) лікарські засоби?
a. 30 календарних днів
*b. 10 календарних днів
c. 60 календарних днів
d. 15 календарних днів
e. 20 календарних днів
140. Кількісне визначення калію хлориду в субстанції, згідно з вимогами ДФУ, проводять методом осаджувального титрування з потенціометричною фіксацією кінцевої точки титрування. Який розчин є титрантом у цьому методі?
a. Калію нітрату
b. Кислоти азотної
*c. Срібла нітрату
d. Кислоти хлористоводневої
e. Амонію тіоціанату
141. Укажіть ефірну олію, основним компонентом якої є цинеол.
a. М'ятна
b. Шавлієва
c. Лимонна
*d. Евкаліптова
e. Лавандова
142. Медичне сортування проводиться під час надзвичайних ситуацій, що пов'язані з великою кількістю поранених. На скільки сортувальних категорій розподіляються потерпілі та за якими категоріями?
a. На догоспітальному етапі медичне сортування не проводиться
b. Дві сортувальні групи за станом здоров'я та потребою в однорідних лікувальних та евакуаційних заходах
c. Дві сортувальні групи за потребою в евакуаційних заходах
*d. Чотири сортувальні групи за станом здоров'я та потребою в однорідних лікувальних та евакуаційних заходах
e. Три сортувальні групи за станом здоров'я
143. Укажіть результат застосування амоксициліну для пацієнтки з діагнозом: тонзиліт, яка приймає комбіновані оральні контрацептиви.
a. Підвищення ефективності антибактерійної терапії та контрацепції
b. Зниження антибактеріальної ефективності
c. Підвищення антибактеріальної ефективності
d. Підвищення ефективності контрацепції
*e. Зниження ефективності контрацепції
144. Який метод застосовують у фармацевтичній промисловості під час виготовлення м'яких желатинових капсул без шва?
a. Плівковий
b. Нашарування
*c. Крапельний
d. Пресування
e. Занурення
145. Відповідно до вимог чинного законодавства, фінансова звітність підприємства складається з п'яти обов'язкових документів. У якому з них буде відображено довгостроковий кредит аптечного закладу?
*a. Балансі підприємства
b. Звіті про власний капітал
c. Примітках до фінансової звітності
d. Звіті про фінансові результати
e. Звіті про рух грошових коштів
146. Як можна класифікувати трудову адаптацію, що ґрунтується на пристосуванні до керівника та колег чи колективу і відображає загалом систему стосунків між людьми в процесі спільної праці?
a. Психофізіологічна
*b. Соціально-психологічна
c. Вторинна
d. Первинна
e. Професійна
147. Начальнику медичної служби військової частини в кінці фінансового року необхідно запланувати витребування медичного майна та техніки на наступний рік у мирний час. Як він буде здійснювати витребування медичного майна та техніки?
a. З урахуванням потреб та можливостей здійснення замовлень медичного майна
b. За фактичною потребою та з урахуванням їх забезпеченості до кінця року
c. За власним бажанням військових частин
d. На підставі фактичних запитів військових частин
*e. На підставі норм постачання та забезпеченості медичним майном на початок року
148. Як називаються особи, що під час бойових дій отримали поранення, ураження чи захворювання, за станом здоров'я втратили боєздатність чи працездатність не менше ніж на одну добу та потрапили в медичні пункти або лікувальні заклади?
a. Незворотні втрати особового складу військ
b. -
c. Небойові санітарні втрати
*d. Бойові санітарні втрати
e. Загальні втрати особового складу військ
149. Яка ознака з нижченаведених характерна для відкритого перелому кісток кінцівки?
a. Гематома в ділянці перелому
*b. Кровотеча з рани
c. Припухлість у ділянці ураження
d. Зміна довжини кінцівки
e. -
150. На який мікроорганізм спрямована дія кларитроміцину, що призначили пацієнту з виразкою пілоричного відділу шлунка?
a. Streptococcus pneumoniae
*b. Helicobacter pylori
c. Chlamydia pneumoniae
d. Mycoplasma pneumoniae
e. Haemophilus influenzae
