1. Які противірусні засоби прямої дії, що є інгібіторами зворотної транскриптази ВІЛ, застосовуються для антиретровірусної терапії дорослих, підлітків і дітей?
*a. Ламівудин, зидовудин
b. Фамцикловір, валацикловір
c. Ацикловір, рибавірин
d. Тилорон, інозин пранобекс
e. Уміфеновір, озельтамівір

2. Під час аварії та вибуху на атомній електростанції (АЕС) у повітря було викинуто близько 30 кг радіоактивного йоду. Який із радіопротекторів доцільно застосовувати у цьому разі?
a. Азитроміцин
b. Цистамін
*c. Йодид калію
d. Лейцин
e. Унітіол

3. Медичне сортування проводиться під час надзвичайних ситуацій, що пов'язані з великою кількістю поранених. На скільки сортувальних категорій розподіляються потерпілі та за якими категоріями?
*a. Чотири сортувальні групи за станом здоров'я та потребою в однорідних лікувальних та евакуаційних заходах
b. Дві сортувальні групи за потребою в евакуаційних заходах
c. Три сортувальні групи за станом здоров'я
d. Дві сортувальні групи за станом здоров'я та потребою в однорідних лікувальних та евакуаційних заходах
e. На догоспітальному етапі медичне сортування не проводиться

4. Про який вид побічної реакції має повідомити фармацевт через карту-повідомлення за наявності у пацієнта реакції на використання лікарського засобу, характер або тяжкість проявів, що не призводить до смерті, не становить загрози для життя, не вимагає госпіталізації або збільшення терміну госпіталізації, не викликає стійкої або значної непрацездатності чи інвалідності та вроджених аномалій чи вад розвитку та не має іншої важливої медичної оцінки?
a. Незафіксовану
b. Передбачену
c. Серйозну
d. Непередбачену
*e. Несерйозну

5. У якому місці найкраще розташувати новий безрецептурний препарат у залі обслуговування з позицій мерчендайзингу?
a. На нижній полиці
*b. На полиці на рівні очей
c. На верхній полиці
d. Біля входу в аптеку
e. У закритій шафі

6. Для якої рослинної сировини під час кількісного визначення ефірної олії перегонку продовжують, доки леткі сині компоненти сягнуть нижнього кінця конденсуючої системи?
a. Анісу плодів
b. Калини плодів
c. Гарбуза насіння
d. Валеріани коренів
*e. Ромашки квіток

7. За що відповідає уповноважена особа суб'єкта господарювання, яка провадить господарську діяльність із роздрібної торгівлі лікарськими засобами?
a. Взаємодію з органами місцевого самоврядування
*b. Функціонування системи якості
c. Фінансову звітність та облік
d. Облік та збереження майна
e. Закупівлю товарно-матеріальних цінностей

8. Який стабілізатор потрібно застосувати під час виготовлення екстемпорального 2%-го розчину новокаїну для ін'єкцій?
a. Калію гідроксид
b. Натрію хлорид
c. Кальцію карбонат
*d. Кислоту хлористоводневу
e. Натрію гідрокарбонат

9. У тактичній медицині під час надання домедичної допомоги пораненому застосовується правило "C–A–B–C" (сильна кровотеча, дихальні шляхи, дихання, кровообіг). Що передбачає це правило?
a. Практику визначення логістичних шляхів та порядок медичної евакуації потерпілим
b. Практику встановлення пріоритетів та алгоритм медичного сортування потерпілим
*c. Практику визначення ознак життя та порядок надання домедичної допомоги потерпілим
d. Практику встановлення діагнозу та порядок надання першої медичної допомоги потерпілим
e. Порядок діагностування хронічних захворювань та надання першої лікарської допомоги потерпілим

10. Які вимоги висуваються до спеціалістів, що не працювали понад п'ять років за зазначеною у дипломі, сертифікаті (посвідченні) спеціальністю, для отримання допуску до провадження діяльності з виробництва (виготовлення) лікарських засобів в умовах аптеки, роздрібної торгівлі лікарськими засобами?
a. Проходження перепідготовки на циклах тематичного удосконалення
b. Публікація статей у наукових журналах
c. Участь у конференціях за напрямом професійної діяльності
d. Відвідування заходів безперервного розвитку (майстер-класів)
*e. Проходження перепідготовки на циклах спеціалізації зі спеціальності

11. Яку форму влади демонструє лідер, використовуючи наявні у нього захоплюючі особисті характеристики та властивості, що охоче наслідуються підлеглими, які прагнуть бути такими самими, як він?
a. Заснована на винагороді
*b. Еталонна
c. Експертна
d. Законна
e. Заснована на примусі

12. Під час ідентифікації лікарської рослинної сировини, яка містить ефірні олії, звернули увагу на наявність залозок, що складаються з восьми клітин, розташованих у два ряди та чотири яруси. Представники якої родини мають таку особливість?
a. Pinaceae
b. Apiaceae
c. Lamiaceae
d. Myrtaceae
*e. Asteraceae

13. Який розчин готують, насипаючи лікарську речовину тонким шаром на велику поверхню води, залишаючи до розчинення?
a. Коларгол
*b. Протаргол
c. Іхтіол
d. Танін
e. Рибофлавін

14. Маркетингові дослідження, які проводила аптечна мережа, показали, що попит на певну групу лікарських засобів не змінився, незважаючи на суттєве зростання вартості товару. Про який вид попиту йдеться?
a. Абсолютно еластичний
b. Позитивний
*c. Нееластичний
d. Абсолютно нееластичний
e. Еластичний

15. В аналітичній лабораторії був визначений індекс набухання для лікарської рослинної сировини (ЛРС), що містить гетерополісахариди. Наявність якої речовини в ЛРС визначається у такий спосіб?
a. Інуліну
b. Хітину
c. Глікогену
*d. Слизу
e. Муреїну

16. Укажіть термін дії електронного рецепта, виписаного на рецептурному бланку форми №1 (ф-1), на лікарські засоби, крім наркотичних (психотропних), що підлягають відпуску за рецептом та повна вартість яких оплачується за рахунок коштів споживача.
a. 30 календарних днів
b. 60 календарних днів
*c. 90 календарних днів
d. 10 календарних днів
e. 20 календарних днів

17. Про який вид побічної реакції має повідомити фармацевт до ДП "Державний експертний центр Міністерства охорони здоров'я України" через карту-повідомлення за наявності у пацієнта реакції на використання лікарського засобу, характер або тяжкість проявів якої узгоджуються з наявною інформацією про лікарський засіб в інструкції для медичного застосування зареєстрованого лікарського засобу?
a. Несерйозну
b. Непередбачену
*c. Передбачену
d. Серйозну
e. Незафіксовану

18. Для пацієнтів із порушеннями функції якого органа існують обмеження щодо застосування лікарських засобів, які містять йод, під час симптоматичного лікування захворювань горла?
a. Серця
*b. Щитоподібної залози
c. Нирок
d. Печінки
e. Підшлункової залози

19. На кого із суб'єктів забезпечення цивільного захисту покладено завдання з організації надання домедичної допомоги постраждалим у зоні надзвичайної ситуації?
a. Раду міністрів Автономної Республіки Крим, обласні Київську та Севастопольську міські державні адміністрації
b. Кабінет Міністрів України
c. Центральний орган виконавчої влади, що забезпечує формування державної політики у сфері цивільного захисту
d. Службу медицини катастроф України
*e. Центральний орган виконавчої влади, що реалізує державну політику у сфері цивільного захисту

20. Лікарські засоби якої групи повинні перш за все входити до складу тактичної індивідуальної медичної аптечки (IFAK), що використовується для надання домедичної допомоги пораненим під час бойових дій?
a. Протиалергійні
*b. Кровоспинні
c. Протигрибкові
d. Знеболювальні
e. Протизапальні

21. Яку основу використовують під час виготовлення мазей для дітей, якщо в рецепті немає інших вказівок?
a. Стерильну поліетиленоксидну
b. Вазелін
*c. Стерильну вазелін-ланолінову (9:1)
d. Вазелін сорту "Для очних мазей"
e. Стерильну вазелін-ланолінову (1:1)

22. Залежно від змісту господарських операцій у фармації використовують різні види цін. Як називаються ціни, рівень яких штучно занижений, порівняно з цінами за звичайними комерційними операціями?
*a. Демпінгові
b. Монопольні
c. Регульовані
d. Договірні
e. Фіксовані

23. Для очищення жирної шкіри використовують лікувально-косметичні лосьйони, до складу яких уводять кератолітичні компоненти. Яка з нижченаведених речовин має такі властивості?
a. Метилцелюлоза
b. Розчин водню пероксиду
c. Сік алое
*d. Кислота саліцилова
e. Гліцерин

24. Скільки років, не враховуючи поточного року, в електронній системі охорони здоров'я зберігаються електронні рецепти на відпущені аптекою наркотичні лікарські засоби?
a. 10
*b. 5
c. 2
d. 1
e. 3

25. До якої фармакологічної групи належать клавуланова кислота й тазобактам?
*a. Інгібітори beta-лактамаз
b. Макроліди
c. Пеніциліни
d. Тетрацикліни
e. Фторхінолони

26. Результати яких досліджень є критерієм відповідності генеричного лікарського засобу оригінальному та можливості їх взаємозамінності?
*a. Біоеквівалентності
b. Порівняльних клінічних досліджень
c. Рандомізованих клінічних досліджень
d. Обмежених клінічних досліджень
e. Розчинності при різних рН

27. Який технологічний процес одержання таблеток доцільно обрати для лікарських речовин, що мають хорошу сипкість та спресовуваність?
a. Пресування з попередньою грануляцією
b. Компактування
*c. Пряме пресування
d. Вологе гранулювання
e. Формування

28. Пацієнт віком 60 років із артеріальною гіпертензією тривалий час приймав клофелін. Через деякий час після покращення стану та нормалізації артеріального тиску він раптово припинив уживання препарату. Виникнення якої побічної реакції можливе у разі раптової відміни клофеліну?
a. Сухий кашель
b. Диспепсія та нудота
*c. Гіпертензивний криз
d. Зниження артеріального тиску
e. Біль в епігастрії

29. Укажіть аналіз, за результатами якого лікарські засоби розподіляють на три групи відповідно до річного споживання.
a. FMR
b. VED
c. XYZ
d. VEN
*e. АВС

30. Розподіл рацемічної суміші дозволяє значно покращити фармакокінетичні та фармакодинамічні характеристики лікарського засобу. Рацемічним ізомером якого препарату є левофлоксацин?
a. Геміфлоксацину
b. Норфлоксацину
*c. Офлоксацину
d. Левоцетиризину
e. Ципрофлоксацину

31. При потенціометричному визначенні рН згідно з вимогами ДФУ вимірюють різницю потенціалів між двома електродами - індикаторним та електродом порівняння, які занурюються у випробовуваний розчин. Укажіть індикаторний електрод, придатний для цього визначення.
a. Металічний
b. Кисневий
c. Платиновий
d. Стандартний
*e. Скляний

32. Яку водну витяжку готують із суміші рослинного матеріалу та води, настоюють на киплячій водяній бані впродовж 30 хв, потім 10 хв охолоджують, проціджують і доводять до необхідного об'єму очищеною водою?
a. Настій
b. Рідкий екстракт
*c. Відвар
d. Густий екстракт
e. Настойку

33. Яку з нижченаведених лікарських речовин завжди дозують за масою під час приготування лікарських форм?
a. Спирт етиловий
b. Кислоту хлористоводневу
*c. Гліцерин
d. Воду очищену
e. Настойку валеріани

34. За якими принципами здійснюється розподіл постачання медичного майна військовим частинам Збройних Сил України в мирний час?
a. За пріоритетністю обласних центрів без урахування логістичних шляхів у плановому порядку
*b. За територіальним принципом у плановому порядку з поєднанням централізованого та децентралізованого постачання
c. За територіальними громадами з урахуванням їх наближеності до кордону країни у позаплановому порядку
d. За рівнем забезпеченості гуманітарною допомогою від міжнародних постачальників у плановому порядку
e. За географічно-кліматичними зонами з урахуванням децентралізації постачання у позаплановому порядку

35. Які лікарські засоби за міжнародними непатентованими назвами передбачені для комплектації набору таблеток (Pill pack) у складі аптечок медичних загальновійськових індивідуальних (АМЗІ)?
a. Мелоксикам, лопераміду гідрохлорид, екстракт валеріани
b. Мелоксикам, лоратадин, вугілля активоване
c. Парацетамол, вугілля активоване, амброксол
*d. Парацетамол, мелоксикам, левофлоксацин
e. Левофлоксацин, амброксол, лопераміду гідрохлорид

36. Укажіть результат застосування амоксициліну для пацієнтки з діагнозом: тонзиліт, яка приймає комбіновані оральні контрацептиви.
a. Підвищення антибактеріальної ефективності
b. Підвищення ефективності контрацепції
*c. Зниження ефективності контрацепції
d. Підвищення ефективності антибактерійної терапії та контрацепції
e. Зниження антибактеріальної ефективності

37. Яким методом проводять визначення кількісного вмісту ефірної олії у деревію траві відповідно до вимог ДФУ?
a. Колориметрії
*b. Перегонки з водяною парою
c. Гравіметрії
d. Титриметрії
e. Спектрофотометрії

38. Фармацевт готує мікстуру, до складу якої входить натрію бромід, настойка валеріани та вода. Яку кількість концентрованого розчину натрію броміду 20% (1:5) використає спеціаліст, якщо кількість сухої речовини становить 3,0 г?
a. 10 мл
b. 50 мл
c. 5 мл
d. 30 мл
*e. 15 мл

39. Який із факторів знижує рівень зацікавленості фахівця в активізації власних зусиль та прояву ініціативності для досягнення мети діяльності організації?
*a. Невизнання досягнутих успіхів
b. Збіг цілей фахівця та організації
c. Розширення кола повноважень
d. Корпоративна система професійного розвитку
e. Чітко визначені ключові показники ефективності діяльності

40. Залежно від того, яка організація приймає стандарти, вони поділяються на міжнародні, регіональні та національні. Дайте визначення поняттю "національний стандарт".
a. Стандарт, прийнятий міжнародною організацією зі стандартизації та доступний для широкого кола користувачів
b. Регіональний стандарт, прийнятий європейською організацією зі стандартизації
c. Документ, що встановлює правила, настанови чи характеристики щодо діяльності або її результатів
*d. Стандарт, прийнятий національним органом стандартизації та доступний для широкого кола користувачів
e. Документ, що містить систематизований звід або перелік будь-яких об'єктів і дає змогу віднайти об'єкт за новим позначенням

41. Кількісне визначення калію хлориду в субстанції, згідно з вимогами ДФУ, проводять методом осаджувального титрування з потенціометричною фіксацією кінцевої точки титрування. Який розчин є титрантом у цьому методі?
a. Кислоти азотної
b. Калію нітрату
*c. Срібла нітрату
d. Кислоти хлористоводневої
e. Амонію тіоціанату

42. Пацієнт віком 42 роки з ревматоїдним артритом в анамнезі має виразкову хворобу дванадцятипалої кишки. Який лікарський засіб із групи НПЗЗ можна йому рекомендувати?
a. Ацетилсаліцилову кислоту
b. Iндометацин
c. Диклофенак
*d. Целекоксиб
e. Напроксен

43. До аптеки звернувся відвідувач зі скаргами на кашель із утрудненим відходженням мокротиння. Який лікарський засіб із нижченаведених можна порекомендувати йому для симптоматичного лікування продуктивного кашлю?
*a. Ацетилцистеїн
b. Глауцин
c. Преноксдіазин
d. Кодеїн
e. Бутамірат

44. Який наслідок чекає на завідувача аптеки через відсутність організаційного механізму управління системою адаптації персоналу або його декларативний характер?
a. Зниження витрат, необхідних для введення нового співробітника в справи
b. Визнання і сприйняття новим співробітником норм і цінностей колективу
c. Прийняття новим співробітником своєї соціальної ролі у колективі
d. Налагоджена система нематеріальної мотивації
*e. Високий рівень плинності кадрів, швидке звільнення нових співробітників

45. Який лікарський засіб із нижченаведених можна порекомендувати вагітній жінці для усунення симптомів печії?
a. Омепразол
b. Вісмуту субцитрат
c. Алюмінію фосфат
*d. Натрію альгінат
e. Алюмінію гідроксид

46. Яка побічна реакція може розвинутися під час тривалого застосування алюмінійвмісних антацидів у пацієнтів із нирковою недостатністю?
*a. Енцефалопатія
b. Сухий кашель
c. Гіперфосфатемія
d. Дисбактеріоз
e. Діарея

47. Яка з команд медицини катастроф, що створені у складі центрів екстреної медичної допомоги та медицини катастроф, залучається до надання екстреної (швидкої) медичної допомоги постраждалим на місці події та їх медичної евакуації на догоспітальному етапі надання медичної допомоги?
a. Команда медицини катастроф шостого типу
b. Команда медицини катастроф другого типу
*c. Команда медицини катастроф першого типу
d. Команди медицини катастроф різних типів
e. Бригада швидкої екстреної (швидкої) медичної допомоги

48. Пацієнт віком 70 років хворіє на артеріальну гіпертензію та доброякісну гіперплазію передміхурової залози. Який препарат із групи антигіпертензивних лікарських засобів є препаратом вибору для цього пацієнта?
a. Лізиноприл
*b. Доксазозин
c. Клонідин
d. Ірбесартан
e. Бісопролол

49. Під час контролю якості тирлича коренів виконується випробування "Показник гіркоти". Оскільки визначення проводиться різними експертами, то використовують розчин порівняння для розрахунку коефіцієнта кореляції експертів. Укажіть речовину, яка застосовується для приготування цього розчину.
a. Лимонна кислота
*b. Хініну гідрохлорид
c. Глюкози моногідрат
d. Фруктози дигідрат
e. Натрію хлорид

50. Під час випробувань ацетилсаліцилової кислоти встановлено, що 1 г цієї субстанції розчиняється в 5 мл етанолу 96%. Яка розчинність ацетилсаліцилової кислоти відносно розчинника згідно з Державною Фармакопеєю України?
a. Помірно розчинна
*b. Легкорозчинна
c. Малорозчинна
d. Дуже легкорозчинна
e. Частково розчинна

51. До складу якої з нижченаведених рослин входять фітоестрогени?
a. Ефедра хвощова
b. Бузина чорна
c. Горицвіт весняний
d. Барвінок рожевий
*e. Хміль звичайний

52. Укажіть спосіб уведення атропіну сульфату до основи, яка містить ланолін і вазелін, під час виготовлення мазі за рецептом лікаря.
a. Розчиняють у спирто-водо-гліцериновій суміші (1:6:3) незалежно від прописаної кількості
b. Розчиняють у всій основі
c. Додають у вигляді порошку, подрібненого до максимального ступеня дисперсності
d. Розчиняють у частині основи
*e. Розчиняють у мінімальній кількості води, емульгують ланоліном

53. Начальнику медичної служби військової частини в кінці фінансового року необхідно запланувати витребування медичного майна та техніки на наступний рік у мирний час. Як він буде здійснювати витребування медичного майна та техніки?
a. На підставі фактичних запитів військових частин
b. З урахуванням потреб та можливостей здійснення замовлень медичного майна
c. За фактичною потребою та з урахуванням їх забезпеченості до кінця року
d. За власним бажанням військових частин
*e. На підставі норм постачання та забезпеченості медичним майном на початок року

54. Укажіть час розпадання гранул шипучих під час проведення фармако-технологічних досліджень згідно з вимогами ДФУ.
a. До 45 хв
b. До 15 хв
*c. До 5 хв
d. До 60 хв
e. До 30 хв

55. Який економічний показник дозволяє оцінити ефективність торгово-фінансової та виробничої діяльності аптеки?
a. Товарообіговість
b. Торговельні накладення
c. Інкрементальний показник
d. Сальдо
*e. Рентабельність

56. Фармацевт віком 59 років раптово втратив свідомість. Діагностовано ознаки клінічної смерті. Із яких дій потрібно починати реанімаційні заходи?
a. Виконання конікотомії
*b. Виконання зовнішнього масажу серця
c. Застосування потрійного прийому Сафара
d. Уведення аміодарону чи лідокаїну
e. Уведення атропіну та адреналіну

57. Яку домедичну допомогу потрібно надати потерпілому, якщо він має ознаки обструкції стороннім тілом, але може говорити, кашляти, дихати?
a. При струсі головного мозку
b. При підозрі на кульове поранення шиї
c. При кровотечі у плевральній порожнині
d. При підозрі на повну асфіксію
*e. При порушенні прохідності верхніх дихальних шляхів

58. В аптечній технології лікарських засобів існують особливі (утруднені) випадки виготовлення водних розчинів. Укажіть умови розчинення кристалів міді сульфату у воді.
*a. Подрібнюють із невеликою кількістю води перед розчиненням
b. Розчиняють у гарячій воді
c. Розчиняють у насиченому розчині калію йодиду
d. Розчиняють у попередньо профільтрованій чи процідженій воді
e. Під час розчинення додають натрію гідрокарбонат

59. Із якою з фармакопей світу гармонізована будова Державної Фармакопеї України 2-го видання?
*a. Європейською Фармакопеєю
b. Британською Фармакопеєю
c. Японською Фармакопеєю
d. Фармакопеєю США
e. Фармакопеєю Німеччини

60. Який метод амортизації доцільно застосовувати до основних засобів, що в міру їх використання протягом корисного терміну зношуються рівномірно?
a. Прискореного зменшення залишкової вартості
b. Виробничий
c. Кумулятивний
d. Зменшення залишкової вартості
*e. Прямолінійний

61. За вмістом якої групи біологічно активних речовин проводять стандартизацію собачої кропиви трави згідно з вимогами ДФУ?
a. Ефірних олій
b. Кумаринів
c. Полісахаридів
d. Алкалоїдів
*e. Флавоноїдів

62. У яких умовах повинні зберігатися дієтичні добавки в аптечному закладі?
a. Разом із рослинною сировиною
b. У сухому місці
*c. Окремо від іншої продукції
d. Разом із іншими лікарськими засобами
e. У темному місці

63. Таблетки розчинні - це таблетки, які перед застосуванням розчиняються у воді. За яких умов потрібно досліджувати ці таблетки на розпадання?
a. Рідке середовище - розчин кислоти хлористоводневої, температура 15-25^oС
b. Рідке середовище - вода, температура 45-50^oС
c. Рідке середовище - кислота оцтова, температура 15-25^oС
*d. Рідке середовище - вода, температура 15-25^oС
e. Рідке середовище - фосфатний буферний розчин рН=6,8, температура 15-25^oС

64. Яка з нижченаведених речовин буде утворювати суспензійну мазь із вазелін-ланоліновою основою (1:1)?
a. Олія оливкова
b. Ментол
c. Танін
d. Протаргол
*e. Ксероформ

65. До аптеки звернувся постійний відвідувач віком 69 років зі скаргами на сухий кашель. Фармацевт помітив, що цей відвідувач регулярно отримує в аптеці еналаприл за програмою "Доступні ліки". Що має зробити фармацевт?
*a. Спрямувати відвідувача до лікаря для корекції антигіпертензивної терапії
b. Запропонувати парові інгаляції
c. Порекомендувати ліки від сухого кашлю
d. Замінити самостійно еналаприл на інший лікарський засіб із цієї групи
e. Здійснити самостійно корекцію дози еналаприлу в бік зменшення

66. Який жарознижувальний лікарський засіб є препаратом вибору для дитини віком 7 місяців?
a. Парацетамол (таблетки)
b. Ацетилсаліцилова кислота (таблетки)
c. Німесулід (порошок)
*d. Парацетамол (суспензія)
e. Ібупрофен (капсули)

67. Згідно із Законом України "Про лікарські засоби", незареєстровані лікарські засоби дозволено ввозити на митну територію України, якщо вони у встановленому порядку дозволені до застосування на території США або держав-членів ЄС і розроблені для лікування особливих патологій. Для лікування яких захворювань можна ввозити такі ліки?
a. Гастроентерологічних
b. Тропічних (малярії)
*c. Рідкісних (орфанних)
d. Неврологічних
e. Онкологічних

68. У рецептурно-виробничому відділі аптеки готують супозиторії методом виливання. Яку гідрофобну супозиторну основу використає фармацевт?
a. Масло лавра черешкового
*b. Бутирол
c. Масло какао
d. Поліетиленоксидну основу
e. Желатинно-гліцеринову основу

69. Хто затверджує перелік життєво необхідного та найбільш важливого медичного майна, що утримується на медичних складах для забезпечення військ у надзвичайних ситуаціях мирного часу, згідно з Порядком постачання медичного майна Збройним Силам України в мирний час?
a. Начальник Держлікслужби з лікарських засобів
b. Начальник військово-польової аптеки
c. Начальник генерального штабу
d. Військовий лікар
*e. Начальник служби забезпечення медичним майном

70. Для прийняття рішення про вибір методу лікування лікар зупинився на інформації, що ґрунтується на думці експертів. Якому рівню відповідає ця інформація згідно із засадами доказової медицини?
a. Висока достовірність - А
*b. Невизначена достовірність - D
c. Обмежена достовірність - С
d. -
e. Помірна достовірність - В

71. Які дії заборонені для підтримання ліцензіатом відповідності санітарного стану приміщень та устаткування аптеки вимогам санітарно-протиепідемічного режиму аптечних закладів?
a. Дератизація
*b. Сухе прибирання
c. Дезінфекція
d. Застосуванням мийних засобів
e. Використання окремого інвентаря

72. Асистент фармацевта готує порошки, до складу яких входить натрію тетраборат. Укажіть особливість його введення до цієї лікарської форми.
*a. Розтирають зі спиртом етиловим
b. Застосовують для затирання пор ступки
c. Застосовують метод "тришаровості"
d. Використовують тритурацію
e. Додають в останню чергу

73. Згідно з чинним законодавством екстемпоральні лікарські засоби підлягають внутрішньоаптечному контролю. Під час якого виду контролю проводиться перевірка загальної маси або об'єму лікарської форми?
a. Письмового
*b. Фізичного
c. Хімічного
d. Органолептичного
e. Опитувального

74. Пацієнту з обструктивним бронхітом лікар призначив антибіотик із групи фторхінолонів, а також порекомендував на тлі їх прийому вживати велику кількість рідини - до 2-3 л на добу. Укажіть причину цієї рекомендації.
a. Для запобігання кумуляції лікарського засобу
b. Для попередження гепатотоксичності препарату
c. Для кращого всмоктування препарату
d. Для отримання швидшого ефекту від препарату
*e. Для запобігання утворенню голкоподібних кристалів у канальцях нирок

75. Укажіть перелік лікарських засобів, які відпускаються без рецепта для симптоматичного лікування болю в горлі.
a. Ацетилсаліцилова кислота, Парацетамол, Метамізол натрію
b. Амброксол, Бромгексин, Карбоцистеїн
c. Ксилометазолін, Оксиметазолін, Трамазолін
*d. Амбазон, Гексетидин, Декаметоксин
e. Сульфатіазол, Сульфаніламід, Хлорамфен

76. Згідно з Настановою "Лікарські засоби. Належна практика зберігання", умови зберігання лікарських засобів (ЛЗ) повинні відповідати зазначеній у маркуванні інформації, яка враховує температуру зберігання та відносну вологість. Результати яких досліджень є основою для визначення умов зберігання?
a. Прекваліфікація виробництва
*b. Випробування стабільності ЛЗ
c. Кваліфікація фахівців
d. Валідація методик
e. Сертифікація процесу

77. Укажіть лікарську форму для зовнішнього застосування, що містить суму рослинних екстрактів, диспергованих у липкій основі на основі каучуку, нанесеній на тканинні стрічки, і чинить місцеву дію.
a. Гідрогель
b. Припарка
*c. Пластир нашкірний
d. Крем ліпофільний
e. Ліпофільний гель

78. Який лікарський засіб із нижченаведених є найефективнішим для лікування оперізувального герпесу (Herpes zoster)?
*a. Валацикловір
b. Тилорон
c. Специфічний імуноглобулін
d. Інтерферон
e. Римантадин

79. Як називаються особи, що під час бойових дій отримали поранення, ураження чи захворювання, за станом здоров'я втратили боєздатність чи працездатність не менше ніж на одну добу та потрапили в медичні пункти або лікувальні заклади?
a. -
b. Загальні втрати особового складу військ
c. Небойові санітарні втрати
d. Незворотні втрати особового складу військ
*e. Бойові санітарні втрати

80. Наступного дня після виготовлення суспензії фармацевт помітив осідання твердих часток. Під час збовтування суспензія відновила свої властивості як гетерогенна система. Як називається цей процес?
a. Інверсія
b. Термодинамічна стійкість
c. Кінетична нестійкість
d. Коалесценція
*e. Ресуспендованість

81. Укажіть лікарську форму, що є густою рідиною або драглеподібною масою, яка плавиться за температури тіла.
a. Суспензія
b. Емульсія
c. Паста
*d. Лінімент
e. Мазь

82. Укажіть із нижченаведених лікарських засобів антибіотик полієнового ряду для лікування системних і локалізованих мікозів (кандидозів).
a. Азитроміцин
b. Амікацин
c. Лінкоміцин
*d. Ністатин
e. Клотримазол

83. Відповідно до вимог чинного законодавства, фінансова звітність підприємства складається з п'яти обов'язкових документів. У якому з них буде відображено довгостроковий кредит аптечного закладу?
*a. Балансі підприємства
b. Звіті про рух грошових коштів
c. Звіті про власний капітал
d. Звіті про фінансові результати
e. Примітках до фінансової звітності

84. Фармацевт виготовляє офтальмологічний лікарський засіб. Які допоміжні речовини використовує спеціаліст із метою запобігання контамінації та розмноження мікроорганізмів у ліках?
a. Пролонгатори
b. Розчинники
*c. Консерванти
d. Солюбілізатори
e. Стабілізатори

85. Яка ознака з нижченаведених характерна для відкритого перелому кісток кінцівки?
a. Гематома в ділянці перелому
b. Зміна довжини кінцівки
*c. Кровотеча з рани
d. -
e. Припухлість у ділянці ураження

86. Який аналіз провів спеціаліст фармацевтичного підприємства, здійснивши порівняльні дослідження внутрішнього середовища і зовнішніх умов, проаналізувавши сильні та слабкі сторони, можливості та загрози?
a. АВС
b. VEN
c. PEST
d. VED
*e. SWOT

87. Яку процедуру потрібно застосувати при формуванні груп для проведення клінічного дослідження лікарського засобу, що дозволить мінімізувати  систематичні помилки та упередженість дослідника?
a. Абстрагування
b. Валідацію
*c. Рандомізацію
d. Формалізацію
e. Індивідуалізацію

88. До аптеки звернувся пацієнт зі скаргами на діарею і попросив відпустити йому лопераміду гідрохлорид у таблетках. Укажіть протипоказання до застосування лопераміду.
a. Гостра діарея
b. Діарея мандрівників
c. Водяниста діарея
*d. Кров'яниста діарея
e. Хронічна діарея

89. Яку з нижченаведених допоміжних речовин можна застосовувати як антифрикційну речовину під час виготовлення таблеток?
a. Ксиліт
b. Воду очищену
*c. Тальк
d. Натрію гідрокарбонат
e. Ацетилфталілцелюлозу

90. Уміст якої групи біологічно активних речовин повинен контролювати фахівець у лікарській рослинній сировині "Дуба кора" згідно з вимогами ДФУ?
a. Полісахаридів
*b. Танінів
c. Флавоноїдів
d. Гідроксикоричних кислот
e. Алкалоїдів

91. Пацієнту для лікування сечокам'яної хвороби, спричиненої уратними каменями, призначено препарат, механізм дії якого пов'язаний зі здатністю інгібувати фермент ксантиноксидазу. Укажіть цей препарат.
a. Домперидон
b. Фуразидин
c. Ципрофлоксацин
*d. Алопуринол
e. Урсодезоксихолева кислота

92. Пацієнту призначено антидепресант, основним компонентом якого є сухий екстракт із трави звіробою. Про можливе виникнення якого побічного ефекту потрібно попередити пацієнта?
a. Зниження артеріального тиску
b. Порушення слуху
*c. Фотосенсибілізацію
d. Гепатотоксичність
e. Нефротоксичність

93. Який центральний орган виконавчої влади реалізує державну політику у сфері контролю якості та безпеки лікарських засобів?
a. Всесвітня організація охорони здоров'я
*b. Державна служба України з лікарських засобів та контролю за наркотиками
c. Міністерство охорони здоров'я України
d. Український науковий фармакопейний центр якості лікарських засобів
e. Державний експертний центр

94. Яку концентрацію спирту етилового використає фармацевт для виготовлення 1%-го розчину левоміцетину спиртового?
a. 90%
*b. 70%
c. 95%
d. 60%
e. 96%

95. Фармацевт готує супозиторії методом викачування. Пропис містить екстракт красавки, стрептоцид, іхтіол та основу. Завдяки якій речовині, що входить до складу пропису та має склеювальні властивості, супозиторну масу готують без пластифікатора?
a. Маслу какао
b. Екстракту красавки
c. Стрептоциду
d. Бутиролу
*e. Іхтіолу

96. Уміст магнію хлориду гексагідрату згідно з вимогами ДФУ визначають методом прямого комплексонометричного титрування. Укажіть титрант цього методу.
a. Натрію гідроксид
b. Калію гідроксид
c. Калію хлорид
d. Калію бромід
*e. Натрію едетат

97. Під час обстеження немовляти лікар-неонатолог виявив передчасне закриття артеріальної (Боталової) протоки та легеневу гіпертензію. Відомо, що в ІІІ триместрі вагітності жінка скаржилася на біль у спині та для полегшення стану приймала піридоксин, парацетамол, індометацин, фуросемід, ціанокобаламін. Який із призначених препаратів міг спровокувати дефект?
a. Парацетамол
b. Піридоксин
*c. Індометацин
d. Фуросемід
e. Ціанокобаламін

98. Дисперсну фазу косметичних гелів формують гелеутворювачі. Яка з нижченаведених речовин належить до природних рослинних гелеутворювачів?
a. Желатин
*b. Пектин
c. Декстран
d. Колаген
e. Натрій карбоксиметилцелюлоза

99. На які види поділяють медичне майно відповідно до облікової класифікації та Наказу Міністерства оборони України "Про затвердження Порядку постачання медичного майна Збройним Силам України в мирний час"?
a. Лабораторне та санітарно-господарче
*b. Інвентарне та витратне
c. Апаратне та інструментальне
d. Фармацевтичне та лікувальне
e. Спеціальне та споживче

100. До проявів якої негативної реакції чи наслідку може призвести застосування масляних розчинів назальних крапель для симптоматичного лікування алергії в дітей до 2-х років?
*a. Потрапляння їх у легені та розвиток пневмонії
b. Підвищення артеріального тиску
c. Розвиток порушень серцевого ритму
d. Виникнення закрепу
e. Кандидозу верхніх дихальних шляхів

101. Яку форму документації мають використати фармацевти, асистенти фармацевта усіх закладів охорони здоров'я незалежно від форм власності для повідомлення про будь-які випадки побічних реакцій лікарських засобів, вакцини, туберкуліну, відсутності ефективності лікарських засобів та несприятливих подій після імунізації/туберкулінодіагностики?
a. Ф-3
b. Касовий ордер
c. Бланк-замовлення
*d. Карту-повідомлення
e. Ф-1

102. На який мікроорганізм спрямована дія кларитроміцину, що призначили пацієнту з виразкою пілоричного відділу шлунка?
*a. Helicobacter pylori
b. Streptococcus pneumoniae
c. Chlamydia pneumoniae
d. Mycoplasma pneumoniae
e. Haemophilus influenzae

103. Яким чином визначається однорідність супозиторіїв екстемпорального виготовлення?
a. Мікроскопічно
b. Рефрактометрично
c. Візуально на поперечному зрізі
*d. Візуально на поздовжньому зрізі
e. За допомогою ситового аналізу

104. Із якими біологічно активними речовинами, що містяться в корі крушини, пов'язаний проносний ефект препаратів цієї лікарської рослинної сировини?
a. Ксантонами
b. Полісахаридами
c. Кумаринами
d. Простими фенолами
*e. Антраценпохідними

105. Який метод застосовують у фармацевтичній промисловості під час виготовлення м'яких желатинових капсул без шва?
a. Нашарування
*b. Крапельний
c. Занурення
d. Плівковий
e. Пресування

106. Укажіть косметичний засіб, що використовується для очищення шкіри від забруднень та злущування ороговілих клітин із поверхні шкіри.
a. Тонік
b. Пінка
c. Гель
d. Віск
*e. Скраб

107. Під час надзвичайної ситуації у зоні дій медична рота бригади потребує організації ефективного медичного постачання. Яка структурна одиниця медичного постачання медичної роти буде відповідальна за ці завдання?
a. Аптека медичної роти та стабілізаційний пункт медичної роти
b. Аптека медичного пункту та евакуаційний взвод
c. Аптека медичного пункту та пункт управління
d. Склад і пересувна ремонтна група
*e. Аптека медичної роти та медичний склад

108. До якої категорії можна віднести очний імплант, матриця якого складається із кополімерів молочної та гліколевої кислоти, після введення поступово розчиняється і вивільнює активні фармацевтичні інгредієнти та не потребує видалення?
a. Нерозчинні
b. Дифузійні
*c. Біорозчинні
d. Мінімси
e. Осмотичні

109. Укажіть із нижченаведеного переліку лікарську рослинну сировину, що містить ненасичені жирні кислоти та використовується для профілактики атеросклерозу.
a. Ехінацеї трава
b. Дягелю кореневища
c. Вільхи супліддя
*d. Гарбуза насіння
e. Кропу плоди

110. Який вид контролю здійснює уповноважена особа аптеки під час надходження лікарських засобів від постачальника?
a. Хімічний
b. Контроль при відпуску
c. Фізичний
*d. Візуальний
e. Опитувальний

111. Який лікарський засіб для симптоматичного лікування сезонного алергічного риніту належить до глюкокортикостероїдів місцевого застосування?
a. Ксилометазолін
b. Фенілефрин
*c. Беклометазон
d. Азеластин
e. Нафазолін

112. Під час візиту до лікаря-стоматолога з приводу видалення зуба у пацієнта після застосування місцевої анестезії розвинувся анафілактичний шок. Який лікарський засіб міг спричинити таку прогнозовану побічну реакцію?
a. Лінкоміцин
b. Лізиноприл
c. Лансопразол
d. Ловастатин
*e. Лідокаїн

113. Укажіть періодичність зміни технологічного одягу та взуття працівниками аптечного закладу.
*a. Не рідше ніж 2 рази на тиждень
b. Не рідше ніж 2 рази на місяць
c. Не рідше ніж 1 раз на 10 днів
d. Не рідше ніж 1 раз на тиждень
e. Не рідше ніж 1 раз на місяць

114. У якому співвідношенні потрібно приготувати настій кореня алтеї, якщо в рецепті не зазначена кількість сировини?
a. 1:30
*b. 1:20
c. 1:10
d. 1:5
e. 1:1

115. Яку лікарську рослинну сировину з нижченаведеного можна рекомендувати пацієнту як відхаркувальний засіб?
a. Розторопші плоди
*b. Подорожника великого листя
c. Буркуну траву
d. Шипшини плоди
e. Вільхи супліддя

116. Із якою метою під час надання домедичної та першої медичної допомоги використовується "оклюзійна торакальна пов'язка (наліпка) на гелевій основі з клапаном (або без клапана)", що передбачена Переліком лікарських засобів та медичних виробів, які повинні бути в складі аптечок медичних загальновійськових індивідуальних?
a. Зменшення тепловтрат чи перегрівання людського тіла в екстрених випадках
b. Знерухомлення кінцівки при відкритих переломах, де зламана кістка виступає назовні
*c. Перешкоджання потраплянню повітря в рану при зовнішньому відкритому пневмотораксі
d. Транспортної іммобілізації кінцівки при частковій ампутації
e. Зупинки масивної зовнішньої кровотечі при вогнепальному пораненні голови

117. Яку особливість фенолу кристалічного фармацевт повинен враховувати під час виготовлення олійного розчину?
a. Відважувати на пергаментному папері, тому що ця речовина залишає забарвлений слід
b. Швидко відважувати на пергаментному папері, тому що ця речовина летка та її пари здатні діяти на метал
*c. Відважувати на пергаментному папері, уникаючи торкання пальцями (можливі опіки)
d. Розчиняти за високої температури
e. Розчиняти за низької температури

118. Який лікарський засіб із групи інгібіторів АПФ рекомендовано використовувати як засіб "швидкої допомоги" при гіпертонічному кризі до прибуття бригади екстреної (швидкої) медичної допомоги?
a. Ніфедипін
b. Фуросемід
*c. Каптоприл
d. Нітрогліцерин
e. Амлодипін

119. Обсяг реалізації лікарського засобу "Анальгін таб. №10" падає, прибуток знижується, товар продається зі збитком. У якій фазі життєвого циклу перебуває товар?
*a. Спадання
b. Зрілості
c. Розвитку та випробувань
d. Насичення
e. Зростання

120. До аптеки звернулася жінка з алергічним ринітом. Вона працює диспетчером в аеропорту, має шлуночкову тахіаритмію і зараз приймає кетоконазол. Укажіть найоптимальніший антигістамінний засіб у цьому разі.
*a. Фексофенадин
b. Хлоропірамін
c. Азеластин
d. Левоцетиризин
e. Лоратадин

121. Асистент фармацевта готує дерматологічну суспензію, що містить сірку. Укажіть стабілізатор для цієї лікарської форми.
a. Метилцелюлоза
*b. Калійне мило
c. Желатоза
d. Ксантинова камедь
e. Твін-80

122. У монографії ДФУ "Цефотаксим для ін'єкцій" описано приготування випробовуваного розчину у воді, вільній від вуглецю діоксиду, і вказано, що одержаний розчин має бути прозорим. Укажіть речовину, з якою фахівець має порівняти одержаний розчин, щоб виконати це випробування.
a. Гліцин
b. Гідразин
c. Пентанол
*d. Вода
e. Етанол

123. На яких територіях заборонено провадити господарську діяльність із реалізації лікарських засобів через мобільні аптечні пункти?
a. У сільській місцевості у разі відсутності аптечного пункту
*b. В обласних центрах та містах на території України з кількістю населення понад 100 тисяч осіб
c. У сільській місцевості у разі відсутності аптеки
d. У межах територій, на яких уведено надзвичайний стан, на період надзвичайного стану
e. У межах територій, де ведуться активні бойові дії, за переліком, затвердженим Мінреінтеграції

124. Застосування якого з нижченаведених антибіотиків може викликати побічну дію - синдром "червоної людини"?
a. Рифампіцину
b. Доксицикліну
*c. Ванкоміцину
d. Стрептоміцину
e. Азитроміцину

125. Який термін дії електронного рецепта, виписаного на рецептурному бланку №3 (ф-3), на наркотичні (психотропні) лікарські засоби?
*a. 10 календарних днів
b. 30 календарних днів
c. 20 календарних днів
d. 15 календарних днів
e. 60 календарних днів

126. До аптеки надійшов рецепт, що містить фармацевтичну несумісність: begin Sulfuris 1,0 Olei Ricini 10,0 Spiritus aethylici 70% 20 ml Misce. Da. Signa: Наносити на уражені ділянки. Укажіть вид фармацевтичної несумісності.
a. Хімічна взаємодія
*b. Незмішуваність інгредієнтів
c. Нерозчинність інгредієнтів
d. Коагуляція колоїдної системи
e. Розшарування емульсії

127. До лабораторії фармацевтичної компанії надійшла субстанція "Дилтіазему гідрохлорид". Який реактив використовують для аналізу цієї речовини на наявність домішки важких металів?
a. Гідроксихінолін
*b. Тіоацетамід
c. Дифеніламін
d. Тіогліколева кислота
e. Калію тетрайодомеркурат

128. Надання фармацевтичної послуги ґрунтується на двох підходах: "фокус на товар (лікарські засоби)" та "фокус на пацієнта". Яка основна мета фармацевтичної послуги під час реалізації підходу "фокус на пацієнта"?
a. Відпуск лікарських засобів
b. Прибуток
c. Підвищення виручки
*d. Здоров'я пацієнта
e. Залучення більшої кількості відвідувачів

129. Яка побічна реакція найчастіше виникає під час застосування антацидів, що містять магній?
*a. Послаблююча дія
b. Агранулоцитоз
c. Гепатотоксичність
d. Нефротоксичність
e. Закреп

130. Укажіть речовину, під час виготовлення водного розчину якої, як розчинник використовують свіжоотриману, попередньо профільтровану, воду очищену.
a. Натрію хлорид
b. Кислота борна
c. Міді сульфат
*d. Калію перманганат
e. Етакредину лактат

131. До аптеки звернувся чоловік віком 25 років із застудою, основним симптомом якої є біль у горлі. Яку із нижченаведених скарг можна вважати "загрозливим" симптомом?
a. Підвищення температури тіла до субфебрильної
b. Сухий помірний кашель
*c. Порушення ковтання
d. Нежить
e. Незначна слабкість

132. Пацієнт знаходиться в інфекційному відділенні в тяжкому стані. До одержання результатів бактеріологічного аналізу йому призначили цефтріаксон в/в 2 рази на день по 1,0 г. До якої фармакологічної групи належить цей лікарський засіб?
*a. Цефалоспорини
b. Аміноглікозиди
c. Монобактами
d. Карбапенеми
e. Пеніциліни

133. До аптеки звернувся відвідувач щодо герпетичного висипу на верхній губі. Укажіть лікарський засіб для етіотропної терапії.
a. Повідон-йод
b. Оксид цинку
c. Перметрин
d. Бензилбензоат
*e. Ацикловір

134. Як можна класифікувати трудову адаптацію, що ґрунтується на пристосуванні до керівника та колег чи колективу і відображає загалом систему стосунків між людьми в процесі спільної праці?
a. Психофізіологічна
b. Первинна
c. Професійна
*d. Соціально-психологічна
e. Вторинна

135. Порекомендуйте відвідувачу аптеки антигістамінний препарат для місцевого застосування при алергічному риніті.
a. Протаргол
b. Нафазолін
c. Ксилометазолін
d. Оксиметазолін
*e. Азеластин

136. Відпуск лікарських засобів з аптек може здійснюватися за паперовими або електронними рецептами. Скільки лікарських засобів можна виписати в одному електронному рецепті?
a. Чотири
b. Два
*c. Один
d. Три
e. П'ять

137. Який лікарський засіб використовують для лікування патології новонародженого, зумовленої дефіцитом сурфактанту, і як засіб неонатальної профілактики респіраторного дистрес-синдрому?
a. Ацетилцистеїн
b. Глауцин
c. Бутамірат
d. Бромгексин
*e. Амброксол

138. При якому захворюванні лікар має право виписати рецепт на безоплатний або пільговий відпуск лікарських засобів пацієнту незалежно від основного захворювання?
a. Розсіяному склерозі
b. COVID-19
*c. СНІДу та ВІЛ-інфекції
d. Туберкульозі
e. Церебральному паралічі

139. Для визначення домішок поліциклічних ароматичних вуглеводнів використовують спектрофотометр. Який показник вимірюють цим приладом?
a. Температуру кипіння
b. Динамічну в'язкість
c. Кут обертання
d. Температуру плавлення
*e. Оптичну густину

140. Який показник визначається діленням суми товарообігу на одного працівника середньоспискової чисельності аптеки?
a. Товарообіговість
b. Торгові накладення
c. Прибуток
d. Рентабельність
*e. Продуктивність праці

141. Укажіть речовину, водний розчин якої фармацевт фільтрує гарячим крізь паперовий фільтр.
*a. Кальцію глюконат
b. Натрію тетраборат
c. Міді сульфат
d. Кислота борна
e. Йод

142. Укажіть перелік лікарських засобів, що відпускаються без рецепта для симптоматичного лікування болю у м'язах та спині з групи нестероїдних протизапальних та протиревматичних засобів для місцевого застосування.
*a. Ібупрофен, Індометацин, Німесулід
b. Хлорамфенікол, Декаметоксин, Кислота мефенамінова
c. Гепарин, Троксерутин, Есцин
d. Кислота ацетилсаліцилова, Метамізол натрію, Парацетамол
e. Сульфадіазин срібла, Сульфатіазол, Сульфаніламід

143. Хто здійснює керівництво службою медицини катастроф - особливим видом аварійно-рятувальних служб, формування та працівники яких атестовані для надання екстреної (швидкої) медичної допомоги постраждалим безпосередньо в зоні надзвичайної ситуації та внесені до відповідних реєстрів аварійно-рятувальних служб?
a. Український науково-практичний центр екстреної медичної допомоги та медицини катастроф МОЗ України
*b. Міністерство охорони здоров'я України
c. Суб'єкт національного рівня координації функціонування служби медицини катастроф
d. Центр екстреної медичної допомоги та медицини катастроф
e. Органи місцевого самоврядування

144. Яка побічна реакція може виникнути у разі тривалого застосування антигістамінних лікарських засобів першого покоління?
a. Тератогенна дія
b. Канцерогенна дія
*c. Тахіфілаксія
d. Гіперреактивність
e. Ідіосинкразія

145. Законодавство України регламентує порядок відпуску лікарських засобів та супутніх товарів з аптечних закладів. Якій групі населення заборонено продаж та доставка ліків?
a. Заборону не встановлено
b. Покупцям із психічними захворюваннями
c. Підліткам 15-18 років
*d. Дітям до 14 років
e. Особам похилого віку

146. Згідно із законом України "Про лікарські засоби" в Україні лікарські засоби (ЛЗ) допускаються до застосування після їхньої державної реєстрації. Укажіть ЛЗ, які не підлягають державній реєстрації відповідно до цього Закону.
*a. Виготовлені в аптеці на замовлення лікувально-профілактичного закладу
b. Промислово виготовлені в Україні для лікування орфанних захворювань
c. Увезені в Україну імпортні ЛЗ для реалізації на вітчизняному ринку
d. Промислово виготовлені в Україні для лікування онкологічних хворих
e. Промислово виготовлені в Україні для експортування

147. Укажіть ефірну олію, основним компонентом якої є цинеол.
a. Лимонна
b. М'ятна
*c. Евкаліптова
d. Лавандова
e. Шавлієва

148. Яка форма кредитування передбачає можливість видачі й погашення кредиту декількома частинами (траншами) у межах встановленого ліміту та в зручному режимі для ведення бізнесу позичальника?
*a. Кредитна лінія
b. Строковий кредит
c. Лізинг
d. Кредит на купівлю транспорту
e. Овердрафт

149. Через можливість виникнення яких побічних фармакологічних властивостей фторхінолони протипоказані пацієнтам віком до 14 років?
a. Нефротоксичних
b. Кардіотоксичних
c. Тератогенних
*d. Хондротоксичних
e. Гепатотоксичних

150. Протягом скількох робочих днів ліцензіат, у разі ліквідації місця провадження господарської діяльності, зобов'язаний подати до органу ліцензування відповідну заяву щодо ліквідації місця провадження господарської діяльності?
a. 30
b. 15
c. 60
*d. 10
e. 20

