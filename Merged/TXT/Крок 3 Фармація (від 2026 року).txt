1. Які противірусні засоби прямої дії, що є інгібіторами зворотної транскриптази ВІЛ, застосовуються для антиретровірусної терапії дорослих, підлітків і дітей?
*a. Ламівудин, зидовудин
b. Уміфеновір, озельтамівір
c. Фамцикловір, валацикловір
d. Тилорон, інозин пранобекс
e. Ацикловір, рибавірин

2. Під час аварії та вибуху на атомній електростанції (АЕС) у повітря було викинуто близько 30 кг радіоактивного йоду. Який із радіопротекторів доцільно застосовувати у цьому разі?
a. Лейцин
b. Азитроміцин
c. Унітіол
d. Цистамін
*e. Йодид калію

3. Медичне сортування проводиться під час надзвичайних ситуацій, що пов'язані з великою кількістю поранених. На скільки сортувальних категорій розподіляються потерпілі та за якими категоріями?
a. Три сортувальні групи за станом здоров'я
*b. Чотири сортувальні групи за станом здоров'я та потребою в однорідних лікувальних та евакуаційних заходах
c. На догоспітальному етапі медичне сортування не проводиться
d. Дві сортувальні групи за станом здоров'я та потребою в однорідних лікувальних та евакуаційних заходах
e. Дві сортувальні групи за потребою в евакуаційних заходах

4. Про який вид побічної реакції має повідомити фармацевт через карту-повідомлення за наявності у пацієнта реакції на використання лікарського засобу, характер або тяжкість проявів, що не призводить до смерті, не становить загрози для життя, не вимагає госпіталізації або збільшення терміну госпіталізації, не викликає стійкої або значної непрацездатності чи інвалідності та вроджених аномалій чи вад розвитку та не має іншої важливої медичної оцінки?
a. Передбачену
*b. Несерйозну
c. Серйозну
d. Непередбачену
e. Незафіксовану

5. У якому місці найкраще розташувати новий безрецептурний препарат у залі обслуговування з позицій мерчендайзингу?
a. Біля входу в аптеку
b. У закритій шафі
*c. На полиці на рівні очей
d. На верхній полиці
e. На нижній полиці

6. Для якої рослинної сировини під час кількісного визначення ефірної олії перегонку продовжують, доки леткі сині компоненти сягнуть нижнього кінця конденсуючої системи?
*a. Ромашки квіток
b. Калини плодів
c. Анісу плодів
d. Валеріани коренів
e. Гарбуза насіння

7. За що відповідає уповноважена особа суб'єкта господарювання, яка провадить господарську діяльність із роздрібної торгівлі лікарськими засобами?
a. Фінансову звітність та облік
*b. Функціонування системи якості
c. Взаємодію з органами місцевого самоврядування
d. Облік та збереження майна
e. Закупівлю товарно-матеріальних цінностей

8. Який стабілізатор потрібно застосувати під час виготовлення екстемпорального 2%-го розчину новокаїну для ін'єкцій?
a. Натрію хлорид
*b. Кислоту хлористоводневу
c. Калію гідроксид
d. Натрію гідрокарбонат
e. Кальцію карбонат

9. У тактичній медицині під час надання домедичної допомоги пораненому застосовується правило "C–A–B–C" (сильна кровотеча, дихальні шляхи, дихання, кровообіг). Що передбачає це правило?
*a. Практику визначення ознак життя та порядок надання домедичної допомоги потерпілим
b. Практику встановлення пріоритетів та алгоритм медичного сортування потерпілим
c. Практику визначення логістичних шляхів та порядок медичної евакуації потерпілим
d. Практику встановлення діагнозу та порядок надання першої медичної допомоги потерпілим
e. Порядок діагностування хронічних захворювань та надання першої лікарської допомоги потерпілим

10. Які вимоги висуваються до спеціалістів, що не працювали понад п'ять років за зазначеною у дипломі, сертифікаті (посвідченні) спеціальністю, для отримання допуску до провадження діяльності з виробництва (виготовлення) лікарських засобів в умовах аптеки, роздрібної торгівлі лікарськими засобами?
a. Участь у конференціях за напрямом професійної діяльності
*b. Проходження перепідготовки на циклах спеціалізації зі спеціальності
c. Публікація статей у наукових журналах
d. Проходження перепідготовки на циклах тематичного удосконалення
e. Відвідування заходів безперервного розвитку (майстер-класів)

11. Яку форму влади демонструє лідер, використовуючи наявні у нього захоплюючі особисті характеристики та властивості, що охоче наслідуються підлеглими, які прагнуть бути такими самими, як він?
a. Законна
b. Заснована на винагороді
c. Заснована на примусі
*d. Еталонна
e. Експертна

12. Під час ідентифікації лікарської рослинної сировини, яка містить ефірні олії, звернули увагу на наявність залозок, що складаються з восьми клітин, розташованих у два ряди та чотири яруси. Представники якої родини мають таку особливість?
a. Pinaceae
b. Apiaceae
c. Myrtaceae
d. Lamiaceae
*e. Asteraceae

13. Який розчин готують, насипаючи лікарську речовину тонким шаром на велику поверхню води, залишаючи до розчинення?
a. Коларгол
b. Рибофлавін
*c. Протаргол
d. Іхтіол
e. Танін

14. Маркетингові дослідження, які проводила аптечна мережа, показали, що попит на певну групу лікарських засобів не змінився, незважаючи на суттєве зростання вартості товару. Про який вид попиту йдеться?
a. Абсолютно еластичний
b. Еластичний
c. Абсолютно нееластичний
*d. Нееластичний
e. Позитивний

15. В аналітичній лабораторії був визначений індекс набухання для лікарської рослинної сировини (ЛРС), що містить гетерополісахариди. Наявність якої речовини в ЛРС визначається у такий спосіб?
a. Інуліну
b. Хітину
*c. Слизу
d. Глікогену
e. Муреїну

16. Укажіть термін дії електронного рецепта, виписаного на рецептурному бланку форми №1 (ф-1), на лікарські засоби, крім наркотичних (психотропних), що підлягають відпуску за рецептом та повна вартість яких оплачується за рахунок коштів споживача.
a. 10 календарних днів
b. 60 календарних днів
*c. 90 календарних днів
d. 20 календарних днів
e. 30 календарних днів

17. Про який вид побічної реакції має повідомити фармацевт до ДП "Державний експертний центр Міністерства охорони здоров'я України" через карту-повідомлення за наявності у пацієнта реакції на використання лікарського засобу, характер або тяжкість проявів якої узгоджуються з наявною інформацією про лікарський засіб в інструкції для медичного застосування зареєстрованого лікарського засобу?
a. Непередбачену
b. Незафіксовану
c. Несерйозну
*d. Передбачену
e. Серйозну

18. Для пацієнтів із порушеннями функції якого органа існують обмеження щодо застосування лікарських засобів, які містять йод, під час симптоматичного лікування захворювань горла?
a. Серця
*b. Щитоподібної залози
c. Нирок
d. Печінки
e. Підшлункової залози

19. На кого із суб'єктів забезпечення цивільного захисту покладено завдання з організації надання домедичної допомоги постраждалим у зоні надзвичайної ситуації?
a. Центральний орган виконавчої влади, що забезпечує формування державної політики у сфері цивільного захисту
b. Раду міністрів Автономної Республіки Крим, обласні Київську та Севастопольську міські державні адміністрації
c. Службу медицини катастроф України
d. Кабінет Міністрів України
*e. Центральний орган виконавчої влади, що реалізує державну політику у сфері цивільного захисту

20. Лікарські засоби якої групи повинні перш за все входити до складу тактичної індивідуальної медичної аптечки (IFAK), що використовується для надання домедичної допомоги пораненим під час бойових дій?
a. Протизапальні
b. Протигрибкові
c. Знеболювальні
d. Протиалергійні
*e. Кровоспинні

21. Яку основу використовують під час виготовлення мазей для дітей, якщо в рецепті немає інших вказівок?
a. Стерильну поліетиленоксидну
b. Вазелін сорту "Для очних мазей"
*c. Стерильну вазелін-ланолінову (9:1)
d. Вазелін
e. Стерильну вазелін-ланолінову (1:1)

22. Залежно від змісту господарських операцій у фармації використовують різні види цін. Як називаються ціни, рівень яких штучно занижений, порівняно з цінами за звичайними комерційними операціями?
a. Регульовані
b. Фіксовані
c. Монопольні
d. Договірні
*e. Демпінгові

23. Для очищення жирної шкіри використовують лікувально-косметичні лосьйони, до складу яких уводять кератолітичні компоненти. Яка з нижченаведених речовин має такі властивості?
*a. Кислота саліцилова
b. Метилцелюлоза
c. Розчин водню пероксиду
d. Гліцерин
e. Сік алое

24. Скільки років, не враховуючи поточного року, в електронній системі охорони здоров'я зберігаються електронні рецепти на відпущені аптекою наркотичні лікарські засоби?
*a. 5
b. 2
c. 3
d. 1
e. 10

25. До якої фармакологічної групи належать клавуланова кислота й тазобактам?
*a. Інгібітори beta-лактамаз
b. Пеніциліни
c. Тетрацикліни
d. Фторхінолони
e. Макроліди

26. Результати яких досліджень є критерієм відповідності генеричного лікарського засобу оригінальному та можливості їх взаємозамінності?
a. Порівняльних клінічних досліджень
b. Обмежених клінічних досліджень
c. Рандомізованих клінічних досліджень
*d. Біоеквівалентності
e. Розчинності при різних рН

27. Який технологічний процес одержання таблеток доцільно обрати для лікарських речовин, що мають хорошу сипкість та спресовуваність?
a. Вологе гранулювання
*b. Пряме пресування
c. Формування
d. Пресування з попередньою грануляцією
e. Компактування

28. Пацієнт віком 60 років із артеріальною гіпертензією тривалий час приймав клофелін. Через деякий час після покращення стану та нормалізації артеріального тиску він раптово припинив уживання препарату. Виникнення якої побічної реакції можливе у разі раптової відміни клофеліну?
a. Сухий кашель
b. Зниження артеріального тиску
c. Диспепсія та нудота
d. Біль в епігастрії
*e. Гіпертензивний криз

29. Укажіть аналіз, за результатами якого лікарські засоби розподіляють на три групи відповідно до річного споживання.
a. XYZ
b. FMR
c. VEN
*d. АВС
e. VED

30. Розподіл рацемічної суміші дозволяє значно покращити фармакокінетичні та фармакодинамічні характеристики лікарського засобу. Рацемічним ізомером якого препарату є левофлоксацин?
*a. Офлоксацину
b. Норфлоксацину
c. Ципрофлоксацину
d. Геміфлоксацину
e. Левоцетиризину

31. При потенціометричному визначенні рН згідно з вимогами ДФУ вимірюють різницю потенціалів між двома електродами - індикаторним та електродом порівняння, які занурюються у випробовуваний розчин. Укажіть індикаторний електрод, придатний для цього визначення.
a. Стандартний
b. Платиновий
*c. Скляний
d. Металічний
e. Кисневий

32. Яку водну витяжку готують із суміші рослинного матеріалу та води, настоюють на киплячій водяній бані впродовж 30 хв, потім 10 хв охолоджують, проціджують і доводять до необхідного об'єму очищеною водою?
a. Густий екстракт
*b. Відвар
c. Настій
d. Рідкий екстракт
e. Настойку

33. Яку з нижченаведених лікарських речовин завжди дозують за масою під час приготування лікарських форм?
a. Настойку валеріани
b. Кислоту хлористоводневу
c. Воду очищену
*d. Гліцерин
e. Спирт етиловий

34. За якими принципами здійснюється розподіл постачання медичного майна військовим частинам Збройних Сил України в мирний час?
*a. За територіальним принципом у плановому порядку з поєднанням централізованого та децентралізованого постачання
b. За територіальними громадами з урахуванням їх наближеності до кордону країни у позаплановому порядку
c. За географічно-кліматичними зонами з урахуванням децентралізації постачання у позаплановому порядку
d. За рівнем забезпеченості гуманітарною допомогою від міжнародних постачальників у плановому порядку
e. За пріоритетністю обласних центрів без урахування логістичних шляхів у плановому порядку

35. Які лікарські засоби за міжнародними непатентованими назвами передбачені для комплектації набору таблеток (Pill pack) у складі аптечок медичних загальновійськових індивідуальних (АМЗІ)?
a. Мелоксикам, лопераміду гідрохлорид, екстракт валеріани
b. Левофлоксацин, амброксол, лопераміду гідрохлорид
*c. Парацетамол, мелоксикам, левофлоксацин
d. Мелоксикам, лоратадин, вугілля активоване
e. Парацетамол, вугілля активоване, амброксол

36. Укажіть результат застосування амоксициліну для пацієнтки з діагнозом: тонзиліт, яка приймає комбіновані оральні контрацептиви.
a. Підвищення ефективності контрацепції
b. Підвищення ефективності антибактерійної терапії та контрацепції
c. Зниження антибактеріальної ефективності
d. Підвищення антибактеріальної ефективності
*e. Зниження ефективності контрацепції

37. Яким методом проводять визначення кількісного вмісту ефірної олії у деревію траві відповідно до вимог ДФУ?
a. Спектрофотометрії
b. Титриметрії
*c. Перегонки з водяною парою
d. Колориметрії
e. Гравіметрії

38. Фармацевт готує мікстуру, до складу якої входить натрію бромід, настойка валеріани та вода. Яку кількість концентрованого розчину натрію броміду 20% (1:5) використає спеціаліст, якщо кількість сухої речовини становить 3,0 г?
a. 10 мл
b. 5 мл
*c. 15 мл
d. 50 мл
e. 30 мл

39. Який із факторів знижує рівень зацікавленості фахівця в активізації власних зусиль та прояву ініціативності для досягнення мети діяльності організації?
a. Розширення кола повноважень
b. Корпоративна система професійного розвитку
c. Збіг цілей фахівця та організації
*d. Невизнання досягнутих успіхів
e. Чітко визначені ключові показники ефективності діяльності

40. Залежно від того, яка організація приймає стандарти, вони поділяються на міжнародні, регіональні та національні. Дайте визначення поняттю "національний стандарт".
a. Документ, що встановлює правила, настанови чи характеристики щодо діяльності або її результатів
b. Документ, що містить систематизований звід або перелік будь-яких об'єктів і дає змогу віднайти об'єкт за новим позначенням
*c. Стандарт, прийнятий національним органом стандартизації та доступний для широкого кола користувачів
d. Регіональний стандарт, прийнятий європейською організацією зі стандартизації
e. Стандарт, прийнятий міжнародною організацією зі стандартизації та доступний для широкого кола користувачів

41. Кількісне визначення калію хлориду в субстанції, згідно з вимогами ДФУ, проводять методом осаджувального титрування з потенціометричною фіксацією кінцевої точки титрування. Який розчин є титрантом у цьому методі?
*a. Срібла нітрату
b. Калію нітрату
c. Кислоти азотної
d. Кислоти хлористоводневої
e. Амонію тіоціанату

42. Пацієнт віком 42 роки з ревматоїдним артритом в анамнезі має виразкову хворобу дванадцятипалої кишки. Який лікарський засіб із групи НПЗЗ можна йому рекомендувати?
a. Iндометацин
b. Напроксен
c. Ацетилсаліцилову кислоту
d. Диклофенак
*e. Целекоксиб

43. До аптеки звернувся відвідувач зі скаргами на кашель із утрудненим відходженням мокротиння. Який лікарський засіб із нижченаведених можна порекомендувати йому для симптоматичного лікування продуктивного кашлю?
a. Преноксдіазин
*b. Ацетилцистеїн
c. Бутамірат
d. Кодеїн
e. Глауцин

44. Який наслідок чекає на завідувача аптеки через відсутність організаційного механізму управління системою адаптації персоналу або його декларативний характер?
a. Зниження витрат, необхідних для введення нового співробітника в справи
b. Визнання і сприйняття новим співробітником норм і цінностей колективу
c. Прийняття новим співробітником своєї соціальної ролі у колективі
d. Налагоджена система нематеріальної мотивації
*e. Високий рівень плинності кадрів, швидке звільнення нових співробітників

45. Який лікарський засіб із нижченаведених можна порекомендувати вагітній жінці для усунення симптомів печії?
*a. Натрію альгінат
b. Омепразол
c. Вісмуту субцитрат
d. Алюмінію фосфат
e. Алюмінію гідроксид

46. Яка побічна реакція може розвинутися під час тривалого застосування алюмінійвмісних антацидів у пацієнтів із нирковою недостатністю?
a. Діарея
b. Гіперфосфатемія
c. Дисбактеріоз
d. Сухий кашель
*e. Енцефалопатія

47. Яка з команд медицини катастроф, що створені у складі центрів екстреної медичної допомоги та медицини катастроф, залучається до надання екстреної (швидкої) медичної допомоги постраждалим на місці події та їх медичної евакуації на догоспітальному етапі надання медичної допомоги?
a. Команда медицини катастроф шостого типу
b. Команди медицини катастроф різних типів
c. Бригада швидкої екстреної (швидкої) медичної допомоги
d. Команда медицини катастроф другого типу
*e. Команда медицини катастроф першого типу

48. Пацієнт віком 70 років хворіє на артеріальну гіпертензію та доброякісну гіперплазію передміхурової залози. Який препарат із групи антигіпертензивних лікарських засобів є препаратом вибору для цього пацієнта?
*a. Доксазозин
b. Бісопролол
c. Лізиноприл
d. Клонідин
e. Ірбесартан

49. Під час контролю якості тирлича коренів виконується випробування "Показник гіркоти". Оскільки визначення проводиться різними експертами, то використовують розчин порівняння для розрахунку коефіцієнта кореляції експертів. Укажіть речовину, яка застосовується для приготування цього розчину.
a. Лимонна кислота
b. Глюкози моногідрат
*c. Хініну гідрохлорид
d. Натрію хлорид
e. Фруктози дигідрат

50. Під час випробувань ацетилсаліцилової кислоти встановлено, що 1 г цієї субстанції розчиняється в 5 мл етанолу 96%. Яка розчинність ацетилсаліцилової кислоти відносно розчинника згідно з Державною Фармакопеєю України?
a. Дуже легкорозчинна
*b. Легкорозчинна
c. Малорозчинна
d. Частково розчинна
e. Помірно розчинна

51. До складу якої з нижченаведених рослин входять фітоестрогени?
a. Горицвіт весняний
*b. Хміль звичайний
c. Бузина чорна
d. Ефедра хвощова
e. Барвінок рожевий

52. Укажіть спосіб уведення атропіну сульфату до основи, яка містить ланолін і вазелін, під час виготовлення мазі за рецептом лікаря.
a. Додають у вигляді порошку, подрібненого до максимального ступеня дисперсності
b. Розчиняють у частині основи
c. Розчиняють у всій основі
*d. Розчиняють у мінімальній кількості води, емульгують ланоліном
e. Розчиняють у спирто-водо-гліцериновій суміші (1:6:3) незалежно від прописаної кількості

53. Начальнику медичної служби військової частини в кінці фінансового року необхідно запланувати витребування медичного майна та техніки на наступний рік у мирний час. Як він буде здійснювати витребування медичного майна та техніки?
*a. На підставі норм постачання та забезпеченості медичним майном на початок року
b. На підставі фактичних запитів військових частин
c. За власним бажанням військових частин
d. За фактичною потребою та з урахуванням їх забезпеченості до кінця року
e. З урахуванням потреб та можливостей здійснення замовлень медичного майна

54. Укажіть час розпадання гранул шипучих під час проведення фармако-технологічних досліджень згідно з вимогами ДФУ.
a. До 60 хв
b. До 30 хв
*c. До 5 хв
d. До 45 хв
e. До 15 хв

55. Який економічний показник дозволяє оцінити ефективність торгово-фінансової та виробничої діяльності аптеки?
*a. Рентабельність
b. Інкрементальний показник
c. Торговельні накладення
d. Сальдо
e. Товарообіговість

56. Фармацевт віком 59 років раптово втратив свідомість. Діагностовано ознаки клінічної смерті. Із яких дій потрібно починати реанімаційні заходи?
*a. Виконання зовнішнього масажу серця
b. Уведення аміодарону чи лідокаїну
c. Застосування потрійного прийому Сафара
d. Виконання конікотомії
e. Уведення атропіну та адреналіну

57. Яку домедичну допомогу потрібно надати потерпілому, якщо він має ознаки обструкції стороннім тілом, але може говорити, кашляти, дихати?
*a. При порушенні прохідності верхніх дихальних шляхів
b. При кровотечі у плевральній порожнині
c. При підозрі на повну асфіксію
d. При підозрі на кульове поранення шиї
e. При струсі головного мозку

58. В аптечній технології лікарських засобів існують особливі (утруднені) випадки виготовлення водних розчинів. Укажіть умови розчинення кристалів міді сульфату у воді.
a. Розчиняють у гарячій воді
b. Розчиняють у попередньо профільтрованій чи процідженій воді
c. Під час розчинення додають натрію гідрокарбонат
*d. Подрібнюють із невеликою кількістю води перед розчиненням
e. Розчиняють у насиченому розчині калію йодиду

59. Із якою з фармакопей світу гармонізована будова Державної Фармакопеї України 2-го видання?
a. Фармакопеєю Німеччини
b. Британською Фармакопеєю
*c. Європейською Фармакопеєю
d. Японською Фармакопеєю
e. Фармакопеєю США

60. Який метод амортизації доцільно застосовувати до основних засобів, що в міру їх використання протягом корисного терміну зношуються рівномірно?
a. Кумулятивний
b. Прискореного зменшення залишкової вартості
c. Зменшення залишкової вартості
d. Виробничий
*e. Прямолінійний

61. За вмістом якої групи біологічно активних речовин проводять стандартизацію собачої кропиви трави згідно з вимогами ДФУ?
a. Ефірних олій
b. Кумаринів
c. Алкалоїдів
d. Полісахаридів
*e. Флавоноїдів

62. У яких умовах повинні зберігатися дієтичні добавки в аптечному закладі?
a. У темному місці
b. Разом із іншими лікарськими засобами
c. Разом із рослинною сировиною
*d. Окремо від іншої продукції
e. У сухому місці

63. Таблетки розчинні - це таблетки, які перед застосуванням розчиняються у воді. За яких умов потрібно досліджувати ці таблетки на розпадання?
a. Рідке середовище - фосфатний буферний розчин рН=6,8, температура 15-25^oС
*b. Рідке середовище - вода, температура 15-25^oС
c. Рідке середовище - розчин кислоти хлористоводневої, температура 15-25^oС
d. Рідке середовище - кислота оцтова, температура 15-25^oС
e. Рідке середовище - вода, температура 45-50^oС

64. Яка з нижченаведених речовин буде утворювати суспензійну мазь із вазелін-ланоліновою основою (1:1)?
a. Протаргол
b. Ментол
*c. Ксероформ
d. Танін
e. Олія оливкова

65. До аптеки звернувся постійний відвідувач віком 69 років зі скаргами на сухий кашель. Фармацевт помітив, що цей відвідувач регулярно отримує в аптеці еналаприл за програмою "Доступні ліки". Що має зробити фармацевт?
a. Порекомендувати ліки від сухого кашлю
b. Запропонувати парові інгаляції
*c. Спрямувати відвідувача до лікаря для корекції антигіпертензивної терапії
d. Замінити самостійно еналаприл на інший лікарський засіб із цієї групи
e. Здійснити самостійно корекцію дози еналаприлу в бік зменшення

66. Який жарознижувальний лікарський засіб є препаратом вибору для дитини віком 7 місяців?
a. Парацетамол (таблетки)
*b. Парацетамол (суспензія)
c. Ацетилсаліцилова кислота (таблетки)
d. Німесулід (порошок)
e. Ібупрофен (капсули)

67. Згідно із Законом України "Про лікарські засоби", незареєстровані лікарські засоби дозволено ввозити на митну територію України, якщо вони у встановленому порядку дозволені до застосування на території США або держав-членів ЄС і розроблені для лікування особливих патологій. Для лікування яких захворювань можна ввозити такі ліки?
*a. Рідкісних (орфанних)
b. Онкологічних
c. Неврологічних
d. Тропічних (малярії)
e. Гастроентерологічних

68. У рецептурно-виробничому відділі аптеки готують супозиторії методом виливання. Яку гідрофобну супозиторну основу використає фармацевт?
a. Желатинно-гліцеринову основу
*b. Бутирол
c. Масло какао
d. Масло лавра черешкового
e. Поліетиленоксидну основу

69. Хто затверджує перелік життєво необхідного та найбільш важливого медичного майна, що утримується на медичних складах для забезпечення військ у надзвичайних ситуаціях мирного часу, згідно з Порядком постачання медичного майна Збройним Силам України в мирний час?
*a. Начальник служби забезпечення медичним майном
b. Начальник військово-польової аптеки
c. Начальник генерального штабу
d. Військовий лікар
e. Начальник Держлікслужби з лікарських засобів

70. Для прийняття рішення про вибір методу лікування лікар зупинився на інформації, що ґрунтується на думці експертів. Якому рівню відповідає ця інформація згідно із засадами доказової медицини?
a. Помірна достовірність - В
b. -
*c. Невизначена достовірність - D
d. Висока достовірність - А
e. Обмежена достовірність - С

71. Які дії заборонені для підтримання ліцензіатом відповідності санітарного стану приміщень та устаткування аптеки вимогам санітарно-протиепідемічного режиму аптечних закладів?
a. Застосуванням мийних засобів
*b. Сухе прибирання
c. Дезінфекція
d. Використання окремого інвентаря
e. Дератизація

72. Асистент фармацевта готує порошки, до складу яких входить натрію тетраборат. Укажіть особливість його введення до цієї лікарської форми.
a. Використовують тритурацію
b. Застосовують для затирання пор ступки
c. Застосовують метод "тришаровості"
d. Додають в останню чергу
*e. Розтирають зі спиртом етиловим

73. Згідно з чинним законодавством екстемпоральні лікарські засоби підлягають внутрішньоаптечному контролю. Під час якого виду контролю проводиться перевірка загальної маси або об'єму лікарської форми?
*a. Фізичного
b. Хімічного
c. Органолептичного
d. Письмового
e. Опитувального

74. Пацієнту з обструктивним бронхітом лікар призначив антибіотик із групи фторхінолонів, а також порекомендував на тлі їх прийому вживати велику кількість рідини - до 2-3 л на добу. Укажіть причину цієї рекомендації.
a. Для попередження гепатотоксичності препарату
b. Для запобігання кумуляції лікарського засобу
*c. Для запобігання утворенню голкоподібних кристалів у канальцях нирок
d. Для кращого всмоктування препарату
e. Для отримання швидшого ефекту від препарату

75. Укажіть перелік лікарських засобів, які відпускаються без рецепта для симптоматичного лікування болю в горлі.
*a. Амбазон, Гексетидин, Декаметоксин
b. Сульфатіазол, Сульфаніламід, Хлорамфен
c. Амброксол, Бромгексин, Карбоцистеїн
d. Ксилометазолін, Оксиметазолін, Трамазолін
e. Ацетилсаліцилова кислота, Парацетамол, Метамізол натрію

76. Згідно з Настановою "Лікарські засоби. Належна практика зберігання", умови зберігання лікарських засобів (ЛЗ) повинні відповідати зазначеній у маркуванні інформації, яка враховує температуру зберігання та відносну вологість. Результати яких досліджень є основою для визначення умов зберігання?
a. Кваліфікація фахівців
b. Сертифікація процесу
c. Прекваліфікація виробництва
d. Валідація методик
*e. Випробування стабільності ЛЗ

77. Укажіть лікарську форму для зовнішнього застосування, що містить суму рослинних екстрактів, диспергованих у липкій основі на основі каучуку, нанесеній на тканинні стрічки, і чинить місцеву дію.
*a. Пластир нашкірний
b. Ліпофільний гель
c. Крем ліпофільний
d. Припарка
e. Гідрогель

78. Який лікарський засіб із нижченаведених є найефективнішим для лікування оперізувального герпесу (Herpes zoster)?
*a. Валацикловір
b. Інтерферон
c. Тилорон
d. Специфічний імуноглобулін
e. Римантадин

79. Як називаються особи, що під час бойових дій отримали поранення, ураження чи захворювання, за станом здоров'я втратили боєздатність чи працездатність не менше ніж на одну добу та потрапили в медичні пункти або лікувальні заклади?
a. Загальні втрати особового складу військ
b. Небойові санітарні втрати
c. Незворотні втрати особового складу військ
*d. Бойові санітарні втрати
e. -

80. Наступного дня після виготовлення суспензії фармацевт помітив осідання твердих часток. Під час збовтування суспензія відновила свої властивості як гетерогенна система. Як називається цей процес?
*a. Ресуспендованість
b. Термодинамічна стійкість
c. Інверсія
d. Коалесценція
e. Кінетична нестійкість

81. Укажіть лікарську форму, що є густою рідиною або драглеподібною масою, яка плавиться за температури тіла.
a. Суспензія
*b. Лінімент
c. Мазь
d. Емульсія
e. Паста

82. Укажіть із нижченаведених лікарських засобів антибіотик полієнового ряду для лікування системних і локалізованих мікозів (кандидозів).
a. Амікацин
b. Лінкоміцин
c. Азитроміцин
d. Клотримазол
*e. Ністатин

83. Відповідно до вимог чинного законодавства, фінансова звітність підприємства складається з п'яти обов'язкових документів. У якому з них буде відображено довгостроковий кредит аптечного закладу?
*a. Балансі підприємства
b. Примітках до фінансової звітності
c. Звіті про фінансові результати
d. Звіті про рух грошових коштів
e. Звіті про власний капітал

84. Фармацевт виготовляє офтальмологічний лікарський засіб. Які допоміжні речовини використовує спеціаліст із метою запобігання контамінації та розмноження мікроорганізмів у ліках?
a. Пролонгатори
*b. Консерванти
c. Стабілізатори
d. Розчинники
e. Солюбілізатори

85. Яка ознака з нижченаведених характерна для відкритого перелому кісток кінцівки?
a. Зміна довжини кінцівки
b. Гематома в ділянці перелому
*c. Кровотеча з рани
d. Припухлість у ділянці ураження
e. -

86. Який аналіз провів спеціаліст фармацевтичного підприємства, здійснивши порівняльні дослідження внутрішнього середовища і зовнішніх умов, проаналізувавши сильні та слабкі сторони, можливості та загрози?
a. PEST
*b. SWOT
c. VED
d. VEN
e. АВС

87. Яку процедуру потрібно застосувати при формуванні груп для проведення клінічного дослідження лікарського засобу, що дозволить мінімізувати  систематичні помилки та упередженість дослідника?
a. Абстрагування
b. Індивідуалізацію
*c. Рандомізацію
d. Валідацію
e. Формалізацію

88. До аптеки звернувся пацієнт зі скаргами на діарею і попросив відпустити йому лопераміду гідрохлорид у таблетках. Укажіть протипоказання до застосування лопераміду.
a. Гостра діарея
b. Водяниста діарея
c. Хронічна діарея
d. Діарея мандрівників
*e. Кров'яниста діарея

89. Яку з нижченаведених допоміжних речовин можна застосовувати як антифрикційну речовину під час виготовлення таблеток?
a. Натрію гідрокарбонат
b. Ацетилфталілцелюлозу
c. Воду очищену
*d. Тальк
e. Ксиліт

90. Уміст якої групи біологічно активних речовин повинен контролювати фахівець у лікарській рослинній сировині "Дуба кора" згідно з вимогами ДФУ?
a. Алкалоїдів
b. Гідроксикоричних кислот
*c. Танінів
d. Флавоноїдів
e. Полісахаридів

91. Пацієнту для лікування сечокам'яної хвороби, спричиненої уратними каменями, призначено препарат, механізм дії якого пов'язаний зі здатністю інгібувати фермент ксантиноксидазу. Укажіть цей препарат.
a. Фуразидин
b. Ципрофлоксацин
*c. Алопуринол
d. Урсодезоксихолева кислота
e. Домперидон

92. Пацієнту призначено антидепресант, основним компонентом якого є сухий екстракт із трави звіробою. Про можливе виникнення якого побічного ефекту потрібно попередити пацієнта?
a. Нефротоксичність
*b. Фотосенсибілізацію
c. Гепатотоксичність
d. Порушення слуху
e. Зниження артеріального тиску

93. Який центральний орган виконавчої влади реалізує державну політику у сфері контролю якості та безпеки лікарських засобів?
a. Всесвітня організація охорони здоров'я
b. Український науковий фармакопейний центр якості лікарських засобів
*c. Державна служба України з лікарських засобів та контролю за наркотиками
d. Державний експертний центр
e. Міністерство охорони здоров'я України

94. Яку концентрацію спирту етилового використає фармацевт для виготовлення 1%-го розчину левоміцетину спиртового?
a. 96%
b. 90%
c. 95%
d. 60%
*e. 70%

95. Фармацевт готує супозиторії методом викачування. Пропис містить екстракт красавки, стрептоцид, іхтіол та основу. Завдяки якій речовині, що входить до складу пропису та має склеювальні властивості, супозиторну масу готують без пластифікатора?
a. Маслу какао
b. Стрептоциду
c. Екстракту красавки
d. Бутиролу
*e. Іхтіолу

96. Уміст магнію хлориду гексагідрату згідно з вимогами ДФУ визначають методом прямого комплексонометричного титрування. Укажіть титрант цього методу.
a. Калію гідроксид
*b. Натрію едетат
c. Калію хлорид
d. Калію бромід
e. Натрію гідроксид

97. Під час обстеження немовляти лікар-неонатолог виявив передчасне закриття артеріальної (Боталової) протоки та легеневу гіпертензію. Відомо, що в ІІІ триместрі вагітності жінка скаржилася на біль у спині та для полегшення стану приймала піридоксин, парацетамол, індометацин, фуросемід, ціанокобаламін. Який із призначених препаратів міг спровокувати дефект?
a. Парацетамол
*b. Індометацин
c. Ціанокобаламін
d. Фуросемід
e. Піридоксин

98. Дисперсну фазу косметичних гелів формують гелеутворювачі. Яка з нижченаведених речовин належить до природних рослинних гелеутворювачів?
a. Колаген
*b. Пектин
c. Желатин
d. Натрій карбоксиметилцелюлоза
e. Декстран

99. На які види поділяють медичне майно відповідно до облікової класифікації та Наказу Міністерства оборони України "Про затвердження Порядку постачання медичного майна Збройним Силам України в мирний час"?
a. Апаратне та інструментальне
*b. Інвентарне та витратне
c. Спеціальне та споживче
d. Фармацевтичне та лікувальне
e. Лабораторне та санітарно-господарче

100. До проявів якої негативної реакції чи наслідку може призвести застосування масляних розчинів назальних крапель для симптоматичного лікування алергії в дітей до 2-х років?
a. Кандидозу верхніх дихальних шляхів
*b. Потрапляння їх у легені та розвиток пневмонії
c. Виникнення закрепу
d. Підвищення артеріального тиску
e. Розвиток порушень серцевого ритму

101. Яку форму документації мають використати фармацевти, асистенти фармацевта усіх закладів охорони здоров'я незалежно від форм власності для повідомлення про будь-які випадки побічних реакцій лікарських засобів, вакцини, туберкуліну, відсутності ефективності лікарських засобів та несприятливих подій після імунізації/туберкулінодіагностики?
a. Ф-1
*b. Карту-повідомлення
c. Касовий ордер
d. Ф-3
e. Бланк-замовлення

102. На який мікроорганізм спрямована дія кларитроміцину, що призначили пацієнту з виразкою пілоричного відділу шлунка?
a. Chlamydia pneumoniae
b. Haemophilus influenzae
c. Mycoplasma pneumoniae
*d. Helicobacter pylori
e. Streptococcus pneumoniae

103. Яким чином визначається однорідність супозиторіїв екстемпорального виготовлення?
*a. Візуально на поздовжньому зрізі
b. Мікроскопічно
c. Візуально на поперечному зрізі
d. За допомогою ситового аналізу
e. Рефрактометрично

104. Із якими біологічно активними речовинами, що містяться в корі крушини, пов'язаний проносний ефект препаратів цієї лікарської рослинної сировини?
*a. Антраценпохідними
b. Ксантонами
c. Полісахаридами
d. Простими фенолами
e. Кумаринами

105. Який метод застосовують у фармацевтичній промисловості під час виготовлення м'яких желатинових капсул без шва?
a. Пресування
b. Нашарування
*c. Крапельний
d. Плівковий
e. Занурення

106. Укажіть косметичний засіб, що використовується для очищення шкіри від забруднень та злущування ороговілих клітин із поверхні шкіри.
a. Тонік
*b. Скраб
c. Віск
d. Пінка
e. Гель

107. Під час надзвичайної ситуації у зоні дій медична рота бригади потребує організації ефективного медичного постачання. Яка структурна одиниця медичного постачання медичної роти буде відповідальна за ці завдання?
a. Склад і пересувна ремонтна група
*b. Аптека медичної роти та медичний склад
c. Аптека медичного пункту та пункт управління
d. Аптека медичного пункту та евакуаційний взвод
e. Аптека медичної роти та стабілізаційний пункт медичної роти

108. До якої категорії можна віднести очний імплант, матриця якого складається із кополімерів молочної та гліколевої кислоти, після введення поступово розчиняється і вивільнює активні фармацевтичні інгредієнти та не потребує видалення?
a. Нерозчинні
b. Осмотичні
*c. Біорозчинні
d. Мінімси
e. Дифузійні

109. Укажіть із нижченаведеного переліку лікарську рослинну сировину, що містить ненасичені жирні кислоти та використовується для профілактики атеросклерозу.
a. Ехінацеї трава
b. Кропу плоди
c. Дягелю кореневища
d. Вільхи супліддя
*e. Гарбуза насіння

110. Який вид контролю здійснює уповноважена особа аптеки під час надходження лікарських засобів від постачальника?
a. Фізичний
*b. Візуальний
c. Опитувальний
d. Хімічний
e. Контроль при відпуску

111. Який лікарський засіб для симптоматичного лікування сезонного алергічного риніту належить до глюкокортикостероїдів місцевого застосування?
a. Азеластин
b. Ксилометазолін
*c. Беклометазон
d. Фенілефрин
e. Нафазолін

112. Під час візиту до лікаря-стоматолога з приводу видалення зуба у пацієнта після застосування місцевої анестезії розвинувся анафілактичний шок. Який лікарський засіб міг спричинити таку прогнозовану побічну реакцію?
a. Ловастатин
b. Лізиноприл
*c. Лідокаїн
d. Лансопразол
e. Лінкоміцин

113. Укажіть періодичність зміни технологічного одягу та взуття працівниками аптечного закладу.
a. Не рідше ніж 2 рази на місяць
b. Не рідше ніж 1 раз на тиждень
*c. Не рідше ніж 2 рази на тиждень
d. Не рідше ніж 1 раз на 10 днів
e. Не рідше ніж 1 раз на місяць

114. У якому співвідношенні потрібно приготувати настій кореня алтеї, якщо в рецепті не зазначена кількість сировини?
a. 1:10
b. 1:5
c. 1:1
*d. 1:20
e. 1:30

115. Яку лікарську рослинну сировину з нижченаведеного можна рекомендувати пацієнту як відхаркувальний засіб?
a. Розторопші плоди
*b. Подорожника великого листя
c. Буркуну траву
d. Шипшини плоди
e. Вільхи супліддя

116. Із якою метою під час надання домедичної та першої медичної допомоги використовується "оклюзійна торакальна пов'язка (наліпка) на гелевій основі з клапаном (або без клапана)", що передбачена Переліком лікарських засобів та медичних виробів, які повинні бути в складі аптечок медичних загальновійськових індивідуальних?
a. Зменшення тепловтрат чи перегрівання людського тіла в екстрених випадках
b. Знерухомлення кінцівки при відкритих переломах, де зламана кістка виступає назовні
*c. Перешкоджання потраплянню повітря в рану при зовнішньому відкритому пневмотораксі
d. Зупинки масивної зовнішньої кровотечі при вогнепальному пораненні голови
e. Транспортної іммобілізації кінцівки при частковій ампутації

117. Яку особливість фенолу кристалічного фармацевт повинен враховувати під час виготовлення олійного розчину?
a. Розчиняти за низької температури
b. Розчиняти за високої температури
*c. Відважувати на пергаментному папері, уникаючи торкання пальцями (можливі опіки)
d. Швидко відважувати на пергаментному папері, тому що ця речовина летка та її пари здатні діяти на метал
e. Відважувати на пергаментному папері, тому що ця речовина залишає забарвлений слід

118. Який лікарський засіб із групи інгібіторів АПФ рекомендовано використовувати як засіб "швидкої допомоги" при гіпертонічному кризі до прибуття бригади екстреної (швидкої) медичної допомоги?
a. Фуросемід
b. Ніфедипін
*c. Каптоприл
d. Амлодипін
e. Нітрогліцерин

119. Обсяг реалізації лікарського засобу "Анальгін таб. №10" падає, прибуток знижується, товар продається зі збитком. У якій фазі життєвого циклу перебуває товар?
a. Зрілості
b. Зростання
c. Насичення
*d. Спадання
e. Розвитку та випробувань

120. До аптеки звернулася жінка з алергічним ринітом. Вона працює диспетчером в аеропорту, має шлуночкову тахіаритмію і зараз приймає кетоконазол. Укажіть найоптимальніший антигістамінний засіб у цьому разі.
a. Лоратадин
*b. Фексофенадин
c. Хлоропірамін
d. Азеластин
e. Левоцетиризин

121. Асистент фармацевта готує дерматологічну суспензію, що містить сірку. Укажіть стабілізатор для цієї лікарської форми.
a. Желатоза
b. Метилцелюлоза
c. Твін-80
d. Ксантинова камедь
*e. Калійне мило

122. У монографії ДФУ "Цефотаксим для ін'єкцій" описано приготування випробовуваного розчину у воді, вільній від вуглецю діоксиду, і вказано, що одержаний розчин має бути прозорим. Укажіть речовину, з якою фахівець має порівняти одержаний розчин, щоб виконати це випробування.
*a. Вода
b. Гліцин
c. Гідразин
d. Пентанол
e. Етанол

123. На яких територіях заборонено провадити господарську діяльність із реалізації лікарських засобів через мобільні аптечні пункти?
*a. В обласних центрах та містах на території України з кількістю населення понад 100 тисяч осіб
b. У межах територій, де ведуться активні бойові дії, за переліком, затвердженим Мінреінтеграції
c. У сільській місцевості у разі відсутності аптечного пункту
d. У сільській місцевості у разі відсутності аптеки
e. У межах територій, на яких уведено надзвичайний стан, на період надзвичайного стану

124. Застосування якого з нижченаведених антибіотиків може викликати побічну дію - синдром "червоної людини"?
*a. Ванкоміцину
b. Доксицикліну
c. Рифампіцину
d. Стрептоміцину
e. Азитроміцину

125. Який термін дії електронного рецепта, виписаного на рецептурному бланку №3 (ф-3), на наркотичні (психотропні) лікарські засоби?
a. 30 календарних днів
b. 20 календарних днів
*c. 10 календарних днів
d. 15 календарних днів
e. 60 календарних днів

126. До аптеки надійшов рецепт, що містить фармацевтичну несумісність: begin Sulfuris 1,0 Olei Ricini 10,0 Spiritus aethylici 70% 20 ml Misce. Da. Signa: Наносити на уражені ділянки. Укажіть вид фармацевтичної несумісності.
a. Хімічна взаємодія
b. Розшарування емульсії
c. Нерозчинність інгредієнтів
*d. Незмішуваність інгредієнтів
e. Коагуляція колоїдної системи

127. До лабораторії фармацевтичної компанії надійшла субстанція "Дилтіазему гідрохлорид". Який реактив використовують для аналізу цієї речовини на наявність домішки важких металів?
*a. Тіоацетамід
b. Тіогліколева кислота
c. Дифеніламін
d. Калію тетрайодомеркурат
e. Гідроксихінолін

128. Надання фармацевтичної послуги ґрунтується на двох підходах: "фокус на товар (лікарські засоби)" та "фокус на пацієнта". Яка основна мета фармацевтичної послуги під час реалізації підходу "фокус на пацієнта"?
*a. Здоров'я пацієнта
b. Залучення більшої кількості відвідувачів
c. Підвищення виручки
d. Відпуск лікарських засобів
e. Прибуток

129. Яка побічна реакція найчастіше виникає під час застосування антацидів, що містять магній?
a. Закреп
b. Гепатотоксичність
c. Нефротоксичність
*d. Послаблююча дія
e. Агранулоцитоз

130. Укажіть речовину, під час виготовлення водного розчину якої, як розчинник використовують свіжоотриману, попередньо профільтровану, воду очищену.
*a. Калію перманганат
b. Міді сульфат
c. Етакредину лактат
d. Кислота борна
e. Натрію хлорид

131. До аптеки звернувся чоловік віком 25 років із застудою, основним симптомом якої є біль у горлі. Яку із нижченаведених скарг можна вважати "загрозливим" симптомом?
a. Незначна слабкість
b. Сухий помірний кашель
c. Підвищення температури тіла до субфебрильної
d. Нежить
*e. Порушення ковтання

132. Пацієнт знаходиться в інфекційному відділенні в тяжкому стані. До одержання результатів бактеріологічного аналізу йому призначили цефтріаксон в/в 2 рази на день по 1,0 г. До якої фармакологічної групи належить цей лікарський засіб?
a. Аміноглікозиди
b. Монобактами
c. Пеніциліни
d. Карбапенеми
*e. Цефалоспорини

133. До аптеки звернувся відвідувач щодо герпетичного висипу на верхній губі. Укажіть лікарський засіб для етіотропної терапії.
a. Бензилбензоат
*b. Ацикловір
c. Перметрин
d. Повідон-йод
e. Оксид цинку

134. Як можна класифікувати трудову адаптацію, що ґрунтується на пристосуванні до керівника та колег чи колективу і відображає загалом систему стосунків між людьми в процесі спільної праці?
a. Психофізіологічна
b. Первинна
*c. Соціально-психологічна
d. Вторинна
e. Професійна

135. Порекомендуйте відвідувачу аптеки антигістамінний препарат для місцевого застосування при алергічному риніті.
a. Нафазолін
b. Ксилометазолін
c. Оксиметазолін
d. Протаргол
*e. Азеластин

136. Відпуск лікарських засобів з аптек може здійснюватися за паперовими або електронними рецептами. Скільки лікарських засобів можна виписати в одному електронному рецепті?
a. Три
b. П'ять
*c. Один
d. Чотири
e. Два

137. Який лікарський засіб використовують для лікування патології новонародженого, зумовленої дефіцитом сурфактанту, і як засіб неонатальної профілактики респіраторного дистрес-синдрому?
a. Бутамірат
b. Ацетилцистеїн
c. Глауцин
*d. Амброксол
e. Бромгексин

138. При якому захворюванні лікар має право виписати рецепт на безоплатний або пільговий відпуск лікарських засобів пацієнту незалежно від основного захворювання?
a. Туберкульозі
*b. СНІДу та ВІЛ-інфекції
c. Розсіяному склерозі
d. Церебральному паралічі
e. COVID-19

139. Для визначення домішок поліциклічних ароматичних вуглеводнів використовують спектрофотометр. Який показник вимірюють цим приладом?
*a. Оптичну густину
b. Температуру кипіння
c. Кут обертання
d. Температуру плавлення
e. Динамічну в'язкість

140. Який показник визначається діленням суми товарообігу на одного працівника середньоспискової чисельності аптеки?
a. Торгові накладення
b. Товарообіговість
*c. Продуктивність праці
d. Рентабельність
e. Прибуток

141. Укажіть речовину, водний розчин якої фармацевт фільтрує гарячим крізь паперовий фільтр.
a. Натрію тетраборат
b. Кислота борна
*c. Кальцію глюконат
d. Йод
e. Міді сульфат

142. Укажіть перелік лікарських засобів, що відпускаються без рецепта для симптоматичного лікування болю у м'язах та спині з групи нестероїдних протизапальних та протиревматичних засобів для місцевого застосування.
a. Сульфадіазин срібла, Сульфатіазол, Сульфаніламід
*b. Ібупрофен, Індометацин, Німесулід
c. Хлорамфенікол, Декаметоксин, Кислота мефенамінова
d. Кислота ацетилсаліцилова, Метамізол натрію, Парацетамол
e. Гепарин, Троксерутин, Есцин

143. Хто здійснює керівництво службою медицини катастроф - особливим видом аварійно-рятувальних служб, формування та працівники яких атестовані для надання екстреної (швидкої) медичної допомоги постраждалим безпосередньо в зоні надзвичайної ситуації та внесені до відповідних реєстрів аварійно-рятувальних служб?
*a. Міністерство охорони здоров'я України
b. Суб'єкт національного рівня координації функціонування служби медицини катастроф
c. Органи місцевого самоврядування
d. Український науково-практичний центр екстреної медичної допомоги та медицини катастроф МОЗ України
e. Центр екстреної медичної допомоги та медицини катастроф

144. Яка побічна реакція може виникнути у разі тривалого застосування антигістамінних лікарських засобів першого покоління?
a. Тератогенна дія
*b. Тахіфілаксія
c. Гіперреактивність
d. Канцерогенна дія
e. Ідіосинкразія

145. Законодавство України регламентує порядок відпуску лікарських засобів та супутніх товарів з аптечних закладів. Якій групі населення заборонено продаж та доставка ліків?
a. Підліткам 15-18 років
b. Особам похилого віку
c. Заборону не встановлено
d. Покупцям із психічними захворюваннями
*e. Дітям до 14 років

146. Згідно із законом України "Про лікарські засоби" в Україні лікарські засоби (ЛЗ) допускаються до застосування після їхньої державної реєстрації. Укажіть ЛЗ, які не підлягають державній реєстрації відповідно до цього Закону.
*a. Виготовлені в аптеці на замовлення лікувально-профілактичного закладу
b. Промислово виготовлені в Україні для лікування орфанних захворювань
c. Промислово виготовлені в Україні для експортування
d. Промислово виготовлені в Україні для лікування онкологічних хворих
e. Увезені в Україну імпортні ЛЗ для реалізації на вітчизняному ринку

147. Укажіть ефірну олію, основним компонентом якої є цинеол.
a. Лавандова
b. М'ятна
c. Шавлієва
d. Лимонна
*e. Евкаліптова

148. Яка форма кредитування передбачає можливість видачі й погашення кредиту декількома частинами (траншами) у межах встановленого ліміту та в зручному режимі для ведення бізнесу позичальника?
a. Кредит на купівлю транспорту
b. Строковий кредит
c. Лізинг
d. Овердрафт
*e. Кредитна лінія

149. Через можливість виникнення яких побічних фармакологічних властивостей фторхінолони протипоказані пацієнтам віком до 14 років?
a. Тератогенних
b. Гепатотоксичних
*c. Хондротоксичних
d. Кардіотоксичних
e. Нефротоксичних

150. Протягом скількох робочих днів ліцензіат, у разі ліквідації місця провадження господарської діяльності, зобов'язаний подати до органу ліцензування відповідну заяву щодо ліквідації місця провадження господарської діяльності?
a. 60
b. 15
c. 20
*d. 10
e. 30

