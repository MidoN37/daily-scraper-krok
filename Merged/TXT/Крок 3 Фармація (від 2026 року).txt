1. Які противірусні засоби прямої дії, що є інгібіторами зворотної транскриптази ВІЛ, застосовуються для антиретровірусної терапії дорослих, підлітків і дітей?
a. Тилорон, інозин пранобекс
b. Ацикловір, рибавірин
c. Фамцикловір, валацикловір
*d. Ламівудин, зидовудин
e. Уміфеновір, озельтамівір

2. Під час аварії та вибуху на атомній електростанції (АЕС) у повітря було викинуто близько 30 кг радіоактивного йоду. Який із радіопротекторів доцільно застосовувати у цьому разі?
a. Азитроміцин
b. Лейцин
c. Цистамін
d. Унітіол
*e. Йодид калію

3. Медичне сортування проводиться під час надзвичайних ситуацій, що пов'язані з великою кількістю поранених. На скільки сортувальних категорій розподіляються потерпілі та за якими категоріями?
a. Три сортувальні групи за станом здоров'я
*b. Чотири сортувальні групи за станом здоров'я та потребою в однорідних лікувальних та евакуаційних заходах
c. На догоспітальному етапі медичне сортування не проводиться
d. Дві сортувальні групи за потребою в евакуаційних заходах
e. Дві сортувальні групи за станом здоров'я та потребою в однорідних лікувальних та евакуаційних заходах

4. Про який вид побічної реакції має повідомити фармацевт через карту-повідомлення за наявності у пацієнта реакції на використання лікарського засобу, характер або тяжкість проявів, що не призводить до смерті, не становить загрози для життя, не вимагає госпіталізації або збільшення терміну госпіталізації, не викликає стійкої або значної непрацездатності чи інвалідності та вроджених аномалій чи вад розвитку та не має іншої важливої медичної оцінки?
a. Серйозну
b. Непередбачену
*c. Несерйозну
d. Передбачену
e. Незафіксовану

5. У якому місці найкраще розташувати новий безрецептурний препарат у залі обслуговування з позицій мерчендайзингу?
a. На верхній полиці
b. На нижній полиці
*c. На полиці на рівні очей
d. Біля входу в аптеку
e. У закритій шафі

6. Для якої рослинної сировини під час кількісного визначення ефірної олії перегонку продовжують, доки леткі сині компоненти сягнуть нижнього кінця конденсуючої системи?
a. Валеріани коренів
b. Гарбуза насіння
*c. Ромашки квіток
d. Калини плодів
e. Анісу плодів

7. За що відповідає уповноважена особа суб'єкта господарювання, яка провадить господарську діяльність із роздрібної торгівлі лікарськими засобами?
a. Фінансову звітність та облік
b. Взаємодію з органами місцевого самоврядування
c. Облік та збереження майна
*d. Функціонування системи якості
e. Закупівлю товарно-матеріальних цінностей

8. Який стабілізатор потрібно застосувати під час виготовлення екстемпорального 2%-го розчину новокаїну для ін'єкцій?
a. Кальцію карбонат
b. Натрію хлорид
c. Калію гідроксид
*d. Кислоту хлористоводневу
e. Натрію гідрокарбонат

9. У тактичній медицині під час надання домедичної допомоги пораненому застосовується правило "C–A–B–C" (сильна кровотеча, дихальні шляхи, дихання, кровообіг). Що передбачає це правило?
a. Практику встановлення діагнозу та порядок надання першої медичної допомоги потерпілим
b. Практику визначення логістичних шляхів та порядок медичної евакуації потерпілим
c. Порядок діагностування хронічних захворювань та надання першої лікарської допомоги потерпілим
*d. Практику визначення ознак життя та порядок надання домедичної допомоги потерпілим
e. Практику встановлення пріоритетів та алгоритм медичного сортування потерпілим

10. Які вимоги висуваються до спеціалістів, що не працювали понад п'ять років за зазначеною у дипломі, сертифікаті (посвідченні) спеціальністю, для отримання допуску до провадження діяльності з виробництва (виготовлення) лікарських засобів в умовах аптеки, роздрібної торгівлі лікарськими засобами?
a. Публікація статей у наукових журналах
*b. Проходження перепідготовки на циклах спеціалізації зі спеціальності
c. Проходження перепідготовки на циклах тематичного удосконалення
d. Відвідування заходів безперервного розвитку (майстер-класів)
e. Участь у конференціях за напрямом професійної діяльності

11. Яку форму влади демонструє лідер, використовуючи наявні у нього захоплюючі особисті характеристики та властивості, що охоче наслідуються підлеглими, які прагнуть бути такими самими, як він?
*a. Еталонна
b. Заснована на винагороді
c. Експертна
d. Законна
e. Заснована на примусі

12. Під час ідентифікації лікарської рослинної сировини, яка містить ефірні олії, звернули увагу на наявність залозок, що складаються з восьми клітин, розташованих у два ряди та чотири яруси. Представники якої родини мають таку особливість?
a. Apiaceae
b. Lamiaceae
*c. Asteraceae
d. Myrtaceae
e. Pinaceae

13. Який розчин готують, насипаючи лікарську речовину тонким шаром на велику поверхню води, залишаючи до розчинення?
a. Танін
b. Рибофлавін
c. Іхтіол
d. Коларгол
*e. Протаргол

14. Маркетингові дослідження, які проводила аптечна мережа, показали, що попит на певну групу лікарських засобів не змінився, незважаючи на суттєве зростання вартості товару. Про який вид попиту йдеться?
*a. Нееластичний
b. Абсолютно еластичний
c. Абсолютно нееластичний
d. Еластичний
e. Позитивний

15. В аналітичній лабораторії був визначений індекс набухання для лікарської рослинної сировини (ЛРС), що містить гетерополісахариди. Наявність якої речовини в ЛРС визначається у такий спосіб?
a. Муреїну
b. Глікогену
c. Хітину
d. Інуліну
*e. Слизу

16. Укажіть термін дії електронного рецепта, виписаного на рецептурному бланку форми №1 (ф-1), на лікарські засоби, крім наркотичних (психотропних), що підлягають відпуску за рецептом та повна вартість яких оплачується за рахунок коштів споживача.
*a. 90 календарних днів
b. 60 календарних днів
c. 20 календарних днів
d. 10 календарних днів
e. 30 календарних днів

17. Про який вид побічної реакції має повідомити фармацевт до ДП "Державний експертний центр Міністерства охорони здоров'я України" через карту-повідомлення за наявності у пацієнта реакції на використання лікарського засобу, характер або тяжкість проявів якої узгоджуються з наявною інформацією про лікарський засіб в інструкції для медичного застосування зареєстрованого лікарського засобу?
a. Незафіксовану
b. Серйозну
*c. Передбачену
d. Непередбачену
e. Несерйозну

18. Для пацієнтів із порушеннями функції якого органа існують обмеження щодо застосування лікарських засобів, які містять йод, під час симптоматичного лікування захворювань горла?
*a. Щитоподібної залози
b. Печінки
c. Підшлункової залози
d. Серця
e. Нирок

19. На кого із суб'єктів забезпечення цивільного захисту покладено завдання з організації надання домедичної допомоги постраждалим у зоні надзвичайної ситуації?
a. Службу медицини катастроф України
b. Кабінет Міністрів України
c. Центральний орган виконавчої влади, що забезпечує формування державної політики у сфері цивільного захисту
d. Раду міністрів Автономної Республіки Крим, обласні Київську та Севастопольську міські державні адміністрації
*e. Центральний орган виконавчої влади, що реалізує державну політику у сфері цивільного захисту

20. Лікарські засоби якої групи повинні перш за все входити до складу тактичної індивідуальної медичної аптечки (IFAK), що використовується для надання домедичної допомоги пораненим під час бойових дій?
a. Протизапальні
b. Знеболювальні
c. Протигрибкові
*d. Кровоспинні
e. Протиалергійні

21. Яку основу використовують під час виготовлення мазей для дітей, якщо в рецепті немає інших вказівок?
a. Стерильну вазелін-ланолінову (1:1)
b. Вазелін сорту "Для очних мазей"
c. Стерильну поліетиленоксидну
*d. Стерильну вазелін-ланолінову (9:1)
e. Вазелін

22. Залежно від змісту господарських операцій у фармації використовують різні види цін. Як називаються ціни, рівень яких штучно занижений, порівняно з цінами за звичайними комерційними операціями?
a. Фіксовані
*b. Демпінгові
c. Монопольні
d. Договірні
e. Регульовані

23. Для очищення жирної шкіри використовують лікувально-косметичні лосьйони, до складу яких уводять кератолітичні компоненти. Яка з нижченаведених речовин має такі властивості?
*a. Кислота саліцилова
b. Метилцелюлоза
c. Сік алое
d. Гліцерин
e. Розчин водню пероксиду

24. Скільки років, не враховуючи поточного року, в електронній системі охорони здоров'я зберігаються електронні рецепти на відпущені аптекою наркотичні лікарські засоби?
*a. 5
b. 1
c. 10
d. 3
e. 2

25. До якої фармакологічної групи належать клавуланова кислота й тазобактам?
a. Пеніциліни
b. Тетрацикліни
*c. Інгібітори beta-лактамаз
d. Макроліди
e. Фторхінолони

26. Результати яких досліджень є критерієм відповідності генеричного лікарського засобу оригінальному та можливості їх взаємозамінності?
a. Розчинності при різних рН
b. Порівняльних клінічних досліджень
c. Обмежених клінічних досліджень
*d. Біоеквівалентності
e. Рандомізованих клінічних досліджень

27. Який технологічний процес одержання таблеток доцільно обрати для лікарських речовин, що мають хорошу сипкість та спресовуваність?
a. Компактування
b. Пресування з попередньою грануляцією
c. Формування
d. Вологе гранулювання
*e. Пряме пресування

28. Пацієнт віком 60 років із артеріальною гіпертензією тривалий час приймав клофелін. Через деякий час після покращення стану та нормалізації артеріального тиску він раптово припинив уживання препарату. Виникнення якої побічної реакції можливе у разі раптової відміни клофеліну?
*a. Гіпертензивний криз
b. Диспепсія та нудота
c. Сухий кашель
d. Зниження артеріального тиску
e. Біль в епігастрії

29. Укажіть аналіз, за результатами якого лікарські засоби розподіляють на три групи відповідно до річного споживання.
a. XYZ
*b. АВС
c. VEN
d. VED
e. FMR

30. Розподіл рацемічної суміші дозволяє значно покращити фармакокінетичні та фармакодинамічні характеристики лікарського засобу. Рацемічним ізомером якого препарату є левофлоксацин?
a. Левоцетиризину
b. Норфлоксацину
c. Ципрофлоксацину
d. Геміфлоксацину
*e. Офлоксацину

31. При потенціометричному визначенні рН згідно з вимогами ДФУ вимірюють різницю потенціалів між двома електродами - індикаторним та електродом порівняння, які занурюються у випробовуваний розчин. Укажіть індикаторний електрод, придатний для цього визначення.
a. Кисневий
*b. Скляний
c. Стандартний
d. Платиновий
e. Металічний

32. Яку водну витяжку готують із суміші рослинного матеріалу та води, настоюють на киплячій водяній бані впродовж 30 хв, потім 10 хв охолоджують, проціджують і доводять до необхідного об'єму очищеною водою?
a. Рідкий екстракт
b. Густий екстракт
c. Настій
d. Настойку
*e. Відвар

33. Яку з нижченаведених лікарських речовин завжди дозують за масою під час приготування лікарських форм?
a. Спирт етиловий
*b. Гліцерин
c. Воду очищену
d. Кислоту хлористоводневу
e. Настойку валеріани

34. За якими принципами здійснюється розподіл постачання медичного майна військовим частинам Збройних Сил України в мирний час?
*a. За територіальним принципом у плановому порядку з поєднанням централізованого та децентралізованого постачання
b. За пріоритетністю обласних центрів без урахування логістичних шляхів у плановому порядку
c. За рівнем забезпеченості гуманітарною допомогою від міжнародних постачальників у плановому порядку
d. За географічно-кліматичними зонами з урахуванням децентралізації постачання у позаплановому порядку
e. За територіальними громадами з урахуванням їх наближеності до кордону країни у позаплановому порядку

35. Які лікарські засоби за міжнародними непатентованими назвами передбачені для комплектації набору таблеток (Pill pack) у складі аптечок медичних загальновійськових індивідуальних (АМЗІ)?
a. Парацетамол, вугілля активоване, амброксол
b. Мелоксикам, лопераміду гідрохлорид, екстракт валеріани
*c. Парацетамол, мелоксикам, левофлоксацин
d. Мелоксикам, лоратадин, вугілля активоване
e. Левофлоксацин, амброксол, лопераміду гідрохлорид

36. Укажіть результат застосування амоксициліну для пацієнтки з діагнозом: тонзиліт, яка приймає комбіновані оральні контрацептиви.
a. Зниження антибактеріальної ефективності
b. Підвищення ефективності контрацепції
*c. Зниження ефективності контрацепції
d. Підвищення ефективності антибактерійної терапії та контрацепції
e. Підвищення антибактеріальної ефективності

37. Яким методом проводять визначення кількісного вмісту ефірної олії у деревію траві відповідно до вимог ДФУ?
a. Колориметрії
b. Спектрофотометрії
*c. Перегонки з водяною парою
d. Гравіметрії
e. Титриметрії

38. Фармацевт готує мікстуру, до складу якої входить натрію бромід, настойка валеріани та вода. Яку кількість концентрованого розчину натрію броміду 20% (1:5) використає спеціаліст, якщо кількість сухої речовини становить 3,0 г?
a. 5 мл
b. 50 мл
c. 10 мл
*d. 15 мл
e. 30 мл

39. Який із факторів знижує рівень зацікавленості фахівця в активізації власних зусиль та прояву ініціативності для досягнення мети діяльності організації?
a. Збіг цілей фахівця та організації
b. Розширення кола повноважень
c. Корпоративна система професійного розвитку
*d. Невизнання досягнутих успіхів
e. Чітко визначені ключові показники ефективності діяльності

40. Залежно від того, яка організація приймає стандарти, вони поділяються на міжнародні, регіональні та національні. Дайте визначення поняттю "національний стандарт".
a. Документ, що містить систематизований звід або перелік будь-яких об'єктів і дає змогу віднайти об'єкт за новим позначенням
b. Регіональний стандарт, прийнятий європейською організацією зі стандартизації
*c. Стандарт, прийнятий національним органом стандартизації та доступний для широкого кола користувачів
d. Документ, що встановлює правила, настанови чи характеристики щодо діяльності або її результатів
e. Стандарт, прийнятий міжнародною організацією зі стандартизації та доступний для широкого кола користувачів

41. Кількісне визначення калію хлориду в субстанції, згідно з вимогами ДФУ, проводять методом осаджувального титрування з потенціометричною фіксацією кінцевої точки титрування. Який розчин є титрантом у цьому методі?
a. Калію нітрату
b. Кислоти азотної
c. Кислоти хлористоводневої
*d. Срібла нітрату
e. Амонію тіоціанату

42. Пацієнт віком 42 роки з ревматоїдним артритом в анамнезі має виразкову хворобу дванадцятипалої кишки. Який лікарський засіб із групи НПЗЗ можна йому рекомендувати?
*a. Целекоксиб
b. Диклофенак
c. Iндометацин
d. Ацетилсаліцилову кислоту
e. Напроксен

43. До аптеки звернувся відвідувач зі скаргами на кашель із утрудненим відходженням мокротиння. Який лікарський засіб із нижченаведених можна порекомендувати йому для симптоматичного лікування продуктивного кашлю?
a. Бутамірат
b. Кодеїн
c. Глауцин
*d. Ацетилцистеїн
e. Преноксдіазин

44. Який наслідок чекає на завідувача аптеки через відсутність організаційного механізму управління системою адаптації персоналу або його декларативний характер?
a. Визнання і сприйняття новим співробітником норм і цінностей колективу
b. Прийняття новим співробітником своєї соціальної ролі у колективі
*c. Високий рівень плинності кадрів, швидке звільнення нових співробітників
d. Зниження витрат, необхідних для введення нового співробітника в справи
e. Налагоджена система нематеріальної мотивації

45. Який лікарський засіб із нижченаведених можна порекомендувати вагітній жінці для усунення симптомів печії?
a. Алюмінію гідроксид
*b. Натрію альгінат
c. Вісмуту субцитрат
d. Алюмінію фосфат
e. Омепразол

46. Яка побічна реакція може розвинутися під час тривалого застосування алюмінійвмісних антацидів у пацієнтів із нирковою недостатністю?
a. Сухий кашель
b. Гіперфосфатемія
c. Діарея
*d. Енцефалопатія
e. Дисбактеріоз

47. Яка з команд медицини катастроф, що створені у складі центрів екстреної медичної допомоги та медицини катастроф, залучається до надання екстреної (швидкої) медичної допомоги постраждалим на місці події та їх медичної евакуації на догоспітальному етапі надання медичної допомоги?
*a. Команда медицини катастроф першого типу
b. Команда медицини катастроф другого типу
c. Бригада швидкої екстреної (швидкої) медичної допомоги
d. Команда медицини катастроф шостого типу
e. Команди медицини катастроф різних типів

48. Пацієнт віком 70 років хворіє на артеріальну гіпертензію та доброякісну гіперплазію передміхурової залози. Який препарат із групи антигіпертензивних лікарських засобів є препаратом вибору для цього пацієнта?
a. Клонідин
*b. Доксазозин
c. Лізиноприл
d. Бісопролол
e. Ірбесартан

49. Під час контролю якості тирлича коренів виконується випробування "Показник гіркоти". Оскільки визначення проводиться різними експертами, то використовують розчин порівняння для розрахунку коефіцієнта кореляції експертів. Укажіть речовину, яка застосовується для приготування цього розчину.
a. Натрію хлорид
b. Фруктози дигідрат
*c. Хініну гідрохлорид
d. Лимонна кислота
e. Глюкози моногідрат

50. Під час випробувань ацетилсаліцилової кислоти встановлено, що 1 г цієї субстанції розчиняється в 5 мл етанолу 96%. Яка розчинність ацетилсаліцилової кислоти відносно розчинника згідно з Державною Фармакопеєю України?
a. Малорозчинна
*b. Легкорозчинна
c. Дуже легкорозчинна
d. Помірно розчинна
e. Частково розчинна

51. До складу якої з нижченаведених рослин входять фітоестрогени?
a. Ефедра хвощова
b. Барвінок рожевий
c. Горицвіт весняний
d. Бузина чорна
*e. Хміль звичайний

52. Укажіть спосіб уведення атропіну сульфату до основи, яка містить ланолін і вазелін, під час виготовлення мазі за рецептом лікаря.
a. Додають у вигляді порошку, подрібненого до максимального ступеня дисперсності
b. Розчиняють у спирто-водо-гліцериновій суміші (1:6:3) незалежно від прописаної кількості
*c. Розчиняють у мінімальній кількості води, емульгують ланоліном
d. Розчиняють у частині основи
e. Розчиняють у всій основі

53. Начальнику медичної служби військової частини в кінці фінансового року необхідно запланувати витребування медичного майна та техніки на наступний рік у мирний час. Як він буде здійснювати витребування медичного майна та техніки?
a. З урахуванням потреб та можливостей здійснення замовлень медичного майна
b. На підставі фактичних запитів військових частин
c. За власним бажанням військових частин
*d. На підставі норм постачання та забезпеченості медичним майном на початок року
e. За фактичною потребою та з урахуванням їх забезпеченості до кінця року

54. Укажіть час розпадання гранул шипучих під час проведення фармако-технологічних досліджень згідно з вимогами ДФУ.
a. До 45 хв
b. До 60 хв
c. До 15 хв
d. До 30 хв
*e. До 5 хв

55. Який економічний показник дозволяє оцінити ефективність торгово-фінансової та виробничої діяльності аптеки?
*a. Рентабельність
b. Інкрементальний показник
c. Торговельні накладення
d. Сальдо
e. Товарообіговість

56. Фармацевт віком 59 років раптово втратив свідомість. Діагностовано ознаки клінічної смерті. Із яких дій потрібно починати реанімаційні заходи?
*a. Виконання зовнішнього масажу серця
b. Уведення атропіну та адреналіну
c. Уведення аміодарону чи лідокаїну
d. Застосування потрійного прийому Сафара
e. Виконання конікотомії

57. Яку домедичну допомогу потрібно надати потерпілому, якщо він має ознаки обструкції стороннім тілом, але може говорити, кашляти, дихати?
a. При підозрі на кульове поранення шиї
b. При кровотечі у плевральній порожнині
*c. При порушенні прохідності верхніх дихальних шляхів
d. При підозрі на повну асфіксію
e. При струсі головного мозку

58. В аптечній технології лікарських засобів існують особливі (утруднені) випадки виготовлення водних розчинів. Укажіть умови розчинення кристалів міді сульфату у воді.
a. Під час розчинення додають натрію гідрокарбонат
*b. Подрібнюють із невеликою кількістю води перед розчиненням
c. Розчиняють у насиченому розчині калію йодиду
d. Розчиняють у гарячій воді
e. Розчиняють у попередньо профільтрованій чи процідженій воді

59. Із якою з фармакопей світу гармонізована будова Державної Фармакопеї України 2-го видання?
a. Японською Фармакопеєю
b. Британською Фармакопеєю
c. Фармакопеєю Німеччини
d. Фармакопеєю США
*e. Європейською Фармакопеєю

60. Який метод амортизації доцільно застосовувати до основних засобів, що в міру їх використання протягом корисного терміну зношуються рівномірно?
a. Виробничий
b. Зменшення залишкової вартості
*c. Прямолінійний
d. Кумулятивний
e. Прискореного зменшення залишкової вартості

61. За вмістом якої групи біологічно активних речовин проводять стандартизацію собачої кропиви трави згідно з вимогами ДФУ?
*a. Флавоноїдів
b. Кумаринів
c. Полісахаридів
d. Алкалоїдів
e. Ефірних олій

62. У яких умовах повинні зберігатися дієтичні добавки в аптечному закладі?
a. У темному місці
b. Разом із рослинною сировиною
c. У сухому місці
d. Разом із іншими лікарськими засобами
*e. Окремо від іншої продукції

63. Таблетки розчинні - це таблетки, які перед застосуванням розчиняються у воді. За яких умов потрібно досліджувати ці таблетки на розпадання?
a. Рідке середовище - вода, температура 45-50^oС
b. Рідке середовище - кислота оцтова, температура 15-25^oС
*c. Рідке середовище - вода, температура 15-25^oС
d. Рідке середовище - фосфатний буферний розчин рН=6,8, температура 15-25^oС
e. Рідке середовище - розчин кислоти хлористоводневої, температура 15-25^oС

64. Яка з нижченаведених речовин буде утворювати суспензійну мазь із вазелін-ланоліновою основою (1:1)?
a. Протаргол
b. Олія оливкова
c. Ментол
*d. Ксероформ
e. Танін

65. До аптеки звернувся постійний відвідувач віком 69 років зі скаргами на сухий кашель. Фармацевт помітив, що цей відвідувач регулярно отримує в аптеці еналаприл за програмою "Доступні ліки". Що має зробити фармацевт?
*a. Спрямувати відвідувача до лікаря для корекції антигіпертензивної терапії
b. Порекомендувати ліки від сухого кашлю
c. Здійснити самостійно корекцію дози еналаприлу в бік зменшення
d. Замінити самостійно еналаприл на інший лікарський засіб із цієї групи
e. Запропонувати парові інгаляції

66. Який жарознижувальний лікарський засіб є препаратом вибору для дитини віком 7 місяців?
a. Ібупрофен (капсули)
b. Ацетилсаліцилова кислота (таблетки)
c. Німесулід (порошок)
*d. Парацетамол (суспензія)
e. Парацетамол (таблетки)

67. Згідно із Законом України "Про лікарські засоби", незареєстровані лікарські засоби дозволено ввозити на митну територію України, якщо вони у встановленому порядку дозволені до застосування на території США або держав-членів ЄС і розроблені для лікування особливих патологій. Для лікування яких захворювань можна ввозити такі ліки?
*a. Рідкісних (орфанних)
b. Гастроентерологічних
c. Неврологічних
d. Тропічних (малярії)
e. Онкологічних

68. У рецептурно-виробничому відділі аптеки готують супозиторії методом виливання. Яку гідрофобну супозиторну основу використає фармацевт?
a. Желатинно-гліцеринову основу
b. Масло какао
*c. Бутирол
d. Масло лавра черешкового
e. Поліетиленоксидну основу

69. Хто затверджує перелік життєво необхідного та найбільш важливого медичного майна, що утримується на медичних складах для забезпечення військ у надзвичайних ситуаціях мирного часу, згідно з Порядком постачання медичного майна Збройним Силам України в мирний час?
a. Начальник генерального штабу
b. Військовий лікар
*c. Начальник служби забезпечення медичним майном
d. Начальник Держлікслужби з лікарських засобів
e. Начальник військово-польової аптеки

70. Для прийняття рішення про вибір методу лікування лікар зупинився на інформації, що ґрунтується на думці експертів. Якому рівню відповідає ця інформація згідно із засадами доказової медицини?
a. Висока достовірність - А
*b. Невизначена достовірність - D
c. Обмежена достовірність - С
d. -
e. Помірна достовірність - В

71. Які дії заборонені для підтримання ліцензіатом відповідності санітарного стану приміщень та устаткування аптеки вимогам санітарно-протиепідемічного режиму аптечних закладів?
*a. Сухе прибирання
b. Дезінфекція
c. Застосуванням мийних засобів
d. Використання окремого інвентаря
e. Дератизація

72. Асистент фармацевта готує порошки, до складу яких входить натрію тетраборат. Укажіть особливість його введення до цієї лікарської форми.
a. Використовують тритурацію
b. Додають в останню чергу
*c. Розтирають зі спиртом етиловим
d. Застосовують для затирання пор ступки
e. Застосовують метод "тришаровості"

73. Згідно з чинним законодавством екстемпоральні лікарські засоби підлягають внутрішньоаптечному контролю. Під час якого виду контролю проводиться перевірка загальної маси або об'єму лікарської форми?
a. Хімічного
*b. Фізичного
c. Опитувального
d. Письмового
e. Органолептичного

74. Пацієнту з обструктивним бронхітом лікар призначив антибіотик із групи фторхінолонів, а також порекомендував на тлі їх прийому вживати велику кількість рідини - до 2-3 л на добу. Укажіть причину цієї рекомендації.
a. Для кращого всмоктування препарату
b. Для отримання швидшого ефекту від препарату
*c. Для запобігання утворенню голкоподібних кристалів у канальцях нирок
d. Для попередження гепатотоксичності препарату
e. Для запобігання кумуляції лікарського засобу

75. Укажіть перелік лікарських засобів, які відпускаються без рецепта для симптоматичного лікування болю в горлі.
a. Сульфатіазол, Сульфаніламід, Хлорамфен
b. Амброксол, Бромгексин, Карбоцистеїн
*c. Амбазон, Гексетидин, Декаметоксин
d. Ксилометазолін, Оксиметазолін, Трамазолін
e. Ацетилсаліцилова кислота, Парацетамол, Метамізол натрію

76. Згідно з Настановою "Лікарські засоби. Належна практика зберігання", умови зберігання лікарських засобів (ЛЗ) повинні відповідати зазначеній у маркуванні інформації, яка враховує температуру зберігання та відносну вологість. Результати яких досліджень є основою для визначення умов зберігання?
*a. Випробування стабільності ЛЗ
b. Прекваліфікація виробництва
c. Валідація методик
d. Кваліфікація фахівців
e. Сертифікація процесу

77. Укажіть лікарську форму для зовнішнього застосування, що містить суму рослинних екстрактів, диспергованих у липкій основі на основі каучуку, нанесеній на тканинні стрічки, і чинить місцеву дію.
a. Крем ліпофільний
b. Гідрогель
c. Ліпофільний гель
*d. Пластир нашкірний
e. Припарка

78. Який лікарський засіб із нижченаведених є найефективнішим для лікування оперізувального герпесу (Herpes zoster)?
a. Римантадин
b. Тилорон
*c. Валацикловір
d. Специфічний імуноглобулін
e. Інтерферон

79. Як називаються особи, що під час бойових дій отримали поранення, ураження чи захворювання, за станом здоров'я втратили боєздатність чи працездатність не менше ніж на одну добу та потрапили в медичні пункти або лікувальні заклади?
a. -
*b. Бойові санітарні втрати
c. Незворотні втрати особового складу військ
d. Загальні втрати особового складу військ
e. Небойові санітарні втрати

80. Наступного дня після виготовлення суспензії фармацевт помітив осідання твердих часток. Під час збовтування суспензія відновила свої властивості як гетерогенна система. Як називається цей процес?
a. Інверсія
*b. Ресуспендованість
c. Кінетична нестійкість
d. Термодинамічна стійкість
e. Коалесценція

81. Укажіть лікарську форму, що є густою рідиною або драглеподібною масою, яка плавиться за температури тіла.
a. Мазь
b. Паста
*c. Лінімент
d. Емульсія
e. Суспензія

82. Укажіть із нижченаведених лікарських засобів антибіотик полієнового ряду для лікування системних і локалізованих мікозів (кандидозів).
a. Амікацин
b. Клотримазол
c. Азитроміцин
*d. Ністатин
e. Лінкоміцин

83. Відповідно до вимог чинного законодавства, фінансова звітність підприємства складається з п'яти обов'язкових документів. У якому з них буде відображено довгостроковий кредит аптечного закладу?
a. Звіті про власний капітал
b. Примітках до фінансової звітності
*c. Балансі підприємства
d. Звіті про фінансові результати
e. Звіті про рух грошових коштів

84. Фармацевт виготовляє офтальмологічний лікарський засіб. Які допоміжні речовини використовує спеціаліст із метою запобігання контамінації та розмноження мікроорганізмів у ліках?
a. Стабілізатори
*b. Консерванти
c. Розчинники
d. Солюбілізатори
e. Пролонгатори

85. Яка ознака з нижченаведених характерна для відкритого перелому кісток кінцівки?
a. Гематома в ділянці перелому
b. Припухлість у ділянці ураження
*c. Кровотеча з рани
d. -
e. Зміна довжини кінцівки

86. Який аналіз провів спеціаліст фармацевтичного підприємства, здійснивши порівняльні дослідження внутрішнього середовища і зовнішніх умов, проаналізувавши сильні та слабкі сторони, можливості та загрози?
a. PEST
b. VEN
c. VED
*d. SWOT
e. АВС

87. Яку процедуру потрібно застосувати при формуванні груп для проведення клінічного дослідження лікарського засобу, що дозволить мінімізувати  систематичні помилки та упередженість дослідника?
a. Формалізацію
b. Валідацію
*c. Рандомізацію
d. Абстрагування
e. Індивідуалізацію

88. До аптеки звернувся пацієнт зі скаргами на діарею і попросив відпустити йому лопераміду гідрохлорид у таблетках. Укажіть протипоказання до застосування лопераміду.
a. Водяниста діарея
b. Хронічна діарея
*c. Кров'яниста діарея
d. Діарея мандрівників
e. Гостра діарея

89. Яку з нижченаведених допоміжних речовин можна застосовувати як антифрикційну речовину під час виготовлення таблеток?
*a. Тальк
b. Натрію гідрокарбонат
c. Воду очищену
d. Ацетилфталілцелюлозу
e. Ксиліт

90. Уміст якої групи біологічно активних речовин повинен контролювати фахівець у лікарській рослинній сировині "Дуба кора" згідно з вимогами ДФУ?
a. Полісахаридів
b. Флавоноїдів
*c. Танінів
d. Гідроксикоричних кислот
e. Алкалоїдів

91. Пацієнту для лікування сечокам'яної хвороби, спричиненої уратними каменями, призначено препарат, механізм дії якого пов'язаний зі здатністю інгібувати фермент ксантиноксидазу. Укажіть цей препарат.
a. Фуразидин
*b. Алопуринол
c. Домперидон
d. Урсодезоксихолева кислота
e. Ципрофлоксацин

92. Пацієнту призначено антидепресант, основним компонентом якого є сухий екстракт із трави звіробою. Про можливе виникнення якого побічного ефекту потрібно попередити пацієнта?
a. Гепатотоксичність
*b. Фотосенсибілізацію
c. Порушення слуху
d. Зниження артеріального тиску
e. Нефротоксичність

93. Який центральний орган виконавчої влади реалізує державну політику у сфері контролю якості та безпеки лікарських засобів?
a. Український науковий фармакопейний центр якості лікарських засобів
b. Міністерство охорони здоров'я України
c. Всесвітня організація охорони здоров'я
d. Державний експертний центр
*e. Державна служба України з лікарських засобів та контролю за наркотиками

94. Яку концентрацію спирту етилового використає фармацевт для виготовлення 1%-го розчину левоміцетину спиртового?
a. 96%
b. 90%
*c. 70%
d. 95%
e. 60%

95. Фармацевт готує супозиторії методом викачування. Пропис містить екстракт красавки, стрептоцид, іхтіол та основу. Завдяки якій речовині, що входить до складу пропису та має склеювальні властивості, супозиторну масу готують без пластифікатора?
a. Маслу какао
*b. Іхтіолу
c. Екстракту красавки
d. Бутиролу
e. Стрептоциду

96. Уміст магнію хлориду гексагідрату згідно з вимогами ДФУ визначають методом прямого комплексонометричного титрування. Укажіть титрант цього методу.
a. Калію бромід
*b. Натрію едетат
c. Калію хлорид
d. Натрію гідроксид
e. Калію гідроксид

97. Під час обстеження немовляти лікар-неонатолог виявив передчасне закриття артеріальної (Боталової) протоки та легеневу гіпертензію. Відомо, що в ІІІ триместрі вагітності жінка скаржилася на біль у спині та для полегшення стану приймала піридоксин, парацетамол, індометацин, фуросемід, ціанокобаламін. Який із призначених препаратів міг спровокувати дефект?
a. Парацетамол
b. Фуросемід
*c. Індометацин
d. Піридоксин
e. Ціанокобаламін

98. Дисперсну фазу косметичних гелів формують гелеутворювачі. Яка з нижченаведених речовин належить до природних рослинних гелеутворювачів?
a. Декстран
b. Колаген
c. Желатин
d. Натрій карбоксиметилцелюлоза
*e. Пектин

99. На які види поділяють медичне майно відповідно до облікової класифікації та Наказу Міністерства оборони України "Про затвердження Порядку постачання медичного майна Збройним Силам України в мирний час"?
a. Апаратне та інструментальне
b. Фармацевтичне та лікувальне
*c. Інвентарне та витратне
d. Лабораторне та санітарно-господарче
e. Спеціальне та споживче

100. До проявів якої негативної реакції чи наслідку може призвести застосування масляних розчинів назальних крапель для симптоматичного лікування алергії в дітей до 2-х років?
a. Розвиток порушень серцевого ритму
b. Кандидозу верхніх дихальних шляхів
*c. Потрапляння їх у легені та розвиток пневмонії
d. Виникнення закрепу
e. Підвищення артеріального тиску

101. Яку форму документації мають використати фармацевти, асистенти фармацевта усіх закладів охорони здоров'я незалежно від форм власності для повідомлення про будь-які випадки побічних реакцій лікарських засобів, вакцини, туберкуліну, відсутності ефективності лікарських засобів та несприятливих подій після імунізації/туберкулінодіагностики?
*a. Карту-повідомлення
b. Ф-1
c. Ф-3
d. Бланк-замовлення
e. Касовий ордер

102. На який мікроорганізм спрямована дія кларитроміцину, що призначили пацієнту з виразкою пілоричного відділу шлунка?
*a. Helicobacter pylori
b. Streptococcus pneumoniae
c. Haemophilus influenzae
d. Mycoplasma pneumoniae
e. Chlamydia pneumoniae

103. Яким чином визначається однорідність супозиторіїв екстемпорального виготовлення?
a. Візуально на поперечному зрізі
*b. Візуально на поздовжньому зрізі
c. Мікроскопічно
d. За допомогою ситового аналізу
e. Рефрактометрично

104. Із якими біологічно активними речовинами, що містяться в корі крушини, пов'язаний проносний ефект препаратів цієї лікарської рослинної сировини?
a. Полісахаридами
b. Ксантонами
c. Кумаринами
*d. Антраценпохідними
e. Простими фенолами

105. Який метод застосовують у фармацевтичній промисловості під час виготовлення м'яких желатинових капсул без шва?
a. Пресування
*b. Крапельний
c. Нашарування
d. Плівковий
e. Занурення

106. Укажіть косметичний засіб, що використовується для очищення шкіри від забруднень та злущування ороговілих клітин із поверхні шкіри.
a. Гель
b. Тонік
*c. Скраб
d. Віск
e. Пінка

107. Під час надзвичайної ситуації у зоні дій медична рота бригади потребує організації ефективного медичного постачання. Яка структурна одиниця медичного постачання медичної роти буде відповідальна за ці завдання?
a. Аптека медичного пункту та пункт управління
b. Аптека медичної роти та стабілізаційний пункт медичної роти
*c. Аптека медичної роти та медичний склад
d. Аптека медичного пункту та евакуаційний взвод
e. Склад і пересувна ремонтна група

108. До якої категорії можна віднести очний імплант, матриця якого складається із кополімерів молочної та гліколевої кислоти, після введення поступово розчиняється і вивільнює активні фармацевтичні інгредієнти та не потребує видалення?
a. Нерозчинні
b. Мінімси
c. Осмотичні
*d. Біорозчинні
e. Дифузійні

109. Укажіть із нижченаведеного переліку лікарську рослинну сировину, що містить ненасичені жирні кислоти та використовується для профілактики атеросклерозу.
a. Дягелю кореневища
b. Кропу плоди
c. Ехінацеї трава
d. Вільхи супліддя
*e. Гарбуза насіння

110. Який вид контролю здійснює уповноважена особа аптеки під час надходження лікарських засобів від постачальника?
a. Контроль при відпуску
*b. Візуальний
c. Хімічний
d. Фізичний
e. Опитувальний

111. Який лікарський засіб для симптоматичного лікування сезонного алергічного риніту належить до глюкокортикостероїдів місцевого застосування?
*a. Беклометазон
b. Нафазолін
c. Ксилометазолін
d. Азеластин
e. Фенілефрин

112. Під час візиту до лікаря-стоматолога з приводу видалення зуба у пацієнта після застосування місцевої анестезії розвинувся анафілактичний шок. Який лікарський засіб міг спричинити таку прогнозовану побічну реакцію?
a. Лінкоміцин
b. Лансопразол
*c. Лідокаїн
d. Ловастатин
e. Лізиноприл

113. Укажіть періодичність зміни технологічного одягу та взуття працівниками аптечного закладу.
*a. Не рідше ніж 2 рази на тиждень
b. Не рідше ніж 2 рази на місяць
c. Не рідше ніж 1 раз на місяць
d. Не рідше ніж 1 раз на 10 днів
e. Не рідше ніж 1 раз на тиждень

114. У якому співвідношенні потрібно приготувати настій кореня алтеї, якщо в рецепті не зазначена кількість сировини?
a. 1:1
b. 1:30
*c. 1:20
d. 1:5
e. 1:10

115. Яку лікарську рослинну сировину з нижченаведеного можна рекомендувати пацієнту як відхаркувальний засіб?
a. Вільхи супліддя
b. Розторопші плоди
c. Буркуну траву
d. Шипшини плоди
*e. Подорожника великого листя

116. Із якою метою під час надання домедичної та першої медичної допомоги використовується "оклюзійна торакальна пов'язка (наліпка) на гелевій основі з клапаном (або без клапана)", що передбачена Переліком лікарських засобів та медичних виробів, які повинні бути в складі аптечок медичних загальновійськових індивідуальних?
a. Знерухомлення кінцівки при відкритих переломах, де зламана кістка виступає назовні
b. Транспортної іммобілізації кінцівки при частковій ампутації
*c. Перешкоджання потраплянню повітря в рану при зовнішньому відкритому пневмотораксі
d. Зменшення тепловтрат чи перегрівання людського тіла в екстрених випадках
e. Зупинки масивної зовнішньої кровотечі при вогнепальному пораненні голови

117. Яку особливість фенолу кристалічного фармацевт повинен враховувати під час виготовлення олійного розчину?
a. Відважувати на пергаментному папері, тому що ця речовина залишає забарвлений слід
b. Розчиняти за низької температури
c. Розчиняти за високої температури
*d. Відважувати на пергаментному папері, уникаючи торкання пальцями (можливі опіки)
e. Швидко відважувати на пергаментному папері, тому що ця речовина летка та її пари здатні діяти на метал

118. Який лікарський засіб із групи інгібіторів АПФ рекомендовано використовувати як засіб "швидкої допомоги" при гіпертонічному кризі до прибуття бригади екстреної (швидкої) медичної допомоги?
a. Нітрогліцерин
b. Фуросемід
*c. Каптоприл
d. Амлодипін
e. Ніфедипін

119. Обсяг реалізації лікарського засобу "Анальгін таб. №10" падає, прибуток знижується, товар продається зі збитком. У якій фазі життєвого циклу перебуває товар?
*a. Спадання
b. Насичення
c. Зростання
d. Зрілості
e. Розвитку та випробувань

120. До аптеки звернулася жінка з алергічним ринітом. Вона працює диспетчером в аеропорту, має шлуночкову тахіаритмію і зараз приймає кетоконазол. Укажіть найоптимальніший антигістамінний засіб у цьому разі.
a. Левоцетиризин
*b. Фексофенадин
c. Хлоропірамін
d. Азеластин
e. Лоратадин

121. Асистент фармацевта готує дерматологічну суспензію, що містить сірку. Укажіть стабілізатор для цієї лікарської форми.
*a. Калійне мило
b. Метилцелюлоза
c. Желатоза
d. Твін-80
e. Ксантинова камедь

122. У монографії ДФУ "Цефотаксим для ін'єкцій" описано приготування випробовуваного розчину у воді, вільній від вуглецю діоксиду, і вказано, що одержаний розчин має бути прозорим. Укажіть речовину, з якою фахівець має порівняти одержаний розчин, щоб виконати це випробування.
a. Гліцин
*b. Вода
c. Етанол
d. Гідразин
e. Пентанол

123. На яких територіях заборонено провадити господарську діяльність із реалізації лікарських засобів через мобільні аптечні пункти?
a. У сільській місцевості у разі відсутності аптечного пункту
b. У сільській місцевості у разі відсутності аптеки
*c. В обласних центрах та містах на території України з кількістю населення понад 100 тисяч осіб
d. У межах територій, на яких уведено надзвичайний стан, на період надзвичайного стану
e. У межах територій, де ведуться активні бойові дії, за переліком, затвердженим Мінреінтеграції

124. Застосування якого з нижченаведених антибіотиків може викликати побічну дію - синдром "червоної людини"?
a. Доксицикліну
*b. Ванкоміцину
c. Рифампіцину
d. Азитроміцину
e. Стрептоміцину

125. Який термін дії електронного рецепта, виписаного на рецептурному бланку №3 (ф-3), на наркотичні (психотропні) лікарські засоби?
*a. 10 календарних днів
b. 15 календарних днів
c. 60 календарних днів
d. 30 календарних днів
e. 20 календарних днів

126. До аптеки надійшов рецепт, що містить фармацевтичну несумісність: begin Sulfuris 1,0 Olei Ricini 10,0 Spiritus aethylici 70% 20 ml Misce. Da. Signa: Наносити на уражені ділянки. Укажіть вид фармацевтичної несумісності.
a. Хімічна взаємодія
b. Нерозчинність інгредієнтів
c. Коагуляція колоїдної системи
*d. Незмішуваність інгредієнтів
e. Розшарування емульсії

127. До лабораторії фармацевтичної компанії надійшла субстанція "Дилтіазему гідрохлорид". Який реактив використовують для аналізу цієї речовини на наявність домішки важких металів?
a. Тіогліколева кислота
b. Калію тетрайодомеркурат
*c. Тіоацетамід
d. Дифеніламін
e. Гідроксихінолін

128. Надання фармацевтичної послуги ґрунтується на двох підходах: "фокус на товар (лікарські засоби)" та "фокус на пацієнта". Яка основна мета фармацевтичної послуги під час реалізації підходу "фокус на пацієнта"?
a. Прибуток
b. Підвищення виручки
c. Залучення більшої кількості відвідувачів
*d. Здоров'я пацієнта
e. Відпуск лікарських засобів

129. Яка побічна реакція найчастіше виникає під час застосування антацидів, що містять магній?
a. Нефротоксичність
*b. Послаблююча дія
c. Агранулоцитоз
d. Гепатотоксичність
e. Закреп

130. Укажіть речовину, під час виготовлення водного розчину якої, як розчинник використовують свіжоотриману, попередньо профільтровану, воду очищену.
a. Натрію хлорид
b. Етакредину лактат
c. Кислота борна
d. Міді сульфат
*e. Калію перманганат

131. До аптеки звернувся чоловік віком 25 років із застудою, основним симптомом якої є біль у горлі. Яку із нижченаведених скарг можна вважати "загрозливим" симптомом?
a. Підвищення температури тіла до субфебрильної
*b. Порушення ковтання
c. Незначна слабкість
d. Сухий помірний кашель
e. Нежить

132. Пацієнт знаходиться в інфекційному відділенні в тяжкому стані. До одержання результатів бактеріологічного аналізу йому призначили цефтріаксон в/в 2 рази на день по 1,0 г. До якої фармакологічної групи належить цей лікарський засіб?
a. Пеніциліни
b. Карбапенеми
c. Монобактами
d. Аміноглікозиди
*e. Цефалоспорини

133. До аптеки звернувся відвідувач щодо герпетичного висипу на верхній губі. Укажіть лікарський засіб для етіотропної терапії.
a. Повідон-йод
b. Бензилбензоат
*c. Ацикловір
d. Оксид цинку
e. Перметрин

134. Як можна класифікувати трудову адаптацію, що ґрунтується на пристосуванні до керівника та колег чи колективу і відображає загалом систему стосунків між людьми в процесі спільної праці?
a. Вторинна
b. Професійна
c. Психофізіологічна
d. Первинна
*e. Соціально-психологічна

135. Порекомендуйте відвідувачу аптеки антигістамінний препарат для місцевого застосування при алергічному риніті.
*a. Азеластин
b. Ксилометазолін
c. Оксиметазолін
d. Протаргол
e. Нафазолін

136. Відпуск лікарських засобів з аптек може здійснюватися за паперовими або електронними рецептами. Скільки лікарських засобів можна виписати в одному електронному рецепті?
*a. Один
b. Два
c. Три
d. П'ять
e. Чотири

137. Який лікарський засіб використовують для лікування патології новонародженого, зумовленої дефіцитом сурфактанту, і як засіб неонатальної профілактики респіраторного дистрес-синдрому?
a. Глауцин
b. Бутамірат
*c. Амброксол
d. Ацетилцистеїн
e. Бромгексин

138. При якому захворюванні лікар має право виписати рецепт на безоплатний або пільговий відпуск лікарських засобів пацієнту незалежно від основного захворювання?
a. Церебральному паралічі
b. Туберкульозі
*c. СНІДу та ВІЛ-інфекції
d. Розсіяному склерозі
e. COVID-19

139. Для визначення домішок поліциклічних ароматичних вуглеводнів використовують спектрофотометр. Який показник вимірюють цим приладом?
a. Температуру плавлення
b. Динамічну в'язкість
c. Температуру кипіння
*d. Оптичну густину
e. Кут обертання

140. Який показник визначається діленням суми товарообігу на одного працівника середньоспискової чисельності аптеки?
a. Товарообіговість
*b. Продуктивність праці
c. Торгові накладення
d. Прибуток
e. Рентабельність

141. Укажіть речовину, водний розчин якої фармацевт фільтрує гарячим крізь паперовий фільтр.
a. Міді сульфат
b. Натрію тетраборат
c. Кислота борна
d. Йод
*e. Кальцію глюконат

142. Укажіть перелік лікарських засобів, що відпускаються без рецепта для симптоматичного лікування болю у м'язах та спині з групи нестероїдних протизапальних та протиревматичних засобів для місцевого застосування.
a. Гепарин, Троксерутин, Есцин
b. Хлорамфенікол, Декаметоксин, Кислота мефенамінова
c. Кислота ацетилсаліцилова, Метамізол натрію, Парацетамол
*d. Ібупрофен, Індометацин, Німесулід
e. Сульфадіазин срібла, Сульфатіазол, Сульфаніламід

143. Хто здійснює керівництво службою медицини катастроф - особливим видом аварійно-рятувальних служб, формування та працівники яких атестовані для надання екстреної (швидкої) медичної допомоги постраждалим безпосередньо в зоні надзвичайної ситуації та внесені до відповідних реєстрів аварійно-рятувальних служб?
a. Суб'єкт національного рівня координації функціонування служби медицини катастроф
*b. Міністерство охорони здоров'я України
c. Український науково-практичний центр екстреної медичної допомоги та медицини катастроф МОЗ України
d. Органи місцевого самоврядування
e. Центр екстреної медичної допомоги та медицини катастроф

144. Яка побічна реакція може виникнути у разі тривалого застосування антигістамінних лікарських засобів першого покоління?
a. Гіперреактивність
*b. Тахіфілаксія
c. Тератогенна дія
d. Ідіосинкразія
e. Канцерогенна дія

145. Законодавство України регламентує порядок відпуску лікарських засобів та супутніх товарів з аптечних закладів. Якій групі населення заборонено продаж та доставка ліків?
a. Особам похилого віку
*b. Дітям до 14 років
c. Заборону не встановлено
d. Підліткам 15-18 років
e. Покупцям із психічними захворюваннями

146. Згідно із законом України "Про лікарські засоби" в Україні лікарські засоби (ЛЗ) допускаються до застосування після їхньої державної реєстрації. Укажіть ЛЗ, які не підлягають державній реєстрації відповідно до цього Закону.
a. Увезені в Україну імпортні ЛЗ для реалізації на вітчизняному ринку
b. Промислово виготовлені в Україні для експортування
c. Промислово виготовлені в Україні для лікування орфанних захворювань
*d. Виготовлені в аптеці на замовлення лікувально-профілактичного закладу
e. Промислово виготовлені в Україні для лікування онкологічних хворих

147. Укажіть ефірну олію, основним компонентом якої є цинеол.
a. М'ятна
b. Лавандова
c. Лимонна
*d. Евкаліптова
e. Шавлієва

148. Яка форма кредитування передбачає можливість видачі й погашення кредиту декількома частинами (траншами) у межах встановленого ліміту та в зручному режимі для ведення бізнесу позичальника?
*a. Кредитна лінія
b. Кредит на купівлю транспорту
c. Строковий кредит
d. Овердрафт
e. Лізинг

149. Через можливість виникнення яких побічних фармакологічних властивостей фторхінолони протипоказані пацієнтам віком до 14 років?
a. Тератогенних
b. Нефротоксичних
c. Кардіотоксичних
*d. Хондротоксичних
e. Гепатотоксичних

150. Протягом скількох робочих днів ліцензіат, у разі ліквідації місця провадження господарської діяльності, зобов'язаний подати до органу ліцензування відповідну заяву щодо ліквідації місця провадження господарської діяльності?
a. 60
b. 30
*c. 10
d. 15
e. 20

