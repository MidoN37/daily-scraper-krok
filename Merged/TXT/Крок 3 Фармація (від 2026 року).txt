1. Які противірусні засоби прямої дії, що є інгібіторами зворотної транскриптази ВІЛ, застосовуються для антиретровірусної терапії дорослих, підлітків і дітей?
a. Тилорон, інозин пранобекс
b. Фамцикловір, валацикловір
c. Ацикловір, рибавірин
*d. Ламівудин, зидовудин
e. Уміфеновір, озельтамівір

2. Під час аварії та вибуху на атомній електростанції (АЕС) у повітря було викинуто близько 30 кг радіоактивного йоду. Який із радіопротекторів доцільно застосовувати у цьому разі?
a. Унітіол
b. Цистамін
c. Лейцин
d. Азитроміцин
*e. Йодид калію

3. Медичне сортування проводиться під час надзвичайних ситуацій, що пов'язані з великою кількістю поранених. На скільки сортувальних категорій розподіляються потерпілі та за якими категоріями?
a. Дві сортувальні групи за потребою в евакуаційних заходах
b. Три сортувальні групи за станом здоров'я
c. На догоспітальному етапі медичне сортування не проводиться
d. Дві сортувальні групи за станом здоров'я та потребою в однорідних лікувальних та евакуаційних заходах
*e. Чотири сортувальні групи за станом здоров'я та потребою в однорідних лікувальних та евакуаційних заходах

4. Про який вид побічної реакції має повідомити фармацевт через карту-повідомлення за наявності у пацієнта реакції на використання лікарського засобу, характер або тяжкість проявів, що не призводить до смерті, не становить загрози для життя, не вимагає госпіталізації або збільшення терміну госпіталізації, не викликає стійкої або значної непрацездатності чи інвалідності та вроджених аномалій чи вад розвитку та не має іншої важливої медичної оцінки?
a. Серйозну
b. Непередбачену
*c. Несерйозну
d. Незафіксовану
e. Передбачену

5. У якому місці найкраще розташувати новий безрецептурний препарат у залі обслуговування з позицій мерчендайзингу?
a. На верхній полиці
b. Біля входу в аптеку
c. На нижній полиці
d. У закритій шафі
*e. На полиці на рівні очей

6. Для якої рослинної сировини під час кількісного визначення ефірної олії перегонку продовжують, доки леткі сині компоненти сягнуть нижнього кінця конденсуючої системи?
a. Калини плодів
b. Гарбуза насіння
*c. Ромашки квіток
d. Валеріани коренів
e. Анісу плодів

7. За що відповідає уповноважена особа суб'єкта господарювання, яка провадить господарську діяльність із роздрібної торгівлі лікарськими засобами?
a. Облік та збереження майна
b. Закупівлю товарно-матеріальних цінностей
c. Фінансову звітність та облік
d. Взаємодію з органами місцевого самоврядування
*e. Функціонування системи якості

8. Який стабілізатор потрібно застосувати під час виготовлення екстемпорального 2%-го розчину новокаїну для ін'єкцій?
a. Натрію хлорид
*b. Кислоту хлористоводневу
c. Калію гідроксид
d. Натрію гідрокарбонат
e. Кальцію карбонат

9. У тактичній медицині під час надання домедичної допомоги пораненому застосовується правило "C–A–B–C" (сильна кровотеча, дихальні шляхи, дихання, кровообіг). Що передбачає це правило?
*a. Практику визначення ознак життя та порядок надання домедичної допомоги потерпілим
b. Практику встановлення діагнозу та порядок надання першої медичної допомоги потерпілим
c. Практику встановлення пріоритетів та алгоритм медичного сортування потерпілим
d. Практику визначення логістичних шляхів та порядок медичної евакуації потерпілим
e. Порядок діагностування хронічних захворювань та надання першої лікарської допомоги потерпілим

10. Які вимоги висуваються до спеціалістів, що не працювали понад п'ять років за зазначеною у дипломі, сертифікаті (посвідченні) спеціальністю, для отримання допуску до провадження діяльності з виробництва (виготовлення) лікарських засобів в умовах аптеки, роздрібної торгівлі лікарськими засобами?
a. Участь у конференціях за напрямом професійної діяльності
*b. Проходження перепідготовки на циклах спеціалізації зі спеціальності
c. Відвідування заходів безперервного розвитку (майстер-класів)
d. Публікація статей у наукових журналах
e. Проходження перепідготовки на циклах тематичного удосконалення

11. Яку форму влади демонструє лідер, використовуючи наявні у нього захоплюючі особисті характеристики та властивості, що охоче наслідуються підлеглими, які прагнуть бути такими самими, як він?
a. Законна
b. Експертна
c. Заснована на винагороді
*d. Еталонна
e. Заснована на примусі

12. Під час ідентифікації лікарської рослинної сировини, яка містить ефірні олії, звернули увагу на наявність залозок, що складаються з восьми клітин, розташованих у два ряди та чотири яруси. Представники якої родини мають таку особливість?
a. Apiaceae
b. Lamiaceae
c. Pinaceae
d. Myrtaceae
*e. Asteraceae

13. Який розчин готують, насипаючи лікарську речовину тонким шаром на велику поверхню води, залишаючи до розчинення?
*a. Протаргол
b. Коларгол
c. Рибофлавін
d. Іхтіол
e. Танін

14. Маркетингові дослідження, які проводила аптечна мережа, показали, що попит на певну групу лікарських засобів не змінився, незважаючи на суттєве зростання вартості товару. Про який вид попиту йдеться?
a. Еластичний
b. Абсолютно еластичний
c. Абсолютно нееластичний
*d. Нееластичний
e. Позитивний

15. В аналітичній лабораторії був визначений індекс набухання для лікарської рослинної сировини (ЛРС), що містить гетерополісахариди. Наявність якої речовини в ЛРС визначається у такий спосіб?
a. Інуліну
*b. Слизу
c. Хітину
d. Муреїну
e. Глікогену

16. Укажіть термін дії електронного рецепта, виписаного на рецептурному бланку форми №1 (ф-1), на лікарські засоби, крім наркотичних (психотропних), що підлягають відпуску за рецептом та повна вартість яких оплачується за рахунок коштів споживача.
a. 20 календарних днів
b. 30 календарних днів
c. 10 календарних днів
d. 60 календарних днів
*e. 90 календарних днів

17. Про який вид побічної реакції має повідомити фармацевт до ДП "Державний експертний центр Міністерства охорони здоров'я України" через карту-повідомлення за наявності у пацієнта реакції на використання лікарського засобу, характер або тяжкість проявів якої узгоджуються з наявною інформацією про лікарський засіб в інструкції для медичного застосування зареєстрованого лікарського засобу?
a. Незафіксовану
*b. Передбачену
c. Несерйозну
d. Серйозну
e. Непередбачену

18. Для пацієнтів із порушеннями функції якого органа існують обмеження щодо застосування лікарських засобів, які містять йод, під час симптоматичного лікування захворювань горла?
*a. Щитоподібної залози
b. Печінки
c. Підшлункової залози
d. Нирок
e. Серця

19. На кого із суб'єктів забезпечення цивільного захисту покладено завдання з організації надання домедичної допомоги постраждалим у зоні надзвичайної ситуації?
a. Раду міністрів Автономної Республіки Крим, обласні Київську та Севастопольську міські державні адміністрації
*b. Центральний орган виконавчої влади, що реалізує державну політику у сфері цивільного захисту
c. Кабінет Міністрів України
d. Службу медицини катастроф України
e. Центральний орган виконавчої влади, що забезпечує формування державної політики у сфері цивільного захисту

20. Лікарські засоби якої групи повинні перш за все входити до складу тактичної індивідуальної медичної аптечки (IFAK), що використовується для надання домедичної допомоги пораненим під час бойових дій?
a. Протизапальні
*b. Кровоспинні
c. Протиалергійні
d. Знеболювальні
e. Протигрибкові

21. Яку основу використовують під час виготовлення мазей для дітей, якщо в рецепті немає інших вказівок?
a. Стерильну поліетиленоксидну
*b. Стерильну вазелін-ланолінову (9:1)
c. Вазелін
d. Стерильну вазелін-ланолінову (1:1)
e. Вазелін сорту "Для очних мазей"

22. Залежно від змісту господарських операцій у фармації використовують різні види цін. Як називаються ціни, рівень яких штучно занижений, порівняно з цінами за звичайними комерційними операціями?
*a. Демпінгові
b. Регульовані
c. Договірні
d. Монопольні
e. Фіксовані

23. Для очищення жирної шкіри використовують лікувально-косметичні лосьйони, до складу яких уводять кератолітичні компоненти. Яка з нижченаведених речовин має такі властивості?
*a. Кислота саліцилова
b. Метилцелюлоза
c. Гліцерин
d. Розчин водню пероксиду
e. Сік алое

24. Скільки років, не враховуючи поточного року, в електронній системі охорони здоров'я зберігаються електронні рецепти на відпущені аптекою наркотичні лікарські засоби?
a. 3
b. 2
*c. 5
d. 1
e. 10

25. До якої фармакологічної групи належать клавуланова кислота й тазобактам?
a. Тетрацикліни
*b. Інгібітори beta-лактамаз
c. Фторхінолони
d. Макроліди
e. Пеніциліни

26. Результати яких досліджень є критерієм відповідності генеричного лікарського засобу оригінальному та можливості їх взаємозамінності?
a. Порівняльних клінічних досліджень
b. Розчинності при різних рН
c. Рандомізованих клінічних досліджень
d. Обмежених клінічних досліджень
*e. Біоеквівалентності

27. Який технологічний процес одержання таблеток доцільно обрати для лікарських речовин, що мають хорошу сипкість та спресовуваність?
a. Вологе гранулювання
*b. Пряме пресування
c. Пресування з попередньою грануляцією
d. Формування
e. Компактування

28. Пацієнт віком 60 років із артеріальною гіпертензією тривалий час приймав клофелін. Через деякий час після покращення стану та нормалізації артеріального тиску він раптово припинив уживання препарату. Виникнення якої побічної реакції можливе у разі раптової відміни клофеліну?
a. Зниження артеріального тиску
b. Сухий кашель
c. Біль в епігастрії
*d. Гіпертензивний криз
e. Диспепсія та нудота

29. Укажіть аналіз, за результатами якого лікарські засоби розподіляють на три групи відповідно до річного споживання.
a. FMR
b. VED
c. XYZ
d. VEN
*e. АВС

30. Розподіл рацемічної суміші дозволяє значно покращити фармакокінетичні та фармакодинамічні характеристики лікарського засобу. Рацемічним ізомером якого препарату є левофлоксацин?
*a. Офлоксацину
b. Ципрофлоксацину
c. Левоцетиризину
d. Геміфлоксацину
e. Норфлоксацину

31. При потенціометричному визначенні рН згідно з вимогами ДФУ вимірюють різницю потенціалів між двома електродами - індикаторним та електродом порівняння, які занурюються у випробовуваний розчин. Укажіть індикаторний електрод, придатний для цього визначення.
a. Кисневий
b. Стандартний
c. Платиновий
d. Металічний
*e. Скляний

32. Яку водну витяжку готують із суміші рослинного матеріалу та води, настоюють на киплячій водяній бані впродовж 30 хв, потім 10 хв охолоджують, проціджують і доводять до необхідного об'єму очищеною водою?
a. Настій
b. Рідкий екстракт
c. Густий екстракт
*d. Відвар
e. Настойку

33. Яку з нижченаведених лікарських речовин завжди дозують за масою під час приготування лікарських форм?
a. Спирт етиловий
b. Воду очищену
*c. Гліцерин
d. Кислоту хлористоводневу
e. Настойку валеріани

34. За якими принципами здійснюється розподіл постачання медичного майна військовим частинам Збройних Сил України в мирний час?
a. За рівнем забезпеченості гуманітарною допомогою від міжнародних постачальників у плановому порядку
b. За територіальними громадами з урахуванням їх наближеності до кордону країни у позаплановому порядку
c. За пріоритетністю обласних центрів без урахування логістичних шляхів у плановому порядку
d. За географічно-кліматичними зонами з урахуванням децентралізації постачання у позаплановому порядку
*e. За територіальним принципом у плановому порядку з поєднанням централізованого та децентралізованого постачання

35. Які лікарські засоби за міжнародними непатентованими назвами передбачені для комплектації набору таблеток (Pill pack) у складі аптечок медичних загальновійськових індивідуальних (АМЗІ)?
a. Мелоксикам, лоратадин, вугілля активоване
*b. Парацетамол, мелоксикам, левофлоксацин
c. Мелоксикам, лопераміду гідрохлорид, екстракт валеріани
d. Левофлоксацин, амброксол, лопераміду гідрохлорид
e. Парацетамол, вугілля активоване, амброксол

36. Укажіть результат застосування амоксициліну для пацієнтки з діагнозом: тонзиліт, яка приймає комбіновані оральні контрацептиви.
a. Підвищення ефективності контрацепції
b. Зниження антибактеріальної ефективності
c. Підвищення антибактеріальної ефективності
*d. Зниження ефективності контрацепції
e. Підвищення ефективності антибактерійної терапії та контрацепції

37. Яким методом проводять визначення кількісного вмісту ефірної олії у деревію траві відповідно до вимог ДФУ?
a. Гравіметрії
b. Колориметрії
c. Титриметрії
*d. Перегонки з водяною парою
e. Спектрофотометрії

38. Фармацевт готує мікстуру, до складу якої входить натрію бромід, настойка валеріани та вода. Яку кількість концентрованого розчину натрію броміду 20% (1:5) використає спеціаліст, якщо кількість сухої речовини становить 3,0 г?
*a. 15 мл
b. 5 мл
c. 30 мл
d. 50 мл
e. 10 мл

39. Який із факторів знижує рівень зацікавленості фахівця в активізації власних зусиль та прояву ініціативності для досягнення мети діяльності організації?
*a. Невизнання досягнутих успіхів
b. Чітко визначені ключові показники ефективності діяльності
c. Розширення кола повноважень
d. Збіг цілей фахівця та організації
e. Корпоративна система професійного розвитку

40. Залежно від того, яка організація приймає стандарти, вони поділяються на міжнародні, регіональні та національні. Дайте визначення поняттю "національний стандарт".
a. Документ, що містить систематизований звід або перелік будь-яких об'єктів і дає змогу віднайти об'єкт за новим позначенням
b. Регіональний стандарт, прийнятий європейською організацією зі стандартизації
c. Стандарт, прийнятий міжнародною організацією зі стандартизації та доступний для широкого кола користувачів
d. Документ, що встановлює правила, настанови чи характеристики щодо діяльності або її результатів
*e. Стандарт, прийнятий національним органом стандартизації та доступний для широкого кола користувачів

41. Кількісне визначення калію хлориду в субстанції, згідно з вимогами ДФУ, проводять методом осаджувального титрування з потенціометричною фіксацією кінцевої точки титрування. Який розчин є титрантом у цьому методі?
a. Амонію тіоціанату
b. Кислоти азотної
c. Кислоти хлористоводневої
d. Калію нітрату
*e. Срібла нітрату

42. Пацієнт віком 42 роки з ревматоїдним артритом в анамнезі має виразкову хворобу дванадцятипалої кишки. Який лікарський засіб із групи НПЗЗ можна йому рекомендувати?
a. Iндометацин
b. Ацетилсаліцилову кислоту
*c. Целекоксиб
d. Диклофенак
e. Напроксен

43. До аптеки звернувся відвідувач зі скаргами на кашель із утрудненим відходженням мокротиння. Який лікарський засіб із нижченаведених можна порекомендувати йому для симптоматичного лікування продуктивного кашлю?
a. Глауцин
*b. Ацетилцистеїн
c. Кодеїн
d. Бутамірат
e. Преноксдіазин

44. Який наслідок чекає на завідувача аптеки через відсутність організаційного механізму управління системою адаптації персоналу або його декларативний характер?
*a. Високий рівень плинності кадрів, швидке звільнення нових співробітників
b. Прийняття новим співробітником своєї соціальної ролі у колективі
c. Налагоджена система нематеріальної мотивації
d. Зниження витрат, необхідних для введення нового співробітника в справи
e. Визнання і сприйняття новим співробітником норм і цінностей колективу

45. Який лікарський засіб із нижченаведених можна порекомендувати вагітній жінці для усунення симптомів печії?
a. Вісмуту субцитрат
b. Алюмінію фосфат
c. Алюмінію гідроксид
d. Омепразол
*e. Натрію альгінат

46. Яка побічна реакція може розвинутися під час тривалого застосування алюмінійвмісних антацидів у пацієнтів із нирковою недостатністю?
*a. Енцефалопатія
b. Сухий кашель
c. Діарея
d. Дисбактеріоз
e. Гіперфосфатемія

47. Яка з команд медицини катастроф, що створені у складі центрів екстреної медичної допомоги та медицини катастроф, залучається до надання екстреної (швидкої) медичної допомоги постраждалим на місці події та їх медичної евакуації на догоспітальному етапі надання медичної допомоги?
a. Команда медицини катастроф шостого типу
b. Команди медицини катастроф різних типів
c. Команда медицини катастроф другого типу
*d. Команда медицини катастроф першого типу
e. Бригада швидкої екстреної (швидкої) медичної допомоги

48. Пацієнт віком 70 років хворіє на артеріальну гіпертензію та доброякісну гіперплазію передміхурової залози. Який препарат із групи антигіпертензивних лікарських засобів є препаратом вибору для цього пацієнта?
a. Лізиноприл
b. Бісопролол
*c. Доксазозин
d. Клонідин
e. Ірбесартан

49. Під час контролю якості тирлича коренів виконується випробування "Показник гіркоти". Оскільки визначення проводиться різними експертами, то використовують розчин порівняння для розрахунку коефіцієнта кореляції експертів. Укажіть речовину, яка застосовується для приготування цього розчину.
a. Натрію хлорид
*b. Хініну гідрохлорид
c. Лимонна кислота
d. Фруктози дигідрат
e. Глюкози моногідрат

50. Під час випробувань ацетилсаліцилової кислоти встановлено, що 1 г цієї субстанції розчиняється в 5 мл етанолу 96%. Яка розчинність ацетилсаліцилової кислоти відносно розчинника згідно з Державною Фармакопеєю України?
a. Малорозчинна
b. Частково розчинна
c. Помірно розчинна
d. Дуже легкорозчинна
*e. Легкорозчинна

51. До складу якої з нижченаведених рослин входять фітоестрогени?
a. Барвінок рожевий
b. Ефедра хвощова
*c. Хміль звичайний
d. Горицвіт весняний
e. Бузина чорна

52. Укажіть спосіб уведення атропіну сульфату до основи, яка містить ланолін і вазелін, під час виготовлення мазі за рецептом лікаря.
*a. Розчиняють у мінімальній кількості води, емульгують ланоліном
b. Додають у вигляді порошку, подрібненого до максимального ступеня дисперсності
c. Розчиняють у всій основі
d. Розчиняють у частині основи
e. Розчиняють у спирто-водо-гліцериновій суміші (1:6:3) незалежно від прописаної кількості

53. Начальнику медичної служби військової частини в кінці фінансового року необхідно запланувати витребування медичного майна та техніки на наступний рік у мирний час. Як він буде здійснювати витребування медичного майна та техніки?
a. З урахуванням потреб та можливостей здійснення замовлень медичного майна
b. За власним бажанням військових частин
c. На підставі фактичних запитів військових частин
*d. На підставі норм постачання та забезпеченості медичним майном на початок року
e. За фактичною потребою та з урахуванням їх забезпеченості до кінця року

54. Укажіть час розпадання гранул шипучих під час проведення фармако-технологічних досліджень згідно з вимогами ДФУ.
a. До 15 хв
b. До 30 хв
c. До 60 хв
d. До 45 хв
*e. До 5 хв

55. Який економічний показник дозволяє оцінити ефективність торгово-фінансової та виробничої діяльності аптеки?
*a. Рентабельність
b. Інкрементальний показник
c. Товарообіговість
d. Сальдо
e. Торговельні накладення

56. Фармацевт віком 59 років раптово втратив свідомість. Діагностовано ознаки клінічної смерті. Із яких дій потрібно починати реанімаційні заходи?
a. Уведення аміодарону чи лідокаїну
b. Застосування потрійного прийому Сафара
c. Уведення атропіну та адреналіну
*d. Виконання зовнішнього масажу серця
e. Виконання конікотомії

57. Яку домедичну допомогу потрібно надати потерпілому, якщо він має ознаки обструкції стороннім тілом, але може говорити, кашляти, дихати?
a. При підозрі на кульове поранення шиї
b. При струсі головного мозку
*c. При порушенні прохідності верхніх дихальних шляхів
d. При підозрі на повну асфіксію
e. При кровотечі у плевральній порожнині

58. В аптечній технології лікарських засобів існують особливі (утруднені) випадки виготовлення водних розчинів. Укажіть умови розчинення кристалів міді сульфату у воді.
a. Розчиняють у насиченому розчині калію йодиду
b. Розчиняють у попередньо профільтрованій чи процідженій воді
*c. Подрібнюють із невеликою кількістю води перед розчиненням
d. Під час розчинення додають натрію гідрокарбонат
e. Розчиняють у гарячій воді

59. Із якою з фармакопей світу гармонізована будова Державної Фармакопеї України 2-го видання?
a. Фармакопеєю Німеччини
b. Фармакопеєю США
c. Британською Фармакопеєю
d. Японською Фармакопеєю
*e. Європейською Фармакопеєю

60. Який метод амортизації доцільно застосовувати до основних засобів, що в міру їх використання протягом корисного терміну зношуються рівномірно?
a. Виробничий
b. Прискореного зменшення залишкової вартості
c. Зменшення залишкової вартості
*d. Прямолінійний
e. Кумулятивний

61. За вмістом якої групи біологічно активних речовин проводять стандартизацію собачої кропиви трави згідно з вимогами ДФУ?
a. Полісахаридів
b. Алкалоїдів
c. Ефірних олій
*d. Флавоноїдів
e. Кумаринів

62. У яких умовах повинні зберігатися дієтичні добавки в аптечному закладі?
a. Разом із іншими лікарськими засобами
*b. Окремо від іншої продукції
c. Разом із рослинною сировиною
d. У сухому місці
e. У темному місці

63. Таблетки розчинні - це таблетки, які перед застосуванням розчиняються у воді. За яких умов потрібно досліджувати ці таблетки на розпадання?
a. Рідке середовище - кислота оцтова, температура 15-25^oС
b. Рідке середовище - розчин кислоти хлористоводневої, температура 15-25^oС
*c. Рідке середовище - вода, температура 15-25^oС
d. Рідке середовище - фосфатний буферний розчин рН=6,8, температура 15-25^oС
e. Рідке середовище - вода, температура 45-50^oС

64. Яка з нижченаведених речовин буде утворювати суспензійну мазь із вазелін-ланоліновою основою (1:1)?
*a. Ксероформ
b. Танін
c. Протаргол
d. Ментол
e. Олія оливкова

65. До аптеки звернувся постійний відвідувач віком 69 років зі скаргами на сухий кашель. Фармацевт помітив, що цей відвідувач регулярно отримує в аптеці еналаприл за програмою "Доступні ліки". Що має зробити фармацевт?
a. Здійснити самостійно корекцію дози еналаприлу в бік зменшення
b. Порекомендувати ліки від сухого кашлю
*c. Спрямувати відвідувача до лікаря для корекції антигіпертензивної терапії
d. Запропонувати парові інгаляції
e. Замінити самостійно еналаприл на інший лікарський засіб із цієї групи

66. Який жарознижувальний лікарський засіб є препаратом вибору для дитини віком 7 місяців?
a. Ібупрофен (капсули)
b. Німесулід (порошок)
c. Ацетилсаліцилова кислота (таблетки)
d. Парацетамол (таблетки)
*e. Парацетамол (суспензія)

67. Згідно із Законом України "Про лікарські засоби", незареєстровані лікарські засоби дозволено ввозити на митну територію України, якщо вони у встановленому порядку дозволені до застосування на території США або держав-членів ЄС і розроблені для лікування особливих патологій. Для лікування яких захворювань можна ввозити такі ліки?
*a. Рідкісних (орфанних)
b. Неврологічних
c. Тропічних (малярії)
d. Онкологічних
e. Гастроентерологічних

68. У рецептурно-виробничому відділі аптеки готують супозиторії методом виливання. Яку гідрофобну супозиторну основу використає фармацевт?
a. Масло какао
b. Желатинно-гліцеринову основу
c. Поліетиленоксидну основу
*d. Бутирол
e. Масло лавра черешкового

69. Хто затверджує перелік життєво необхідного та найбільш важливого медичного майна, що утримується на медичних складах для забезпечення військ у надзвичайних ситуаціях мирного часу, згідно з Порядком постачання медичного майна Збройним Силам України в мирний час?
a. Начальник військово-польової аптеки
b. Військовий лікар
c. Начальник Держлікслужби з лікарських засобів
*d. Начальник служби забезпечення медичним майном
e. Начальник генерального штабу

70. Для прийняття рішення про вибір методу лікування лікар зупинився на інформації, що ґрунтується на думці експертів. Якому рівню відповідає ця інформація згідно із засадами доказової медицини?
a. Помірна достовірність - В
b. -
c. Висока достовірність - А
d. Обмежена достовірність - С
*e. Невизначена достовірність - D

71. Які дії заборонені для підтримання ліцензіатом відповідності санітарного стану приміщень та устаткування аптеки вимогам санітарно-протиепідемічного режиму аптечних закладів?
a. Застосуванням мийних засобів
b. Дератизація
c. Використання окремого інвентаря
*d. Сухе прибирання
e. Дезінфекція

72. Асистент фармацевта готує порошки, до складу яких входить натрію тетраборат. Укажіть особливість його введення до цієї лікарської форми.
a. Додають в останню чергу
*b. Розтирають зі спиртом етиловим
c. Застосовують для затирання пор ступки
d. Застосовують метод "тришаровості"
e. Використовують тритурацію

73. Згідно з чинним законодавством екстемпоральні лікарські засоби підлягають внутрішньоаптечному контролю. Під час якого виду контролю проводиться перевірка загальної маси або об'єму лікарської форми?
a. Органолептичного
b. Хімічного
*c. Фізичного
d. Письмового
e. Опитувального

74. Пацієнту з обструктивним бронхітом лікар призначив антибіотик із групи фторхінолонів, а також порекомендував на тлі їх прийому вживати велику кількість рідини - до 2-3 л на добу. Укажіть причину цієї рекомендації.
a. Для кращого всмоктування препарату
b. Для запобігання кумуляції лікарського засобу
c. Для попередження гепатотоксичності препарату
d. Для отримання швидшого ефекту від препарату
*e. Для запобігання утворенню голкоподібних кристалів у канальцях нирок

75. Укажіть перелік лікарських засобів, які відпускаються без рецепта для симптоматичного лікування болю в горлі.
*a. Амбазон, Гексетидин, Декаметоксин
b. Амброксол, Бромгексин, Карбоцистеїн
c. Сульфатіазол, Сульфаніламід, Хлорамфен
d. Ацетилсаліцилова кислота, Парацетамол, Метамізол натрію
e. Ксилометазолін, Оксиметазолін, Трамазолін

76. Згідно з Настановою "Лікарські засоби. Належна практика зберігання", умови зберігання лікарських засобів (ЛЗ) повинні відповідати зазначеній у маркуванні інформації, яка враховує температуру зберігання та відносну вологість. Результати яких досліджень є основою для визначення умов зберігання?
a. Валідація методик
b. Кваліфікація фахівців
*c. Випробування стабільності ЛЗ
d. Сертифікація процесу
e. Прекваліфікація виробництва

77. Укажіть лікарську форму для зовнішнього застосування, що містить суму рослинних екстрактів, диспергованих у липкій основі на основі каучуку, нанесеній на тканинні стрічки, і чинить місцеву дію.
*a. Пластир нашкірний
b. Припарка
c. Гідрогель
d. Ліпофільний гель
e. Крем ліпофільний

78. Який лікарський засіб із нижченаведених є найефективнішим для лікування оперізувального герпесу (Herpes zoster)?
a. Тилорон
b. Римантадин
*c. Валацикловір
d. Специфічний імуноглобулін
e. Інтерферон

79. Як називаються особи, що під час бойових дій отримали поранення, ураження чи захворювання, за станом здоров'я втратили боєздатність чи працездатність не менше ніж на одну добу та потрапили в медичні пункти або лікувальні заклади?
a. Загальні втрати особового складу військ
b. -
c. Незворотні втрати особового складу військ
*d. Бойові санітарні втрати
e. Небойові санітарні втрати

80. Наступного дня після виготовлення суспензії фармацевт помітив осідання твердих часток. Під час збовтування суспензія відновила свої властивості як гетерогенна система. Як називається цей процес?
a. Коалесценція
b. Кінетична нестійкість
c. Інверсія
*d. Ресуспендованість
e. Термодинамічна стійкість

81. Укажіть лікарську форму, що є густою рідиною або драглеподібною масою, яка плавиться за температури тіла.
a. Суспензія
b. Емульсія
*c. Лінімент
d. Паста
e. Мазь

82. Укажіть із нижченаведених лікарських засобів антибіотик полієнового ряду для лікування системних і локалізованих мікозів (кандидозів).
a. Амікацин
b. Азитроміцин
*c. Ністатин
d. Клотримазол
e. Лінкоміцин

83. Відповідно до вимог чинного законодавства, фінансова звітність підприємства складається з п'яти обов'язкових документів. У якому з них буде відображено довгостроковий кредит аптечного закладу?
*a. Балансі підприємства
b. Звіті про фінансові результати
c. Звіті про власний капітал
d. Звіті про рух грошових коштів
e. Примітках до фінансової звітності

84. Фармацевт виготовляє офтальмологічний лікарський засіб. Які допоміжні речовини використовує спеціаліст із метою запобігання контамінації та розмноження мікроорганізмів у ліках?
a. Стабілізатори
*b. Консерванти
c. Солюбілізатори
d. Розчинники
e. Пролонгатори

85. Яка ознака з нижченаведених характерна для відкритого перелому кісток кінцівки?
*a. Кровотеча з рани
b. Зміна довжини кінцівки
c. Гематома в ділянці перелому
d. -
e. Припухлість у ділянці ураження

86. Який аналіз провів спеціаліст фармацевтичного підприємства, здійснивши порівняльні дослідження внутрішнього середовища і зовнішніх умов, проаналізувавши сильні та слабкі сторони, можливості та загрози?
a. АВС
b. VEN
c. PEST
d. VED
*e. SWOT

87. Яку процедуру потрібно застосувати при формуванні груп для проведення клінічного дослідження лікарського засобу, що дозволить мінімізувати  систематичні помилки та упередженість дослідника?
a. Валідацію
*b. Рандомізацію
c. Формалізацію
d. Індивідуалізацію
e. Абстрагування

88. До аптеки звернувся пацієнт зі скаргами на діарею і попросив відпустити йому лопераміду гідрохлорид у таблетках. Укажіть протипоказання до застосування лопераміду.
a. Водяниста діарея
b. Діарея мандрівників
c. Хронічна діарея
*d. Кров'яниста діарея
e. Гостра діарея

89. Яку з нижченаведених допоміжних речовин можна застосовувати як антифрикційну речовину під час виготовлення таблеток?
*a. Тальк
b. Ксиліт
c. Воду очищену
d. Натрію гідрокарбонат
e. Ацетилфталілцелюлозу

90. Уміст якої групи біологічно активних речовин повинен контролювати фахівець у лікарській рослинній сировині "Дуба кора" згідно з вимогами ДФУ?
*a. Танінів
b. Алкалоїдів
c. Гідроксикоричних кислот
d. Флавоноїдів
e. Полісахаридів

91. Пацієнту для лікування сечокам'яної хвороби, спричиненої уратними каменями, призначено препарат, механізм дії якого пов'язаний зі здатністю інгібувати фермент ксантиноксидазу. Укажіть цей препарат.
a. Урсодезоксихолева кислота
b. Фуразидин
c. Домперидон
d. Ципрофлоксацин
*e. Алопуринол

92. Пацієнту призначено антидепресант, основним компонентом якого є сухий екстракт із трави звіробою. Про можливе виникнення якого побічного ефекту потрібно попередити пацієнта?
a. Зниження артеріального тиску
b. Гепатотоксичність
*c. Фотосенсибілізацію
d. Порушення слуху
e. Нефротоксичність

93. Який центральний орган виконавчої влади реалізує державну політику у сфері контролю якості та безпеки лікарських засобів?
a. Український науковий фармакопейний центр якості лікарських засобів
b. Міністерство охорони здоров'я України
*c. Державна служба України з лікарських засобів та контролю за наркотиками
d. Державний експертний центр
e. Всесвітня організація охорони здоров'я

94. Яку концентрацію спирту етилового використає фармацевт для виготовлення 1%-го розчину левоміцетину спиртового?
a. 90%
b. 96%
*c. 70%
d. 95%
e. 60%

95. Фармацевт готує супозиторії методом викачування. Пропис містить екстракт красавки, стрептоцид, іхтіол та основу. Завдяки якій речовині, що входить до складу пропису та має склеювальні властивості, супозиторну масу готують без пластифікатора?
a. Екстракту красавки
b. Стрептоциду
*c. Іхтіолу
d. Маслу какао
e. Бутиролу

96. Уміст магнію хлориду гексагідрату згідно з вимогами ДФУ визначають методом прямого комплексонометричного титрування. Укажіть титрант цього методу.
a. Натрію гідроксид
b. Калію хлорид
c. Калію бромід
d. Калію гідроксид
*e. Натрію едетат

97. Під час обстеження немовляти лікар-неонатолог виявив передчасне закриття артеріальної (Боталової) протоки та легеневу гіпертензію. Відомо, що в ІІІ триместрі вагітності жінка скаржилася на біль у спині та для полегшення стану приймала піридоксин, парацетамол, індометацин, фуросемід, ціанокобаламін. Який із призначених препаратів міг спровокувати дефект?
a. Фуросемід
b. Піридоксин
c. Ціанокобаламін
d. Парацетамол
*e. Індометацин

98. Дисперсну фазу косметичних гелів формують гелеутворювачі. Яка з нижченаведених речовин належить до природних рослинних гелеутворювачів?
a. Декстран
b. Натрій карбоксиметилцелюлоза
c. Колаген
*d. Пектин
e. Желатин

99. На які види поділяють медичне майно відповідно до облікової класифікації та Наказу Міністерства оборони України "Про затвердження Порядку постачання медичного майна Збройним Силам України в мирний час"?
a. Фармацевтичне та лікувальне
b. Спеціальне та споживче
c. Апаратне та інструментальне
*d. Інвентарне та витратне
e. Лабораторне та санітарно-господарче

100. До проявів якої негативної реакції чи наслідку може призвести застосування масляних розчинів назальних крапель для симптоматичного лікування алергії в дітей до 2-х років?
a. Розвиток порушень серцевого ритму
b. Кандидозу верхніх дихальних шляхів
*c. Потрапляння їх у легені та розвиток пневмонії
d. Підвищення артеріального тиску
e. Виникнення закрепу

101. Яку форму документації мають використати фармацевти, асистенти фармацевта усіх закладів охорони здоров'я незалежно від форм власності для повідомлення про будь-які випадки побічних реакцій лікарських засобів, вакцини, туберкуліну, відсутності ефективності лікарських засобів та несприятливих подій після імунізації/туберкулінодіагностики?
*a. Карту-повідомлення
b. Касовий ордер
c. Ф-3
d. Бланк-замовлення
e. Ф-1

102. На який мікроорганізм спрямована дія кларитроміцину, що призначили пацієнту з виразкою пілоричного відділу шлунка?
a. Chlamydia pneumoniae
b. Haemophilus influenzae
c. Mycoplasma pneumoniae
*d. Helicobacter pylori
e. Streptococcus pneumoniae

103. Яким чином визначається однорідність супозиторіїв екстемпорального виготовлення?
a. Рефрактометрично
b. Мікроскопічно
*c. Візуально на поздовжньому зрізі
d. За допомогою ситового аналізу
e. Візуально на поперечному зрізі

104. Із якими біологічно активними речовинами, що містяться в корі крушини, пов'язаний проносний ефект препаратів цієї лікарської рослинної сировини?
a. Простими фенолами
*b. Антраценпохідними
c. Полісахаридами
d. Ксантонами
e. Кумаринами

105. Який метод застосовують у фармацевтичній промисловості під час виготовлення м'яких желатинових капсул без шва?
a. Занурення
b. Плівковий
*c. Крапельний
d. Нашарування
e. Пресування

106. Укажіть косметичний засіб, що використовується для очищення шкіри від забруднень та злущування ороговілих клітин із поверхні шкіри.
a. Тонік
b. Пінка
*c. Скраб
d. Віск
e. Гель

107. Під час надзвичайної ситуації у зоні дій медична рота бригади потребує організації ефективного медичного постачання. Яка структурна одиниця медичного постачання медичної роти буде відповідальна за ці завдання?
a. Аптека медичного пункту та евакуаційний взвод
b. Склад і пересувна ремонтна група
*c. Аптека медичної роти та медичний склад
d. Аптека медичного пункту та пункт управління
e. Аптека медичної роти та стабілізаційний пункт медичної роти

108. До якої категорії можна віднести очний імплант, матриця якого складається із кополімерів молочної та гліколевої кислоти, після введення поступово розчиняється і вивільнює активні фармацевтичні інгредієнти та не потребує видалення?
a. Нерозчинні
b. Дифузійні
c. Мінімси
d. Осмотичні
*e. Біорозчинні

109. Укажіть із нижченаведеного переліку лікарську рослинну сировину, що містить ненасичені жирні кислоти та використовується для профілактики атеросклерозу.
a. Ехінацеї трава
b. Вільхи супліддя
c. Дягелю кореневища
*d. Гарбуза насіння
e. Кропу плоди

110. Який вид контролю здійснює уповноважена особа аптеки під час надходження лікарських засобів від постачальника?
*a. Візуальний
b. Контроль при відпуску
c. Опитувальний
d. Фізичний
e. Хімічний

111. Який лікарський засіб для симптоматичного лікування сезонного алергічного риніту належить до глюкокортикостероїдів місцевого застосування?
a. Азеластин
b. Фенілефрин
c. Нафазолін
d. Ксилометазолін
*e. Беклометазон

112. Під час візиту до лікаря-стоматолога з приводу видалення зуба у пацієнта після застосування місцевої анестезії розвинувся анафілактичний шок. Який лікарський засіб міг спричинити таку прогнозовану побічну реакцію?
a. Лізиноприл
b. Ловастатин
c. Лансопразол
*d. Лідокаїн
e. Лінкоміцин

113. Укажіть періодичність зміни технологічного одягу та взуття працівниками аптечного закладу.
a. Не рідше ніж 2 рази на місяць
b. Не рідше ніж 1 раз на 10 днів
c. Не рідше ніж 1 раз на тиждень
d. Не рідше ніж 1 раз на місяць
*e. Не рідше ніж 2 рази на тиждень

114. У якому співвідношенні потрібно приготувати настій кореня алтеї, якщо в рецепті не зазначена кількість сировини?
a. 1:30
b. 1:1
c. 1:10
d. 1:5
*e. 1:20

115. Яку лікарську рослинну сировину з нижченаведеного можна рекомендувати пацієнту як відхаркувальний засіб?
a. Буркуну траву
b. Шипшини плоди
c. Розторопші плоди
*d. Подорожника великого листя
e. Вільхи супліддя

116. Із якою метою під час надання домедичної та першої медичної допомоги використовується "оклюзійна торакальна пов'язка (наліпка) на гелевій основі з клапаном (або без клапана)", що передбачена Переліком лікарських засобів та медичних виробів, які повинні бути в складі аптечок медичних загальновійськових індивідуальних?
a. Знерухомлення кінцівки при відкритих переломах, де зламана кістка виступає назовні
b. Зменшення тепловтрат чи перегрівання людського тіла в екстрених випадках
c. Транспортної іммобілізації кінцівки при частковій ампутації
*d. Перешкоджання потраплянню повітря в рану при зовнішньому відкритому пневмотораксі
e. Зупинки масивної зовнішньої кровотечі при вогнепальному пораненні голови

117. Яку особливість фенолу кристалічного фармацевт повинен враховувати під час виготовлення олійного розчину?
*a. Відважувати на пергаментному папері, уникаючи торкання пальцями (можливі опіки)
b. Швидко відважувати на пергаментному папері, тому що ця речовина летка та її пари здатні діяти на метал
c. Розчиняти за високої температури
d. Відважувати на пергаментному папері, тому що ця речовина залишає забарвлений слід
e. Розчиняти за низької температури

118. Який лікарський засіб із групи інгібіторів АПФ рекомендовано використовувати як засіб "швидкої допомоги" при гіпертонічному кризі до прибуття бригади екстреної (швидкої) медичної допомоги?
a. Нітрогліцерин
b. Фуросемід
*c. Каптоприл
d. Амлодипін
e. Ніфедипін

119. Обсяг реалізації лікарського засобу "Анальгін таб. №10" падає, прибуток знижується, товар продається зі збитком. У якій фазі життєвого циклу перебуває товар?
a. Зростання
b. Розвитку та випробувань
c. Зрілості
d. Насичення
*e. Спадання

120. До аптеки звернулася жінка з алергічним ринітом. Вона працює диспетчером в аеропорту, має шлуночкову тахіаритмію і зараз приймає кетоконазол. Укажіть найоптимальніший антигістамінний засіб у цьому разі.
a. Лоратадин
b. Хлоропірамін
c. Левоцетиризин
*d. Фексофенадин
e. Азеластин

121. Асистент фармацевта готує дерматологічну суспензію, що містить сірку. Укажіть стабілізатор для цієї лікарської форми.
a. Метилцелюлоза
b. Твін-80
c. Желатоза
*d. Калійне мило
e. Ксантинова камедь

122. У монографії ДФУ "Цефотаксим для ін'єкцій" описано приготування випробовуваного розчину у воді, вільній від вуглецю діоксиду, і вказано, що одержаний розчин має бути прозорим. Укажіть речовину, з якою фахівець має порівняти одержаний розчин, щоб виконати це випробування.
*a. Вода
b. Гідразин
c. Гліцин
d. Етанол
e. Пентанол

123. На яких територіях заборонено провадити господарську діяльність із реалізації лікарських засобів через мобільні аптечні пункти?
a. У межах територій, на яких уведено надзвичайний стан, на період надзвичайного стану
*b. В обласних центрах та містах на території України з кількістю населення понад 100 тисяч осіб
c. У сільській місцевості у разі відсутності аптеки
d. У сільській місцевості у разі відсутності аптечного пункту
e. У межах територій, де ведуться активні бойові дії, за переліком, затвердженим Мінреінтеграції

124. Застосування якого з нижченаведених антибіотиків може викликати побічну дію - синдром "червоної людини"?
a. Доксицикліну
b. Рифампіцину
*c. Ванкоміцину
d. Азитроміцину
e. Стрептоміцину

125. Який термін дії електронного рецепта, виписаного на рецептурному бланку №3 (ф-3), на наркотичні (психотропні) лікарські засоби?
a. 60 календарних днів
b. 20 календарних днів
c. 30 календарних днів
d. 15 календарних днів
*e. 10 календарних днів

126. До аптеки надійшов рецепт, що містить фармацевтичну несумісність: begin Sulfuris 1,0 Olei Ricini 10,0 Spiritus aethylici 70% 20 ml Misce. Da. Signa: Наносити на уражені ділянки. Укажіть вид фармацевтичної несумісності.
a. Хімічна взаємодія
b. Нерозчинність інгредієнтів
c. Розшарування емульсії
*d. Незмішуваність інгредієнтів
e. Коагуляція колоїдної системи

127. До лабораторії фармацевтичної компанії надійшла субстанція "Дилтіазему гідрохлорид". Який реактив використовують для аналізу цієї речовини на наявність домішки важких металів?
*a. Тіоацетамід
b. Тіогліколева кислота
c. Дифеніламін
d. Гідроксихінолін
e. Калію тетрайодомеркурат

128. Надання фармацевтичної послуги ґрунтується на двох підходах: "фокус на товар (лікарські засоби)" та "фокус на пацієнта". Яка основна мета фармацевтичної послуги під час реалізації підходу "фокус на пацієнта"?
a. Підвищення виручки
b. Залучення більшої кількості відвідувачів
c. Відпуск лікарських засобів
*d. Здоров'я пацієнта
e. Прибуток

129. Яка побічна реакція найчастіше виникає під час застосування антацидів, що містять магній?
*a. Послаблююча дія
b. Нефротоксичність
c. Агранулоцитоз
d. Закреп
e. Гепатотоксичність

130. Укажіть речовину, під час виготовлення водного розчину якої, як розчинник використовують свіжоотриману, попередньо профільтровану, воду очищену.
a. Натрію хлорид
*b. Калію перманганат
c. Кислота борна
d. Етакредину лактат
e. Міді сульфат

131. До аптеки звернувся чоловік віком 25 років із застудою, основним симптомом якої є біль у горлі. Яку із нижченаведених скарг можна вважати "загрозливим" симптомом?
a. Сухий помірний кашель
b. Підвищення температури тіла до субфебрильної
c. Нежить
*d. Порушення ковтання
e. Незначна слабкість

132. Пацієнт знаходиться в інфекційному відділенні в тяжкому стані. До одержання результатів бактеріологічного аналізу йому призначили цефтріаксон в/в 2 рази на день по 1,0 г. До якої фармакологічної групи належить цей лікарський засіб?
a. Карбапенеми
b. Монобактами
c. Аміноглікозиди
d. Пеніциліни
*e. Цефалоспорини

133. До аптеки звернувся відвідувач щодо герпетичного висипу на верхній губі. Укажіть лікарський засіб для етіотропної терапії.
a. Повідон-йод
b. Перметрин
*c. Ацикловір
d. Бензилбензоат
e. Оксид цинку

134. Як можна класифікувати трудову адаптацію, що ґрунтується на пристосуванні до керівника та колег чи колективу і відображає загалом систему стосунків між людьми в процесі спільної праці?
a. Первинна
b. Професійна
c. Вторинна
d. Психофізіологічна
*e. Соціально-психологічна

135. Порекомендуйте відвідувачу аптеки антигістамінний препарат для місцевого застосування при алергічному риніті.
*a. Азеластин
b. Оксиметазолін
c. Нафазолін
d. Протаргол
e. Ксилометазолін

136. Відпуск лікарських засобів з аптек може здійснюватися за паперовими або електронними рецептами. Скільки лікарських засобів можна виписати в одному електронному рецепті?
a. Чотири
b. П'ять
c. Три
d. Два
*e. Один

137. Який лікарський засіб використовують для лікування патології новонародженого, зумовленої дефіцитом сурфактанту, і як засіб неонатальної профілактики респіраторного дистрес-синдрому?
*a. Амброксол
b. Бутамірат
c. Ацетилцистеїн
d. Бромгексин
e. Глауцин

138. При якому захворюванні лікар має право виписати рецепт на безоплатний або пільговий відпуск лікарських засобів пацієнту незалежно від основного захворювання?
a. Церебральному паралічі
b. Розсіяному склерозі
c. Туберкульозі
*d. СНІДу та ВІЛ-інфекції
e. COVID-19

139. Для визначення домішок поліциклічних ароматичних вуглеводнів використовують спектрофотометр. Який показник вимірюють цим приладом?
a. Температуру плавлення
b. Температуру кипіння
*c. Оптичну густину
d. Динамічну в'язкість
e. Кут обертання

140. Який показник визначається діленням суми товарообігу на одного працівника середньоспискової чисельності аптеки?
a. Торгові накладення
b. Товарообіговість
*c. Продуктивність праці
d. Рентабельність
e. Прибуток

141. Укажіть речовину, водний розчин якої фармацевт фільтрує гарячим крізь паперовий фільтр.
a. Міді сульфат
*b. Кальцію глюконат
c. Йод
d. Натрію тетраборат
e. Кислота борна

142. Укажіть перелік лікарських засобів, що відпускаються без рецепта для симптоматичного лікування болю у м'язах та спині з групи нестероїдних протизапальних та протиревматичних засобів для місцевого застосування.
*a. Ібупрофен, Індометацин, Німесулід
b. Гепарин, Троксерутин, Есцин
c. Хлорамфенікол, Декаметоксин, Кислота мефенамінова
d. Сульфадіазин срібла, Сульфатіазол, Сульфаніламід
e. Кислота ацетилсаліцилова, Метамізол натрію, Парацетамол

143. Хто здійснює керівництво службою медицини катастроф - особливим видом аварійно-рятувальних служб, формування та працівники яких атестовані для надання екстреної (швидкої) медичної допомоги постраждалим безпосередньо в зоні надзвичайної ситуації та внесені до відповідних реєстрів аварійно-рятувальних служб?
a. Органи місцевого самоврядування
*b. Міністерство охорони здоров'я України
c. Український науково-практичний центр екстреної медичної допомоги та медицини катастроф МОЗ України
d. Суб'єкт національного рівня координації функціонування служби медицини катастроф
e. Центр екстреної медичної допомоги та медицини катастроф

144. Яка побічна реакція може виникнути у разі тривалого застосування антигістамінних лікарських засобів першого покоління?
a. Канцерогенна дія
b. Гіперреактивність
c. Ідіосинкразія
d. Тератогенна дія
*e. Тахіфілаксія

145. Законодавство України регламентує порядок відпуску лікарських засобів та супутніх товарів з аптечних закладів. Якій групі населення заборонено продаж та доставка ліків?
a. Особам похилого віку
*b. Дітям до 14 років
c. Заборону не встановлено
d. Покупцям із психічними захворюваннями
e. Підліткам 15-18 років

146. Згідно із законом України "Про лікарські засоби" в Україні лікарські засоби (ЛЗ) допускаються до застосування після їхньої державної реєстрації. Укажіть ЛЗ, які не підлягають державній реєстрації відповідно до цього Закону.
a. Увезені в Україну імпортні ЛЗ для реалізації на вітчизняному ринку
b. Промислово виготовлені в Україні для лікування орфанних захворювань
*c. Виготовлені в аптеці на замовлення лікувально-профілактичного закладу
d. Промислово виготовлені в Україні для лікування онкологічних хворих
e. Промислово виготовлені в Україні для експортування

147. Укажіть ефірну олію, основним компонентом якої є цинеол.
*a. Евкаліптова
b. Шавлієва
c. М'ятна
d. Лавандова
e. Лимонна

148. Яка форма кредитування передбачає можливість видачі й погашення кредиту декількома частинами (траншами) у межах встановленого ліміту та в зручному режимі для ведення бізнесу позичальника?
a. Овердрафт
b. Строковий кредит
*c. Кредитна лінія
d. Кредит на купівлю транспорту
e. Лізинг

149. Через можливість виникнення яких побічних фармакологічних властивостей фторхінолони протипоказані пацієнтам віком до 14 років?
*a. Хондротоксичних
b. Кардіотоксичних
c. Гепатотоксичних
d. Тератогенних
e. Нефротоксичних

150. Протягом скількох робочих днів ліцензіат, у разі ліквідації місця провадження господарської діяльності, зобов'язаний подати до органу ліцензування відповідну заяву щодо ліквідації місця провадження господарської діяльності?
a. 60
b. 30
c. 15
d. 20
*e. 10

