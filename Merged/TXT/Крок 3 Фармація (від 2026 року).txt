1. Які противірусні засоби прямої дії, що є інгібіторами зворотної транскриптази ВІЛ, застосовуються для антиретровірусної терапії дорослих, підлітків і дітей?
a. Тилорон, інозин пранобекс
b. Ацикловір, рибавірин
c. Уміфеновір, озельтамівір
*d. Ламівудин, зидовудин
e. Фамцикловір, валацикловір

2. Під час аварії та вибуху на атомній електростанції (АЕС) у повітря було викинуто близько 30 кг радіоактивного йоду. Який із радіопротекторів доцільно застосовувати у цьому разі?
a. Азитроміцин
b. Цистамін
c. Лейцин
*d. Йодид калію
e. Унітіол

3. Медичне сортування проводиться під час надзвичайних ситуацій, що пов'язані з великою кількістю поранених. На скільки сортувальних категорій розподіляються потерпілі та за якими категоріями?
a. Дві сортувальні групи за потребою в евакуаційних заходах
b. Дві сортувальні групи за станом здоров'я та потребою в однорідних лікувальних та евакуаційних заходах
c. На догоспітальному етапі медичне сортування не проводиться
*d. Чотири сортувальні групи за станом здоров'я та потребою в однорідних лікувальних та евакуаційних заходах
e. Три сортувальні групи за станом здоров'я

4. Про який вид побічної реакції має повідомити фармацевт через карту-повідомлення за наявності у пацієнта реакції на використання лікарського засобу, характер або тяжкість проявів, що не призводить до смерті, не становить загрози для життя, не вимагає госпіталізації або збільшення терміну госпіталізації, не викликає стійкої або значної непрацездатності чи інвалідності та вроджених аномалій чи вад розвитку та не має іншої важливої медичної оцінки?
a. Серйозну
b. Незафіксовану
*c. Несерйозну
d. Передбачену
e. Непередбачену

5. У якому місці найкраще розташувати новий безрецептурний препарат у залі обслуговування з позицій мерчендайзингу?
*a. На полиці на рівні очей
b. У закритій шафі
c. На нижній полиці
d. На верхній полиці
e. Біля входу в аптеку

6. Для якої рослинної сировини під час кількісного визначення ефірної олії перегонку продовжують, доки леткі сині компоненти сягнуть нижнього кінця конденсуючої системи?
*a. Ромашки квіток
b. Анісу плодів
c. Калини плодів
d. Валеріани коренів
e. Гарбуза насіння

7. За що відповідає уповноважена особа суб'єкта господарювання, яка провадить господарську діяльність із роздрібної торгівлі лікарськими засобами?
*a. Функціонування системи якості
b. Взаємодію з органами місцевого самоврядування
c. Облік та збереження майна
d. Фінансову звітність та облік
e. Закупівлю товарно-матеріальних цінностей

8. Який стабілізатор потрібно застосувати під час виготовлення екстемпорального 2%-го розчину новокаїну для ін'єкцій?
*a. Кислоту хлористоводневу
b. Натрію гідрокарбонат
c. Кальцію карбонат
d. Калію гідроксид
e. Натрію хлорид

9. У тактичній медицині під час надання домедичної допомоги пораненому застосовується правило "C–A–B–C" (сильна кровотеча, дихальні шляхи, дихання, кровообіг). Що передбачає це правило?
*a. Практику визначення ознак життя та порядок надання домедичної допомоги потерпілим
b. Практику визначення логістичних шляхів та порядок медичної евакуації потерпілим
c. Порядок діагностування хронічних захворювань та надання першої лікарської допомоги потерпілим
d. Практику встановлення діагнозу та порядок надання першої медичної допомоги потерпілим
e. Практику встановлення пріоритетів та алгоритм медичного сортування потерпілим

10. Які вимоги висуваються до спеціалістів, що не працювали понад п'ять років за зазначеною у дипломі, сертифікаті (посвідченні) спеціальністю, для отримання допуску до провадження діяльності з виробництва (виготовлення) лікарських засобів в умовах аптеки, роздрібної торгівлі лікарськими засобами?
*a. Проходження перепідготовки на циклах спеціалізації зі спеціальності
b. Проходження перепідготовки на циклах тематичного удосконалення
c. Участь у конференціях за напрямом професійної діяльності
d. Відвідування заходів безперервного розвитку (майстер-класів)
e. Публікація статей у наукових журналах

11. Яку форму влади демонструє лідер, використовуючи наявні у нього захоплюючі особисті характеристики та властивості, що охоче наслідуються підлеглими, які прагнуть бути такими самими, як він?
a. Експертна
b. Заснована на винагороді
*c. Еталонна
d. Заснована на примусі
e. Законна

12. Під час ідентифікації лікарської рослинної сировини, яка містить ефірні олії, звернули увагу на наявність залозок, що складаються з восьми клітин, розташованих у два ряди та чотири яруси. Представники якої родини мають таку особливість?
a. Pinaceae
*b. Asteraceae
c. Lamiaceae
d. Apiaceae
e. Myrtaceae

13. Який розчин готують, насипаючи лікарську речовину тонким шаром на велику поверхню води, залишаючи до розчинення?
a. Іхтіол
*b. Протаргол
c. Рибофлавін
d. Коларгол
e. Танін

14. Маркетингові дослідження, які проводила аптечна мережа, показали, що попит на певну групу лікарських засобів не змінився, незважаючи на суттєве зростання вартості товару. Про який вид попиту йдеться?
*a. Нееластичний
b. Позитивний
c. Еластичний
d. Абсолютно еластичний
e. Абсолютно нееластичний

15. В аналітичній лабораторії був визначений індекс набухання для лікарської рослинної сировини (ЛРС), що містить гетерополісахариди. Наявність якої речовини в ЛРС визначається у такий спосіб?
a. Хітину
*b. Слизу
c. Глікогену
d. Інуліну
e. Муреїну

16. Укажіть термін дії електронного рецепта, виписаного на рецептурному бланку форми №1 (ф-1), на лікарські засоби, крім наркотичних (психотропних), що підлягають відпуску за рецептом та повна вартість яких оплачується за рахунок коштів споживача.
*a. 90 календарних днів
b. 30 календарних днів
c. 60 календарних днів
d. 20 календарних днів
e. 10 календарних днів

17. Про який вид побічної реакції має повідомити фармацевт до ДП "Державний експертний центр Міністерства охорони здоров'я України" через карту-повідомлення за наявності у пацієнта реакції на використання лікарського засобу, характер або тяжкість проявів якої узгоджуються з наявною інформацією про лікарський засіб в інструкції для медичного застосування зареєстрованого лікарського засобу?
*a. Передбачену
b. Незафіксовану
c. Серйозну
d. Несерйозну
e. Непередбачену

18. Для пацієнтів із порушеннями функції якого органа існують обмеження щодо застосування лікарських засобів, які містять йод, під час симптоматичного лікування захворювань горла?
a. Серця
*b. Щитоподібної залози
c. Печінки
d. Нирок
e. Підшлункової залози

19. На кого із суб'єктів забезпечення цивільного захисту покладено завдання з організації надання домедичної допомоги постраждалим у зоні надзвичайної ситуації?
*a. Центральний орган виконавчої влади, що реалізує державну політику у сфері цивільного захисту
b. Центральний орган виконавчої влади, що забезпечує формування державної політики у сфері цивільного захисту
c. Кабінет Міністрів України
d. Раду міністрів Автономної Республіки Крим, обласні Київську та Севастопольську міські державні адміністрації
e. Службу медицини катастроф України

20. Лікарські засоби якої групи повинні перш за все входити до складу тактичної індивідуальної медичної аптечки (IFAK), що використовується для надання домедичної допомоги пораненим під час бойових дій?
a. Протиалергійні
b. Протизапальні
c. Протигрибкові
d. Знеболювальні
*e. Кровоспинні

21. Яку основу використовують під час виготовлення мазей для дітей, якщо в рецепті немає інших вказівок?
a. Стерильну вазелін-ланолінову (1:1)
b. Стерильну поліетиленоксидну
*c. Стерильну вазелін-ланолінову (9:1)
d. Вазелін сорту "Для очних мазей"
e. Вазелін

22. Залежно від змісту господарських операцій у фармації використовують різні види цін. Як називаються ціни, рівень яких штучно занижений, порівняно з цінами за звичайними комерційними операціями?
*a. Демпінгові
b. Договірні
c. Фіксовані
d. Монопольні
e. Регульовані

23. Для очищення жирної шкіри використовують лікувально-косметичні лосьйони, до складу яких уводять кератолітичні компоненти. Яка з нижченаведених речовин має такі властивості?
*a. Кислота саліцилова
b. Метилцелюлоза
c. Сік алое
d. Гліцерин
e. Розчин водню пероксиду

24. Скільки років, не враховуючи поточного року, в електронній системі охорони здоров'я зберігаються електронні рецепти на відпущені аптекою наркотичні лікарські засоби?
*a. 5
b. 1
c. 10
d. 3
e. 2

25. До якої фармакологічної групи належать клавуланова кислота й тазобактам?
a. Пеніциліни
b. Макроліди
c. Фторхінолони
*d. Інгібітори beta-лактамаз
e. Тетрацикліни

26. Результати яких досліджень є критерієм відповідності генеричного лікарського засобу оригінальному та можливості їх взаємозамінності?
a. Розчинності при різних рН
b. Порівняльних клінічних досліджень
*c. Біоеквівалентності
d. Рандомізованих клінічних досліджень
e. Обмежених клінічних досліджень

27. Який технологічний процес одержання таблеток доцільно обрати для лікарських речовин, що мають хорошу сипкість та спресовуваність?
a. Пресування з попередньою грануляцією
b. Компактування
c. Вологе гранулювання
*d. Пряме пресування
e. Формування

28. Пацієнт віком 60 років із артеріальною гіпертензією тривалий час приймав клофелін. Через деякий час після покращення стану та нормалізації артеріального тиску він раптово припинив уживання препарату. Виникнення якої побічної реакції можливе у разі раптової відміни клофеліну?
a. Зниження артеріального тиску
*b. Гіпертензивний криз
c. Біль в епігастрії
d. Сухий кашель
e. Диспепсія та нудота

29. Укажіть аналіз, за результатами якого лікарські засоби розподіляють на три групи відповідно до річного споживання.
a. FMR
b. VEN
*c. АВС
d. VED
e. XYZ

30. Розподіл рацемічної суміші дозволяє значно покращити фармакокінетичні та фармакодинамічні характеристики лікарського засобу. Рацемічним ізомером якого препарату є левофлоксацин?
a. Ципрофлоксацину
b. Норфлоксацину
c. Геміфлоксацину
*d. Офлоксацину
e. Левоцетиризину

31. При потенціометричному визначенні рН згідно з вимогами ДФУ вимірюють різницю потенціалів між двома електродами - індикаторним та електродом порівняння, які занурюються у випробовуваний розчин. Укажіть індикаторний електрод, придатний для цього визначення.
a. Металічний
*b. Скляний
c. Платиновий
d. Кисневий
e. Стандартний

32. Яку водну витяжку готують із суміші рослинного матеріалу та води, настоюють на киплячій водяній бані впродовж 30 хв, потім 10 хв охолоджують, проціджують і доводять до необхідного об'єму очищеною водою?
a. Рідкий екстракт
b. Настій
*c. Відвар
d. Густий екстракт
e. Настойку

33. Яку з нижченаведених лікарських речовин завжди дозують за масою під час приготування лікарських форм?
a. Воду очищену
b. Спирт етиловий
c. Настойку валеріани
*d. Гліцерин
e. Кислоту хлористоводневу

34. За якими принципами здійснюється розподіл постачання медичного майна військовим частинам Збройних Сил України в мирний час?
a. За рівнем забезпеченості гуманітарною допомогою від міжнародних постачальників у плановому порядку
b. За територіальними громадами з урахуванням їх наближеності до кордону країни у позаплановому порядку
c. За пріоритетністю обласних центрів без урахування логістичних шляхів у плановому порядку
*d. За територіальним принципом у плановому порядку з поєднанням централізованого та децентралізованого постачання
e. За географічно-кліматичними зонами з урахуванням децентралізації постачання у позаплановому порядку

35. Які лікарські засоби за міжнародними непатентованими назвами передбачені для комплектації набору таблеток (Pill pack) у складі аптечок медичних загальновійськових індивідуальних (АМЗІ)?
a. Левофлоксацин, амброксол, лопераміду гідрохлорид
b. Мелоксикам, лопераміду гідрохлорид, екстракт валеріани
*c. Парацетамол, мелоксикам, левофлоксацин
d. Парацетамол, вугілля активоване, амброксол
e. Мелоксикам, лоратадин, вугілля активоване

36. Укажіть результат застосування амоксициліну для пацієнтки з діагнозом: тонзиліт, яка приймає комбіновані оральні контрацептиви.
a. Зниження антибактеріальної ефективності
b. Підвищення ефективності контрацепції
c. Підвищення антибактеріальної ефективності
*d. Зниження ефективності контрацепції
e. Підвищення ефективності антибактерійної терапії та контрацепції

37. Яким методом проводять визначення кількісного вмісту ефірної олії у деревію траві відповідно до вимог ДФУ?
a. Колориметрії
b. Спектрофотометрії
c. Титриметрії
d. Гравіметрії
*e. Перегонки з водяною парою

38. Фармацевт готує мікстуру, до складу якої входить натрію бромід, настойка валеріани та вода. Яку кількість концентрованого розчину натрію броміду 20% (1:5) використає спеціаліст, якщо кількість сухої речовини становить 3,0 г?
a. 5 мл
b. 50 мл
c. 10 мл
d. 30 мл
*e. 15 мл

39. Який із факторів знижує рівень зацікавленості фахівця в активізації власних зусиль та прояву ініціативності для досягнення мети діяльності організації?
a. Розширення кола повноважень
*b. Невизнання досягнутих успіхів
c. Збіг цілей фахівця та організації
d. Корпоративна система професійного розвитку
e. Чітко визначені ключові показники ефективності діяльності

40. Залежно від того, яка організація приймає стандарти, вони поділяються на міжнародні, регіональні та національні. Дайте визначення поняттю "національний стандарт".
a. Документ, що містить систематизований звід або перелік будь-яких об'єктів і дає змогу віднайти об'єкт за новим позначенням
b. Стандарт, прийнятий міжнародною організацією зі стандартизації та доступний для широкого кола користувачів
c. Документ, що встановлює правила, настанови чи характеристики щодо діяльності або її результатів
d. Регіональний стандарт, прийнятий європейською організацією зі стандартизації
*e. Стандарт, прийнятий національним органом стандартизації та доступний для широкого кола користувачів

41. Кількісне визначення калію хлориду в субстанції, згідно з вимогами ДФУ, проводять методом осаджувального титрування з потенціометричною фіксацією кінцевої точки титрування. Який розчин є титрантом у цьому методі?
a. Кислоти хлористоводневої
*b. Срібла нітрату
c. Калію нітрату
d. Кислоти азотної
e. Амонію тіоціанату

42. Пацієнт віком 42 роки з ревматоїдним артритом в анамнезі має виразкову хворобу дванадцятипалої кишки. Який лікарський засіб із групи НПЗЗ можна йому рекомендувати?
*a. Целекоксиб
b. Iндометацин
c. Диклофенак
d. Напроксен
e. Ацетилсаліцилову кислоту

43. До аптеки звернувся відвідувач зі скаргами на кашель із утрудненим відходженням мокротиння. Який лікарський засіб із нижченаведених можна порекомендувати йому для симптоматичного лікування продуктивного кашлю?
a. Преноксдіазин
b. Глауцин
*c. Ацетилцистеїн
d. Бутамірат
e. Кодеїн

44. Який наслідок чекає на завідувача аптеки через відсутність організаційного механізму управління системою адаптації персоналу або його декларативний характер?
a. Прийняття новим співробітником своєї соціальної ролі у колективі
b. Налагоджена система нематеріальної мотивації
c. Зниження витрат, необхідних для введення нового співробітника в справи
d. Визнання і сприйняття новим співробітником норм і цінностей колективу
*e. Високий рівень плинності кадрів, швидке звільнення нових співробітників

45. Який лікарський засіб із нижченаведених можна порекомендувати вагітній жінці для усунення симптомів печії?
a. Омепразол
*b. Натрію альгінат
c. Алюмінію гідроксид
d. Вісмуту субцитрат
e. Алюмінію фосфат

46. Яка побічна реакція може розвинутися під час тривалого застосування алюмінійвмісних антацидів у пацієнтів із нирковою недостатністю?
a. Діарея
b. Гіперфосфатемія
*c. Енцефалопатія
d. Дисбактеріоз
e. Сухий кашель

47. Яка з команд медицини катастроф, що створені у складі центрів екстреної медичної допомоги та медицини катастроф, залучається до надання екстреної (швидкої) медичної допомоги постраждалим на місці події та їх медичної евакуації на догоспітальному етапі надання медичної допомоги?
a. Команда медицини катастроф шостого типу
*b. Команда медицини катастроф першого типу
c. Команда медицини катастроф другого типу
d. Бригада швидкої екстреної (швидкої) медичної допомоги
e. Команди медицини катастроф різних типів

48. Пацієнт віком 70 років хворіє на артеріальну гіпертензію та доброякісну гіперплазію передміхурової залози. Який препарат із групи антигіпертензивних лікарських засобів є препаратом вибору для цього пацієнта?
a. Лізиноприл
b. Ірбесартан
c. Бісопролол
d. Клонідин
*e. Доксазозин

49. Під час контролю якості тирлича коренів виконується випробування "Показник гіркоти". Оскільки визначення проводиться різними експертами, то використовують розчин порівняння для розрахунку коефіцієнта кореляції експертів. Укажіть речовину, яка застосовується для приготування цього розчину.
a. Натрію хлорид
b. Фруктози дигідрат
c. Лимонна кислота
*d. Хініну гідрохлорид
e. Глюкози моногідрат

50. Під час випробувань ацетилсаліцилової кислоти встановлено, що 1 г цієї субстанції розчиняється в 5 мл етанолу 96%. Яка розчинність ацетилсаліцилової кислоти відносно розчинника згідно з Державною Фармакопеєю України?
*a. Легкорозчинна
b. Частково розчинна
c. Дуже легкорозчинна
d. Помірно розчинна
e. Малорозчинна

51. До складу якої з нижченаведених рослин входять фітоестрогени?
a. Ефедра хвощова
b. Барвінок рожевий
c. Бузина чорна
*d. Хміль звичайний
e. Горицвіт весняний

52. Укажіть спосіб уведення атропіну сульфату до основи, яка містить ланолін і вазелін, під час виготовлення мазі за рецептом лікаря.
*a. Розчиняють у мінімальній кількості води, емульгують ланоліном
b. Додають у вигляді порошку, подрібненого до максимального ступеня дисперсності
c. Розчиняють у частині основи
d. Розчиняють у спирто-водо-гліцериновій суміші (1:6:3) незалежно від прописаної кількості
e. Розчиняють у всій основі

53. Начальнику медичної служби військової частини в кінці фінансового року необхідно запланувати витребування медичного майна та техніки на наступний рік у мирний час. Як він буде здійснювати витребування медичного майна та техніки?
a. На підставі фактичних запитів військових частин
b. З урахуванням потреб та можливостей здійснення замовлень медичного майна
*c. На підставі норм постачання та забезпеченості медичним майном на початок року
d. За фактичною потребою та з урахуванням їх забезпеченості до кінця року
e. За власним бажанням військових частин

54. Укажіть час розпадання гранул шипучих під час проведення фармако-технологічних досліджень згідно з вимогами ДФУ.
*a. До 5 хв
b. До 45 хв
c. До 30 хв
d. До 15 хв
e. До 60 хв

55. Який економічний показник дозволяє оцінити ефективність торгово-фінансової та виробничої діяльності аптеки?
a. Сальдо
*b. Рентабельність
c. Інкрементальний показник
d. Торговельні накладення
e. Товарообіговість

56. Фармацевт віком 59 років раптово втратив свідомість. Діагностовано ознаки клінічної смерті. Із яких дій потрібно починати реанімаційні заходи?
a. Застосування потрійного прийому Сафара
b. Виконання конікотомії
*c. Виконання зовнішнього масажу серця
d. Уведення аміодарону чи лідокаїну
e. Уведення атропіну та адреналіну

57. Яку домедичну допомогу потрібно надати потерпілому, якщо він має ознаки обструкції стороннім тілом, але може говорити, кашляти, дихати?
a. При підозрі на повну асфіксію
b. При кровотечі у плевральній порожнині
*c. При порушенні прохідності верхніх дихальних шляхів
d. При підозрі на кульове поранення шиї
e. При струсі головного мозку

58. В аптечній технології лікарських засобів існують особливі (утруднені) випадки виготовлення водних розчинів. Укажіть умови розчинення кристалів міді сульфату у воді.
*a. Подрібнюють із невеликою кількістю води перед розчиненням
b. Розчиняють у гарячій воді
c. Розчиняють у насиченому розчині калію йодиду
d. Під час розчинення додають натрію гідрокарбонат
e. Розчиняють у попередньо профільтрованій чи процідженій воді

59. Із якою з фармакопей світу гармонізована будова Державної Фармакопеї України 2-го видання?
a. Японською Фармакопеєю
b. Британською Фармакопеєю
*c. Європейською Фармакопеєю
d. Фармакопеєю Німеччини
e. Фармакопеєю США

60. Який метод амортизації доцільно застосовувати до основних засобів, що в міру їх використання протягом корисного терміну зношуються рівномірно?
*a. Прямолінійний
b. Прискореного зменшення залишкової вартості
c. Кумулятивний
d. Зменшення залишкової вартості
e. Виробничий

61. За вмістом якої групи біологічно активних речовин проводять стандартизацію собачої кропиви трави згідно з вимогами ДФУ?
a. Кумаринів
b. Ефірних олій
c. Алкалоїдів
d. Полісахаридів
*e. Флавоноїдів

62. У яких умовах повинні зберігатися дієтичні добавки в аптечному закладі?
a. У темному місці
*b. Окремо від іншої продукції
c. У сухому місці
d. Разом із рослинною сировиною
e. Разом із іншими лікарськими засобами

63. Таблетки розчинні - це таблетки, які перед застосуванням розчиняються у воді. За яких умов потрібно досліджувати ці таблетки на розпадання?
a. Рідке середовище - фосфатний буферний розчин рН=6,8, температура 15-25^oС
*b. Рідке середовище - вода, температура 15-25^oС
c. Рідке середовище - вода, температура 45-50^oС
d. Рідке середовище - кислота оцтова, температура 15-25^oС
e. Рідке середовище - розчин кислоти хлористоводневої, температура 15-25^oС

64. Яка з нижченаведених речовин буде утворювати суспензійну мазь із вазелін-ланоліновою основою (1:1)?
a. Олія оливкова
b. Протаргол
c. Танін
*d. Ксероформ
e. Ментол

65. До аптеки звернувся постійний відвідувач віком 69 років зі скаргами на сухий кашель. Фармацевт помітив, що цей відвідувач регулярно отримує в аптеці еналаприл за програмою "Доступні ліки". Що має зробити фармацевт?
a. Запропонувати парові інгаляції
b. Порекомендувати ліки від сухого кашлю
c. Здійснити самостійно корекцію дози еналаприлу в бік зменшення
d. Замінити самостійно еналаприл на інший лікарський засіб із цієї групи
*e. Спрямувати відвідувача до лікаря для корекції антигіпертензивної терапії

66. Який жарознижувальний лікарський засіб є препаратом вибору для дитини віком 7 місяців?
a. Німесулід (порошок)
*b. Парацетамол (суспензія)
c. Парацетамол (таблетки)
d. Ацетилсаліцилова кислота (таблетки)
e. Ібупрофен (капсули)

67. Згідно із Законом України "Про лікарські засоби", незареєстровані лікарські засоби дозволено ввозити на митну територію України, якщо вони у встановленому порядку дозволені до застосування на території США або держав-членів ЄС і розроблені для лікування особливих патологій. Для лікування яких захворювань можна ввозити такі ліки?
a. Гастроентерологічних
b. Неврологічних
*c. Рідкісних (орфанних)
d. Тропічних (малярії)
e. Онкологічних

68. У рецептурно-виробничому відділі аптеки готують супозиторії методом виливання. Яку гідрофобну супозиторну основу використає фармацевт?
a. Поліетиленоксидну основу
b. Масло лавра черешкового
c. Желатинно-гліцеринову основу
d. Масло какао
*e. Бутирол

69. Хто затверджує перелік життєво необхідного та найбільш важливого медичного майна, що утримується на медичних складах для забезпечення військ у надзвичайних ситуаціях мирного часу, згідно з Порядком постачання медичного майна Збройним Силам України в мирний час?
a. Начальник Держлікслужби з лікарських засобів
b. Військовий лікар
c. Начальник генерального штабу
*d. Начальник служби забезпечення медичним майном
e. Начальник військово-польової аптеки

70. Для прийняття рішення про вибір методу лікування лікар зупинився на інформації, що ґрунтується на думці експертів. Якому рівню відповідає ця інформація згідно із засадами доказової медицини?
a. -
b. Обмежена достовірність - С
*c. Невизначена достовірність - D
d. Висока достовірність - А
e. Помірна достовірність - В

71. Які дії заборонені для підтримання ліцензіатом відповідності санітарного стану приміщень та устаткування аптеки вимогам санітарно-протиепідемічного режиму аптечних закладів?
a. Дезінфекція
*b. Сухе прибирання
c. Застосуванням мийних засобів
d. Дератизація
e. Використання окремого інвентаря

72. Асистент фармацевта готує порошки, до складу яких входить натрію тетраборат. Укажіть особливість його введення до цієї лікарської форми.
*a. Розтирають зі спиртом етиловим
b. Додають в останню чергу
c. Використовують тритурацію
d. Застосовують для затирання пор ступки
e. Застосовують метод "тришаровості"

73. Згідно з чинним законодавством екстемпоральні лікарські засоби підлягають внутрішньоаптечному контролю. Під час якого виду контролю проводиться перевірка загальної маси або об'єму лікарської форми?
a. Опитувального
*b. Фізичного
c. Письмового
d. Органолептичного
e. Хімічного

74. Пацієнту з обструктивним бронхітом лікар призначив антибіотик із групи фторхінолонів, а також порекомендував на тлі їх прийому вживати велику кількість рідини - до 2-3 л на добу. Укажіть причину цієї рекомендації.
a. Для кращого всмоктування препарату
b. Для запобігання кумуляції лікарського засобу
c. Для попередження гепатотоксичності препарату
d. Для отримання швидшого ефекту від препарату
*e. Для запобігання утворенню голкоподібних кристалів у канальцях нирок

75. Укажіть перелік лікарських засобів, які відпускаються без рецепта для симптоматичного лікування болю в горлі.
a. Амброксол, Бромгексин, Карбоцистеїн
b. Ксилометазолін, Оксиметазолін, Трамазолін
c. Сульфатіазол, Сульфаніламід, Хлорамфен
d. Ацетилсаліцилова кислота, Парацетамол, Метамізол натрію
*e. Амбазон, Гексетидин, Декаметоксин

76. Згідно з Настановою "Лікарські засоби. Належна практика зберігання", умови зберігання лікарських засобів (ЛЗ) повинні відповідати зазначеній у маркуванні інформації, яка враховує температуру зберігання та відносну вологість. Результати яких досліджень є основою для визначення умов зберігання?
a. Кваліфікація фахівців
b. Прекваліфікація виробництва
*c. Випробування стабільності ЛЗ
d. Сертифікація процесу
e. Валідація методик

77. Укажіть лікарську форму для зовнішнього застосування, що містить суму рослинних екстрактів, диспергованих у липкій основі на основі каучуку, нанесеній на тканинні стрічки, і чинить місцеву дію.
a. Крем ліпофільний
b. Гідрогель
c. Припарка
d. Ліпофільний гель
*e. Пластир нашкірний

78. Який лікарський засіб із нижченаведених є найефективнішим для лікування оперізувального герпесу (Herpes zoster)?
a. Римантадин
*b. Валацикловір
c. Тилорон
d. Специфічний імуноглобулін
e. Інтерферон

79. Як називаються особи, що під час бойових дій отримали поранення, ураження чи захворювання, за станом здоров'я втратили боєздатність чи працездатність не менше ніж на одну добу та потрапили в медичні пункти або лікувальні заклади?
*a. Бойові санітарні втрати
b. Незворотні втрати особового складу військ
c. Загальні втрати особового складу військ
d. -
e. Небойові санітарні втрати

80. Наступного дня після виготовлення суспензії фармацевт помітив осідання твердих часток. Під час збовтування суспензія відновила свої властивості як гетерогенна система. Як називається цей процес?
a. Інверсія
b. Термодинамічна стійкість
c. Кінетична нестійкість
d. Коалесценція
*e. Ресуспендованість

81. Укажіть лікарську форму, що є густою рідиною або драглеподібною масою, яка плавиться за температури тіла.
a. Мазь
b. Суспензія
*c. Лінімент
d. Паста
e. Емульсія

82. Укажіть із нижченаведених лікарських засобів антибіотик полієнового ряду для лікування системних і локалізованих мікозів (кандидозів).
*a. Ністатин
b. Амікацин
c. Азитроміцин
d. Лінкоміцин
e. Клотримазол

83. Відповідно до вимог чинного законодавства, фінансова звітність підприємства складається з п'яти обов'язкових документів. У якому з них буде відображено довгостроковий кредит аптечного закладу?
*a. Балансі підприємства
b. Звіті про власний капітал
c. Примітках до фінансової звітності
d. Звіті про рух грошових коштів
e. Звіті про фінансові результати

84. Фармацевт виготовляє офтальмологічний лікарський засіб. Які допоміжні речовини використовує спеціаліст із метою запобігання контамінації та розмноження мікроорганізмів у ліках?
*a. Консерванти
b. Пролонгатори
c. Солюбілізатори
d. Стабілізатори
e. Розчинники

85. Яка ознака з нижченаведених характерна для відкритого перелому кісток кінцівки?
a. Зміна довжини кінцівки
*b. Кровотеча з рани
c. Гематома в ділянці перелому
d. Припухлість у ділянці ураження
e. -

86. Який аналіз провів спеціаліст фармацевтичного підприємства, здійснивши порівняльні дослідження внутрішнього середовища і зовнішніх умов, проаналізувавши сильні та слабкі сторони, можливості та загрози?
a. PEST
b. VED
c. АВС
*d. SWOT
e. VEN

87. Яку процедуру потрібно застосувати при формуванні груп для проведення клінічного дослідження лікарського засобу, що дозволить мінімізувати  систематичні помилки та упередженість дослідника?
a. Індивідуалізацію
*b. Рандомізацію
c. Валідацію
d. Формалізацію
e. Абстрагування

88. До аптеки звернувся пацієнт зі скаргами на діарею і попросив відпустити йому лопераміду гідрохлорид у таблетках. Укажіть протипоказання до застосування лопераміду.
a. Хронічна діарея
b. Водяниста діарея
c. Діарея мандрівників
d. Гостра діарея
*e. Кров'яниста діарея

89. Яку з нижченаведених допоміжних речовин можна застосовувати як антифрикційну речовину під час виготовлення таблеток?
a. Ксиліт
*b. Тальк
c. Натрію гідрокарбонат
d. Ацетилфталілцелюлозу
e. Воду очищену

90. Уміст якої групи біологічно активних речовин повинен контролювати фахівець у лікарській рослинній сировині "Дуба кора" згідно з вимогами ДФУ?
a. Полісахаридів
b. Гідроксикоричних кислот
c. Алкалоїдів
*d. Танінів
e. Флавоноїдів

91. Пацієнту для лікування сечокам'яної хвороби, спричиненої уратними каменями, призначено препарат, механізм дії якого пов'язаний зі здатністю інгібувати фермент ксантиноксидазу. Укажіть цей препарат.
a. Ципрофлоксацин
b. Фуразидин
c. Домперидон
*d. Алопуринол
e. Урсодезоксихолева кислота

92. Пацієнту призначено антидепресант, основним компонентом якого є сухий екстракт із трави звіробою. Про можливе виникнення якого побічного ефекту потрібно попередити пацієнта?
a. Зниження артеріального тиску
b. Порушення слуху
c. Гепатотоксичність
*d. Фотосенсибілізацію
e. Нефротоксичність

93. Який центральний орган виконавчої влади реалізує державну політику у сфері контролю якості та безпеки лікарських засобів?
*a. Державна служба України з лікарських засобів та контролю за наркотиками
b. Міністерство охорони здоров'я України
c. Державний експертний центр
d. Український науковий фармакопейний центр якості лікарських засобів
e. Всесвітня організація охорони здоров'я

94. Яку концентрацію спирту етилового використає фармацевт для виготовлення 1%-го розчину левоміцетину спиртового?
a. 96%
b. 90%
c. 60%
d. 95%
*e. 70%

95. Фармацевт готує супозиторії методом викачування. Пропис містить екстракт красавки, стрептоцид, іхтіол та основу. Завдяки якій речовині, що входить до складу пропису та має склеювальні властивості, супозиторну масу готують без пластифікатора?
a. Маслу какао
b. Стрептоциду
*c. Іхтіолу
d. Бутиролу
e. Екстракту красавки

96. Уміст магнію хлориду гексагідрату згідно з вимогами ДФУ визначають методом прямого комплексонометричного титрування. Укажіть титрант цього методу.
a. Калію хлорид
b. Калію гідроксид
*c. Натрію едетат
d. Калію бромід
e. Натрію гідроксид

97. Під час обстеження немовляти лікар-неонатолог виявив передчасне закриття артеріальної (Боталової) протоки та легеневу гіпертензію. Відомо, що в ІІІ триместрі вагітності жінка скаржилася на біль у спині та для полегшення стану приймала піридоксин, парацетамол, індометацин, фуросемід, ціанокобаламін. Який із призначених препаратів міг спровокувати дефект?
a. Піридоксин
b. Парацетамол
c. Ціанокобаламін
d. Фуросемід
*e. Індометацин

98. Дисперсну фазу косметичних гелів формують гелеутворювачі. Яка з нижченаведених речовин належить до природних рослинних гелеутворювачів?
a. Желатин
b. Колаген
c. Натрій карбоксиметилцелюлоза
d. Декстран
*e. Пектин

99. На які види поділяють медичне майно відповідно до облікової класифікації та Наказу Міністерства оборони України "Про затвердження Порядку постачання медичного майна Збройним Силам України в мирний час"?
a. Спеціальне та споживче
b. Лабораторне та санітарно-господарче
c. Апаратне та інструментальне
d. Фармацевтичне та лікувальне
*e. Інвентарне та витратне

100. До проявів якої негативної реакції чи наслідку може призвести застосування масляних розчинів назальних крапель для симптоматичного лікування алергії в дітей до 2-х років?
a. Розвиток порушень серцевого ритму
*b. Потрапляння їх у легені та розвиток пневмонії
c. Виникнення закрепу
d. Кандидозу верхніх дихальних шляхів
e. Підвищення артеріального тиску

101. Яку форму документації мають використати фармацевти, асистенти фармацевта усіх закладів охорони здоров'я незалежно від форм власності для повідомлення про будь-які випадки побічних реакцій лікарських засобів, вакцини, туберкуліну, відсутності ефективності лікарських засобів та несприятливих подій після імунізації/туберкулінодіагностики?
a. Ф-1
b. Бланк-замовлення
c. Касовий ордер
d. Ф-3
*e. Карту-повідомлення

102. На який мікроорганізм спрямована дія кларитроміцину, що призначили пацієнту з виразкою пілоричного відділу шлунка?
*a. Helicobacter pylori
b. Streptococcus pneumoniae
c. Haemophilus influenzae
d. Chlamydia pneumoniae
e. Mycoplasma pneumoniae

103. Яким чином визначається однорідність супозиторіїв екстемпорального виготовлення?
a. За допомогою ситового аналізу
*b. Візуально на поздовжньому зрізі
c. Мікроскопічно
d. Рефрактометрично
e. Візуально на поперечному зрізі

104. Із якими біологічно активними речовинами, що містяться в корі крушини, пов'язаний проносний ефект препаратів цієї лікарської рослинної сировини?
*a. Антраценпохідними
b. Кумаринами
c. Полісахаридами
d. Простими фенолами
e. Ксантонами

105. Який метод застосовують у фармацевтичній промисловості під час виготовлення м'яких желатинових капсул без шва?
a. Пресування
*b. Крапельний
c. Занурення
d. Нашарування
e. Плівковий

106. Укажіть косметичний засіб, що використовується для очищення шкіри від забруднень та злущування ороговілих клітин із поверхні шкіри.
a. Тонік
b. Пінка
c. Гель
*d. Скраб
e. Віск

107. Під час надзвичайної ситуації у зоні дій медична рота бригади потребує організації ефективного медичного постачання. Яка структурна одиниця медичного постачання медичної роти буде відповідальна за ці завдання?
*a. Аптека медичної роти та медичний склад
b. Аптека медичного пункту та пункт управління
c. Аптека медичного пункту та евакуаційний взвод
d. Аптека медичної роти та стабілізаційний пункт медичної роти
e. Склад і пересувна ремонтна група

108. До якої категорії можна віднести очний імплант, матриця якого складається із кополімерів молочної та гліколевої кислоти, після введення поступово розчиняється і вивільнює активні фармацевтичні інгредієнти та не потребує видалення?
a. Осмотичні
b. Мінімси
c. Дифузійні
d. Нерозчинні
*e. Біорозчинні

109. Укажіть із нижченаведеного переліку лікарську рослинну сировину, що містить ненасичені жирні кислоти та використовується для профілактики атеросклерозу.
*a. Гарбуза насіння
b. Ехінацеї трава
c. Вільхи супліддя
d. Дягелю кореневища
e. Кропу плоди

110. Який вид контролю здійснює уповноважена особа аптеки під час надходження лікарських засобів від постачальника?
a. Хімічний
b. Контроль при відпуску
*c. Візуальний
d. Опитувальний
e. Фізичний

111. Який лікарський засіб для симптоматичного лікування сезонного алергічного риніту належить до глюкокортикостероїдів місцевого застосування?
a. Ксилометазолін
*b. Беклометазон
c. Нафазолін
d. Азеластин
e. Фенілефрин

112. Під час візиту до лікаря-стоматолога з приводу видалення зуба у пацієнта після застосування місцевої анестезії розвинувся анафілактичний шок. Який лікарський засіб міг спричинити таку прогнозовану побічну реакцію?
a. Лансопразол
*b. Лідокаїн
c. Лізиноприл
d. Ловастатин
e. Лінкоміцин

113. Укажіть періодичність зміни технологічного одягу та взуття працівниками аптечного закладу.
a. Не рідше ніж 2 рази на місяць
*b. Не рідше ніж 2 рази на тиждень
c. Не рідше ніж 1 раз на 10 днів
d. Не рідше ніж 1 раз на тиждень
e. Не рідше ніж 1 раз на місяць

114. У якому співвідношенні потрібно приготувати настій кореня алтеї, якщо в рецепті не зазначена кількість сировини?
a. 1:10
b. 1:30
*c. 1:20
d. 1:1
e. 1:5

115. Яку лікарську рослинну сировину з нижченаведеного можна рекомендувати пацієнту як відхаркувальний засіб?
*a. Подорожника великого листя
b. Буркуну траву
c. Розторопші плоди
d. Вільхи супліддя
e. Шипшини плоди

116. Із якою метою під час надання домедичної та першої медичної допомоги використовується "оклюзійна торакальна пов'язка (наліпка) на гелевій основі з клапаном (або без клапана)", що передбачена Переліком лікарських засобів та медичних виробів, які повинні бути в складі аптечок медичних загальновійськових індивідуальних?
a. Зменшення тепловтрат чи перегрівання людського тіла в екстрених випадках
b. Знерухомлення кінцівки при відкритих переломах, де зламана кістка виступає назовні
c. Транспортної іммобілізації кінцівки при частковій ампутації
d. Зупинки масивної зовнішньої кровотечі при вогнепальному пораненні голови
*e. Перешкоджання потраплянню повітря в рану при зовнішньому відкритому пневмотораксі

117. Яку особливість фенолу кристалічного фармацевт повинен враховувати під час виготовлення олійного розчину?
a. Швидко відважувати на пергаментному папері, тому що ця речовина летка та її пари здатні діяти на метал
b. Розчиняти за низької температури
c. Розчиняти за високої температури
d. Відважувати на пергаментному папері, тому що ця речовина залишає забарвлений слід
*e. Відважувати на пергаментному папері, уникаючи торкання пальцями (можливі опіки)

118. Який лікарський засіб із групи інгібіторів АПФ рекомендовано використовувати як засіб "швидкої допомоги" при гіпертонічному кризі до прибуття бригади екстреної (швидкої) медичної допомоги?
*a. Каптоприл
b. Фуросемід
c. Нітрогліцерин
d. Амлодипін
e. Ніфедипін

119. Обсяг реалізації лікарського засобу "Анальгін таб. №10" падає, прибуток знижується, товар продається зі збитком. У якій фазі життєвого циклу перебуває товар?
a. Насичення
b. Зростання
c. Зрілості
*d. Спадання
e. Розвитку та випробувань

120. До аптеки звернулася жінка з алергічним ринітом. Вона працює диспетчером в аеропорту, має шлуночкову тахіаритмію і зараз приймає кетоконазол. Укажіть найоптимальніший антигістамінний засіб у цьому разі.
a. Лоратадин
b. Левоцетиризин
c. Азеластин
*d. Фексофенадин
e. Хлоропірамін

121. Асистент фармацевта готує дерматологічну суспензію, що містить сірку. Укажіть стабілізатор для цієї лікарської форми.
a. Ксантинова камедь
*b. Калійне мило
c. Метилцелюлоза
d. Твін-80
e. Желатоза

122. У монографії ДФУ "Цефотаксим для ін'єкцій" описано приготування випробовуваного розчину у воді, вільній від вуглецю діоксиду, і вказано, що одержаний розчин має бути прозорим. Укажіть речовину, з якою фахівець має порівняти одержаний розчин, щоб виконати це випробування.
a. Гідразин
b. Пентанол
*c. Вода
d. Етанол
e. Гліцин

123. На яких територіях заборонено провадити господарську діяльність із реалізації лікарських засобів через мобільні аптечні пункти?
a. У межах територій, де ведуться активні бойові дії, за переліком, затвердженим Мінреінтеграції
b. У сільській місцевості у разі відсутності аптечного пункту
c. У сільській місцевості у разі відсутності аптеки
d. У межах територій, на яких уведено надзвичайний стан, на період надзвичайного стану
*e. В обласних центрах та містах на території України з кількістю населення понад 100 тисяч осіб

124. Застосування якого з нижченаведених антибіотиків може викликати побічну дію - синдром "червоної людини"?
a. Доксицикліну
b. Рифампіцину
*c. Ванкоміцину
d. Азитроміцину
e. Стрептоміцину

125. Який термін дії електронного рецепта, виписаного на рецептурному бланку №3 (ф-3), на наркотичні (психотропні) лікарські засоби?
a. 15 календарних днів
b. 30 календарних днів
*c. 10 календарних днів
d. 60 календарних днів
e. 20 календарних днів

126. До аптеки надійшов рецепт, що містить фармацевтичну несумісність: begin Sulfuris 1,0 Olei Ricini 10,0 Spiritus aethylici 70% 20 ml Misce. Da. Signa: Наносити на уражені ділянки. Укажіть вид фармацевтичної несумісності.
*a. Незмішуваність інгредієнтів
b. Розшарування емульсії
c. Хімічна взаємодія
d. Нерозчинність інгредієнтів
e. Коагуляція колоїдної системи

127. До лабораторії фармацевтичної компанії надійшла субстанція "Дилтіазему гідрохлорид". Який реактив використовують для аналізу цієї речовини на наявність домішки важких металів?
a. Калію тетрайодомеркурат
b. Дифеніламін
c. Тіогліколева кислота
*d. Тіоацетамід
e. Гідроксихінолін

128. Надання фармацевтичної послуги ґрунтується на двох підходах: "фокус на товар (лікарські засоби)" та "фокус на пацієнта". Яка основна мета фармацевтичної послуги під час реалізації підходу "фокус на пацієнта"?
a. Відпуск лікарських засобів
b. Прибуток
c. Залучення більшої кількості відвідувачів
*d. Здоров'я пацієнта
e. Підвищення виручки

129. Яка побічна реакція найчастіше виникає під час застосування антацидів, що містять магній?
a. Агранулоцитоз
b. Гепатотоксичність
c. Закреп
d. Нефротоксичність
*e. Послаблююча дія

130. Укажіть речовину, під час виготовлення водного розчину якої, як розчинник використовують свіжоотриману, попередньо профільтровану, воду очищену.
*a. Калію перманганат
b. Етакредину лактат
c. Міді сульфат
d. Натрію хлорид
e. Кислота борна

131. До аптеки звернувся чоловік віком 25 років із застудою, основним симптомом якої є біль у горлі. Яку із нижченаведених скарг можна вважати "загрозливим" симптомом?
a. Підвищення температури тіла до субфебрильної
b. Нежить
*c. Порушення ковтання
d. Незначна слабкість
e. Сухий помірний кашель

132. Пацієнт знаходиться в інфекційному відділенні в тяжкому стані. До одержання результатів бактеріологічного аналізу йому призначили цефтріаксон в/в 2 рази на день по 1,0 г. До якої фармакологічної групи належить цей лікарський засіб?
*a. Цефалоспорини
b. Аміноглікозиди
c. Карбапенеми
d. Пеніциліни
e. Монобактами

133. До аптеки звернувся відвідувач щодо герпетичного висипу на верхній губі. Укажіть лікарський засіб для етіотропної терапії.
a. Бензилбензоат
b. Повідон-йод
c. Перметрин
d. Оксид цинку
*e. Ацикловір

134. Як можна класифікувати трудову адаптацію, що ґрунтується на пристосуванні до керівника та колег чи колективу і відображає загалом систему стосунків між людьми в процесі спільної праці?
*a. Соціально-психологічна
b. Психофізіологічна
c. Первинна
d. Професійна
e. Вторинна

135. Порекомендуйте відвідувачу аптеки антигістамінний препарат для місцевого застосування при алергічному риніті.
a. Оксиметазолін
b. Ксилометазолін
c. Нафазолін
*d. Азеластин
e. Протаргол

136. Відпуск лікарських засобів з аптек може здійснюватися за паперовими або електронними рецептами. Скільки лікарських засобів можна виписати в одному електронному рецепті?
*a. Один
b. Три
c. Два
d. П'ять
e. Чотири

137. Який лікарський засіб використовують для лікування патології новонародженого, зумовленої дефіцитом сурфактанту, і як засіб неонатальної профілактики респіраторного дистрес-синдрому?
a. Глауцин
b. Бутамірат
c. Ацетилцистеїн
d. Бромгексин
*e. Амброксол

138. При якому захворюванні лікар має право виписати рецепт на безоплатний або пільговий відпуск лікарських засобів пацієнту незалежно від основного захворювання?
*a. СНІДу та ВІЛ-інфекції
b. COVID-19
c. Церебральному паралічі
d. Розсіяному склерозі
e. Туберкульозі

139. Для визначення домішок поліциклічних ароматичних вуглеводнів використовують спектрофотометр. Який показник вимірюють цим приладом?
a. Температуру плавлення
*b. Оптичну густину
c. Динамічну в'язкість
d. Температуру кипіння
e. Кут обертання

140. Який показник визначається діленням суми товарообігу на одного працівника середньоспискової чисельності аптеки?
a. Рентабельність
b. Товарообіговість
c. Торгові накладення
d. Прибуток
*e. Продуктивність праці

141. Укажіть речовину, водний розчин якої фармацевт фільтрує гарячим крізь паперовий фільтр.
a. Кислота борна
b. Йод
*c. Кальцію глюконат
d. Міді сульфат
e. Натрію тетраборат

142. Укажіть перелік лікарських засобів, що відпускаються без рецепта для симптоматичного лікування болю у м'язах та спині з групи нестероїдних протизапальних та протиревматичних засобів для місцевого застосування.
a. Гепарин, Троксерутин, Есцин
b. Сульфадіазин срібла, Сульфатіазол, Сульфаніламід
*c. Ібупрофен, Індометацин, Німесулід
d. Хлорамфенікол, Декаметоксин, Кислота мефенамінова
e. Кислота ацетилсаліцилова, Метамізол натрію, Парацетамол

143. Хто здійснює керівництво службою медицини катастроф - особливим видом аварійно-рятувальних служб, формування та працівники яких атестовані для надання екстреної (швидкої) медичної допомоги постраждалим безпосередньо в зоні надзвичайної ситуації та внесені до відповідних реєстрів аварійно-рятувальних служб?
a. Суб'єкт національного рівня координації функціонування служби медицини катастроф
b. Центр екстреної медичної допомоги та медицини катастроф
*c. Міністерство охорони здоров'я України
d. Український науково-практичний центр екстреної медичної допомоги та медицини катастроф МОЗ України
e. Органи місцевого самоврядування

144. Яка побічна реакція може виникнути у разі тривалого застосування антигістамінних лікарських засобів першого покоління?
a. Тератогенна дія
*b. Тахіфілаксія
c. Ідіосинкразія
d. Гіперреактивність
e. Канцерогенна дія

145. Законодавство України регламентує порядок відпуску лікарських засобів та супутніх товарів з аптечних закладів. Якій групі населення заборонено продаж та доставка ліків?
a. Підліткам 15-18 років
b. Покупцям із психічними захворюваннями
c. Заборону не встановлено
d. Особам похилого віку
*e. Дітям до 14 років

146. Згідно із законом України "Про лікарські засоби" в Україні лікарські засоби (ЛЗ) допускаються до застосування після їхньої державної реєстрації. Укажіть ЛЗ, які не підлягають державній реєстрації відповідно до цього Закону.
*a. Виготовлені в аптеці на замовлення лікувально-профілактичного закладу
b. Промислово виготовлені в Україні для лікування орфанних захворювань
c. Промислово виготовлені в Україні для експортування
d. Увезені в Україну імпортні ЛЗ для реалізації на вітчизняному ринку
e. Промислово виготовлені в Україні для лікування онкологічних хворих

147. Укажіть ефірну олію, основним компонентом якої є цинеол.
a. М'ятна
b. Лавандова
c. Шавлієва
*d. Евкаліптова
e. Лимонна

148. Яка форма кредитування передбачає можливість видачі й погашення кредиту декількома частинами (траншами) у межах встановленого ліміту та в зручному режимі для ведення бізнесу позичальника?
a. Кредит на купівлю транспорту
b. Лізинг
c. Строковий кредит
*d. Кредитна лінія
e. Овердрафт

149. Через можливість виникнення яких побічних фармакологічних властивостей фторхінолони протипоказані пацієнтам віком до 14 років?
a. Тератогенних
*b. Хондротоксичних
c. Гепатотоксичних
d. Нефротоксичних
e. Кардіотоксичних

150. Протягом скількох робочих днів ліцензіат, у разі ліквідації місця провадження господарської діяльності, зобов'язаний подати до органу ліцензування відповідну заяву щодо ліквідації місця провадження господарської діяльності?
a. 30
b. 15
c. 20
*d. 10
e. 60

