1. Які противірусні засоби прямої дії, що є інгібіторами зворотної транскриптази ВІЛ, застосовуються для антиретровірусної терапії дорослих, підлітків і дітей?
a. Ацикловір, рибавірин
*b. Ламівудин, зидовудин
c. Тилорон, інозин пранобекс
d. Уміфеновір, озельтамівір
e. Фамцикловір, валацикловір

2. Під час аварії та вибуху на атомній електростанції (АЕС) у повітря було викинуто близько 30 кг радіоактивного йоду. Який із радіопротекторів доцільно застосовувати у цьому разі?
a. Лейцин
b. Азитроміцин
c. Цистамін
*d. Йодид калію
e. Унітіол

3. Медичне сортування проводиться під час надзвичайних ситуацій, що пов'язані з великою кількістю поранених. На скільки сортувальних категорій розподіляються потерпілі та за якими категоріями?
a. Три сортувальні групи за станом здоров'я
b. Дві сортувальні групи за потребою в евакуаційних заходах
*c. Чотири сортувальні групи за станом здоров'я та потребою в однорідних лікувальних та евакуаційних заходах
d. Дві сортувальні групи за станом здоров'я та потребою в однорідних лікувальних та евакуаційних заходах
e. На догоспітальному етапі медичне сортування не проводиться

4. Про який вид побічної реакції має повідомити фармацевт через карту-повідомлення за наявності у пацієнта реакції на використання лікарського засобу, характер або тяжкість проявів, що не призводить до смерті, не становить загрози для життя, не вимагає госпіталізації або збільшення терміну госпіталізації, не викликає стійкої або значної непрацездатності чи інвалідності та вроджених аномалій чи вад розвитку та не має іншої важливої медичної оцінки?
*a. Несерйозну
b. Непередбачену
c. Серйозну
d. Незафіксовану
e. Передбачену

5. У якому місці найкраще розташувати новий безрецептурний препарат у залі обслуговування з позицій мерчендайзингу?
*a. На полиці на рівні очей
b. На нижній полиці
c. У закритій шафі
d. Біля входу в аптеку
e. На верхній полиці

6. Для якої рослинної сировини під час кількісного визначення ефірної олії перегонку продовжують, доки леткі сині компоненти сягнуть нижнього кінця конденсуючої системи?
a. Валеріани коренів
b. Анісу плодів
c. Калини плодів
*d. Ромашки квіток
e. Гарбуза насіння

7. За що відповідає уповноважена особа суб'єкта господарювання, яка провадить господарську діяльність із роздрібної торгівлі лікарськими засобами?
a. Фінансову звітність та облік
b. Облік та збереження майна
c. Взаємодію з органами місцевого самоврядування
d. Закупівлю товарно-матеріальних цінностей
*e. Функціонування системи якості

8. Який стабілізатор потрібно застосувати під час виготовлення екстемпорального 2%-го розчину новокаїну для ін'єкцій?
a. Калію гідроксид
b. Кальцію карбонат
c. Натрію хлорид
*d. Кислоту хлористоводневу
e. Натрію гідрокарбонат

9. У тактичній медицині під час надання домедичної допомоги пораненому застосовується правило "C–A–B–C" (сильна кровотеча, дихальні шляхи, дихання, кровообіг). Що передбачає це правило?
a. Порядок діагностування хронічних захворювань та надання першої лікарської допомоги потерпілим
b. Практику визначення логістичних шляхів та порядок медичної евакуації потерпілим
c. Практику встановлення пріоритетів та алгоритм медичного сортування потерпілим
*d. Практику визначення ознак життя та порядок надання домедичної допомоги потерпілим
e. Практику встановлення діагнозу та порядок надання першої медичної допомоги потерпілим

10. Які вимоги висуваються до спеціалістів, що не працювали понад п'ять років за зазначеною у дипломі, сертифікаті (посвідченні) спеціальністю, для отримання допуску до провадження діяльності з виробництва (виготовлення) лікарських засобів в умовах аптеки, роздрібної торгівлі лікарськими засобами?
a. Публікація статей у наукових журналах
*b. Проходження перепідготовки на циклах спеціалізації зі спеціальності
c. Відвідування заходів безперервного розвитку (майстер-класів)
d. Участь у конференціях за напрямом професійної діяльності
e. Проходження перепідготовки на циклах тематичного удосконалення

11. Яку форму влади демонструє лідер, використовуючи наявні у нього захоплюючі особисті характеристики та властивості, що охоче наслідуються підлеглими, які прагнуть бути такими самими, як він?
a. Законна
b. Заснована на винагороді
c. Заснована на примусі
d. Експертна
*e. Еталонна

12. Під час ідентифікації лікарської рослинної сировини, яка містить ефірні олії, звернули увагу на наявність залозок, що складаються з восьми клітин, розташованих у два ряди та чотири яруси. Представники якої родини мають таку особливість?
a. Myrtaceae
b. Apiaceae
c. Pinaceae
*d. Asteraceae
e. Lamiaceae

13. Який розчин готують, насипаючи лікарську речовину тонким шаром на велику поверхню води, залишаючи до розчинення?
*a. Протаргол
b. Рибофлавін
c. Іхтіол
d. Танін
e. Коларгол

14. Маркетингові дослідження, які проводила аптечна мережа, показали, що попит на певну групу лікарських засобів не змінився, незважаючи на суттєве зростання вартості товару. Про який вид попиту йдеться?
a. Позитивний
b. Еластичний
*c. Нееластичний
d. Абсолютно нееластичний
e. Абсолютно еластичний

15. В аналітичній лабораторії був визначений індекс набухання для лікарської рослинної сировини (ЛРС), що містить гетерополісахариди. Наявність якої речовини в ЛРС визначається у такий спосіб?
a. Хітину
b. Глікогену
c. Муреїну
*d. Слизу
e. Інуліну

16. Укажіть термін дії електронного рецепта, виписаного на рецептурному бланку форми №1 (ф-1), на лікарські засоби, крім наркотичних (психотропних), що підлягають відпуску за рецептом та повна вартість яких оплачується за рахунок коштів споживача.
a. 10 календарних днів
b. 20 календарних днів
c. 60 календарних днів
d. 30 календарних днів
*e. 90 календарних днів

17. Про який вид побічної реакції має повідомити фармацевт до ДП "Державний експертний центр Міністерства охорони здоров'я України" через карту-повідомлення за наявності у пацієнта реакції на використання лікарського засобу, характер або тяжкість проявів якої узгоджуються з наявною інформацією про лікарський засіб в інструкції для медичного застосування зареєстрованого лікарського засобу?
a. Несерйозну
b. Непередбачену
c. Серйозну
d. Незафіксовану
*e. Передбачену

18. Для пацієнтів із порушеннями функції якого органа існують обмеження щодо застосування лікарських засобів, які містять йод, під час симптоматичного лікування захворювань горла?
a. Підшлункової залози
b. Серця
c. Нирок
d. Печінки
*e. Щитоподібної залози

19. На кого із суб'єктів забезпечення цивільного захисту покладено завдання з організації надання домедичної допомоги постраждалим у зоні надзвичайної ситуації?
a. Центральний орган виконавчої влади, що забезпечує формування державної політики у сфері цивільного захисту
b. Службу медицини катастроф України
c. Раду міністрів Автономної Республіки Крим, обласні Київську та Севастопольську міські державні адміністрації
*d. Центральний орган виконавчої влади, що реалізує державну політику у сфері цивільного захисту
e. Кабінет Міністрів України

20. Лікарські засоби якої групи повинні перш за все входити до складу тактичної індивідуальної медичної аптечки (IFAK), що використовується для надання домедичної допомоги пораненим під час бойових дій?
*a. Кровоспинні
b. Протигрибкові
c. Протиалергійні
d. Протизапальні
e. Знеболювальні

21. Яку основу використовують під час виготовлення мазей для дітей, якщо в рецепті немає інших вказівок?
a. Стерильну вазелін-ланолінову (1:1)
b. Стерильну поліетиленоксидну
*c. Стерильну вазелін-ланолінову (9:1)
d. Вазелін сорту "Для очних мазей"
e. Вазелін

22. Залежно від змісту господарських операцій у фармації використовують різні види цін. Як називаються ціни, рівень яких штучно занижений, порівняно з цінами за звичайними комерційними операціями?
*a. Демпінгові
b. Договірні
c. Монопольні
d. Фіксовані
e. Регульовані

23. Для очищення жирної шкіри використовують лікувально-косметичні лосьйони, до складу яких уводять кератолітичні компоненти. Яка з нижченаведених речовин має такі властивості?
a. Розчин водню пероксиду
*b. Кислота саліцилова
c. Гліцерин
d. Метилцелюлоза
e. Сік алое

24. Скільки років, не враховуючи поточного року, в електронній системі охорони здоров'я зберігаються електронні рецепти на відпущені аптекою наркотичні лікарські засоби?
a. 3
b. 10
c. 2
*d. 5
e. 1

25. До якої фармакологічної групи належать клавуланова кислота й тазобактам?
a. Макроліди
b. Пеніциліни
c. Тетрацикліни
d. Фторхінолони
*e. Інгібітори beta-лактамаз

26. Результати яких досліджень є критерієм відповідності генеричного лікарського засобу оригінальному та можливості їх взаємозамінності?
a. Розчинності при різних рН
*b. Біоеквівалентності
c. Рандомізованих клінічних досліджень
d. Порівняльних клінічних досліджень
e. Обмежених клінічних досліджень

27. Який технологічний процес одержання таблеток доцільно обрати для лікарських речовин, що мають хорошу сипкість та спресовуваність?
a. Вологе гранулювання
b. Пресування з попередньою грануляцією
*c. Пряме пресування
d. Формування
e. Компактування

28. Пацієнт віком 60 років із артеріальною гіпертензією тривалий час приймав клофелін. Через деякий час після покращення стану та нормалізації артеріального тиску він раптово припинив уживання препарату. Виникнення якої побічної реакції можливе у разі раптової відміни клофеліну?
a. Біль в епігастрії
b. Сухий кашель
c. Диспепсія та нудота
d. Зниження артеріального тиску
*e. Гіпертензивний криз

29. Укажіть аналіз, за результатами якого лікарські засоби розподіляють на три групи відповідно до річного споживання.
*a. АВС
b. VED
c. FMR
d. XYZ
e. VEN

30. Розподіл рацемічної суміші дозволяє значно покращити фармакокінетичні та фармакодинамічні характеристики лікарського засобу. Рацемічним ізомером якого препарату є левофлоксацин?
*a. Офлоксацину
b. Ципрофлоксацину
c. Норфлоксацину
d. Левоцетиризину
e. Геміфлоксацину

31. При потенціометричному визначенні рН згідно з вимогами ДФУ вимірюють різницю потенціалів між двома електродами - індикаторним та електродом порівняння, які занурюються у випробовуваний розчин. Укажіть індикаторний електрод, придатний для цього визначення.
a. Металічний
b. Платиновий
c. Кисневий
*d. Скляний
e. Стандартний

32. Яку водну витяжку готують із суміші рослинного матеріалу та води, настоюють на киплячій водяній бані впродовж 30 хв, потім 10 хв охолоджують, проціджують і доводять до необхідного об'єму очищеною водою?
a. Рідкий екстракт
b. Настій
c. Настойку
d. Густий екстракт
*e. Відвар

33. Яку з нижченаведених лікарських речовин завжди дозують за масою під час приготування лікарських форм?
a. Спирт етиловий
*b. Гліцерин
c. Настойку валеріани
d. Воду очищену
e. Кислоту хлористоводневу

34. За якими принципами здійснюється розподіл постачання медичного майна військовим частинам Збройних Сил України в мирний час?
a. За географічно-кліматичними зонами з урахуванням децентралізації постачання у позаплановому порядку
b. За рівнем забезпеченості гуманітарною допомогою від міжнародних постачальників у плановому порядку
c. За пріоритетністю обласних центрів без урахування логістичних шляхів у плановому порядку
d. За територіальними громадами з урахуванням їх наближеності до кордону країни у позаплановому порядку
*e. За територіальним принципом у плановому порядку з поєднанням централізованого та децентралізованого постачання

35. Які лікарські засоби за міжнародними непатентованими назвами передбачені для комплектації набору таблеток (Pill pack) у складі аптечок медичних загальновійськових індивідуальних (АМЗІ)?
a. Парацетамол, вугілля активоване, амброксол
b. Левофлоксацин, амброксол, лопераміду гідрохлорид
c. Мелоксикам, лоратадин, вугілля активоване
d. Мелоксикам, лопераміду гідрохлорид, екстракт валеріани
*e. Парацетамол, мелоксикам, левофлоксацин

36. Укажіть результат застосування амоксициліну для пацієнтки з діагнозом: тонзиліт, яка приймає комбіновані оральні контрацептиви.
a. Зниження антибактеріальної ефективності
*b. Зниження ефективності контрацепції
c. Підвищення ефективності антибактерійної терапії та контрацепції
d. Підвищення антибактеріальної ефективності
e. Підвищення ефективності контрацепції

37. Яким методом проводять визначення кількісного вмісту ефірної олії у деревію траві відповідно до вимог ДФУ?
*a. Перегонки з водяною парою
b. Гравіметрії
c. Титриметрії
d. Спектрофотометрії
e. Колориметрії

38. Фармацевт готує мікстуру, до складу якої входить натрію бромід, настойка валеріани та вода. Яку кількість концентрованого розчину натрію броміду 20% (1:5) використає спеціаліст, якщо кількість сухої речовини становить 3,0 г?
a. 50 мл
b. 5 мл
c. 10 мл
*d. 15 мл
e. 30 мл

39. Який із факторів знижує рівень зацікавленості фахівця в активізації власних зусиль та прояву ініціативності для досягнення мети діяльності організації?
a. Розширення кола повноважень
b. Корпоративна система професійного розвитку
c. Чітко визначені ключові показники ефективності діяльності
*d. Невизнання досягнутих успіхів
e. Збіг цілей фахівця та організації

40. Залежно від того, яка організація приймає стандарти, вони поділяються на міжнародні, регіональні та національні. Дайте визначення поняттю "національний стандарт".
a. Документ, що встановлює правила, настанови чи характеристики щодо діяльності або її результатів
b. Документ, що містить систематизований звід або перелік будь-яких об'єктів і дає змогу віднайти об'єкт за новим позначенням
*c. Стандарт, прийнятий національним органом стандартизації та доступний для широкого кола користувачів
d. Регіональний стандарт, прийнятий європейською організацією зі стандартизації
e. Стандарт, прийнятий міжнародною організацією зі стандартизації та доступний для широкого кола користувачів

41. Кількісне визначення калію хлориду в субстанції, згідно з вимогами ДФУ, проводять методом осаджувального титрування з потенціометричною фіксацією кінцевої точки титрування. Який розчин є титрантом у цьому методі?
a. Амонію тіоціанату
*b. Срібла нітрату
c. Кислоти хлористоводневої
d. Калію нітрату
e. Кислоти азотної

42. Пацієнт віком 42 роки з ревматоїдним артритом в анамнезі має виразкову хворобу дванадцятипалої кишки. Який лікарський засіб із групи НПЗЗ можна йому рекомендувати?
a. Напроксен
b. Диклофенак
c. Iндометацин
d. Ацетилсаліцилову кислоту
*e. Целекоксиб

43. До аптеки звернувся відвідувач зі скаргами на кашель із утрудненим відходженням мокротиння. Який лікарський засіб із нижченаведених можна порекомендувати йому для симптоматичного лікування продуктивного кашлю?
a. Кодеїн
b. Глауцин
c. Бутамірат
d. Преноксдіазин
*e. Ацетилцистеїн

44. Який наслідок чекає на завідувача аптеки через відсутність організаційного механізму управління системою адаптації персоналу або його декларативний характер?
a. Прийняття новим співробітником своєї соціальної ролі у колективі
b. Визнання і сприйняття новим співробітником норм і цінностей колективу
c. Налагоджена система нематеріальної мотивації
*d. Високий рівень плинності кадрів, швидке звільнення нових співробітників
e. Зниження витрат, необхідних для введення нового співробітника в справи

45. Який лікарський засіб із нижченаведених можна порекомендувати вагітній жінці для усунення симптомів печії?
a. Алюмінію фосфат
b. Омепразол
c. Алюмінію гідроксид
*d. Натрію альгінат
e. Вісмуту субцитрат

46. Яка побічна реакція може розвинутися під час тривалого застосування алюмінійвмісних антацидів у пацієнтів із нирковою недостатністю?
a. Гіперфосфатемія
b. Дисбактеріоз
c. Сухий кашель
*d. Енцефалопатія
e. Діарея

47. Яка з команд медицини катастроф, що створені у складі центрів екстреної медичної допомоги та медицини катастроф, залучається до надання екстреної (швидкої) медичної допомоги постраждалим на місці події та їх медичної евакуації на догоспітальному етапі надання медичної допомоги?
a. Команда медицини катастроф другого типу
*b. Команда медицини катастроф першого типу
c. Команди медицини катастроф різних типів
d. Команда медицини катастроф шостого типу
e. Бригада швидкої екстреної (швидкої) медичної допомоги

48. Пацієнт віком 70 років хворіє на артеріальну гіпертензію та доброякісну гіперплазію передміхурової залози. Який препарат із групи антигіпертензивних лікарських засобів є препаратом вибору для цього пацієнта?
a. Ірбесартан
b. Клонідин
*c. Доксазозин
d. Бісопролол
e. Лізиноприл

49. Під час контролю якості тирлича коренів виконується випробування "Показник гіркоти". Оскільки визначення проводиться різними експертами, то використовують розчин порівняння для розрахунку коефіцієнта кореляції експертів. Укажіть речовину, яка застосовується для приготування цього розчину.
a. Натрію хлорид
b. Фруктози дигідрат
*c. Хініну гідрохлорид
d. Лимонна кислота
e. Глюкози моногідрат

50. Під час випробувань ацетилсаліцилової кислоти встановлено, що 1 г цієї субстанції розчиняється в 5 мл етанолу 96%. Яка розчинність ацетилсаліцилової кислоти відносно розчинника згідно з Державною Фармакопеєю України?
*a. Легкорозчинна
b. Дуже легкорозчинна
c. Помірно розчинна
d. Малорозчинна
e. Частково розчинна

51. До складу якої з нижченаведених рослин входять фітоестрогени?
a. Барвінок рожевий
*b. Хміль звичайний
c. Бузина чорна
d. Горицвіт весняний
e. Ефедра хвощова

52. Укажіть спосіб уведення атропіну сульфату до основи, яка містить ланолін і вазелін, під час виготовлення мазі за рецептом лікаря.
a. Розчиняють у всій основі
b. Додають у вигляді порошку, подрібненого до максимального ступеня дисперсності
*c. Розчиняють у мінімальній кількості води, емульгують ланоліном
d. Розчиняють у частині основи
e. Розчиняють у спирто-водо-гліцериновій суміші (1:6:3) незалежно від прописаної кількості

53. Начальнику медичної служби військової частини в кінці фінансового року необхідно запланувати витребування медичного майна та техніки на наступний рік у мирний час. Як він буде здійснювати витребування медичного майна та техніки?
a. За власним бажанням військових частин
b. За фактичною потребою та з урахуванням їх забезпеченості до кінця року
c. На підставі фактичних запитів військових частин
*d. На підставі норм постачання та забезпеченості медичним майном на початок року
e. З урахуванням потреб та можливостей здійснення замовлень медичного майна

54. Укажіть час розпадання гранул шипучих під час проведення фармако-технологічних досліджень згідно з вимогами ДФУ.
a. До 15 хв
b. До 45 хв
c. До 60 хв
d. До 30 хв
*e. До 5 хв

55. Який економічний показник дозволяє оцінити ефективність торгово-фінансової та виробничої діяльності аптеки?
a. Торговельні накладення
b. Товарообіговість
c. Сальдо
*d. Рентабельність
e. Інкрементальний показник

56. Фармацевт віком 59 років раптово втратив свідомість. Діагностовано ознаки клінічної смерті. Із яких дій потрібно починати реанімаційні заходи?
a. Уведення атропіну та адреналіну
b. Застосування потрійного прийому Сафара
*c. Виконання зовнішнього масажу серця
d. Виконання конікотомії
e. Уведення аміодарону чи лідокаїну

57. Яку домедичну допомогу потрібно надати потерпілому, якщо він має ознаки обструкції стороннім тілом, але може говорити, кашляти, дихати?
a. При струсі головного мозку
*b. При порушенні прохідності верхніх дихальних шляхів
c. При підозрі на повну асфіксію
d. При кровотечі у плевральній порожнині
e. При підозрі на кульове поранення шиї

58. В аптечній технології лікарських засобів існують особливі (утруднені) випадки виготовлення водних розчинів. Укажіть умови розчинення кристалів міді сульфату у воді.
*a. Подрібнюють із невеликою кількістю води перед розчиненням
b. Розчиняють у насиченому розчині калію йодиду
c. Розчиняють у гарячій воді
d. Розчиняють у попередньо профільтрованій чи процідженій воді
e. Під час розчинення додають натрію гідрокарбонат

59. Із якою з фармакопей світу гармонізована будова Державної Фармакопеї України 2-го видання?
a. Японською Фармакопеєю
b. Фармакопеєю США
c. Фармакопеєю Німеччини
d. Британською Фармакопеєю
*e. Європейською Фармакопеєю

60. Який метод амортизації доцільно застосовувати до основних засобів, що в міру їх використання протягом корисного терміну зношуються рівномірно?
a. Виробничий
b. Прискореного зменшення залишкової вартості
*c. Прямолінійний
d. Кумулятивний
e. Зменшення залишкової вартості

61. За вмістом якої групи біологічно активних речовин проводять стандартизацію собачої кропиви трави згідно з вимогами ДФУ?
a. Ефірних олій
*b. Флавоноїдів
c. Алкалоїдів
d. Полісахаридів
e. Кумаринів

62. У яких умовах повинні зберігатися дієтичні добавки в аптечному закладі?
a. Разом із іншими лікарськими засобами
b. Разом із рослинною сировиною
c. У сухому місці
d. У темному місці
*e. Окремо від іншої продукції

63. Таблетки розчинні - це таблетки, які перед застосуванням розчиняються у воді. За яких умов потрібно досліджувати ці таблетки на розпадання?
*a. Рідке середовище - вода, температура 15-25^oС
b. Рідке середовище - фосфатний буферний розчин рН=6,8, температура 15-25^oС
c. Рідке середовище - вода, температура 45-50^oС
d. Рідке середовище - розчин кислоти хлористоводневої, температура 15-25^oС
e. Рідке середовище - кислота оцтова, температура 15-25^oС

64. Яка з нижченаведених речовин буде утворювати суспензійну мазь із вазелін-ланоліновою основою (1:1)?
a. Олія оливкова
*b. Ксероформ
c. Ментол
d. Танін
e. Протаргол

65. До аптеки звернувся постійний відвідувач віком 69 років зі скаргами на сухий кашель. Фармацевт помітив, що цей відвідувач регулярно отримує в аптеці еналаприл за програмою "Доступні ліки". Що має зробити фармацевт?
a. Запропонувати парові інгаляції
b. Замінити самостійно еналаприл на інший лікарський засіб із цієї групи
c. Здійснити самостійно корекцію дози еналаприлу в бік зменшення
*d. Спрямувати відвідувача до лікаря для корекції антигіпертензивної терапії
e. Порекомендувати ліки від сухого кашлю

66. Який жарознижувальний лікарський засіб є препаратом вибору для дитини віком 7 місяців?
*a. Парацетамол (суспензія)
b. Ацетилсаліцилова кислота (таблетки)
c. Ібупрофен (капсули)
d. Німесулід (порошок)
e. Парацетамол (таблетки)

67. Згідно із Законом України "Про лікарські засоби", незареєстровані лікарські засоби дозволено ввозити на митну територію України, якщо вони у встановленому порядку дозволені до застосування на території США або держав-членів ЄС і розроблені для лікування особливих патологій. Для лікування яких захворювань можна ввозити такі ліки?
a. Онкологічних
b. Гастроентерологічних
c. Неврологічних
*d. Рідкісних (орфанних)
e. Тропічних (малярії)

68. У рецептурно-виробничому відділі аптеки готують супозиторії методом виливання. Яку гідрофобну супозиторну основу використає фармацевт?
a. Масло лавра черешкового
*b. Бутирол
c. Поліетиленоксидну основу
d. Масло какао
e. Желатинно-гліцеринову основу

69. Хто затверджує перелік життєво необхідного та найбільш важливого медичного майна, що утримується на медичних складах для забезпечення військ у надзвичайних ситуаціях мирного часу, згідно з Порядком постачання медичного майна Збройним Силам України в мирний час?
a. Начальник генерального штабу
b. Начальник Держлікслужби з лікарських засобів
c. Начальник військово-польової аптеки
*d. Начальник служби забезпечення медичним майном
e. Військовий лікар

70. Для прийняття рішення про вибір методу лікування лікар зупинився на інформації, що ґрунтується на думці експертів. Якому рівню відповідає ця інформація згідно із засадами доказової медицини?
a. -
b. Висока достовірність - А
*c. Невизначена достовірність - D
d. Обмежена достовірність - С
e. Помірна достовірність - В

71. Які дії заборонені для підтримання ліцензіатом відповідності санітарного стану приміщень та устаткування аптеки вимогам санітарно-протиепідемічного режиму аптечних закладів?
*a. Сухе прибирання
b. Використання окремого інвентаря
c. Дезінфекція
d. Дератизація
e. Застосуванням мийних засобів

72. Асистент фармацевта готує порошки, до складу яких входить натрію тетраборат. Укажіть особливість його введення до цієї лікарської форми.
a. Використовують тритурацію
b. Застосовують для затирання пор ступки
c. Додають в останню чергу
d. Застосовують метод "тришаровості"
*e. Розтирають зі спиртом етиловим

73. Згідно з чинним законодавством екстемпоральні лікарські засоби підлягають внутрішньоаптечному контролю. Під час якого виду контролю проводиться перевірка загальної маси або об'єму лікарської форми?
a. Органолептичного
b. Опитувального
c. Хімічного
d. Письмового
*e. Фізичного

74. Пацієнту з обструктивним бронхітом лікар призначив антибіотик із групи фторхінолонів, а також порекомендував на тлі їх прийому вживати велику кількість рідини - до 2-3 л на добу. Укажіть причину цієї рекомендації.
*a. Для запобігання утворенню голкоподібних кристалів у канальцях нирок
b. Для отримання швидшого ефекту від препарату
c. Для кращого всмоктування препарату
d. Для попередження гепатотоксичності препарату
e. Для запобігання кумуляції лікарського засобу

75. Укажіть перелік лікарських засобів, які відпускаються без рецепта для симптоматичного лікування болю в горлі.
*a. Амбазон, Гексетидин, Декаметоксин
b. Сульфатіазол, Сульфаніламід, Хлорамфен
c. Ацетилсаліцилова кислота, Парацетамол, Метамізол натрію
d. Амброксол, Бромгексин, Карбоцистеїн
e. Ксилометазолін, Оксиметазолін, Трамазолін

76. Згідно з Настановою "Лікарські засоби. Належна практика зберігання", умови зберігання лікарських засобів (ЛЗ) повинні відповідати зазначеній у маркуванні інформації, яка враховує температуру зберігання та відносну вологість. Результати яких досліджень є основою для визначення умов зберігання?
a. Сертифікація процесу
b. Прекваліфікація виробництва
c. Валідація методик
*d. Випробування стабільності ЛЗ
e. Кваліфікація фахівців

77. Укажіть лікарську форму для зовнішнього застосування, що містить суму рослинних екстрактів, диспергованих у липкій основі на основі каучуку, нанесеній на тканинні стрічки, і чинить місцеву дію.
a. Припарка
*b. Пластир нашкірний
c. Ліпофільний гель
d. Крем ліпофільний
e. Гідрогель

78. Який лікарський засіб із нижченаведених є найефективнішим для лікування оперізувального герпесу (Herpes zoster)?
a. Інтерферон
b. Римантадин
*c. Валацикловір
d. Специфічний імуноглобулін
e. Тилорон

79. Як називаються особи, що під час бойових дій отримали поранення, ураження чи захворювання, за станом здоров'я втратили боєздатність чи працездатність не менше ніж на одну добу та потрапили в медичні пункти або лікувальні заклади?
a. Небойові санітарні втрати
b. Загальні втрати особового складу військ
*c. Бойові санітарні втрати
d. -
e. Незворотні втрати особового складу військ

80. Наступного дня після виготовлення суспензії фармацевт помітив осідання твердих часток. Під час збовтування суспензія відновила свої властивості як гетерогенна система. Як називається цей процес?
*a. Ресуспендованість
b. Коалесценція
c. Інверсія
d. Термодинамічна стійкість
e. Кінетична нестійкість

81. Укажіть лікарську форму, що є густою рідиною або драглеподібною масою, яка плавиться за температури тіла.
a. Мазь
b. Паста
c. Суспензія
d. Емульсія
*e. Лінімент

82. Укажіть із нижченаведених лікарських засобів антибіотик полієнового ряду для лікування системних і локалізованих мікозів (кандидозів).
*a. Ністатин
b. Амікацин
c. Лінкоміцин
d. Клотримазол
e. Азитроміцин

83. Відповідно до вимог чинного законодавства, фінансова звітність підприємства складається з п'яти обов'язкових документів. У якому з них буде відображено довгостроковий кредит аптечного закладу?
a. Звіті про фінансові результати
*b. Балансі підприємства
c. Примітках до фінансової звітності
d. Звіті про власний капітал
e. Звіті про рух грошових коштів

84. Фармацевт виготовляє офтальмологічний лікарський засіб. Які допоміжні речовини використовує спеціаліст із метою запобігання контамінації та розмноження мікроорганізмів у ліках?
a. Стабілізатори
b. Солюбілізатори
c. Розчинники
d. Пролонгатори
*e. Консерванти

85. Яка ознака з нижченаведених характерна для відкритого перелому кісток кінцівки?
a. -
*b. Кровотеча з рани
c. Припухлість у ділянці ураження
d. Зміна довжини кінцівки
e. Гематома в ділянці перелому

86. Який аналіз провів спеціаліст фармацевтичного підприємства, здійснивши порівняльні дослідження внутрішнього середовища і зовнішніх умов, проаналізувавши сильні та слабкі сторони, можливості та загрози?
a. АВС
b. PEST
c. VED
d. VEN
*e. SWOT

87. Яку процедуру потрібно застосувати при формуванні груп для проведення клінічного дослідження лікарського засобу, що дозволить мінімізувати  систематичні помилки та упередженість дослідника?
a. Формалізацію
b. Валідацію
c. Індивідуалізацію
*d. Рандомізацію
e. Абстрагування

88. До аптеки звернувся пацієнт зі скаргами на діарею і попросив відпустити йому лопераміду гідрохлорид у таблетках. Укажіть протипоказання до застосування лопераміду.
a. Гостра діарея
b. Водяниста діарея
*c. Кров'яниста діарея
d. Хронічна діарея
e. Діарея мандрівників

89. Яку з нижченаведених допоміжних речовин можна застосовувати як антифрикційну речовину під час виготовлення таблеток?
a. Ацетилфталілцелюлозу
*b. Тальк
c. Воду очищену
d. Ксиліт
e. Натрію гідрокарбонат

90. Уміст якої групи біологічно активних речовин повинен контролювати фахівець у лікарській рослинній сировині "Дуба кора" згідно з вимогами ДФУ?
a. Алкалоїдів
b. Гідроксикоричних кислот
*c. Танінів
d. Полісахаридів
e. Флавоноїдів

91. Пацієнту для лікування сечокам'яної хвороби, спричиненої уратними каменями, призначено препарат, механізм дії якого пов'язаний зі здатністю інгібувати фермент ксантиноксидазу. Укажіть цей препарат.
a. Фуразидин
b. Домперидон
c. Ципрофлоксацин
*d. Алопуринол
e. Урсодезоксихолева кислота

92. Пацієнту призначено антидепресант, основним компонентом якого є сухий екстракт із трави звіробою. Про можливе виникнення якого побічного ефекту потрібно попередити пацієнта?
a. Гепатотоксичність
b. Нефротоксичність
c. Порушення слуху
*d. Фотосенсибілізацію
e. Зниження артеріального тиску

93. Який центральний орган виконавчої влади реалізує державну політику у сфері контролю якості та безпеки лікарських засобів?
a. Міністерство охорони здоров'я України
b. Всесвітня організація охорони здоров'я
*c. Державна служба України з лікарських засобів та контролю за наркотиками
d. Державний експертний центр
e. Український науковий фармакопейний центр якості лікарських засобів

94. Яку концентрацію спирту етилового використає фармацевт для виготовлення 1%-го розчину левоміцетину спиртового?
a. 96%
b. 95%
c. 90%
*d. 70%
e. 60%

95. Фармацевт готує супозиторії методом викачування. Пропис містить екстракт красавки, стрептоцид, іхтіол та основу. Завдяки якій речовині, що входить до складу пропису та має склеювальні властивості, супозиторну масу готують без пластифікатора?
a. Бутиролу
b. Стрептоциду
c. Екстракту красавки
d. Маслу какао
*e. Іхтіолу

96. Уміст магнію хлориду гексагідрату згідно з вимогами ДФУ визначають методом прямого комплексонометричного титрування. Укажіть титрант цього методу.
a. Калію гідроксид
b. Натрію гідроксид
c. Калію бромід
*d. Натрію едетат
e. Калію хлорид

97. Під час обстеження немовляти лікар-неонатолог виявив передчасне закриття артеріальної (Боталової) протоки та легеневу гіпертензію. Відомо, що в ІІІ триместрі вагітності жінка скаржилася на біль у спині та для полегшення стану приймала піридоксин, парацетамол, індометацин, фуросемід, ціанокобаламін. Який із призначених препаратів міг спровокувати дефект?
a. Піридоксин
b. Парацетамол
c. Фуросемід
*d. Індометацин
e. Ціанокобаламін

98. Дисперсну фазу косметичних гелів формують гелеутворювачі. Яка з нижченаведених речовин належить до природних рослинних гелеутворювачів?
a. Желатин
b. Натрій карбоксиметилцелюлоза
c. Декстран
*d. Пектин
e. Колаген

99. На які види поділяють медичне майно відповідно до облікової класифікації та Наказу Міністерства оборони України "Про затвердження Порядку постачання медичного майна Збройним Силам України в мирний час"?
a. Апаратне та інструментальне
b. Лабораторне та санітарно-господарче
c. Фармацевтичне та лікувальне
d. Спеціальне та споживче
*e. Інвентарне та витратне

100. До проявів якої негативної реакції чи наслідку може призвести застосування масляних розчинів назальних крапель для симптоматичного лікування алергії в дітей до 2-х років?
a. Розвиток порушень серцевого ритму
b. Підвищення артеріального тиску
*c. Потрапляння їх у легені та розвиток пневмонії
d. Кандидозу верхніх дихальних шляхів
e. Виникнення закрепу

101. Яку форму документації мають використати фармацевти, асистенти фармацевта усіх закладів охорони здоров'я незалежно від форм власності для повідомлення про будь-які випадки побічних реакцій лікарських засобів, вакцини, туберкуліну, відсутності ефективності лікарських засобів та несприятливих подій після імунізації/туберкулінодіагностики?
a. Ф-1
b. Касовий ордер
c. Бланк-замовлення
*d. Карту-повідомлення
e. Ф-3

102. На який мікроорганізм спрямована дія кларитроміцину, що призначили пацієнту з виразкою пілоричного відділу шлунка?
a. Chlamydia pneumoniae
b. Haemophilus influenzae
c. Mycoplasma pneumoniae
d. Streptococcus pneumoniae
*e. Helicobacter pylori

103. Яким чином визначається однорідність супозиторіїв екстемпорального виготовлення?
*a. Візуально на поздовжньому зрізі
b. Мікроскопічно
c. Рефрактометрично
d. Візуально на поперечному зрізі
e. За допомогою ситового аналізу

104. Із якими біологічно активними речовинами, що містяться в корі крушини, пов'язаний проносний ефект препаратів цієї лікарської рослинної сировини?
a. Ксантонами
*b. Антраценпохідними
c. Простими фенолами
d. Кумаринами
e. Полісахаридами

105. Який метод застосовують у фармацевтичній промисловості під час виготовлення м'яких желатинових капсул без шва?
a. Пресування
*b. Крапельний
c. Плівковий
d. Нашарування
e. Занурення

106. Укажіть косметичний засіб, що використовується для очищення шкіри від забруднень та злущування ороговілих клітин із поверхні шкіри.
a. Гель
b. Віск
c. Пінка
*d. Скраб
e. Тонік

107. Під час надзвичайної ситуації у зоні дій медична рота бригади потребує організації ефективного медичного постачання. Яка структурна одиниця медичного постачання медичної роти буде відповідальна за ці завдання?
a. Аптека медичної роти та стабілізаційний пункт медичної роти
b. Склад і пересувна ремонтна група
c. Аптека медичного пункту та пункт управління
d. Аптека медичного пункту та евакуаційний взвод
*e. Аптека медичної роти та медичний склад

108. До якої категорії можна віднести очний імплант, матриця якого складається із кополімерів молочної та гліколевої кислоти, після введення поступово розчиняється і вивільнює активні фармацевтичні інгредієнти та не потребує видалення?
a. Мінімси
b. Дифузійні
c. Осмотичні
d. Нерозчинні
*e. Біорозчинні

109. Укажіть із нижченаведеного переліку лікарську рослинну сировину, що містить ненасичені жирні кислоти та використовується для профілактики атеросклерозу.
a. Ехінацеї трава
b. Кропу плоди
c. Вільхи супліддя
*d. Гарбуза насіння
e. Дягелю кореневища

110. Який вид контролю здійснює уповноважена особа аптеки під час надходження лікарських засобів від постачальника?
a. Опитувальний
b. Хімічний
*c. Візуальний
d. Контроль при відпуску
e. Фізичний

111. Який лікарський засіб для симптоматичного лікування сезонного алергічного риніту належить до глюкокортикостероїдів місцевого застосування?
a. Фенілефрин
*b. Беклометазон
c. Ксилометазолін
d. Азеластин
e. Нафазолін

112. Під час візиту до лікаря-стоматолога з приводу видалення зуба у пацієнта після застосування місцевої анестезії розвинувся анафілактичний шок. Який лікарський засіб міг спричинити таку прогнозовану побічну реакцію?
a. Лізиноприл
b. Лансопразол
*c. Лідокаїн
d. Ловастатин
e. Лінкоміцин

113. Укажіть періодичність зміни технологічного одягу та взуття працівниками аптечного закладу.
*a. Не рідше ніж 2 рази на тиждень
b. Не рідше ніж 1 раз на 10 днів
c. Не рідше ніж 1 раз на місяць
d. Не рідше ніж 1 раз на тиждень
e. Не рідше ніж 2 рази на місяць

114. У якому співвідношенні потрібно приготувати настій кореня алтеї, якщо в рецепті не зазначена кількість сировини?
a. 1:10
b. 1:5
*c. 1:20
d. 1:1
e. 1:30

115. Яку лікарську рослинну сировину з нижченаведеного можна рекомендувати пацієнту як відхаркувальний засіб?
*a. Подорожника великого листя
b. Буркуну траву
c. Розторопші плоди
d. Шипшини плоди
e. Вільхи супліддя

116. Із якою метою під час надання домедичної та першої медичної допомоги використовується "оклюзійна торакальна пов'язка (наліпка) на гелевій основі з клапаном (або без клапана)", що передбачена Переліком лікарських засобів та медичних виробів, які повинні бути в складі аптечок медичних загальновійськових індивідуальних?
a. Знерухомлення кінцівки при відкритих переломах, де зламана кістка виступає назовні
b. Зменшення тепловтрат чи перегрівання людського тіла в екстрених випадках
c. Транспортної іммобілізації кінцівки при частковій ампутації
*d. Перешкоджання потраплянню повітря в рану при зовнішньому відкритому пневмотораксі
e. Зупинки масивної зовнішньої кровотечі при вогнепальному пораненні голови

117. Яку особливість фенолу кристалічного фармацевт повинен враховувати під час виготовлення олійного розчину?
a. Відважувати на пергаментному папері, тому що ця речовина залишає забарвлений слід
b. Розчиняти за низької температури
c. Швидко відважувати на пергаментному папері, тому що ця речовина летка та її пари здатні діяти на метал
d. Розчиняти за високої температури
*e. Відважувати на пергаментному папері, уникаючи торкання пальцями (можливі опіки)

118. Який лікарський засіб із групи інгібіторів АПФ рекомендовано використовувати як засіб "швидкої допомоги" при гіпертонічному кризі до прибуття бригади екстреної (швидкої) медичної допомоги?
a. Ніфедипін
*b. Каптоприл
c. Амлодипін
d. Нітрогліцерин
e. Фуросемід

119. Обсяг реалізації лікарського засобу "Анальгін таб. №10" падає, прибуток знижується, товар продається зі збитком. У якій фазі життєвого циклу перебуває товар?
a. Насичення
b. Зрілості
c. Розвитку та випробувань
d. Зростання
*e. Спадання

120. До аптеки звернулася жінка з алергічним ринітом. Вона працює диспетчером в аеропорту, має шлуночкову тахіаритмію і зараз приймає кетоконазол. Укажіть найоптимальніший антигістамінний засіб у цьому разі.
a. Азеластин
b. Лоратадин
*c. Фексофенадин
d. Хлоропірамін
e. Левоцетиризин

121. Асистент фармацевта готує дерматологічну суспензію, що містить сірку. Укажіть стабілізатор для цієї лікарської форми.
*a. Калійне мило
b. Желатоза
c. Твін-80
d. Ксантинова камедь
e. Метилцелюлоза

122. У монографії ДФУ "Цефотаксим для ін'єкцій" описано приготування випробовуваного розчину у воді, вільній від вуглецю діоксиду, і вказано, що одержаний розчин має бути прозорим. Укажіть речовину, з якою фахівець має порівняти одержаний розчин, щоб виконати це випробування.
*a. Вода
b. Гідразин
c. Етанол
d. Пентанол
e. Гліцин

123. На яких територіях заборонено провадити господарську діяльність із реалізації лікарських засобів через мобільні аптечні пункти?
*a. В обласних центрах та містах на території України з кількістю населення понад 100 тисяч осіб
b. У межах територій, де ведуться активні бойові дії, за переліком, затвердженим Мінреінтеграції
c. У сільській місцевості у разі відсутності аптеки
d. У сільській місцевості у разі відсутності аптечного пункту
e. У межах територій, на яких уведено надзвичайний стан, на період надзвичайного стану

124. Застосування якого з нижченаведених антибіотиків може викликати побічну дію - синдром "червоної людини"?
*a. Ванкоміцину
b. Доксицикліну
c. Рифампіцину
d. Азитроміцину
e. Стрептоміцину

125. Який термін дії електронного рецепта, виписаного на рецептурному бланку №3 (ф-3), на наркотичні (психотропні) лікарські засоби?
a. 60 календарних днів
b. 20 календарних днів
c. 30 календарних днів
d. 15 календарних днів
*e. 10 календарних днів

126. До аптеки надійшов рецепт, що містить фармацевтичну несумісність: begin Sulfuris 1,0 Olei Ricini 10,0 Spiritus aethylici 70% 20 ml Misce. Da. Signa: Наносити на уражені ділянки. Укажіть вид фармацевтичної несумісності.
a. Розшарування емульсії
b. Коагуляція колоїдної системи
c. Хімічна взаємодія
d. Нерозчинність інгредієнтів
*e. Незмішуваність інгредієнтів

127. До лабораторії фармацевтичної компанії надійшла субстанція "Дилтіазему гідрохлорид". Який реактив використовують для аналізу цієї речовини на наявність домішки важких металів?
*a. Тіоацетамід
b. Тіогліколева кислота
c. Гідроксихінолін
d. Калію тетрайодомеркурат
e. Дифеніламін

128. Надання фармацевтичної послуги ґрунтується на двох підходах: "фокус на товар (лікарські засоби)" та "фокус на пацієнта". Яка основна мета фармацевтичної послуги під час реалізації підходу "фокус на пацієнта"?
a. Відпуск лікарських засобів
b. Залучення більшої кількості відвідувачів
*c. Здоров'я пацієнта
d. Підвищення виручки
e. Прибуток

129. Яка побічна реакція найчастіше виникає під час застосування антацидів, що містять магній?
a. Закреп
*b. Послаблююча дія
c. Нефротоксичність
d. Гепатотоксичність
e. Агранулоцитоз

130. Укажіть речовину, під час виготовлення водного розчину якої, як розчинник використовують свіжоотриману, попередньо профільтровану, воду очищену.
a. Кислота борна
*b. Калію перманганат
c. Натрію хлорид
d. Міді сульфат
e. Етакредину лактат

131. До аптеки звернувся чоловік віком 25 років із застудою, основним симптомом якої є біль у горлі. Яку із нижченаведених скарг можна вважати "загрозливим" симптомом?
a. Нежить
b. Незначна слабкість
c. Сухий помірний кашель
*d. Порушення ковтання
e. Підвищення температури тіла до субфебрильної

132. Пацієнт знаходиться в інфекційному відділенні в тяжкому стані. До одержання результатів бактеріологічного аналізу йому призначили цефтріаксон в/в 2 рази на день по 1,0 г. До якої фармакологічної групи належить цей лікарський засіб?
*a. Цефалоспорини
b. Монобактами
c. Аміноглікозиди
d. Карбапенеми
e. Пеніциліни

133. До аптеки звернувся відвідувач щодо герпетичного висипу на верхній губі. Укажіть лікарський засіб для етіотропної терапії.
a. Повідон-йод
*b. Ацикловір
c. Перметрин
d. Оксид цинку
e. Бензилбензоат

134. Як можна класифікувати трудову адаптацію, що ґрунтується на пристосуванні до керівника та колег чи колективу і відображає загалом систему стосунків між людьми в процесі спільної праці?
a. Первинна
*b. Соціально-психологічна
c. Вторинна
d. Психофізіологічна
e. Професійна

135. Порекомендуйте відвідувачу аптеки антигістамінний препарат для місцевого застосування при алергічному риніті.
*a. Азеластин
b. Нафазолін
c. Ксилометазолін
d. Протаргол
e. Оксиметазолін

136. Відпуск лікарських засобів з аптек може здійснюватися за паперовими або електронними рецептами. Скільки лікарських засобів можна виписати в одному електронному рецепті?
a. Три
b. П'ять
*c. Один
d. Два
e. Чотири

137. Який лікарський засіб використовують для лікування патології новонародженого, зумовленої дефіцитом сурфактанту, і як засіб неонатальної профілактики респіраторного дистрес-синдрому?
*a. Амброксол
b. Бутамірат
c. Бромгексин
d. Глауцин
e. Ацетилцистеїн

138. При якому захворюванні лікар має право виписати рецепт на безоплатний або пільговий відпуск лікарських засобів пацієнту незалежно від основного захворювання?
*a. СНІДу та ВІЛ-інфекції
b. COVID-19
c. Туберкульозі
d. Розсіяному склерозі
e. Церебральному паралічі

139. Для визначення домішок поліциклічних ароматичних вуглеводнів використовують спектрофотометр. Який показник вимірюють цим приладом?
a. Динамічну в'язкість
b. Температуру плавлення
*c. Оптичну густину
d. Температуру кипіння
e. Кут обертання

140. Який показник визначається діленням суми товарообігу на одного працівника середньоспискової чисельності аптеки?
a. Рентабельність
b. Прибуток
*c. Продуктивність праці
d. Торгові накладення
e. Товарообіговість

141. Укажіть речовину, водний розчин якої фармацевт фільтрує гарячим крізь паперовий фільтр.
a. Йод
b. Міді сульфат
*c. Кальцію глюконат
d. Кислота борна
e. Натрію тетраборат

142. Укажіть перелік лікарських засобів, що відпускаються без рецепта для симптоматичного лікування болю у м'язах та спині з групи нестероїдних протизапальних та протиревматичних засобів для місцевого застосування.
a. Сульфадіазин срібла, Сульфатіазол, Сульфаніламід
b. Кислота ацетилсаліцилова, Метамізол натрію, Парацетамол
c. Гепарин, Троксерутин, Есцин
d. Хлорамфенікол, Декаметоксин, Кислота мефенамінова
*e. Ібупрофен, Індометацин, Німесулід

143. Хто здійснює керівництво службою медицини катастроф - особливим видом аварійно-рятувальних служб, формування та працівники яких атестовані для надання екстреної (швидкої) медичної допомоги постраждалим безпосередньо в зоні надзвичайної ситуації та внесені до відповідних реєстрів аварійно-рятувальних служб?
a. Суб'єкт національного рівня координації функціонування служби медицини катастроф
b. Центр екстреної медичної допомоги та медицини катастроф
*c. Міністерство охорони здоров'я України
d. Український науково-практичний центр екстреної медичної допомоги та медицини катастроф МОЗ України
e. Органи місцевого самоврядування

144. Яка побічна реакція може виникнути у разі тривалого застосування антигістамінних лікарських засобів першого покоління?
*a. Тахіфілаксія
b. Гіперреактивність
c. Канцерогенна дія
d. Тератогенна дія
e. Ідіосинкразія

145. Законодавство України регламентує порядок відпуску лікарських засобів та супутніх товарів з аптечних закладів. Якій групі населення заборонено продаж та доставка ліків?
a. Покупцям із психічними захворюваннями
b. Підліткам 15-18 років
*c. Дітям до 14 років
d. Особам похилого віку
e. Заборону не встановлено

146. Згідно із законом України "Про лікарські засоби" в Україні лікарські засоби (ЛЗ) допускаються до застосування після їхньої державної реєстрації. Укажіть ЛЗ, які не підлягають державній реєстрації відповідно до цього Закону.
a. Промислово виготовлені в Україні для лікування орфанних захворювань
b. Промислово виготовлені в Україні для експортування
*c. Виготовлені в аптеці на замовлення лікувально-профілактичного закладу
d. Промислово виготовлені в Україні для лікування онкологічних хворих
e. Увезені в Україну імпортні ЛЗ для реалізації на вітчизняному ринку

147. Укажіть ефірну олію, основним компонентом якої є цинеол.
*a. Евкаліптова
b. Шавлієва
c. Лимонна
d. Лавандова
e. М'ятна

148. Яка форма кредитування передбачає можливість видачі й погашення кредиту декількома частинами (траншами) у межах встановленого ліміту та в зручному режимі для ведення бізнесу позичальника?
a. Лізинг
b. Овердрафт
c. Строковий кредит
*d. Кредитна лінія
e. Кредит на купівлю транспорту

149. Через можливість виникнення яких побічних фармакологічних властивостей фторхінолони протипоказані пацієнтам віком до 14 років?
a. Тератогенних
b. Кардіотоксичних
c. Гепатотоксичних
*d. Хондротоксичних
e. Нефротоксичних

150. Протягом скількох робочих днів ліцензіат, у разі ліквідації місця провадження господарської діяльності, зобов'язаний подати до органу ліцензування відповідну заяву щодо ліквідації місця провадження господарської діяльності?
a. 15
b. 60
*c. 10
d. 20
e. 30

