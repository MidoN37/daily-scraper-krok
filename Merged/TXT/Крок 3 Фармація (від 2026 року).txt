1. Які противірусні засоби прямої дії, що є інгібіторами зворотної транскриптази ВІЛ, застосовуються для антиретровірусної терапії дорослих, підлітків і дітей?
a. Ацикловір, рибавірин
b. Тилорон, інозин пранобекс
c. Фамцикловір, валацикловір
*d. Ламівудин, зидовудин
e. Уміфеновір, озельтамівір

2. Під час аварії та вибуху на атомній електростанції (АЕС) у повітря було викинуто близько 30 кг радіоактивного йоду. Який із радіопротекторів доцільно застосовувати у цьому разі?
*a. Йодид калію
b. Унітіол
c. Азитроміцин
d. Цистамін
e. Лейцин

3. Медичне сортування проводиться під час надзвичайних ситуацій, що пов'язані з великою кількістю поранених. На скільки сортувальних категорій розподіляються потерпілі та за якими категоріями?
a. На догоспітальному етапі медичне сортування не проводиться
*b. Чотири сортувальні групи за станом здоров'я та потребою в однорідних лікувальних та евакуаційних заходах
c. Три сортувальні групи за станом здоров'я
d. Дві сортувальні групи за потребою в евакуаційних заходах
e. Дві сортувальні групи за станом здоров'я та потребою в однорідних лікувальних та евакуаційних заходах

4. Про який вид побічної реакції має повідомити фармацевт через карту-повідомлення за наявності у пацієнта реакції на використання лікарського засобу, характер або тяжкість проявів, що не призводить до смерті, не становить загрози для життя, не вимагає госпіталізації або збільшення терміну госпіталізації, не викликає стійкої або значної непрацездатності чи інвалідності та вроджених аномалій чи вад розвитку та не має іншої важливої медичної оцінки?
a. Непередбачену
*b. Несерйозну
c. Передбачену
d. Серйозну
e. Незафіксовану

5. У якому місці найкраще розташувати новий безрецептурний препарат у залі обслуговування з позицій мерчендайзингу?
*a. На полиці на рівні очей
b. У закритій шафі
c. На нижній полиці
d. На верхній полиці
e. Біля входу в аптеку

6. Для якої рослинної сировини під час кількісного визначення ефірної олії перегонку продовжують, доки леткі сині компоненти сягнуть нижнього кінця конденсуючої системи?
*a. Ромашки квіток
b. Валеріани коренів
c. Гарбуза насіння
d. Анісу плодів
e. Калини плодів

7. За що відповідає уповноважена особа суб'єкта господарювання, яка провадить господарську діяльність із роздрібної торгівлі лікарськими засобами?
a. Фінансову звітність та облік
b. Закупівлю товарно-матеріальних цінностей
c. Облік та збереження майна
d. Взаємодію з органами місцевого самоврядування
*e. Функціонування системи якості

8. Який стабілізатор потрібно застосувати під час виготовлення екстемпорального 2%-го розчину новокаїну для ін'єкцій?
a. Натрію гідрокарбонат
b. Калію гідроксид
c. Кальцію карбонат
d. Натрію хлорид
*e. Кислоту хлористоводневу

9. У тактичній медицині під час надання домедичної допомоги пораненому застосовується правило "C–A–B–C" (сильна кровотеча, дихальні шляхи, дихання, кровообіг). Що передбачає це правило?
a. Порядок діагностування хронічних захворювань та надання першої лікарської допомоги потерпілим
b. Практику встановлення діагнозу та порядок надання першої медичної допомоги потерпілим
*c. Практику визначення ознак життя та порядок надання домедичної допомоги потерпілим
d. Практику визначення логістичних шляхів та порядок медичної евакуації потерпілим
e. Практику встановлення пріоритетів та алгоритм медичного сортування потерпілим

10. Які вимоги висуваються до спеціалістів, що не працювали понад п'ять років за зазначеною у дипломі, сертифікаті (посвідченні) спеціальністю, для отримання допуску до провадження діяльності з виробництва (виготовлення) лікарських засобів в умовах аптеки, роздрібної торгівлі лікарськими засобами?
a. Відвідування заходів безперервного розвитку (майстер-класів)
b. Проходження перепідготовки на циклах тематичного удосконалення
c. Публікація статей у наукових журналах
d. Участь у конференціях за напрямом професійної діяльності
*e. Проходження перепідготовки на циклах спеціалізації зі спеціальності

11. Яку форму влади демонструє лідер, використовуючи наявні у нього захоплюючі особисті характеристики та властивості, що охоче наслідуються підлеглими, які прагнуть бути такими самими, як він?
a. Заснована на примусі
b. Експертна
*c. Еталонна
d. Заснована на винагороді
e. Законна

12. Під час ідентифікації лікарської рослинної сировини, яка містить ефірні олії, звернули увагу на наявність залозок, що складаються з восьми клітин, розташованих у два ряди та чотири яруси. Представники якої родини мають таку особливість?
a. Apiaceae
*b. Asteraceae
c. Pinaceae
d. Myrtaceae
e. Lamiaceae

13. Який розчин готують, насипаючи лікарську речовину тонким шаром на велику поверхню води, залишаючи до розчинення?
a. Рибофлавін
*b. Протаргол
c. Коларгол
d. Танін
e. Іхтіол

14. Маркетингові дослідження, які проводила аптечна мережа, показали, що попит на певну групу лікарських засобів не змінився, незважаючи на суттєве зростання вартості товару. Про який вид попиту йдеться?
a. Абсолютно еластичний
b. Позитивний
c. Еластичний
*d. Нееластичний
e. Абсолютно нееластичний

15. В аналітичній лабораторії був визначений індекс набухання для лікарської рослинної сировини (ЛРС), що містить гетерополісахариди. Наявність якої речовини в ЛРС визначається у такий спосіб?
a. Хітину
b. Муреїну
*c. Слизу
d. Глікогену
e. Інуліну

16. Укажіть термін дії електронного рецепта, виписаного на рецептурному бланку форми №1 (ф-1), на лікарські засоби, крім наркотичних (психотропних), що підлягають відпуску за рецептом та повна вартість яких оплачується за рахунок коштів споживача.
*a. 90 календарних днів
b. 10 календарних днів
c. 30 календарних днів
d. 20 календарних днів
e. 60 календарних днів

17. Про який вид побічної реакції має повідомити фармацевт до ДП "Державний експертний центр Міністерства охорони здоров'я України" через карту-повідомлення за наявності у пацієнта реакції на використання лікарського засобу, характер або тяжкість проявів якої узгоджуються з наявною інформацією про лікарський засіб в інструкції для медичного застосування зареєстрованого лікарського засобу?
a. Незафіксовану
b. Несерйозну
c. Непередбачену
*d. Передбачену
e. Серйозну

18. Для пацієнтів із порушеннями функції якого органа існують обмеження щодо застосування лікарських засобів, які містять йод, під час симптоматичного лікування захворювань горла?
*a. Щитоподібної залози
b. Підшлункової залози
c. Нирок
d. Печінки
e. Серця

19. На кого із суб'єктів забезпечення цивільного захисту покладено завдання з організації надання домедичної допомоги постраждалим у зоні надзвичайної ситуації?
*a. Центральний орган виконавчої влади, що реалізує державну політику у сфері цивільного захисту
b. Кабінет Міністрів України
c. Раду міністрів Автономної Республіки Крим, обласні Київську та Севастопольську міські державні адміністрації
d. Службу медицини катастроф України
e. Центральний орган виконавчої влади, що забезпечує формування державної політики у сфері цивільного захисту

20. Лікарські засоби якої групи повинні перш за все входити до складу тактичної індивідуальної медичної аптечки (IFAK), що використовується для надання домедичної допомоги пораненим під час бойових дій?
a. Протизапальні
b. Протигрибкові
*c. Кровоспинні
d. Протиалергійні
e. Знеболювальні

21. Яку основу використовують під час виготовлення мазей для дітей, якщо в рецепті немає інших вказівок?
a. Вазелін сорту "Для очних мазей"
b. Стерильну поліетиленоксидну
*c. Стерильну вазелін-ланолінову (9:1)
d. Стерильну вазелін-ланолінову (1:1)
e. Вазелін

22. Залежно від змісту господарських операцій у фармації використовують різні види цін. Як називаються ціни, рівень яких штучно занижений, порівняно з цінами за звичайними комерційними операціями?
a. Монопольні
b. Регульовані
c. Фіксовані
*d. Демпінгові
e. Договірні

23. Для очищення жирної шкіри використовують лікувально-косметичні лосьйони, до складу яких уводять кератолітичні компоненти. Яка з нижченаведених речовин має такі властивості?
a. Метилцелюлоза
b. Розчин водню пероксиду
c. Гліцерин
d. Сік алое
*e. Кислота саліцилова

24. Скільки років, не враховуючи поточного року, в електронній системі охорони здоров'я зберігаються електронні рецепти на відпущені аптекою наркотичні лікарські засоби?
a. 1
b. 2
*c. 5
d. 10
e. 3

25. До якої фармакологічної групи належать клавуланова кислота й тазобактам?
a. Макроліди
b. Пеніциліни
c. Тетрацикліни
d. Фторхінолони
*e. Інгібітори beta-лактамаз

26. Результати яких досліджень є критерієм відповідності генеричного лікарського засобу оригінальному та можливості їх взаємозамінності?
a. Рандомізованих клінічних досліджень
b. Розчинності при різних рН
*c. Біоеквівалентності
d. Порівняльних клінічних досліджень
e. Обмежених клінічних досліджень

27. Який технологічний процес одержання таблеток доцільно обрати для лікарських речовин, що мають хорошу сипкість та спресовуваність?
a. Формування
b. Вологе гранулювання
c. Компактування
*d. Пряме пресування
e. Пресування з попередньою грануляцією

28. Пацієнт віком 60 років із артеріальною гіпертензією тривалий час приймав клофелін. Через деякий час після покращення стану та нормалізації артеріального тиску він раптово припинив уживання препарату. Виникнення якої побічної реакції можливе у разі раптової відміни клофеліну?
a. Сухий кашель
b. Диспепсія та нудота
*c. Гіпертензивний криз
d. Біль в епігастрії
e. Зниження артеріального тиску

29. Укажіть аналіз, за результатами якого лікарські засоби розподіляють на три групи відповідно до річного споживання.
a. FMR
b. XYZ
c. VED
d. VEN
*e. АВС

30. Розподіл рацемічної суміші дозволяє значно покращити фармакокінетичні та фармакодинамічні характеристики лікарського засобу. Рацемічним ізомером якого препарату є левофлоксацин?
a. Ципрофлоксацину
*b. Офлоксацину
c. Геміфлоксацину
d. Норфлоксацину
e. Левоцетиризину

31. При потенціометричному визначенні рН згідно з вимогами ДФУ вимірюють різницю потенціалів між двома електродами - індикаторним та електродом порівняння, які занурюються у випробовуваний розчин. Укажіть індикаторний електрод, придатний для цього визначення.
*a. Скляний
b. Платиновий
c. Кисневий
d. Стандартний
e. Металічний

32. Яку водну витяжку готують із суміші рослинного матеріалу та води, настоюють на киплячій водяній бані впродовж 30 хв, потім 10 хв охолоджують, проціджують і доводять до необхідного об'єму очищеною водою?
a. Густий екстракт
b. Настойку
*c. Відвар
d. Настій
e. Рідкий екстракт

33. Яку з нижченаведених лікарських речовин завжди дозують за масою під час приготування лікарських форм?
*a. Гліцерин
b. Воду очищену
c. Спирт етиловий
d. Кислоту хлористоводневу
e. Настойку валеріани

34. За якими принципами здійснюється розподіл постачання медичного майна військовим частинам Збройних Сил України в мирний час?
a. За географічно-кліматичними зонами з урахуванням децентралізації постачання у позаплановому порядку
b. За територіальними громадами з урахуванням їх наближеності до кордону країни у позаплановому порядку
*c. За територіальним принципом у плановому порядку з поєднанням централізованого та децентралізованого постачання
d. За рівнем забезпеченості гуманітарною допомогою від міжнародних постачальників у плановому порядку
e. За пріоритетністю обласних центрів без урахування логістичних шляхів у плановому порядку

35. Які лікарські засоби за міжнародними непатентованими назвами передбачені для комплектації набору таблеток (Pill pack) у складі аптечок медичних загальновійськових індивідуальних (АМЗІ)?
a. Парацетамол, вугілля активоване, амброксол
b. Мелоксикам, лоратадин, вугілля активоване
*c. Парацетамол, мелоксикам, левофлоксацин
d. Левофлоксацин, амброксол, лопераміду гідрохлорид
e. Мелоксикам, лопераміду гідрохлорид, екстракт валеріани

36. Укажіть результат застосування амоксициліну для пацієнтки з діагнозом: тонзиліт, яка приймає комбіновані оральні контрацептиви.
a. Підвищення ефективності антибактерійної терапії та контрацепції
b. Підвищення антибактеріальної ефективності
*c. Зниження ефективності контрацепції
d. Зниження антибактеріальної ефективності
e. Підвищення ефективності контрацепції

37. Яким методом проводять визначення кількісного вмісту ефірної олії у деревію траві відповідно до вимог ДФУ?
a. Титриметрії
b. Спектрофотометрії
*c. Перегонки з водяною парою
d. Гравіметрії
e. Колориметрії

38. Фармацевт готує мікстуру, до складу якої входить натрію бромід, настойка валеріани та вода. Яку кількість концентрованого розчину натрію броміду 20% (1:5) використає спеціаліст, якщо кількість сухої речовини становить 3,0 г?
a. 10 мл
*b. 15 мл
c. 5 мл
d. 30 мл
e. 50 мл

39. Який із факторів знижує рівень зацікавленості фахівця в активізації власних зусиль та прояву ініціативності для досягнення мети діяльності організації?
a. Збіг цілей фахівця та організації
b. Чітко визначені ключові показники ефективності діяльності
*c. Невизнання досягнутих успіхів
d. Корпоративна система професійного розвитку
e. Розширення кола повноважень

40. Залежно від того, яка організація приймає стандарти, вони поділяються на міжнародні, регіональні та національні. Дайте визначення поняттю "національний стандарт".
a. Документ, що встановлює правила, настанови чи характеристики щодо діяльності або її результатів
b. Регіональний стандарт, прийнятий європейською організацією зі стандартизації
*c. Стандарт, прийнятий національним органом стандартизації та доступний для широкого кола користувачів
d. Документ, що містить систематизований звід або перелік будь-яких об'єктів і дає змогу віднайти об'єкт за новим позначенням
e. Стандарт, прийнятий міжнародною організацією зі стандартизації та доступний для широкого кола користувачів

41. Кількісне визначення калію хлориду в субстанції, згідно з вимогами ДФУ, проводять методом осаджувального титрування з потенціометричною фіксацією кінцевої точки титрування. Який розчин є титрантом у цьому методі?
a. Калію нітрату
b. Кислоти азотної
c. Амонію тіоціанату
*d. Срібла нітрату
e. Кислоти хлористоводневої

42. Пацієнт віком 42 роки з ревматоїдним артритом в анамнезі має виразкову хворобу дванадцятипалої кишки. Який лікарський засіб із групи НПЗЗ можна йому рекомендувати?
a. Iндометацин
b. Ацетилсаліцилову кислоту
c. Напроксен
*d. Целекоксиб
e. Диклофенак

43. До аптеки звернувся відвідувач зі скаргами на кашель із утрудненим відходженням мокротиння. Який лікарський засіб із нижченаведених можна порекомендувати йому для симптоматичного лікування продуктивного кашлю?
*a. Ацетилцистеїн
b. Преноксдіазин
c. Кодеїн
d. Глауцин
e. Бутамірат

44. Який наслідок чекає на завідувача аптеки через відсутність організаційного механізму управління системою адаптації персоналу або його декларативний характер?
a. Зниження витрат, необхідних для введення нового співробітника в справи
b. Налагоджена система нематеріальної мотивації
*c. Високий рівень плинності кадрів, швидке звільнення нових співробітників
d. Прийняття новим співробітником своєї соціальної ролі у колективі
e. Визнання і сприйняття новим співробітником норм і цінностей колективу

45. Який лікарський засіб із нижченаведених можна порекомендувати вагітній жінці для усунення симптомів печії?
a. Омепразол
*b. Натрію альгінат
c. Алюмінію гідроксид
d. Алюмінію фосфат
e. Вісмуту субцитрат

46. Яка побічна реакція може розвинутися під час тривалого застосування алюмінійвмісних антацидів у пацієнтів із нирковою недостатністю?
*a. Енцефалопатія
b. Діарея
c. Сухий кашель
d. Гіперфосфатемія
e. Дисбактеріоз

47. Яка з команд медицини катастроф, що створені у складі центрів екстреної медичної допомоги та медицини катастроф, залучається до надання екстреної (швидкої) медичної допомоги постраждалим на місці події та їх медичної евакуації на догоспітальному етапі надання медичної допомоги?
a. Команди медицини катастроф різних типів
b. Команда медицини катастроф шостого типу
*c. Команда медицини катастроф першого типу
d. Бригада швидкої екстреної (швидкої) медичної допомоги
e. Команда медицини катастроф другого типу

48. Пацієнт віком 70 років хворіє на артеріальну гіпертензію та доброякісну гіперплазію передміхурової залози. Який препарат із групи антигіпертензивних лікарських засобів є препаратом вибору для цього пацієнта?
a. Лізиноприл
b. Бісопролол
c. Клонідин
*d. Доксазозин
e. Ірбесартан

49. Під час контролю якості тирлича коренів виконується випробування "Показник гіркоти". Оскільки визначення проводиться різними експертами, то використовують розчин порівняння для розрахунку коефіцієнта кореляції експертів. Укажіть речовину, яка застосовується для приготування цього розчину.
a. Натрію хлорид
*b. Хініну гідрохлорид
c. Лимонна кислота
d. Фруктози дигідрат
e. Глюкози моногідрат

50. Під час випробувань ацетилсаліцилової кислоти встановлено, що 1 г цієї субстанції розчиняється в 5 мл етанолу 96%. Яка розчинність ацетилсаліцилової кислоти відносно розчинника згідно з Державною Фармакопеєю України?
a. Частково розчинна
b. Дуже легкорозчинна
*c. Легкорозчинна
d. Помірно розчинна
e. Малорозчинна

51. До складу якої з нижченаведених рослин входять фітоестрогени?
*a. Хміль звичайний
b. Горицвіт весняний
c. Барвінок рожевий
d. Бузина чорна
e. Ефедра хвощова

52. Укажіть спосіб уведення атропіну сульфату до основи, яка містить ланолін і вазелін, під час виготовлення мазі за рецептом лікаря.
*a. Розчиняють у мінімальній кількості води, емульгують ланоліном
b. Розчиняють у спирто-водо-гліцериновій суміші (1:6:3) незалежно від прописаної кількості
c. Додають у вигляді порошку, подрібненого до максимального ступеня дисперсності
d. Розчиняють у всій основі
e. Розчиняють у частині основи

53. Начальнику медичної служби військової частини в кінці фінансового року необхідно запланувати витребування медичного майна та техніки на наступний рік у мирний час. Як він буде здійснювати витребування медичного майна та техніки?
a. За фактичною потребою та з урахуванням їх забезпеченості до кінця року
*b. На підставі норм постачання та забезпеченості медичним майном на початок року
c. На підставі фактичних запитів військових частин
d. За власним бажанням військових частин
e. З урахуванням потреб та можливостей здійснення замовлень медичного майна

54. Укажіть час розпадання гранул шипучих під час проведення фармако-технологічних досліджень згідно з вимогами ДФУ.
a. До 45 хв
b. До 15 хв
c. До 60 хв
*d. До 5 хв
e. До 30 хв

55. Який економічний показник дозволяє оцінити ефективність торгово-фінансової та виробничої діяльності аптеки?
*a. Рентабельність
b. Товарообіговість
c. Торговельні накладення
d. Інкрементальний показник
e. Сальдо

56. Фармацевт віком 59 років раптово втратив свідомість. Діагностовано ознаки клінічної смерті. Із яких дій потрібно починати реанімаційні заходи?
a. Застосування потрійного прийому Сафара
b. Виконання конікотомії
c. Уведення атропіну та адреналіну
*d. Виконання зовнішнього масажу серця
e. Уведення аміодарону чи лідокаїну

57. Яку домедичну допомогу потрібно надати потерпілому, якщо він має ознаки обструкції стороннім тілом, але може говорити, кашляти, дихати?
a. При струсі головного мозку
b. При кровотечі у плевральній порожнині
*c. При порушенні прохідності верхніх дихальних шляхів
d. При підозрі на повну асфіксію
e. При підозрі на кульове поранення шиї

58. В аптечній технології лікарських засобів існують особливі (утруднені) випадки виготовлення водних розчинів. Укажіть умови розчинення кристалів міді сульфату у воді.
a. Під час розчинення додають натрію гідрокарбонат
b. Розчиняють у попередньо профільтрованій чи процідженій воді
c. Розчиняють у насиченому розчині калію йодиду
*d. Подрібнюють із невеликою кількістю води перед розчиненням
e. Розчиняють у гарячій воді

59. Із якою з фармакопей світу гармонізована будова Державної Фармакопеї України 2-го видання?
a. Фармакопеєю Німеччини
b. Японською Фармакопеєю
c. Британською Фармакопеєю
*d. Європейською Фармакопеєю
e. Фармакопеєю США

60. Який метод амортизації доцільно застосовувати до основних засобів, що в міру їх використання протягом корисного терміну зношуються рівномірно?
a. Прискореного зменшення залишкової вартості
b. Кумулятивний
*c. Прямолінійний
d. Виробничий
e. Зменшення залишкової вартості

61. За вмістом якої групи біологічно активних речовин проводять стандартизацію собачої кропиви трави згідно з вимогами ДФУ?
a. Ефірних олій
b. Кумаринів
c. Полісахаридів
d. Алкалоїдів
*e. Флавоноїдів

62. У яких умовах повинні зберігатися дієтичні добавки в аптечному закладі?
a. У темному місці
b. Разом із рослинною сировиною
c. У сухому місці
*d. Окремо від іншої продукції
e. Разом із іншими лікарськими засобами

63. Таблетки розчинні - це таблетки, які перед застосуванням розчиняються у воді. За яких умов потрібно досліджувати ці таблетки на розпадання?
a. Рідке середовище - кислота оцтова, температура 15-25^oС
*b. Рідке середовище - вода, температура 15-25^oС
c. Рідке середовище - вода, температура 45-50^oС
d. Рідке середовище - розчин кислоти хлористоводневої, температура 15-25^oС
e. Рідке середовище - фосфатний буферний розчин рН=6,8, температура 15-25^oС

64. Яка з нижченаведених речовин буде утворювати суспензійну мазь із вазелін-ланоліновою основою (1:1)?
a. Протаргол
b. Танін
*c. Ксероформ
d. Ментол
e. Олія оливкова

65. До аптеки звернувся постійний відвідувач віком 69 років зі скаргами на сухий кашель. Фармацевт помітив, що цей відвідувач регулярно отримує в аптеці еналаприл за програмою "Доступні ліки". Що має зробити фармацевт?
a. Порекомендувати ліки від сухого кашлю
b. Здійснити самостійно корекцію дози еналаприлу в бік зменшення
*c. Спрямувати відвідувача до лікаря для корекції антигіпертензивної терапії
d. Замінити самостійно еналаприл на інший лікарський засіб із цієї групи
e. Запропонувати парові інгаляції

66. Який жарознижувальний лікарський засіб є препаратом вибору для дитини віком 7 місяців?
a. Парацетамол (таблетки)
b. Німесулід (порошок)
*c. Парацетамол (суспензія)
d. Ібупрофен (капсули)
e. Ацетилсаліцилова кислота (таблетки)

67. Згідно із Законом України "Про лікарські засоби", незареєстровані лікарські засоби дозволено ввозити на митну територію України, якщо вони у встановленому порядку дозволені до застосування на території США або держав-членів ЄС і розроблені для лікування особливих патологій. Для лікування яких захворювань можна ввозити такі ліки?
a. Неврологічних
b. Онкологічних
c. Тропічних (малярії)
d. Гастроентерологічних
*e. Рідкісних (орфанних)

68. У рецептурно-виробничому відділі аптеки готують супозиторії методом виливання. Яку гідрофобну супозиторну основу використає фармацевт?
a. Масло какао
b. Масло лавра черешкового
c. Желатинно-гліцеринову основу
d. Поліетиленоксидну основу
*e. Бутирол

69. Хто затверджує перелік життєво необхідного та найбільш важливого медичного майна, що утримується на медичних складах для забезпечення військ у надзвичайних ситуаціях мирного часу, згідно з Порядком постачання медичного майна Збройним Силам України в мирний час?
a. Начальник військово-польової аптеки
b. Начальник Держлікслужби з лікарських засобів
c. Військовий лікар
*d. Начальник служби забезпечення медичним майном
e. Начальник генерального штабу

70. Для прийняття рішення про вибір методу лікування лікар зупинився на інформації, що ґрунтується на думці експертів. Якому рівню відповідає ця інформація згідно із засадами доказової медицини?
*a. Невизначена достовірність - D
b. -
c. Помірна достовірність - В
d. Висока достовірність - А
e. Обмежена достовірність - С

71. Які дії заборонені для підтримання ліцензіатом відповідності санітарного стану приміщень та устаткування аптеки вимогам санітарно-протиепідемічного режиму аптечних закладів?
*a. Сухе прибирання
b. Застосуванням мийних засобів
c. Використання окремого інвентаря
d. Дератизація
e. Дезінфекція

72. Асистент фармацевта готує порошки, до складу яких входить натрію тетраборат. Укажіть особливість його введення до цієї лікарської форми.
a. Використовують тритурацію
b. Застосовують метод "тришаровості"
c. Застосовують для затирання пор ступки
*d. Розтирають зі спиртом етиловим
e. Додають в останню чергу

73. Згідно з чинним законодавством екстемпоральні лікарські засоби підлягають внутрішньоаптечному контролю. Під час якого виду контролю проводиться перевірка загальної маси або об'єму лікарської форми?
a. Письмового
b. Опитувального
*c. Фізичного
d. Органолептичного
e. Хімічного

74. Пацієнту з обструктивним бронхітом лікар призначив антибіотик із групи фторхінолонів, а також порекомендував на тлі їх прийому вживати велику кількість рідини - до 2-3 л на добу. Укажіть причину цієї рекомендації.
*a. Для запобігання утворенню голкоподібних кристалів у канальцях нирок
b. Для кращого всмоктування препарату
c. Для отримання швидшого ефекту від препарату
d. Для попередження гепатотоксичності препарату
e. Для запобігання кумуляції лікарського засобу

75. Укажіть перелік лікарських засобів, які відпускаються без рецепта для симптоматичного лікування болю в горлі.
a. Сульфатіазол, Сульфаніламід, Хлорамфен
b. Ацетилсаліцилова кислота, Парацетамол, Метамізол натрію
c. Амброксол, Бромгексин, Карбоцистеїн
d. Ксилометазолін, Оксиметазолін, Трамазолін
*e. Амбазон, Гексетидин, Декаметоксин

76. Згідно з Настановою "Лікарські засоби. Належна практика зберігання", умови зберігання лікарських засобів (ЛЗ) повинні відповідати зазначеній у маркуванні інформації, яка враховує температуру зберігання та відносну вологість. Результати яких досліджень є основою для визначення умов зберігання?
*a. Випробування стабільності ЛЗ
b. Валідація методик
c. Сертифікація процесу
d. Кваліфікація фахівців
e. Прекваліфікація виробництва

77. Укажіть лікарську форму для зовнішнього застосування, що містить суму рослинних екстрактів, диспергованих у липкій основі на основі каучуку, нанесеній на тканинні стрічки, і чинить місцеву дію.
a. Припарка
*b. Пластир нашкірний
c. Ліпофільний гель
d. Крем ліпофільний
e. Гідрогель

78. Який лікарський засіб із нижченаведених є найефективнішим для лікування оперізувального герпесу (Herpes zoster)?
a. Інтерферон
b. Специфічний імуноглобулін
c. Тилорон
*d. Валацикловір
e. Римантадин

79. Як називаються особи, що під час бойових дій отримали поранення, ураження чи захворювання, за станом здоров'я втратили боєздатність чи працездатність не менше ніж на одну добу та потрапили в медичні пункти або лікувальні заклади?
a. Небойові санітарні втрати
b. Загальні втрати особового складу військ
*c. Бойові санітарні втрати
d. -
e. Незворотні втрати особового складу військ

80. Наступного дня після виготовлення суспензії фармацевт помітив осідання твердих часток. Під час збовтування суспензія відновила свої властивості як гетерогенна система. Як називається цей процес?
a. Термодинамічна стійкість
*b. Ресуспендованість
c. Коалесценція
d. Інверсія
e. Кінетична нестійкість

81. Укажіть лікарську форму, що є густою рідиною або драглеподібною масою, яка плавиться за температури тіла.
a. Емульсія
*b. Лінімент
c. Паста
d. Суспензія
e. Мазь

82. Укажіть із нижченаведених лікарських засобів антибіотик полієнового ряду для лікування системних і локалізованих мікозів (кандидозів).
a. Азитроміцин
b. Клотримазол
*c. Ністатин
d. Амікацин
e. Лінкоміцин

83. Відповідно до вимог чинного законодавства, фінансова звітність підприємства складається з п'яти обов'язкових документів. У якому з них буде відображено довгостроковий кредит аптечного закладу?
*a. Балансі підприємства
b. Звіті про власний капітал
c. Звіті про рух грошових коштів
d. Звіті про фінансові результати
e. Примітках до фінансової звітності

84. Фармацевт виготовляє офтальмологічний лікарський засіб. Які допоміжні речовини використовує спеціаліст із метою запобігання контамінації та розмноження мікроорганізмів у ліках?
a. Стабілізатори
b. Розчинники
*c. Консерванти
d. Пролонгатори
e. Солюбілізатори

85. Яка ознака з нижченаведених характерна для відкритого перелому кісток кінцівки?
*a. Кровотеча з рани
b. -
c. Гематома в ділянці перелому
d. Зміна довжини кінцівки
e. Припухлість у ділянці ураження

86. Який аналіз провів спеціаліст фармацевтичного підприємства, здійснивши порівняльні дослідження внутрішнього середовища і зовнішніх умов, проаналізувавши сильні та слабкі сторони, можливості та загрози?
a. АВС
b. PEST
c. VEN
d. VED
*e. SWOT

87. Яку процедуру потрібно застосувати при формуванні груп для проведення клінічного дослідження лікарського засобу, що дозволить мінімізувати  систематичні помилки та упередженість дослідника?
a. Абстрагування
*b. Рандомізацію
c. Валідацію
d. Формалізацію
e. Індивідуалізацію

88. До аптеки звернувся пацієнт зі скаргами на діарею і попросив відпустити йому лопераміду гідрохлорид у таблетках. Укажіть протипоказання до застосування лопераміду.
a. Водяниста діарея
*b. Кров'яниста діарея
c. Хронічна діарея
d. Діарея мандрівників
e. Гостра діарея

89. Яку з нижченаведених допоміжних речовин можна застосовувати як антифрикційну речовину під час виготовлення таблеток?
a. Натрію гідрокарбонат
b. Ацетилфталілцелюлозу
c. Ксиліт
*d. Тальк
e. Воду очищену

90. Уміст якої групи біологічно активних речовин повинен контролювати фахівець у лікарській рослинній сировині "Дуба кора" згідно з вимогами ДФУ?
a. Полісахаридів
*b. Танінів
c. Алкалоїдів
d. Гідроксикоричних кислот
e. Флавоноїдів

91. Пацієнту для лікування сечокам'яної хвороби, спричиненої уратними каменями, призначено препарат, механізм дії якого пов'язаний зі здатністю інгібувати фермент ксантиноксидазу. Укажіть цей препарат.
*a. Алопуринол
b. Урсодезоксихолева кислота
c. Домперидон
d. Фуразидин
e. Ципрофлоксацин

92. Пацієнту призначено антидепресант, основним компонентом якого є сухий екстракт із трави звіробою. Про можливе виникнення якого побічного ефекту потрібно попередити пацієнта?
a. Нефротоксичність
b. Порушення слуху
c. Зниження артеріального тиску
d. Гепатотоксичність
*e. Фотосенсибілізацію

93. Який центральний орган виконавчої влади реалізує державну політику у сфері контролю якості та безпеки лікарських засобів?
a. Міністерство охорони здоров'я України
b. Український науковий фармакопейний центр якості лікарських засобів
c. Державний експертний центр
d. Всесвітня організація охорони здоров'я
*e. Державна служба України з лікарських засобів та контролю за наркотиками

94. Яку концентрацію спирту етилового використає фармацевт для виготовлення 1%-го розчину левоміцетину спиртового?
a. 96%
b. 60%
*c. 70%
d. 90%
e. 95%

95. Фармацевт готує супозиторії методом викачування. Пропис містить екстракт красавки, стрептоцид, іхтіол та основу. Завдяки якій речовині, що входить до складу пропису та має склеювальні властивості, супозиторну масу готують без пластифікатора?
a. Екстракту красавки
b. Бутиролу
c. Стрептоциду
d. Маслу какао
*e. Іхтіолу

96. Уміст магнію хлориду гексагідрату згідно з вимогами ДФУ визначають методом прямого комплексонометричного титрування. Укажіть титрант цього методу.
a. Натрію гідроксид
b. Калію бромід
c. Калію гідроксид
d. Калію хлорид
*e. Натрію едетат

97. Під час обстеження немовляти лікар-неонатолог виявив передчасне закриття артеріальної (Боталової) протоки та легеневу гіпертензію. Відомо, що в ІІІ триместрі вагітності жінка скаржилася на біль у спині та для полегшення стану приймала піридоксин, парацетамол, індометацин, фуросемід, ціанокобаламін. Який із призначених препаратів міг спровокувати дефект?
*a. Індометацин
b. Піридоксин
c. Ціанокобаламін
d. Фуросемід
e. Парацетамол

98. Дисперсну фазу косметичних гелів формують гелеутворювачі. Яка з нижченаведених речовин належить до природних рослинних гелеутворювачів?
a. Декстран
b. Колаген
c. Натрій карбоксиметилцелюлоза
d. Желатин
*e. Пектин

99. На які види поділяють медичне майно відповідно до облікової класифікації та Наказу Міністерства оборони України "Про затвердження Порядку постачання медичного майна Збройним Силам України в мирний час"?
a. Спеціальне та споживче
b. Апаратне та інструментальне
c. Лабораторне та санітарно-господарче
d. Фармацевтичне та лікувальне
*e. Інвентарне та витратне

100. До проявів якої негативної реакції чи наслідку може призвести застосування масляних розчинів назальних крапель для симптоматичного лікування алергії в дітей до 2-х років?
a. Підвищення артеріального тиску
b. Розвиток порушень серцевого ритму
*c. Потрапляння їх у легені та розвиток пневмонії
d. Кандидозу верхніх дихальних шляхів
e. Виникнення закрепу

101. Яку форму документації мають використати фармацевти, асистенти фармацевта усіх закладів охорони здоров'я незалежно від форм власності для повідомлення про будь-які випадки побічних реакцій лікарських засобів, вакцини, туберкуліну, відсутності ефективності лікарських засобів та несприятливих подій після імунізації/туберкулінодіагностики?
a. Бланк-замовлення
b. Касовий ордер
c. Ф-1
d. Ф-3
*e. Карту-повідомлення

102. На який мікроорганізм спрямована дія кларитроміцину, що призначили пацієнту з виразкою пілоричного відділу шлунка?
a. Chlamydia pneumoniae
b. Mycoplasma pneumoniae
c. Haemophilus influenzae
d. Streptococcus pneumoniae
*e. Helicobacter pylori

103. Яким чином визначається однорідність супозиторіїв екстемпорального виготовлення?
a. Рефрактометрично
b. Візуально на поперечному зрізі
c. За допомогою ситового аналізу
d. Мікроскопічно
*e. Візуально на поздовжньому зрізі

104. Із якими біологічно активними речовинами, що містяться в корі крушини, пов'язаний проносний ефект препаратів цієї лікарської рослинної сировини?
a. Кумаринами
b. Ксантонами
*c. Антраценпохідними
d. Простими фенолами
e. Полісахаридами

105. Який метод застосовують у фармацевтичній промисловості під час виготовлення м'яких желатинових капсул без шва?
a. Занурення
b. Нашарування
c. Плівковий
d. Пресування
*e. Крапельний

106. Укажіть косметичний засіб, що використовується для очищення шкіри від забруднень та злущування ороговілих клітин із поверхні шкіри.
a. Тонік
b. Гель
*c. Скраб
d. Пінка
e. Віск

107. Під час надзвичайної ситуації у зоні дій медична рота бригади потребує організації ефективного медичного постачання. Яка структурна одиниця медичного постачання медичної роти буде відповідальна за ці завдання?
*a. Аптека медичної роти та медичний склад
b. Склад і пересувна ремонтна група
c. Аптека медичного пункту та евакуаційний взвод
d. Аптека медичного пункту та пункт управління
e. Аптека медичної роти та стабілізаційний пункт медичної роти

108. До якої категорії можна віднести очний імплант, матриця якого складається із кополімерів молочної та гліколевої кислоти, після введення поступово розчиняється і вивільнює активні фармацевтичні інгредієнти та не потребує видалення?
a. Дифузійні
*b. Біорозчинні
c. Осмотичні
d. Нерозчинні
e. Мінімси

109. Укажіть із нижченаведеного переліку лікарську рослинну сировину, що містить ненасичені жирні кислоти та використовується для профілактики атеросклерозу.
*a. Гарбуза насіння
b. Ехінацеї трава
c. Вільхи супліддя
d. Дягелю кореневища
e. Кропу плоди

110. Який вид контролю здійснює уповноважена особа аптеки під час надходження лікарських засобів від постачальника?
a. Опитувальний
b. Фізичний
c. Контроль при відпуску
d. Хімічний
*e. Візуальний

111. Який лікарський засіб для симптоматичного лікування сезонного алергічного риніту належить до глюкокортикостероїдів місцевого застосування?
a. Азеластин
b. Фенілефрин
*c. Беклометазон
d. Ксилометазолін
e. Нафазолін

112. Під час візиту до лікаря-стоматолога з приводу видалення зуба у пацієнта після застосування місцевої анестезії розвинувся анафілактичний шок. Який лікарський засіб міг спричинити таку прогнозовану побічну реакцію?
a. Лансопразол
b. Лінкоміцин
*c. Лідокаїн
d. Лізиноприл
e. Ловастатин

113. Укажіть періодичність зміни технологічного одягу та взуття працівниками аптечного закладу.
a. Не рідше ніж 1 раз на місяць
b. Не рідше ніж 1 раз на 10 днів
*c. Не рідше ніж 2 рази на тиждень
d. Не рідше ніж 2 рази на місяць
e. Не рідше ніж 1 раз на тиждень

114. У якому співвідношенні потрібно приготувати настій кореня алтеї, якщо в рецепті не зазначена кількість сировини?
a. 1:30
b. 1:10
c. 1:5
d. 1:1
*e. 1:20

115. Яку лікарську рослинну сировину з нижченаведеного можна рекомендувати пацієнту як відхаркувальний засіб?
a. Шипшини плоди
b. Розторопші плоди
*c. Подорожника великого листя
d. Вільхи супліддя
e. Буркуну траву

116. Із якою метою під час надання домедичної та першої медичної допомоги використовується "оклюзійна торакальна пов'язка (наліпка) на гелевій основі з клапаном (або без клапана)", що передбачена Переліком лікарських засобів та медичних виробів, які повинні бути в складі аптечок медичних загальновійськових індивідуальних?
a. Знерухомлення кінцівки при відкритих переломах, де зламана кістка виступає назовні
*b. Перешкоджання потраплянню повітря в рану при зовнішньому відкритому пневмотораксі
c. Зупинки масивної зовнішньої кровотечі при вогнепальному пораненні голови
d. Зменшення тепловтрат чи перегрівання людського тіла в екстрених випадках
e. Транспортної іммобілізації кінцівки при частковій ампутації

117. Яку особливість фенолу кристалічного фармацевт повинен враховувати під час виготовлення олійного розчину?
a. Швидко відважувати на пергаментному папері, тому що ця речовина летка та її пари здатні діяти на метал
b. Розчиняти за високої температури
c. Відважувати на пергаментному папері, тому що ця речовина залишає забарвлений слід
*d. Відважувати на пергаментному папері, уникаючи торкання пальцями (можливі опіки)
e. Розчиняти за низької температури

118. Який лікарський засіб із групи інгібіторів АПФ рекомендовано використовувати як засіб "швидкої допомоги" при гіпертонічному кризі до прибуття бригади екстреної (швидкої) медичної допомоги?
a. Ніфедипін
b. Нітрогліцерин
*c. Каптоприл
d. Фуросемід
e. Амлодипін

119. Обсяг реалізації лікарського засобу "Анальгін таб. №10" падає, прибуток знижується, товар продається зі збитком. У якій фазі життєвого циклу перебуває товар?
a. Насичення
b. Зростання
c. Розвитку та випробувань
*d. Спадання
e. Зрілості

120. До аптеки звернулася жінка з алергічним ринітом. Вона працює диспетчером в аеропорту, має шлуночкову тахіаритмію і зараз приймає кетоконазол. Укажіть найоптимальніший антигістамінний засіб у цьому разі.
a. Лоратадин
b. Левоцетиризин
c. Хлоропірамін
*d. Фексофенадин
e. Азеластин

121. Асистент фармацевта готує дерматологічну суспензію, що містить сірку. Укажіть стабілізатор для цієї лікарської форми.
*a. Калійне мило
b. Метилцелюлоза
c. Твін-80
d. Ксантинова камедь
e. Желатоза

122. У монографії ДФУ "Цефотаксим для ін'єкцій" описано приготування випробовуваного розчину у воді, вільній від вуглецю діоксиду, і вказано, що одержаний розчин має бути прозорим. Укажіть речовину, з якою фахівець має порівняти одержаний розчин, щоб виконати це випробування.
a. Гідразин
b. Пентанол
c. Етанол
d. Гліцин
*e. Вода

123. На яких територіях заборонено провадити господарську діяльність із реалізації лікарських засобів через мобільні аптечні пункти?
a. У сільській місцевості у разі відсутності аптечного пункту
b. У межах територій, на яких уведено надзвичайний стан, на період надзвичайного стану
c. У межах територій, де ведуться активні бойові дії, за переліком, затвердженим Мінреінтеграції
*d. В обласних центрах та містах на території України з кількістю населення понад 100 тисяч осіб
e. У сільській місцевості у разі відсутності аптеки

124. Застосування якого з нижченаведених антибіотиків може викликати побічну дію - синдром "червоної людини"?
a. Азитроміцину
b. Доксицикліну
*c. Ванкоміцину
d. Стрептоміцину
e. Рифампіцину

125. Який термін дії електронного рецепта, виписаного на рецептурному бланку №3 (ф-3), на наркотичні (психотропні) лікарські засоби?
a. 60 календарних днів
b. 20 календарних днів
c. 30 календарних днів
*d. 10 календарних днів
e. 15 календарних днів

126. До аптеки надійшов рецепт, що містить фармацевтичну несумісність: begin Sulfuris 1,0 Olei Ricini 10,0 Spiritus aethylici 70% 20 ml Misce. Da. Signa: Наносити на уражені ділянки. Укажіть вид фармацевтичної несумісності.
*a. Незмішуваність інгредієнтів
b. Нерозчинність інгредієнтів
c. Коагуляція колоїдної системи
d. Розшарування емульсії
e. Хімічна взаємодія

127. До лабораторії фармацевтичної компанії надійшла субстанція "Дилтіазему гідрохлорид". Який реактив використовують для аналізу цієї речовини на наявність домішки важких металів?
a. Дифеніламін
*b. Тіоацетамід
c. Тіогліколева кислота
d. Гідроксихінолін
e. Калію тетрайодомеркурат

128. Надання фармацевтичної послуги ґрунтується на двох підходах: "фокус на товар (лікарські засоби)" та "фокус на пацієнта". Яка основна мета фармацевтичної послуги під час реалізації підходу "фокус на пацієнта"?
a. Підвищення виручки
b. Прибуток
c. Відпуск лікарських засобів
d. Залучення більшої кількості відвідувачів
*e. Здоров'я пацієнта

129. Яка побічна реакція найчастіше виникає під час застосування антацидів, що містять магній?
*a. Послаблююча дія
b. Агранулоцитоз
c. Гепатотоксичність
d. Закреп
e. Нефротоксичність

130. Укажіть речовину, під час виготовлення водного розчину якої, як розчинник використовують свіжоотриману, попередньо профільтровану, воду очищену.
a. Кислота борна
b. Міді сульфат
c. Етакредину лактат
d. Натрію хлорид
*e. Калію перманганат

131. До аптеки звернувся чоловік віком 25 років із застудою, основним симптомом якої є біль у горлі. Яку із нижченаведених скарг можна вважати "загрозливим" симптомом?
a. Підвищення температури тіла до субфебрильної
b. Незначна слабкість
c. Сухий помірний кашель
d. Нежить
*e. Порушення ковтання

132. Пацієнт знаходиться в інфекційному відділенні в тяжкому стані. До одержання результатів бактеріологічного аналізу йому призначили цефтріаксон в/в 2 рази на день по 1,0 г. До якої фармакологічної групи належить цей лікарський засіб?
a. Карбапенеми
b. Пеніциліни
*c. Цефалоспорини
d. Монобактами
e. Аміноглікозиди

133. До аптеки звернувся відвідувач щодо герпетичного висипу на верхній губі. Укажіть лікарський засіб для етіотропної терапії.
*a. Ацикловір
b. Бензилбензоат
c. Повідон-йод
d. Оксид цинку
e. Перметрин

134. Як можна класифікувати трудову адаптацію, що ґрунтується на пристосуванні до керівника та колег чи колективу і відображає загалом систему стосунків між людьми в процесі спільної праці?
a. Вторинна
b. Психофізіологічна
c. Професійна
*d. Соціально-психологічна
e. Первинна

135. Порекомендуйте відвідувачу аптеки антигістамінний препарат для місцевого застосування при алергічному риніті.
*a. Азеластин
b. Протаргол
c. Ксилометазолін
d. Нафазолін
e. Оксиметазолін

136. Відпуск лікарських засобів з аптек може здійснюватися за паперовими або електронними рецептами. Скільки лікарських засобів можна виписати в одному електронному рецепті?
*a. Один
b. Два
c. П'ять
d. Чотири
e. Три

137. Який лікарський засіб використовують для лікування патології новонародженого, зумовленої дефіцитом сурфактанту, і як засіб неонатальної профілактики респіраторного дистрес-синдрому?
a. Бромгексин
b. Глауцин
*c. Амброксол
d. Ацетилцистеїн
e. Бутамірат

138. При якому захворюванні лікар має право виписати рецепт на безоплатний або пільговий відпуск лікарських засобів пацієнту незалежно від основного захворювання?
a. Розсіяному склерозі
b. COVID-19
c. Церебральному паралічі
d. Туберкульозі
*e. СНІДу та ВІЛ-інфекції

139. Для визначення домішок поліциклічних ароматичних вуглеводнів використовують спектрофотометр. Який показник вимірюють цим приладом?
*a. Оптичну густину
b. Кут обертання
c. Температуру кипіння
d. Температуру плавлення
e. Динамічну в'язкість

140. Який показник визначається діленням суми товарообігу на одного працівника середньоспискової чисельності аптеки?
a. Прибуток
b. Торгові накладення
c. Товарообіговість
*d. Продуктивність праці
e. Рентабельність

141. Укажіть речовину, водний розчин якої фармацевт фільтрує гарячим крізь паперовий фільтр.
a. Йод
b. Міді сульфат
*c. Кальцію глюконат
d. Кислота борна
e. Натрію тетраборат

142. Укажіть перелік лікарських засобів, що відпускаються без рецепта для симптоматичного лікування болю у м'язах та спині з групи нестероїдних протизапальних та протиревматичних засобів для місцевого застосування.
a. Сульфадіазин срібла, Сульфатіазол, Сульфаніламід
b. Кислота ацетилсаліцилова, Метамізол натрію, Парацетамол
c. Хлорамфенікол, Декаметоксин, Кислота мефенамінова
d. Гепарин, Троксерутин, Есцин
*e. Ібупрофен, Індометацин, Німесулід

143. Хто здійснює керівництво службою медицини катастроф - особливим видом аварійно-рятувальних служб, формування та працівники яких атестовані для надання екстреної (швидкої) медичної допомоги постраждалим безпосередньо в зоні надзвичайної ситуації та внесені до відповідних реєстрів аварійно-рятувальних служб?
a. Український науково-практичний центр екстреної медичної допомоги та медицини катастроф МОЗ України
b. Суб'єкт національного рівня координації функціонування служби медицини катастроф
c. Органи місцевого самоврядування
*d. Міністерство охорони здоров'я України
e. Центр екстреної медичної допомоги та медицини катастроф

144. Яка побічна реакція може виникнути у разі тривалого застосування антигістамінних лікарських засобів першого покоління?
*a. Тахіфілаксія
b. Канцерогенна дія
c. Гіперреактивність
d. Ідіосинкразія
e. Тератогенна дія

145. Законодавство України регламентує порядок відпуску лікарських засобів та супутніх товарів з аптечних закладів. Якій групі населення заборонено продаж та доставка ліків?
a. Підліткам 15-18 років
*b. Дітям до 14 років
c. Покупцям із психічними захворюваннями
d. Заборону не встановлено
e. Особам похилого віку

146. Згідно із законом України "Про лікарські засоби" в Україні лікарські засоби (ЛЗ) допускаються до застосування після їхньої державної реєстрації. Укажіть ЛЗ, які не підлягають державній реєстрації відповідно до цього Закону.
a. Увезені в Україну імпортні ЛЗ для реалізації на вітчизняному ринку
b. Промислово виготовлені в Україні для лікування орфанних захворювань
c. Промислово виготовлені в Україні для лікування онкологічних хворих
d. Промислово виготовлені в Україні для експортування
*e. Виготовлені в аптеці на замовлення лікувально-профілактичного закладу

147. Укажіть ефірну олію, основним компонентом якої є цинеол.
a. Лимонна
*b. Евкаліптова
c. М'ятна
d. Шавлієва
e. Лавандова

148. Яка форма кредитування передбачає можливість видачі й погашення кредиту декількома частинами (траншами) у межах встановленого ліміту та в зручному режимі для ведення бізнесу позичальника?
*a. Кредитна лінія
b. Лізинг
c. Строковий кредит
d. Овердрафт
e. Кредит на купівлю транспорту

149. Через можливість виникнення яких побічних фармакологічних властивостей фторхінолони протипоказані пацієнтам віком до 14 років?
a. Тератогенних
b. Гепатотоксичних
*c. Хондротоксичних
d. Кардіотоксичних
e. Нефротоксичних

150. Протягом скількох робочих днів ліцензіат, у разі ліквідації місця провадження господарської діяльності, зобов'язаний подати до органу ліцензування відповідну заяву щодо ліквідації місця провадження господарської діяльності?
a. 30
b. 60
c. 20
d. 15
*e. 10

